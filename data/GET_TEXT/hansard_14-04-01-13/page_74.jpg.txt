64 DR.05.10.2021

Tuan Yang di-Pertua: Ya, kemudian akhirkan. Akhiran.

Tuan Mohd Shahar bin Abdullah: Tuan Yang di-Pertua, saya mengucapkan
terima kasih kepada tiga orang Ahli Yang Berhormat yang bertanyakan soalan.
Cumanya Tuan Yang di-Pertua izinkan saya merujuk dahulu perkara yang dibangkitkan
oleh Yang Berhormat Kangar. Yang Berhormat Kangar bangkitkan berkaitan tentang
hutang yang dijamin oleh kerajaan. Yang Berhormat kangar juga memohon supaya
senaraikan agensi-agensi yang ada hutangnya dengan di bawah jaminan kerajaan.

Untuk makluman Yang Berhormat maklumat terkini berkaitan senarai agensi
yang hutangnya dijamin oleh kerajaan akan disiarkan hujung bulan ini dalam Laporan
Tinjauan Fiskal 2022 yang diterbitkan bersama dokumen Belanjawan 2022 pada 29
Oktober nanti.

Tuan Noor Amin bin Ahmad [Kangar]: Timbalan Menteri minta sikit. Kalau
boleh sekarang kita dapat tahu bahawa jumlahnya sebelum dapat yang terperinci.

Tuan Mohd Shahar bin Abdullah: Setakat — saya hendak pergi ke arah itu
Yang Berhormat. Setakat 30 Jun 2021, jumlah hutang yang dijamin oleh kerajaan adalah
berjumlah RM300.44 bilion atau bersamaan dengan 19.84 peratus daripada KDNK
negara.

01530

Jumlah hutang yang dijamin oleh kerajaan ini terdiri daripada pinjaman domestik
sebanyak RM273.93 bilion dan pinjaman luar sebanyak RM26.51 bilion. Apa yang paling
pentingnya Yang Berhormat, kesemua syarikat yang mendapat jaminan kerajaan tidak
pernah gagal dalam memenuhi obligasi hutang mereka.

Kedudukan kewangan syarikat-syarikat ini adalah baik, Yang Berhormat. Di
mana syarikat-syarikat ini ada sumber kewangan tersendiri, manakala hutang syarikat
kerajaan yang dijamin akan disediakan peruntukan oleh kerajaan berdasarkan tempoh
matang hutang masing-masing. Untuk membayar balik hutang mereka, kerajaan dari
semasa ke semasa sentiasa memantau Yang Berhormat, berkaitan kedudukan
kewangan syarikat-syarikat tersebut bagi memastikan komitmen bayaran hutang yang
tepat pada waktunya.

Datuk Seri Dr Mujahid Yusof Rawa [Parit Buntar]: Yang Berhormat Timbalan
Menteri, tentang jaminan hutang.

Tuan Yang di-Pertua: Yang Berhormat, tolong bagi Yang Berhormat Timbalan
Menteri jawab. Yang Berhormat Kangar, Yang Berhormat Simpang Renggam dan Yang
Berhormat Pasir Mas dahulu.

Datuk Seri Dr Mujahid Yusof Rawa [Parit Buntar]: Ya, sudah habis sudah
pun. Oleh sebab saya hendak...

Tuan Mohd Shahar bin Abdullah: Saya— boleh tidak saya habiskan dahulu,
nanti saya bagi Yang Berhormat.

Tuan Yang di-Pertua: Tidak ada masa sudah ini.

Datuk Seri Dr Mujahid Yusof Rawa [Parit Buntar]: Terima kasih, saya cuma
tanya UJSB termasuk atau tidak lagi dalam laporan fiskal tadi?

Tuan Mohd Shahar bin Abdullah: Yang Berhormat, sepatutnya masuk awal
tadi tanya. Ini Yang Berhormat baru masuk, lepas itu Yang Berhormat terus bangun.
Tidak betul, Yang Berhormat.

Tuan Yang di-Pertua: Ya, Yang Berhormat Simpang Renggam.

Tuan Mohd Shahar bin Abdullah: Yang Berhormat Simpang Renggam dan
Yang Berhormat Pasir Mas ada menyinggung berkaitan 22 cabutan khas (special draw)
yang telah menjadi juga sebagai satu perkara yang didebatkan. Untuk makluman Yang
Berhormat, kerajaan akan mengambil maklum dan meneliti cadangan yang
dikemukakan oleh Ahli-ahli Yang Berhormat, insya-Allah dalam masa terdekat, kerajaan
akan mengumumkan. Berkaitan ia merupakan hasil negara atau tidak, ia tidak berapa
tepat, Yang Berhormat. Oleh kerana banyak lagi hasil-hasil negara. Oleh kerana hasil
