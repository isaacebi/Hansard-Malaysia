74 DR.05.10.2021

Yang Berhormat Setiu, ada? Yang Berhormat Jerantut? Yang Berhormat Bukit Bendera?
Yang Berhormat Selayang? Yang Berhormat Rasah?

Tuan Cha Kee Chin [Rasah]: Rasah ada.
Dato’ Sri Haji Fadillah bin Yusof: Rasah ada?
Tuan Cha Kee Chin [Rasah]: Ada.

Dato’ Sri Haji Fadillah bin Yusof: Yang Berhormat Rasah membangkitkan
tentang Jalan Lingkaran Tengah Seremban. Untuk makluman Ahli Yang Berhormat,
projek membina Jalan Lingkaran Tengah Seremban, Negeri Sembilan dilaksanakan
secara berfasa bermula tahun 2004. Panjang keseluruhan jajaran jalan MRLS yang telah
dirancang adalah sepanjang 28.8 kilometer.

Sehingga kini, 18 kilometer telah disiapkan dalam beberapa fasa pembinaan.
Fasa 3B Bahagian Satu adalah fasa terkini yang telah disiapkan iaitu pada 4 November
2017. Baki 10.8 kilometer jajaran Jalan Lingkaran Tengah Seremban, iaitu fasa 3B
Bahagian Dua persimpangan Jalan Labu ke persimpangan Mantin sepanjang 4.5
kilometer. Fasa 3B Bahagian Tiga, persimpangan Matin ke persimpangan Siamang
Gagap, sepanjang 6.3 kilometer masih belum diluluskan untuk pelaksanaan.

Untuk makluman Ahli Yang Berhormat juga, cadangan menyiapkan baki kerja
projek ini pernah diangkat kepada Agensi Pusat di bawah Rancangan Malaysia Ke-11,
Rolling Plan Pertama, Rolling Plan Kedua dan juga Rolling Plan Keempat, tetapi tidak
diluluskan pada masa ini. Manakala bagi Rolling Plan Kedua Rancangan Malaysia Ke-
12, kementerian ini telah menerima permohonan cadangan bagi baki projek tersebut.
Berdasarkan agihan siling peruntukan yang terhad untuk projek baru, kementerian ini
tidak dapat mengangkat projek tersebut kepada agensi pusat untuk pertimbangan.
Kementerian ini akan meneliti semula cadangan projek ini apabila dimohon dalam rolling
plan yang akan datang dan akan diangkat untuk pertimbangan agensi pusat sekiranya
memenuhi aspek teknikal untuk dilaksanakan.

Yang Berhormat Tampin ada?

Tuan Cha Kee Chin [Rasah]: Yang Berhormat Menteri, Rasah.
Datuk Dr. Hasan bin Bahrom [Tampin]: Ada, Tampin ada.
Dato’ Sri Haji Fadillah bin Yusof: Tuan Yang di-Pertua, boleh?

Tuan Cha Kee Chin [Rasah]: Yang Berhormat Menteri, saya mohon celahan
tadi. Saya meneliti jawapan daripada Yang Berhormat Menteri, yang setakat ini untuk
fasa seterusnya khasnya dari Labu ke Mantin tidak dapat dipertimbangkan ataupun
diluluskan pada ketika ini. Saya hendak bertanya kepada Yang Berhormat Menteri,
bolehkah pada rolling plan yang akan datang, mungkin pada tahun yang akan datang
ataupun tahun 2023, supaya ia boleh diteruskan, sebab jalan lingkaran tengah itu,
sebagaimana yang disebutkan oleh Yang Berhormat Menteri, 28.8 kilometer satu
lingkaran. Sekarang ini, tinggal 10.8 kilometer tidak siap lagi, tetapi impaknya terlalu
besar untuk pembangunan dan kemajuan pembangunan untuk daerah Seremban.

Jadi, saya mohon pertimbangan daripada Yang Berhormat Menteri dan juga
agensi-agensi yang terlibat. Terima kasih Yang Berhormat Menteri dan terima kasih
Tuan Yang di-Pertua.

01610

Dato’ Sri Haji Fadillah bin Yusof: Ya. Yang Berhormat, kalau dapat nanti Yang
Berhormat, sewaktu EPU ataupun menggulung, Yang Berhormat boleh bangkitkan dan
daripada segi prosedurnya, apa yang saya boleh bagi pandangan ataupun cadangan
kepada Yang Berhormat ialah untuk pastikan kerajaan negeri angkatkan cadangan ini
sekali lagi untuk rolling plan yang seterusnya. Di peringkat kementerian memang kita
menyokong dan tertakluk kepada kelulusan di peringkat teknikal ataupun di peringkat
kewangan oleh EPU. la bergantung pada keseluruhan keutamaan yang ditentukan
berdasarkan permintaan di seluruh negara.

Tuan Cha Kee Chin [Rasah]: Okey, terima kasih Yang Berhormat Menteri.
