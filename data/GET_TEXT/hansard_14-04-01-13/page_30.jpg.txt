20 DR.05.10.2021

pandangan untuk menentukan perkara ini dan apa yang kita nak address untuk
memastikan availability dan juga natural resources and resilience itu dapat ditingkatkan
skornya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kubang Pasu, silakan Yang Berhormat Menteri. Satu minit.

Datuk Seri Dr. Ronald Kiandee: Terima kasih Tuan Yang di-Pertua, soal
kedudukan kita dalam Global Food Security Index itu akan saya jawab dalam
penggulungan nanti. Untuk menjawab soalan Yang Berhormat Kubang Pasu, sama ada
program-program yang saya nyatakan tadi di bawah PENJANA dan PRIHATIN
merupakan program-program biasa dalam bajet. Jawapan saya tidak.

Program-program adalah on top of the budget yang telah diberikan kepada
kementerian. Saya bagi contoh Program Kebuniti seumpamanya. Setakat ini sebanyak
RM40 juta telah diperuntukkan oleh Kementerian Kewangan kepada MAFI. Program in
tidak pernah disenaraikan dalam bajet-bajet kementerian sebelum ini. la merupakan satu
program khusus ketika negara berhadapan dengan pandemik COVID-19 pada tahun
2020 yang lalu. Itu satu program baharu.

Begitu juga beberapa program disalurkan melalui PNK dan PPK, adalah
merupakan on top of dana yang diberikan kepada PNK dan PPK, merupakan dana
sebanyak yang saya nyatakan tadi adalah merupakan tambahan kepada program-
program yang disalurkan kerajaan melalui dana-dana bajet yang biasa. Jadi jawapan
saya program ini adalah program yang baharu dan sebahagian daripada itu adalah
tambah baik daripada program yang sedia ada yang dibajetkan dalam perbelanjaan
dana bajet yang sedia ada. Sekian, terima kasih.

Dato’ Sri Haji Tajuddin bin Abdul Rahman [Pasir Salak]: Tuan Yang di-
Pertua.

Datuk Zakaria bin Mohd. Edris @ Tubau [Libaran]: Tuan Yang di-Pertua,
minta laluan.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Terima kasih Tuan
Yang di-Pertua. Saya nak tanya Yang Berhormat Menteri, dalam tempoh begitu banyak
bantuan ini, berapa banyak kerosakan yang berlaku terhadap sawah padi yang
menyebabkan kehilangan hasil?

Berapa luas kawasan sawah padi yang terlibat dan berapa tan, berapa nilai
kehilangan pendapatan kepada petani-petani. Apa yang kerajaan buat untuk membantu
mereka?

Keduanya, saya nak tanya tentang Syarikat Padiberas Nasional Berhad
(Bernas) ini. Apa peranan Bernas untuk menjamin food security ini? Atau nak ambil
untung sahaja? Tidak henti-henti sampai sekarang? Bila nak ditamatkan dia punya
concession? Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Liburan.

Datuk Seri Dr. Ronald Kiandee: Ahli Yang Berhormat, bencana alam
merupakan kejadian yang berlaku setiap tahun yang memberi kesan kepada industri
sektor tanaman termasuk sektor tanaman padi negara kita.

Kerajaan memperuntukkan sejumlah kewangan sebanyak RM80 juta untuk
tempoh lima tahun bagi bantuan petani, pesawah dalam sektor agromakanan ini yang
berhadapan dengan kerosakan yang disebabkan oleh bencana alam.

Di peringkat MAFI ketika ini, kita sedang merancang untuk mengolah Skim Crop
Insurance, insurans untuk tanaman bagi membantu pesawah ataupun pemain industri
yang terkesan disebabkan oleh pelbagai bencana alam dan juga serangan penyakit bagi
tanaman mereka.
