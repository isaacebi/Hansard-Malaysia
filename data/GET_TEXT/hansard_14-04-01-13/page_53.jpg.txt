DR.05.10.2021 43

Tuan Yang di-Pertua: Ya, kita bertulislah.

Dato’ Seri Mohamed Azmin bin Ali: Untuk makluman Yang Berhormat
Semporna, angka-angka yang disebutkan tadi ialah kelulusan yang telah pun kita
berikan untuk tempoh yang berkenaan. Namun pelaksanaan projek-projek ini tertakluk
kepada kerjasama yang erat di antara Kerajaan Persekutuan, kerajaan negeri dan juga
PBT. Kita sering bangkitkan dalam Mesyuarat Khas Menteri Besar dan Ketua Menteri
supaya ada kerjasama yang baik. Namun, sebahagian besar daripada projek yang telah
kita umumkan ini telah pun berada di lapangan, Yang Berhormat.

Sebagai contoh, SK Nexilis. Mereka telah pun memulakan kerja-kerja di
peringkat lapangan. AT&S yang baru sahaja mengumumkan pelaburan yang bernilai
lebih RM8 bilion dan kini dinaikkan hingga RM10 bilion. Pada 30 September 2021 ini,
pengurusan tertinggi AT&S akan berada di Kulim Hi-Tech untuk melakukan ground
breaking ceremony bagi melancarkan projek-projek yang berkenaan.

Jadi, saya bersetuju dengan concern dan keprihatinan Yang Berhormat
Semporna kerana banyak pengalaman kita sebelum ini, projek-projek yang diumumkan
tetapi akhirnya tidak dapat dilancarkan atau tidak berjalan kerana banyak masalah
birokrasi. Oleh sebab itu, saya sebutkan di awal tadi, menjawab persoalan Yang
Berhormat Wangsa Maju, selain daripada insentif yang sering kita tawarkan kepada
pelabur-pelabur ini, mereka juga ingin melihat bagaimana pantas dan efisien kerajaan
negeri, PBT dan Persekutuan untuk memberikan kelulusan-kelulusan ini supaya ia dapat
dilakukan.

Ini juga ada dalam teks saya sebenarnya. Ada kaedah E10, di mana ia akan
mempercepatkan proses kelulusan dan operasi syarikat yang berkenaan.

Tuan Yang di-Pertua: Tolong beri secara bertulis Yang Berhormat.
Datuk Seri Panglima Wilfred Madius Tangau [Tuaran]: Penjelasan. Tuaran.

Dato’ Seri Mohamed Azmin bin Ali: Saya minta lima minit lagi, Tuan Yang di-
Pertua.

Datuk Seri Panglima Wilfred Madius Tangau [Tuaran]: Penjelasan sebab ini
Yang Berhormat respons kepada soalan Tuaran.

Tuan Yang di-Pertua: Saya minta maaf Yang Berhormat, kita tak ada masa.

Datuk Seri Panglima Wilfred Madius Tangau [Tuaran]: Jadi, ada sedikit yang
saya nak mohon penjelasan.

Tuan Yang di-Pertua: Yang Berhormat, Yang Berhormat Menteri kata dia nak
jawab secara bertulis. Jadi, lima minit lagi Yang Berhormat Menteri.

Datuk Seri Panglima Wilfred Madius Tangau [Tuaran]: Ada soalan tambahan
sahaja sebab Yang Berhormat Menteri respons kepada Tuaran tadi.

Dato’ Seri Mohamed Azmin bin Ali: Saya nak habiskan sedikit. Ya, soalan
yang sama.

Datuk Seri Panglima Wilfred Madius Tangau [Tuaran]: Boleh? Pasal respons
kepada Tuaran.

[Pembesar suara dimatikan]

Tuan Yang di-Pertua: Yang Berhormat, tolong. Lima minit, Yang Berhormat
Menteri.

Dato’ Seri Mohamed Azmin bin Ali: Ya, lima minit. Antara usaha terkini untuk
makluman Yang Berhormat Tuaran dan juga Yang Berhormat Semporna, untuk
memudah cara perniagaan yang dilaksanakan MPC adalah inisiatif E10 ataupun permit
pembinaan ekspres. Inisiatif ini akan mempercepatkan proses kelulusan mendirikan
kilang pembuatan dan permit operasi tanpa mengetepikan pematuhan kepada peraturan
dan keselamatan.

Saya bagi contoh, sebuah kilang di Kulim yang melabur sebanyak RM280 juta
telah dapat disiapbkan dan beroperasi sepenuhnya dalam tempoh 10 bulan sahaja
