100 DR.05.10.2021

Dr. Maszlee bin Malik [Simpang Renggam]: Yang Berhormat Menteri, boleh
saya bertanyakan?

Datuk Seri M. Saravanan: Biar saya habiskan mukadimah.
Dr. Maszlee bin Malik [Simpang Renggam]: Okey.

Datuk Seri M. Saravanan: /’m not going to the question. Thank you. Pemacu
perubahan ke-10 iaitu menambah baik ekosistem TVET bagi membangunkan bakat
tersedia masa hadapan turut diperkenalkan ke dalam Rancangan Malaysia Ke-12. Bagi
memenuhi permintaan industri dengan lebih baik dan menangani isu-isu seperti
kebergantungan kepada tenaga kerja warga asing dan outcome pelajar rendah,
ekosistem TVET yang diperkukuhkan dilihat mampu menghasilkan pasaran buruh yang
fleksibel serta menyumbang kepada peningkatan taraf hidup rakyat.

Dua strategi telah dikenal bagi menjajarkan semula pasaran buruh yang
mencapai pertumbuhan yang inklusif dan mapan iaitu yang pertama, Strategi A1 -
meningkatkan kesaksamaan pampasan pekerja dan penyertaan tenaga buruh yang
memfokuskan usaha untuk menambah baik taraf hidup pekerja serta akses yang sama
rata kepada peluang pekerjaan. Inisiatif baru bagi menangani kebergantungan kepada
pekerja asing akan diperkenalkan dan penyertaan lebih ramai wanita dalam tenaga
buruh akan digalakkan.

Strategi A2 - memperkukuhkan sistem sokongan kepada pasaran buruh melalui
penambahbaikan ke atas maklumat pasaran buruh dan penggalakan latihan guna
tenaga yang memenuhi keperluan semasa industri. Di samping itu, pemantauan kepada
undang-undang dan peraturan buruh akan dipertingkatkan dan perlindungan sosial
kepada pekerja gig akan diwujudkan.

Manakala tiga strategi yang menyokong usaha membangunkan bakat tersedia
masa hadapan bagi memenuhi keperluan kemahiran melibatkan Kementerian Sumber
Manusia adalah seperti berikut;

(i) Strategi B1 - meningkatkan kualiti pendidikan;

(ii) Strategi B3 - memanfaatkan teknologi baru muncul selaras
dengan perkembangan Industri Revolution 4.0; dan

(iii) Strategi B5 - menangani pertindihan tadbir urus TVET iaitu
menjajarkan pelbagai sistem institusi TVET dengan- dan
menyelaras semula tadbir urus, sistem promosi, penjenamaan,
kualiti program dan mewujudkan pangkalan data bersepadu
TVET.

Bagi tujuan pemantauan ke atas pencapaian strategi-strategi tersebut, tiga
petunjuk prestasi utama terpilih (KPI) bagi pemangkin dasar satu dikenal pasti iaitu:

(i) pampasan pekerja kepada KDNK pada tahun 2025 disasarkan
kepada 40 peratus berbanding dengan 38 peratus pada tahun
2020; dan

(ii) gaji dan upah penengah untuk tahun 2025 pada 2,900
berbanding dengan 2,400 pada tahun 2020 dan pertumbuhan
produktiviti buruh dan pekerja bagi tempoh 2021 hingga 2025
disasarkan kepada 3.6 peratus berbanding dengan 3.2 peratus
bagi tempoh 2016 hingga 2022.

Tuan M. Kulasegaran [Ipoh Barat]: Penjelasan Yang Berhormat.
Dr. Maszlee bin Malik [Simpang Renggam]: /Bangun]

Datuk Seri M. Saravanan: Pengambilan lepasan SPM atau setaraf dalam
Program TVET pada tahun 2025 disasarkan kepada 55 peratus dan kebolehpasaran
graduan dari institusi pendidikan tinggi dan TVET awam pada tahun 2025 akan melonjak
kepada 86.7 peratus. Terima kasih Tuan Yang di-Pertua. Boleh Yang Berhormat
Simpang Renggam.
