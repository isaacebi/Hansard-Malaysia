70 DR.05.10.2021

perparitan, cerun, turapan, kerja mekanikal dan elektrik, perabot jalan, bangunan dan
lain-lain.

Walau bagaimanapun, kemajuan pembinaan agak terkesan dengan
pelaksanaan Perintah Kawalan Pergerakan (PKP) serta Perintah Kawalan Pergerakan
Diperketat (PKPD) bagi mengekang pandemik COVID-19.

Isu lebuh raya bertol. Yang Berhormat Bagan Datuk mencadangkan agar
konsesi tol dikaji semula serta mengambil kira skema khas seperti concessionaries
major restructuring untuk meringankan bebanan kerajaan dan menguntungkan
pengguna lebih raya.

Untuk makluman Ahli Yang Berhormat, kerajaan pada masa ini masih mengkaji
dan meneliti opsyen-opsyen ke atas pengurusan lebuh raya bagi tujuan meringankan
beban yang ditanggung oleh kerajaan dan pengguna lebuh raya. Pada masa yang sama
bebanan kewangan pada kerajaan terhadap opsyen-opsyen ini juga akan
dipertimbangkan dan akan mengambil kira impak pada ekonomi, keyakinan pelabur
dalam dan luar negara terhadap kerajaan serta kemampuan kewangan kerajaan secara
keseluruhannya.

Untuk makluman Ahli Yang Berhormat juga pihak kerajaan bersama syarikat-
syarikat konsesi lebuh raya sedang mengkaji berbagai-bagai inisiatif dan kaedah-kaedah
yang boleh dipertimbangkan bagi mengurangkan kadar tol di lebuh raya di Malaysia.
Pihak Kementerian Kerja Raya juga membenarkan syarikat-syarikat konsesi lebuh raya
untuk mencadangkan kaedah penstrukturan semula kewangan syarikat bagi tujuan
pengurangan kadar tol.

Semua cadangan berhubung perkara ini akan dibincangkan di antara
Kementerian Kerja Raya, Kementerian Kewangan, Unit Kerjasama Awam dan Swasta
(UKAS), Jabatan Perdana Menteri dan agensi-agensi yang berkaitan bagi mencapai
keputusan secara holistik.

Tuan Yang di-Pertua, Projek Jalan Central Spine Road dan juga Projek
Lebuhraya Kota Bharu, Kuala Krai. Ahli Yang Berhormat Kuala Krai mengharapkan
projek CSR dan KB-Kuala Krai siap sepenuhnya pada 2025 tanpa sebarang kelewatan
lagi.

Untuk makluman Ahli Yang Berhormat, kerajaan komited untuk menyiapkan
keseluruhan pakej Projek Jalan Central Spine Road (CSR). Baki enam pakej CSR telah
diluluskan dalam Rolling Plan Pertama Rancangan Malaysia Ke-12 dan dijadualkan
untuk memulakan pembinaan di tapak pada suku pertama tahun 2022.

Kementerian bersama JKR sentiasa memantau kerja-kerja kontraktor bagi
projek yang sedang dalam pembinaan agar dapat disiapbkan dalam tempoh yang
ditetapkan. Penyiapan Projek CSR ini menjadi keutamaan kerajaan agar infrastruktur
rakyat ini menjadi kenyataan bagi memberi kemudahan kepada semua rakyat Malaysia
menjelang tahun 2025.

Untuk makluman Ahli Yang Berhormat, kerajaan mengambil maklum akan
cadangan Ahli Yang Berhormat untuk membina jejambat di persimpangan lampu isyarat
Guchil di laluan FT008. Buat masa ini cadangan projek ini tidak menjadi keutamaan
kerana kerajaan telah meluluskan Pakej Projek CSR yang turut melibatkan jajaran Kuala
Krai dalam Rolling Plan Pertama Rancangan Malaysia Ke-12 yang akan menjadi
alternatif kepada pengguna jalan raya yang secara tidak langsung akan menyuraikan
trafik di lokasi tersebut.

Semakan kementerian ini juga mendapati cadangan projek jejambat ini belum
tersenarai bagi permohonan Rolling Plan Kedua ataupun RP Kedua RMKe-12.
Kementerian ini akan mempertimbangkan cadangan projek ini sekiranya dimohon dalam
rolling plan yang akan datang dan akan diangkat kepada kelulusan agensi pusat jika
memenuhi kriteria semakan dan keperluan teknikal untuk dilaksanakan.

Untuk makluman Ahli Yang Berhormat juga, di Laluan Persekutuan FT008 di
Jajahan Kuala Krai terdapat dua projek yang telah siap pembinaan iaitu cadangan kerja
menaik taraf dan meninggi aras jalan di seksyen kilometer 326.7, jalan persekutuan
FT008, Jalan Kuala Krai ke Kota Bharu, Kelantan yang siap pada 22 April 2018 dan
