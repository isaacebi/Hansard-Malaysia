36 DR.05.10.2021

Kemudian, setakat manakah jumlah-jumlah yang digunakan di negara kita ini?
Adakah kementerian berpuas hati terhadap jumlah-jumlahnya dan bila agaknya kita
boleh mencapai KPI yang tertentu supaya rendah karbon dan sebagainya jika
penggunaannya terlalu terhad dan tempat mengecasnya juga terlalu terhad? Terima
kasih.

Dato’ Seri Mohamed Azmin bin Ali: Terima kasih Yang Berhormat Pontian.
Saya telah berkongsi sebentar tadi bahawa kementerian sedang mengenal pasti strategi
baharu termasuk penawaran insentif bukan sahaja pengeluaran EV tetapi juga
menggalakkan penggunaan EV di kalangan rakyat tempatan dengan insentif-insentif
yang telah saya cerakinkan tadi.

Walau bagaimanapun, perkara ini sedang dalam pemerhatian Kementerian
Kewangan dan kita berharap perkara-perkara ini dapat diberikan pertimbangan yang
sewajarnya untuk menjayakan usaha ini.

Tuan Yang di-Pertua, keadaan ekonomi dunia yang...

Datuk Seri Panglima Wilfred Madius Tangau [Tuaran]: Tuan Yang di-Pertua,
penjelasan tadi, Tuaran.

Dato’ Seri Mohamed Azmin bin Ali: Yang Berhormat Tuaran ya.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Saya mengucapkan tahniah kepada kerajaan atas kejayaan menarik
pelabur daripada Korea khususnya di Kota Kinabalu. Saya ingin bertanya kepada Yang
Berhormat, adakah Yang Berhormat sedar bahawa taman-taman perindustrian di Sabah
seperti POIC Lahad Ladu, KKIP Kota Kinabalu, SEDC di Sipitang akan lebih menarik jika
beberapa kekangan yang dapat diatasi.

Antaranya masalah bekalan air, sumber air yang begitu teruk di sekitar Kota
Kinabalu juga di POIC Lahad Datu. Pada ketika ini Lahad Datu masa tertentu air
terpaksa dihantar dengan lori. Okey kemudian daripada segi pelabuhan. Pelabuhan kita
menghadapi masalah di POIC Lahad Datu. Kita sudah ada /egal land, ada CIQ dan
sebagainya tetapi daripada segi beberapa isu infrastruktur masih bermasalah.

Begitu juga di Kota Kinabalu begitu perlu diperluaskan. Ada peruntukan
daripada Persekutuan tetapi belum lagi dilaksanakan dan untuk infra lain-lain di Taman
Perindustrian Kota Kinabalu, peruntukan yang dapat daripada Persekutuan semuanya
adalah bentuk pinjaman walaupun sekecil RM1 juta, RM300,000 semua pinjaman
daripada Persekutuan. Adakah Yang Berhormat Menteri akan mengambil tindakan
supaya perkara ini dapat diatasi supaya tempat ini lebih menarik untuk pelaburan?
Terima kasih.

Dato’ Seri Mohamed Azmin bin Ali: Terima kasih Yang Berhormat Tuaran.
Saya ada topik knusus tentang pembangunan industrial park dalam penggulungan saya
sebentar lagi Yang Berhormat ya.

Tuan Yang di-Pertua, keadaan ekonomi dunia yang semakin pulih telah
memberikan impak positif kepada prestasi perdagangan negara. Jumlah perdagangan
bulan Ogos meningkat 15.7 peratus kepada RM169.8 bilion berbanding Ogos 2020.
Sejak Februari 2021, jumlah perdagangan merekodkan pertumbuhan dua digit untuk
tujuh bulan berturut-turut. Eksport merekodkan peningkatan 18.4 peratus kepada
RM95.6 bilion, import berkembang 12.5 peratus kepada RM74.2 bilion. Lebihan
dagangan melonjak 44.7 peratus kepada RM21.4 bilion.

Menurut Bank Negara, unjuran pertumbuhan eksport 2021 adalah pada kadar
8.2 peratus. Peningkatan eksport akan didorong terutamanya oleh peningkatan
permintaan luar daripada rakan dagang utama Malaysia seperti ASEAN, Republik
Rakyat China dan Amerika Syarikat. Eksport Malaysia juga dijangka akan mendapat
faedah daripada pengukuhan permintaan global bagi barangan electrical dan electronic
serta harga dan pengeluaran komoditi yang lebih tinggi.

MATRADE komited untuk membantu meningkatkan keupayaan syarikat-syarikat
tempatan termasuk PMKS bagi menembusi pasaran antarabangsa. Program eTRADE
