DR.05.10.2021 123

Tuan Wong Hon Wai [Bukit Bendera]: Minta penjelasan Menteri.

Dato’ Sri Tuan Ibrahim bin Tuan Man: Saya ada masa sembilan minit, sedikit
sahaja.

Tuan Wong Hon Wai [Bukit Bendera]: Sedikitlah. Adakah Majlis Air Negara
bersedia untuk membuat penyelarasan supaya isu-isu air antara dua negeri seperti
water transfer project dari Perak ke Pulau Pinang? Sudikah Majlis Air Negara memimpin
dan menentukan formula dan juga penyelesaian supaya kerajaan-kerajaan negeri antara
dua negeri boleh mendapat satu kata sepakat? Itu soalan saya.

Dato’ Sri Tuan Ibrahim bin Tuan Man: Terima kasih. Isu yang berlaku ialah
kerana Kerajaan Negeri Perak hendak jual air yang terawat dan Pulau Pinang hendak
membeli air mentah. Ini merupakan polisi kerajaan negeri, sebab sumber air bawah
kerajaan negeri. Walau bagaimanapun, perundingan saya fikir perlu diadakan dan Majlis
Air Negara perlu turut campur tangan. Saya setuju bahawa satu perundingan perlu kita
gerakkan, insya-Allah ke arah itu. Terima kasih.

Tuan Sim Tze Tzin [Bayan Baru]: Minta penjelasan Menteri. Sekejap sahaja.
Saya difahamkan bahawa Yang Berhormat Tambun, sebelum dia turun daripada Menteri
Besar Perak, perkara ini sudah selesai, di mana Kerajaan Negeri Perak sudah sanggup
untuk menjual air mentah kepada negeri Pulau Pinang. Adakah ada perubahan kerajaan
di negeri Perak menyebabkan perjanjian ini telah ditukar balik? Saya nak minta
penjelasan daripada Menteri. Terima kasih.

Dato’ Sri Tuan Ibrahim bin Tuan Man: Untuk makluman, perjanjian ini belum
diadakan lagi. Semua di peringkat perundingan baru, dan saya difahamkan bahawa
Perak perlu menyelesaikan isu bekalan air di utara Perak terlebih dahulu bagi
memastikan bahawa keperluan utara Perak dapat diselesaikan sebelum dimuktamadkan
soal pembelian oleh Pulau Pinang. Jadi, Perak mengutamakan keperluan negeri yang
memang kritikal di bahagian utara Perak. Baik.

01910

Saya terus kepada Yang Berhormat Tumpat dan Yang Berhormat Bachok
membangkitkan isu berkenaan dengan masalah bekalan air di Kelantan dan juga
pelaksanaan projek bekalan air. Saya ingin maklumkan bahawa kerjasama kerajaan
negeri telah pun melaksanakan kerjasama di antara KASA dan Kerajaan Negeri
Kelantan dalam melaksanakan pelbagai insentif bagi memastikan 1 juta penduduk
Kelantan mendapat akses kepada bekalan air bersih.

Di antara pelan jangka pendek yang sedang kita bangunkan ialah pembiayaan
berjumlah RM664.8 juta bagi kerja-kerja perbelanjaan modal ataupun capex oleh
Pengurusan Aset Air Berhad bagi tempoh operasi keempat (OP4) 2021-2023 seperti
berikut:

(i) Pembinaan tiga LRA baharu iaitu LRA Chicha fasa 2 berkapasiti
AO juta liter;

(ii) LRA Tanjung Mas berkapasiti 30 juta liter; dan
(iii) LRA Bukit Cupak berkapasiti 10 juta liter sehari.

Pelaksanaan kerja-kerja ini dalam peringkat reka bentuk dan perundingan dan
insya-Allah dijangka siap pada 2024 yang melibatkan pembinaan loji-loji baru.
Penukaran 511 paip uzur jenis AC secara berperingkat, anggaran kos RM218 juta dan
sehingga kini sepanjang 106.2 kilometer paip telah pun diganti. Pembinaan LRA
Kampung Telok, Kota Bharu berkapasiti 30 juta liter sehari di bawah pinjaman Kerajaan
Persekutuan yang dijangka beroperasi pada penghujung tahun ini. Pembinaan LRA mini
Telok Mesira, Bachok berkapasiti 2 juta liter sehari di bawah pinjaman kerajaan negeri
dan projek dalam peringkat pembinaan dan juga dijangka siap pada hujung tahun ini.

Manakala projek pengurangan air tidak berhasil (NRW) kebangsaan melalui
pendekatan 1, sebanyak 69.95 juta dijangka siap tahun 2022. Manakala untuk jangka
panjang bagi menyelesaikan masalah bekalan air di Kelantan ialah Kerajaan
Persekutuan telah mengenal pasti pelan jangka panjang sumber air Kelantan sehingga
tahun 2050. Kajian dijangka telah pun kita mulakan selama beberapa bulan. Di antara
