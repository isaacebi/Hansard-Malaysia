82 DR.05.10.2021

kena faham kerana ramai yang menganggap semua sekolah di negara_ ini
peruntukannya datang daripada Kementerian Pendidikan, disalurkan oleh Kementerian
Pendidikan.

Pertama, sekolah kerajaan. Itu jelas, itu tanggungjawab Kementerian
Pendidikan. Kedua, sekolah bantuan kerajaan, ya kita boleh bagi bantuan tertentu dalam
konteks tertentu seperti mana yang termaktub. Apabila kita bercakap selain itu, ia di luar
ruang lingkup Kementerian Pendidikan.

Dr. Maszlee bin Malik [Simpang Renggam]: Yang Berhormat Menteri, izinkan
saya menyambung soalan Yang Berhormat Pasir Mas tadi. Ya, saya maklum saya
pernah berada di situ dan menjawab tentang isu peruntukan sekolah menengah Cina.
Akan tetapi menariknya, Timbalan Yang Berhormat Menteri, Dato’ Dr. Mah Hang Soon
dengan bangganya confirmed tentang pemberian tersebut. Jadi, ini memberikan
innuendo bahawa peruntukan datang daripada kerajaan kepada sekolah menengah
persendirian Cina.

Saya tidak kisah benda itu, kita ingin berlaku adil kepada semua. Cuma, soalan
berkait dengan Yang Berhormat Pasir Mas tadi, sejauh mana apa yang kita pernah kita
usahakan. RM100 juta untuk sekolah agama rakyat dan juga tahfiz. Ya, bukan daripada
KPM, saya tahu. Daripada Kementerian Kewangan.

Tadi saya tanyakan, Timbalan Menteri tidak menjawab. Persoalannya, apakah
Yang Berhormat Menteri sanggup memberikan komitmen untuk meminta Kementerian
Kewangan teruskan memberi RM100 juta kepada sekolah agama rakyat dan tahfiz demi
menyelamatkan banyak sekolah tahfiz yang akan tutup di waktu ini kerana dampak
COVID-19. Kita pernah memberikan semenjak tahun 2019 dahulu. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Simpang Renggam.

Tuan Sanisvara Nethaji Rayer a/l Rajaji [Jelutong]: Yang Berhormat
Menteri...

Timbalan Yang di-Pertua [Dato’ Mohd Rashid Hasnon]: Baik.

Datuk Dr. Mohd Radzi bin Md. Jidin: Sekejap, saya jelaskan Yang Berhormat
Simpang Renggam. Minta maaf Yang Berhormat Jelutong, saya bagi laluan sekejap lagi.
Pertama sekali, saya ingin menjelaskan bahawa keberadaan saya di sini di bawah
Kementerian Pendidikan selaku Menteri Pendidikan adalah termaktub di bawah Akta
Pendidikan. Jadi, ada ruang lingkup yang di bawah bidang kuasa Kementerian
Pendidikan. Itu yang saya boleh jelaskan di sini.

Apa yang saya jelaskan tadi bahawa berdasarkan bidang kuasa Kementerian
Pendidikan memang tidak ada agihan yang dibuat. Yang Berhormat sendiri telah
menjawab bagaimana peruntukan untuk sekolah-sekolah itu. Yang Berhormat sendiri
sudah jawab. Jadi, itulah ruang lingkup yang saya gulung pada hari ini dalam konteks
Kementerian Pendidikan. Saya bagi Yang Berhormat Jelutong.

Dr. Maszlee bin Malik [Simpang Renggam]: Saya rasa tidak menjawab
kerana— Yang Berhormat Menteri, saya katakan sanggup kah tidak memberi komitmen
minta Kementerian Kewangan memberikan peruntukan yang sama? ltu yang pertama.
Bukan saya menjawab untuk pihak Yang Berhormat Menteri. Harap kena faham soalan
dan jawapan.

Timbalan Yang di-Pertua [Dato’ Mohd Rashid Hasnon]: Terima kasih.

Dr. Maszlee bin Malik [Simpang Renggam]: Keduanya, berkaitan dengan
kenyataan daripada Timbalan Yang Berhormat Menteri. Apakah timbalan lebih berkuasa
daripada Yang Berhormat Menteri? Terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Jelutong.
