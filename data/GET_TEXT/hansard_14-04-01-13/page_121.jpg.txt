DR.05.10.2021 111

kena ikut prosedur yang telah dibentangkan oleh Tuan Yang di-Pertua. Sila Yang
Berhormat Menteri.

6.17 ptg.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua.

Dato’ Sri Azalina Othman Said [Pengerang]: 30 minit ya.

Datuk Seri Dr. Ronald Kiandee: Terlebih dahulu saya ingin merakamkan
ucapan terima kasih kepada seramai 24 Ahli Yang Berhormat yang telah menyentuh isu
yang berkaitan dengan Kementerian Pertanian dan Industri Makanan Malaysia (MAF1)
dalam perbahasan Rancangan Malaysia Kedua Belas sepanjang perbahasan yang telah
berjalan sepanjang minggu yang lalu.

Beberapa Ahli Yang Berhormat menyentuh tentang isu hala tuju berkaitan
sekuriti makanan negara, isu berkenaan dengan import makanan, sumbangan KDNK,
cadangan memperkasakan pertanian pintar dan agro best manufacturing serta eksport
pertanian dan isu yang berkaitan dengan kenyataan Global Food Security Index (GFSI).

Untuk makluman Ahli-ahli Yang Berhormat yang bertanyakan isu-isu tersebut,
Dasar Agromakanan Negara 2011-2020 atau DAN sebelum ini mengambil kira isu
jaminan makanan merangkumi daya saing dan kemampanan serta bersandarkan
agenda pembangunan nasional dan dasar-dasar semasa untuk menjamin bekalan
makanan yang mencukupi dan selamat dimakan menjadikan industri agromakanan
sebagai industri yang berdaya saing dan mampan serta meningkatkan tahap
pendapatan usahawan tani.

Kini, Dasar Agromakanan 2.0 (2021-2030) telah digubal oleh MAFI sebagai
kesinambungan dengan mengambil kira isu sekuriti makanan yang meliputi daya saing
dan kemampanan berlandaskan prinsip dan teras Wawasan Kemakmuran Bersama
(WKB 2030) dan Agenda Pembangunan Mampan 2030 (SDG 2030) termasuk
Rancangan Malaysia Kedua Belas bagi menjayakan transformasi dan pemodenan
sektor agromakanan.

Melalui DAN 2.0, pelbagai strategi dan pelan tindakan telah dirangka untuk
meningkatkan hasil petani dan pesawah serta pendapatan mereka berasaskan kepada
lima teras dasar utama iaitu mendukung pemodenan dan pertanian pintar,
memperkukuh pasaran tempatan, meningkatkan hasil keluaran yang mempunyai
permintaan tinggi dan produk berorientasikan eksport, membangunkan bakat yang
memenuhi permintaan industri, meningkatkan amalan pertanian dan sistem makanan
yang mampan dan menyediakan ekosistem perniagaan yang kondusif bagi kerangka
institusi yang kukuh.

01820

Penekanan khusus dalam DAN 2.0 terhadap penggunaan teknologi dapat
menyumbang kepada peningkatan kualiti serta kuantiti hasil tanaman seterusnya dapat
meningkatkan produktiviti secara keseluruhan. Selain itu, usaha i memacu modenisasi
dalam argomakanan adalah selari dengan aspirasi nasional ke arah merevolusikan
Industri 4.0 dalam sektor ekonomi negara.

Bagi meningkatkan tahap penggunaan teknologi, MAFI akan melipatkan
gandakan usaha untuk menarik penyertaan lebih ramai belia sebagai pengeluar
makanan dan penyedia perkhidmatan teknologi. Selain itu penumpuan juga akan
diberikan kepada kemudahan kewangan, pendigitalan produk serta penyediaan akses
pasaran secara e-dagang.

Secara khusus, untuk pemerkasaan industri padi dan beras, tumpuan akan
diberikan kepada peningkatan produktiviti hasil padi dan SSL beras melalui pengurusan
penggunaan tanah dan air yang lebih baik, pembangunan varieti yang berpotensi,
penstrukturan semula bantuan kewangan dan peningkatan penglibatan sektor swasta di
sepanjang rantaian nilai.
