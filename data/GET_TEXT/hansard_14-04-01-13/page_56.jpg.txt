46 DR.05.10.2021

Tuan Karupaiya a/l Mutusami [Padang Serai]: Yang Berhormat Menteri,
Kulim, kalau ada buat program itu jangan lupa...

Tuan Yang di-Pertua: Boleh minta kebenaran tidak sebelum cakap?
Seorang Ahli: Relakslah.

Tuan Yang di-Pertua: Siapa relaks? Saya ingin jemput Yang Berhormat
Menteri Kanan Kementerian Pertahanan, silakan.

12.55 tgh.

Menteri Kanan Pertahanan [Dato’ Seri Hishammuddin Tun Hussein]:
Bismillahi Rahmani Rahim, assalamualaikum warahmatullahi wabarakatuh. Terima kasih
Tuan Yang di-Pertua kerana mengizinkan saya mengambil bahagian dalam sesi
penggulungan Rancangan Malaysia Ke-12 ini.

Bagi pihak seluruh warga Kementerian Pertahanan dan Angkatan Tentera
Malaysia, saya ingin mengambil kesempatan ini untuk merakamkan setinggi-tinggi
penghargaan kepada Yang Amat Berhormat Perdana Menteri serta semua pihak yang
terlibat dalam penggubalan rancangan lima tahun ini.

la bukanlah satu usaha yang mudah khususnya ketika negara dan dunia sedang
mendepani cabaran pandemik COVID-19, terpaksa mengimbangi antara tuntutan
kesihatan, memenuhi keperluan dan permintaan sektor ekonomi dan pada masa yang
sama tanggungjawab untuk memastikan kesejahteraan rakyat terus terbela. Oleh itu
kami di MINDEF berasa syukur kerana dalam tempoh serba-serbi mencabar ini segmen
keselamatan dan pertahanan masih diberikan keutamaan di bawah RMKe-12 dan
dijadikan sebagai salah satu daripada sembilan fokus utama iaitu fokus keempat,
memantapkan keselamatan dan pertahanan awam.

Rancangan Malaysia Ke-12 ini yang bertemakan, “Keluarga Malaysia — Makmur,
Inklusif, Mampan” telah digubal dengan cermat, inklusif dan komprehensif bagi
memastikan setiap perkara penting diambil kira demi menentukan hala tuju negara
dalam tempoh lima tahun yang akan datang.

Alhamdulillah, kesemua perancangan ini juga bertepatan dengan teras-teras
utama Kementerian Pertahanan yang sedia ada di bawah pelan strategik kami iaitu
tahun 2021 hingga 2025. Teras Pertama, peningkatan kesiapsagaan dan keupayaan
pertahanan dalam melindungi kepentingan negara.

Teras Kedua, mengukuhkan kapasiti pertahanan yang kompeten. Teras Ketiga,
pelestarian, kesejahteraan warga kerja pertahanan. Teras Keempat, pengukuhan
kerjasama awam tentera (civil military corporation) dengan izin. Kelima, pembangunan
sains teknologi dan industri pertahanan, pengukuhan kerjasama antarabangsa dalam
menjamin pertahanan negara. Teras Ketujuh, transformasi kesejahteraan veteran.

Tuan Mohamad bin Sabu [Kota Raja]: Yang Berhormat. Boleh saya bertanya?

Dato’ Seri Hishammuddin Tun Hussein: Ya, ya. Sekejap ya. Satu ayat sahaja
lagi. Selain tujuh teras ini, saya juga telah mengarahkan supaya kementerian
mewujudkan teras kelapan yang memberikan tumpuan khusus kepada pengurusan
cabaran dan ancaman baharu terhadap landskap keselamatan dan pertahanan negara
dalam berdepan dengan COVID-19.

Tuan Yang di-Pertua: Yang Berhormat Kota Raja, sila.

Tuan Mohamad bin Sabu [Kota Raja]: Tuan Yang di-Pertua, ancaman
terbaharu ini, apakah Yang Berhormat Menteri Pertahanan bersetuju supaya
dipertingkatkan keselamatan ini gabungan ASEAN? Oleh sebab ASEAN ada dua juta
lebih kurang tentera. Oleh itu, sebarang ancaman ataupun mana-mana negara biarlah
ASEAN yang berdialog, mungkinnya rakan dialog dengan China. Bukan satu negara
tetapi dalam ASEAN itu sendiri kerana ASEAN ada dua juta tentera lebih kurang.

Kedua, Australia ini dekat dengan ASEAN. Supaya ASEAN lebih rapat dengan
Australia menjadikan Australia rakan ASEAN. Bukan Australia ini menjadi rakan kepada
