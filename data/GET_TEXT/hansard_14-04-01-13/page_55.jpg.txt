DR.05.10.2021 45

mampan_ strukturnya sumbangan industri kepada GDP adalah lebih 30 peratus.
Sekarang ini sumbangan industri kepada GDP hanya tujuh peratus.

Jadi saya mahu tanya kepada Yang Berhormat, adakah Yang Berhormat sudah
buat unjuran, berapakah pelaburan yang harus dibawa ke Sabah supaya kita boleh
capai 30 peratus sumbangan industri kepada GDP tersebut?

Sekiranya unjuran itu ada, apakah langkah-langkah untuk memastikan kesemua
hal hambatan untuk menarik pelabur itu dapat diatasi? Terima kasih.

Dato’ Seri Mohamed Azmin bin Ali: Terima kasih, Yang Berhormat Tuaran.
Untuk saya memberikan rekod dalam Dewan ini, sumbangan sektor pembuatan kepada
KDNK pada tahun 2020 adalah sebanyak 22.9 peratus. Manakala sektor perkhidmatan
menyumbang sebanyak 57.7 peratus. Itu rekod yang kita ada.

Dalam tempoh Rancangan Malaysia Ke-12, sektor pembuatan_ kita
menjangkakan akan mencatatkan kadar pertumbuhan yang lebih tinggi iaitu 5.7 peratus
berbanding 5.2 peratus bagi sektor perkhidmatan.

Dalam Rancangan Malaysia Ke-12 juga Yang Berhormat Tuaran, RMKe-12
telah mengunjurkan sasaran jumlah purata pelaburan swasta setiap tahun sebanyak
RM258 bilion, ini satu jumlah yang agak besar. Pada tahun lepas, jumlah pelaburan
yang melibatkan ketiga-tiga sektor ekonomi iaitu sektor pembuatan, sektor perkhidmatan
dan sektor utama adalah RM164 bilion, Tuan Yang di-Pertua dan sektor pembuatan
mencatatkan RM91 bilion.

Akan tetapi untuk tempoh Januari hingga Ogos sudah pun mencecah lebih
RM80 bilion. Kita menjangkakan pada tahun ini sektor pembuatan sahaja akan
menyumbang sebanyak RM150 bilion.

Dalam pengagihan yang kita lakukan ialah pastikan negeri-negeri seperti Sabah
dan Sarawak juga mendapat manfaat daripada pelabur-pelabur asing dan juga tempatan
yang ingin meneruskan atau mengembangkan pelaburan.

Datuk Seri Panglima Wilfred Madius Tangau [Tuaran]: Pandemik ini memberi
kesedaran kepada kita dengan sumbangan sektor perkhidmatan yang begitu tinggi.
Ekonomi ini begitu fragile, 50 lebih peratus.

Dato’ Seri Mohamed Azmin bin Ali: Ya, saya akan berikan perincian kepada
Yang Berhormat.

Datuk Seri Panglima Wilfred Madius Tangau [Tuaran]: Soalnya tadi kalau
setakat masih 22 peratus, bagaimana kita mahu sampai mapan? Apa yang makmur
yang diceritakan itu? Kita pun hancur.

Dato’ Seri Mohamed Azmin bin Ali: Terima kasih Yang Berhormat. Akhirnya
Yang Berhormat Jerlun ada membangkitkan soal ASEAN Economic Community dan
juga dibangkitkan tentang ASEAN FTA. Kedua-dua perkara ini oleh kerana Yang
Berhormat Jerlun pun tidak ada di dalam Dewan, saya akan mengemukakan secara
bertulis, Tuan Yang di-Pertua.

Akhirnya, saya nyatakan di sini bahawa MITI kekal komited untuk melaksanakan
program dan inisiatif yang menyumbang kepada dasar dan sasaran yang telah
digariskan dalam Rancangan Malaysia Ke-12. Saya juga ingin menekankan bahawa
MITI akan terus berusaha untuk mengangkat martabat negara bagi mencipta
kemakmuran dan kesejahteraan Keluarga Malaysia, pertumbuhan ekonomi negara yang
mapan, peningkatan pelaburan dan perdagangan serta penciptaan pekerjaan yang
berkualiti adalah agenda utama MITI untuk menjamin pengagihan yang adil dan
saksama sejajar dengan Wawasan Kemakmuran Bersama 2030.

Terima kasih Tuan Yang di-Pertua, terima kasih kepada semua Ahli-ahli Yang
Berhormat yang telah mengambil bahagian dan memberikan pandangan dalam sesi
perbahasan ini. Sekian, assalamualaikum warahmatullahi wabarakatuh.

Tuan Yang di-Pertua: Waalaikumusalam, terima kasih. Seterusnya saya
menjemput Yang Berhormat...
