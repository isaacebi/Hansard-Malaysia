DR.05.10.2021 129

Tuan Yang di-Pertua: Yang Berhormat Menteri, Yang Berhormat Sandakan
minta.

Puan Vivian Wong Shir Yee [Sandakan]: Sandakan. Sebenarnya
penyeragaman dokumen, jawapan ini telah pun diberi daripada Yang Berhormat Menteri
tahun lalu, jawapan yang sama juga. Jadi, saya tidak nampak ada komitmen untuk
menyelesaikan masalah PATI di Sabah dan jawatankuasa-jawatankuasa yang JKPWAS,
yang induk semua pun telah pun Yang Berhormat Menteri mentioned last year, sama.

Jawapan yang sama macam copy paste sahaja. Jadi, sampai sekarang kami
tidak nampak apakah cara penyelesaian Yang Berhormat Menteri pernah cakap, sudah
pun mentioned. Masalah ini sudah banyak tahun, banyak tahun tetapi tahun lalu sampai
sekarang macam tidak ada progress langsung daripada jawatankuasa-jawatankuasa
khas ini. Siapakah yang adalah leading jawatankuasa-jawatankuasa ini sama ada kami
boleh be part of the committee ataupun supaya kami boleh menyelesaikan masalah ini?

Oleh sebab di Sandakan banyak bajet digunakan untuk memberikan vaksinasi
kepada PATI-PATI yang tinggal di kawasan Sandakan dan tanpa dokumen, kami unable
to trace them. Jadi sebagai contoh, dari Filipina saya datang ke Sabah as a PATI,
bolehkah saya dapatkan vaksin di Sandakan? Oleh sebab kami langsung tidak tahu
berapa orang yang tidak berstatus, yang adalah golongan PATI yang sedang tinggal di
Sandakan. Masalah setinggan adalah sangat serius. So, daripada jawapan Yang
Berhormat Menteri, adalah tidak patutlah sebab tidak ada progress langsung dari tahun
lalu punya jawapan juga. Terima kasih.

Datuk Mohd Azis bin Jamman [Sepanggar]: Okey, Yang Berhormat Menteri,
berkaitan, berkaitan sebagai tambahan sedikit. Berkenaan dengan isu penyeragaman
dokumen itu. Saya masih ingat lagi sewaktu Yang Berhormat Menteri mula dilantik
sebagai Menteri Dalam Negeri. Dalam lawatan pertama ke negeri Sabah, Yang
Berhormat Menteri ada mengumumkan tentang penyeragaman dokumen ini yang mana
semua dokumen yang ada, di convert menjadi satu dokumen iaitu IMM13.

Kemudian Yang Berhormat Menteri juga ada mengumumkan bahawa setelah
mereka ini mendapat IMM13, akan berurusan dengan Kerajaan Filipina untuk meminta
agar Kerajaan Filipina menguruskan pasport kepada pemegang IMM13 ini, kemudian
membuat pilihan sama ada mereka ingin balik ataupun diberikan permit kerja. Jadi,
soalan saya Yang Berhormat Menteri, setakat ini sudah berapa ramai pemegang IMM13
yang telah pun diberikan pasport Filipina, setakat hari ini? Terima kasih.

Dato’ Seri Hamzah bin Zainudin: Jawapan kepada Yang Berhormat Sandakan.
Saya hendak maklumkan, sebab itu hari ini saya ada sebut tentang the political will. Kita
hendak perbincangan kita ini kita masukkan pemimpin-pemimpin politik, ketua-ketua
masyarakat dan juga kaum di negeri Sabah. Oleh kerana isu ini membabitkan juga
masalah-masalah yang timbul di beberapa kawasan tertentu yang membabitkan
perkauman di negeri Sabah sendiri.

Maka sebab itu, komitmennya bukan hanya datang daripada Kerajaan Federal
tetapi juga harus datangnya daripada masyarakat di bawah untuk menerima apa sahaja
cadangan yang dilakukan. Sudah banyak kali cadangan telah pun dikemukakan tetapi
tiap-tiap kali, ditentang oleh beberapa masyarakat tertentu.

Maka sebab itu, kita fikirkan lebih baik...

Puan Vivian Wong Shir Yee [Sandakan]: Mohon pencerahan, ‘beberapa
masyarakat’ yang dimentioned daripada Yang Berhormat Menteri. ‘Beberapa
masyarakat’ yang menentang perbincangan ataupun solusi yang dicadangkan oleh
kementerian. Mohon pencerahan ‘beberapa masyarakat’ adalah dari siapa?

Dato’ Seri Hamzah bin Zainudin: Okey. Jadi, sebab itu apabila kita hendakkan
supaya ada keseragaman daripada semua, kita akan jemput semua daripada pemimpin
semua parti-parti yang ada di negeri Sabah untuk kita bincangkan khusus tentang
masalah PATI. Apa yang dibangkitkan oleh Yang Berhormat Sepanggar, saya hendak
maklumkan, betullah ini yang telah pun saya katakan. Oleh kerana tahun lepas tetapi
oleh kerana masalah MCO, perkara ini tergendala sedikit untuk kita menghantar mereka
