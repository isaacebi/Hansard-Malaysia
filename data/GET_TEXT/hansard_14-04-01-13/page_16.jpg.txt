6 DR.05.10.2021

3. Tuan Cha Kee Chin [Rasah] minta Menteri Perpaduan Negara menyatakan
sejauh manakah Tabika Perpaduan dapat memainkan peranan dalam memupuk nilai-
nilai perpaduan dalam masyarakat majmuk, khasnya selepas konsep Keluarga Malaysia
diketengahkan oleh Yang Amat Berhormat Perdana Menteri dan apakah peranan yang
bakal dipikul oleh kementerian ini selaras dengan pengenalan konsep Keluarga
Malaysia.

Menteri Perpaduan Negara [Datuk Halimah binti Mohamed Sadique]:
Terima kasih Tuan Yang di-Pertua. Saya ucapkan terima kasih kepada Yang Berhormat
dari kawasan Rasah yang bertanyakan soalan berkaitan dengan Tabika Perpaduan.
Tuan Yang di-Pertua, saya ingin memaklumkan kepada Yang Berhormat Rasah selaras
dengan objektif pertama dalam Dasar Perpaduan Negara, Tuan Yang di-Pertua, iaitu
untuk memperkukuhkan perpaduan daerah integrasi nasional berteraskan kepada
Perlembagaan Persekutuan dan Rukun Negara.

Di bawah Rangka Tindakan Perpaduan Negara (2021-2030), Kementerian
Perpaduan Negara Yang Berhormat, telah pun mengambil inisiatif membangunkan
Pelan Pendidikan Awal Kanak-kanak Tabika Perpaduan (2021-2030) yang telah pun kita
lancarkan pada 24 Julai. Ini pelannya Yang Berhormat. [Sambil menunjukkan senaskah
dokumen] Nanti saya bagi Yang Berhormat satulah pelan ini, supaya Yang Berhormat
akan lebih fasih dalam bab yang berkaitan dengan Tabika Perpaduan ini.

Tuan Yang di-Pertua, Pelan Pendidikan Awal Kanak-kanak Tabika Perpaduan
(2021-2030) ini merupakan inisiatif kementerian-kementerian untuk memberi suntikan
nafas baharu kepada Program Pendidikan Awal Kanak-kanak Tabika Perpaduan.
Matlamat pelan ini memperkukuh, memantap peranan Tabika Perpaduan sebagai
institusi pendidikan awal kanak-kanak untuk menyemai nilai perpaduan dalam
pendidikan awal kanak-kanak.

Maka dengan itu Tuan Yang di-Pertua, bagi mencapai matlamat yang telah pun
ditetapkan, Pelan Pendidikan Awal Kanak Kanak Tabika Perpaduan ini menggariskan
enam teras Yang Berhormat iaitu:

(i) memantapkan elemen kenegaraan perpaduan dan nilai
murni dalam kurikulum pengajaran dan juga pembelajaran di
Tabika Perpaduan;

(ii) memantapkan kaedah pengajaran dalam pembelajaran;
(iii) memantapkan profesionalisme dan kepakaran guru Tabika
Perpaduan;

(iv) memantapkan tadbir urus pengurusan dan pengoperasian
Tabika Perpaduan;

(v) mengukuhkan jalinan kerjasama Tabika Perpaduan dan
komuniti; dan

(vi) memperkasakan mekanisme pemantauan dan _penilaian
pengurusan pengoperasian Tabika Perpaduan.

Selain daripada itu Tuan Yang di-Pertua, pelan ini juga telah memperkenalkan
empat program baharu Yang Berhormat:

(i) pengajaran modul pendidikan rukun negara;
(ii) pengajaran elemen perpaduan dan nilai-nilai murni;
(iii) pengajaran komunikasi asas pengajaran bahasa ketiga iaitu

pengajaran asas bahasa Mandarin, bahasa Tamil, bahasa
Khadazan, dan bahasa Iban akan diperkenalkan di Tabika-
tabika Perpaduan; dan

(iv) satu mata pelajaran baharu, juga pengajaran Modul Jom
Urus Diri bagi anak-anak kita.
