126 DR.05.10.2021

7.18 mlm.

Menteri Dalam Negeri [Dato’ Seri Hamzah bin Zainudin]: Terima kasih Tuan
Yang di-Pertua. Bismillahi Rahmani Rahim. Tuan Yang di-Pertua, saya mengucapkan
ribuan terima kasih kepada 19 orang Ahli-ahli Yang Berhormat yang telah mengambil
bahagian dalam perbahasan Rancangan Malaysia Ke-12 di Dewan yang mulia ini, dari
28 September hingga 4 Oktober. Antara lain telah menyentuh portfolio KDN, selaras
dengan fokus keempat dalam RMKe-12 bagi memantapkan keselamatan dan
ketenteraman awam di bawah tema, ‘Memperkukuh Keselamatan, Kesejahteraan dan
Inklusivit? .

Isu berkenaan kebajikan anggota-anggota PDRM telah dibangkitkan oleh Yang
Berhormat Jerai dan Yang Berhormat Petaling semasa sesi perbahasan. Antara lain
telah memohon agar kementerian menyemak semula gaji, elaun dan kemudahan-
kemudahan kuarters. Untuk makluman Ahli-ahli Yang Berhormat, kerajaan dari semasa
ke semasa sentiasa meneliti dan menyemak semula kadar emolumen dan kemudahan
kepada anggota keselamatan dan penguat kuasa, termasuk Polis Diraja Malaysia demi
memastikan kebajikan anggota terbela.

Bagi menambah baik emolumen anggota PDRM, kerajaan pada tahun 2016
telah mengemas kini struktur gaji dan skim perkhidmatan Polis Diraja Malaysia. Ini
dilaksanakan melalui Pekeliling Perkhidmatan Bilangan 2 Tahun 2016 di bawah
rasionalisasi Skim Perkhidmatan PDRM bagi Sistem Saraan Malaysia (SSM).
Perubahan ini melibatkan pelbagai skim perkhidmatan di PDRM seperti pegawai kanan
polis, pegawai rendah polis dan konstabel, pegawai rendah polis dan konstabel Orang
Asli dan pegawai rendah polis dan konstabel sokongan.

01920

Menerusi perubahan ini struktur gaji anggota PDRM ditambah baik berdasarkan
parity dengan skim-skim perkhidmatan lain yang berkaitan. Kerajaan juga sentiasa
menyemak mengkaji pemberian allowance bagi membantu anggota PDRM terutamanya
yang berpangkat rendah dalam menangani kos sara hidup yang kian meningkat.
Kementerian juga berusaha menambah baik kemudahan infrastruktur PDRM dengan
membina dan membaik pulih perumahan, kuarters bagi memastikan warga PDRM dapat
menjalani kehidupan dengan suasana yang kondusif dan selesa.

Yang Berhormat Hulu Rajang pula bertanyakan mengenai peluang saksama
yang dimiliki oleh anak jati Sarawak supaya dipilih menjawat jawatan tertinggi di dalam
PDRM terutamanya di negeri Sarawak. Untuk makluman semua Ahli Yang Berhormat
kementerian sentiasa bersedia untuk mempertimbangkan pegawai kanan polis yang
merupakan anak jati di setiap negeri di seluruh negara termasuk juga di negeri Sarawak.
Walau bagaimanapun, proses pelantikan bagi mana-mana jawatan adalah tertakluk
kepada susunan kekananan dan kelayakan seseorang pegawai kanan polis.

Seterusnya Yang Berhormat Kemaman telah bertanyakan berkenaan status
pembangunan ibu pejabat polis daerah Kemaman. Kementerian Dalam Negeri
mengambil perhatian tentang cadangan pembinaan ataupun pembangunan IPD
Kemaman yang baru ini. Untuk makluman Yang Berhormat, perancangan bagi
pembangunan sesebuah projek di bawah Kementerian Dalam Negeri termasuk
pembinaan ibu pejabat polis daerah IPD adalah ditentukan berdasarkan priority dan
kriteria-kriteria keutamaan mengikut kemampuan kewangan kerajaan. Buat masa ini,
kerajaan memberi tumpuan kepada usaha menaik taraf premis-premis PDRM yang
terlalu uzur dan tidak dapat digunakan dengan sempurna dalam memberikan
perkhidmatan kepada rakyat.

Yang Berhormat Sibuti dan Yang Berhormat Jerai telah bertanyakan berkaitan
program-program  serta_ pindaan undang-undang  berkaitan penagihan dan
penyalahgunaan dadah. Pada masa kini perubahan drastik trend penagihan dadah dari
dadah jenis tradisional kepada dadah jenis sintetik atau new psychoactive substances
yang banyak mengubah pendekatan kerajaan dalam menangani permasalahan dadah di
negara kita. Dasar dan program telah disesuaikan dengan perubahan semasa
berasaskan bukti scientific evidence based dan amalan terbaik yang dilaksanakan di
dalam dan juga luar negara.
