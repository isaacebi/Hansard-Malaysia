DR.05.10.2021 77

semula sekolah yang mempunyai bangunan daif adalah berbeza bergantung pada
kompleksiti skop, kesediaan tapak dan juga lokasi sesebuah sekolah.

Merujuk kepada pertanyaan Ahli Yang Berhormat Papar, KPM telah diluluskan
sebanyak...

Puan Teo Nie Ching [Kulai]: Minta penjelasan. Yang Berhormat Menteri
Kanan, Kulai di sini.

Datuk Dr. Mohd. Radzi bin Md. Jidin: Okey.

Puan Teo Nie Ching [Kulai]: Okey. Saya faham jawapan Yang Berhormat
Menteri Kanan tadi bahawa kos untuk ganti penuh sesebuah sekolah daif ikutlah skop
kerja, lokasi mereka dan sebagainya. Jadi di sini, dalam ucapan saya, saya memang
minta Yang Berhormat Menteri Kanan untuk membekalkan 148 buah sekolah yang telah
disenaraikan itu. Boleh kah bagi senarai itu kepada kami. Terima kasih.

01620

Datuk Dr. Mohd Radzi bin Md. Jidin: Terima kasih Yang Berhormat Kulai.
Yang Berhormat Kulai pernah berada di Kementerian Pendidikan selama 22 bulan dan
Yang Berhormat Simpang Renggam juga pernah berada di situ untuk satu tempoh yang
hampir sama. Namun pada ketika itu pun Yang Berhormat pun tidak mengeluarkan
senarai jumlah peruntukan skop dan sebagainya kerana kita tahu bahawa dari sudut
setiap projek ini ia berbeza, lokasinya berbeza, skopnya berbeza, kosnya berbeza dan
sebagainya.

Sekiranya senarai ini dikeluarkan pelbagai perbincangan yang akan menyentuh
pelbagai perkara akan menimbulkan perbincangan yang tidak produktif. Bagi pihak
KPM, kita telus dalam konteks memastikan setiap sen duit rakyat ini dapat digunakan
sebaiknya bagi memastikan supaya sekolah-sekolah daif ini dapat disiapkan seberapa
segera.

Puan Teo Nie Ching [Kulai]: Saya perlu betulkan kenyataan Menteri Kanan,
siapa cakap pada zaman PH kita tidak bagi senarai. Saya rasa untuk senarai yang
diluluskan oleh Pakatan Harapan, kita memang ada bagi senarai. Kalau hendak rujuk
kepada kenyataan yang dikeluarkan sama ada di bawah KPM atau di bawah MOF,
memang senarai itu dibagi.

Jadi saya hendak tanya kalau itu memang telus, apa salah, apa kesusahannya
untuk bagi senarai penuh— dalam ucapan telah sebut 148 buah bangunan dan dengan
kos RM1.6 bilion. Jadi rakyat tidak berhak untuk tahu kah, mana satu sekolah yang
terlibat dengan kos berapa tinggi? Ini saya rasa tidak munasabah Menteri Kanan.

Dr. Maszlee bin Malik [Simpang Renggam]: Yang Berhormat Menteri, saya
pun pelik kenapa nama saya dipetik ketika Yang Berhormat Menteri hendak pertahankan
diri sendiri. Yang Berhormat Menteri telah mengelirukan Dewan. Kita bukan sekadar
menyatakan /ist (senarai) dengan harganya, malah kita sediakan dashboard untuk rakyat
boleh pantau.

Kita masih ingat lagi, saya bagi placard untuk mengemukakan progress dan kita
tidak pernah sembunyikan dan sering jawapan bertulis, yang ditanyakan pada waktu itu
di sebelah sini dan juga oleh backbenchers kita berikan senarai tersebut. Yang
Berhormat Kulai juga sedar dengan perkara tersebut. Terima kasih Tuan Yang di-Pertua.

Tuan Yang di-Pertua: Yang Berhormat Menteri, tolong jawab.
Puan Teo Nie Ching [Kulai]: Saya hendak tunjuk satu perkara...

Tuan Yang di-Pertua: Cukup, cukup. Perkara yang sama kan? Yang
Berhormat Menteri tolong jawab, selepas itu teruskan.

Tuan Noor Amin bin Ahmad [Kangar]: Menteri, Kangar punya isu unik sikit
fasal ia sebuah sekolah terus ditutup. Sebenarnya bukan di kawasan saya, di kawasan
Padang Besar tetapi penduduk di sana...

Tuan Yang di-Pertua: Yang Berhormat Kangar tolong.
