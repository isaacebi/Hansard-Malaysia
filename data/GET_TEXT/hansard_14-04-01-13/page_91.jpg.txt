DR.05.10.2021 81

pantau, rakyat boleh pantau. Sekarang ini pada zaman Yang Berhormat Menteri, 404.
Kosong, tidak telus. Terima kasih.

Tuan Ahmad Fadhli bin Shaari [Pasir Mas]: Yang Berhormat Menteri, sedikit
boleh? Pasir Mas.

Timbalan Yang di-Pertua [Dato’ Mohd Rashid Hasnon]: Yang Berhormat
Pasir Mas, sila.

Tuan Ahmad Fadhli bin Shaari [Pasir Mas]: Berhubung dengan apa yang
dibentangkan oleh Yang Berhormat Menteri, bantuan-bantuan kepada sekolah-sekolah
daif. Saya merujuk kenyataan daripada Yang Berhormat Timbalan Menteri berhubung
peruntukan RM15 juta untuk 65 buah sekolah jenis kebangsaan Cina. Jadi, persoalan
saya berapa pula yang diperuntukkan kepada sekolah-sekolah tahfiz yang juga berada
dalam situasi yang daif pada ketika wabak pandemik ini? Adakah lebih daripada itu dan
apakah sebenarnya pendirian kerajaan dalam isu ini? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Datuk Dr. Mohd Radzi bin Md. Jidin: Terima kasih. Saya menjawab pertama,
Yang Berhormat Simpang Renggam. Terima kasih Yang Berhormat kerana merujuk
kepada perkara berkaitan dengan dashboard. Sebenarnya baru sahaja saya semak
dalam perbincangan kita menyediakan draf ini, kita sudah semak apa yang ada dalam
dashboard pun. Pada waktu itu dashboard-nya berfungsi. Let me check, insya-Allah kita
selesaikan. Perkara kecil sahaja, insya-Allah. Kita tidak cuba menyorok apa-apa, kita
sentiasa telus dan semua pihak boleh tengok apa yang kita laksanakan dalam konteks
sekolah daif. Pada masa ini juga...

Tuan Sanisvara Nethaji Rayer a/l Rajaji [Jelutong]: Yang Berhormat
Menteri...

Datuk Dr. Mohd Radzi bin Md. Jidin: ...Perhatian khusus kepada sekolah daif
bagi memastikan...

Timbalan Yang di-Pertua [Dato’ Mohd Rashid Hasnon]: Bagi Yang
Berhormat Menteri menjawab dahulu.

Datuk Dr. Mohd Radzi bin Md. Jidin: ...Supaya ia dapat dilaksanakan dengan
lebih cepat. Oleh kerana dalam tempoh PKP ini banyak penangguhan dalam konteks
pelaksanaan pembinaan dan juga pembaikpulihan sekolah-sekolah daif di seluruh
negara.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri.

Datuk Dr. Mohd Radzi bin Md. Jidin: Sebelum itu, saya menjawab dahulu
Yang Berhormat Pasir Mas ya. Nanti saya bagi Yang Berhormat Jelutong.

Berkaitan dengan soalan Yang Berhormat Pasir Mas tentang peruntukan untuk
sekolah menengah persendirian Cina (SMPC). Pertama sekali, saya ingin mengambil
kesempatan ini untuk menjelaskan apakah ruang lingkup bidang kuasa Kementerian
Pendidikan Malaysia tentang peruntukan dan juga bantuan untuk sekolah-sekolah.

Pertama_ sekali, Kementerian Pendidikan bertanggungjawab sepenuhnya
kepada sekolah-sekolah kerajaan. Itu kalau sekolah kerajaan, Kementerian Pendidikan
bertanggungjawab sepenuhnya.

Kedua, untuk sekolah bantuan kerajaan, kita menyediakan— ini sekolah bantuan
kerajaan, kita menyediakan bantuan peruntukan bagi pembayaran untuk tujuan tertentu
seperti emolumen dan elaun untuk guru, pemberian geran per kapita, bantuan untuk
utiliti, bantuan untuk keselamatan dan juga kebersihan, bantuan-bantuan tertentu. Itu
untuk sekolah bantuan kerajaan.

Sekolah menengah persendirian Cina (SMPC) bukanlah sekolah kerajaan
ataupun sekolah bantuan kerajaan. Sekolah SMPC ini ialah sekolah persendirian dan
Kementerian Pendidikan tidak pernah menyalurkan sebarang peruntukan kepada
sekolah persendirian. Itu Ahli Yang Berhormat, saya jelaskan. Jadi, ruang lingkup tadi
