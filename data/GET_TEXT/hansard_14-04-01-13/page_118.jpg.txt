108 DR.05.10.2021

Puan Maria Chin binti Abdullah [Petaling Jaya]: Yang Berhormat Menteri.

Datuk Seri M. Saravanan: Tuan Yang di-Pertua, Yang Berhormat Port Dickson,
dan Yang Berhormat Klang telah menyentuh...

Dato’ Ngeh Koo Ham [Beruas]: Tadi isu tentang tenaga buruh. Boleh? Terima
kasih Tuan Yang di-Pertua. Saya hendak tanya kepada Yang Berhormat Menteri,
memang kita menggalakkan penduduk tempatan untuk bekerja dalam semua sektor,
tetapi dalam keadaan COVID-19 pun, ramai yang tidak dapat kerja, tetapi kita masih
mendapati banyak kekosongan dalam sektor perladangan.

Kita sekarang ini, sungguhpun menggalakkan rakyat tempatan untuk memasuki
perladangan, kita mendapati kekurangan yang teruk sekali. Jadi, bagaimanakah
kerajaan hendak menyelesaikan masalah ini, di mana Persatuan Minyak Sawit Malaysia
(MPOA) ini menyatakan tahun ini dianggarkan kita akan kerugian RM20_ bilion
pendapatan kerana tidak cukup—mereka dalam industri sawit, dan kerajaan akan
kerugian RM2 bilion daripada segi cukai.

01810

Tadi dikatakan semua hendak dihantar balik, jadi isunya atau masalahnya,
Kementerian Sumber Manusialah yang hendak memastikan tenaga kerja mencukupi di
Malaysia dan saya mengalu-alukanlah satu daripada langkah yang telah diambil oleh
kerajaan untuk pemutihan atau recalibration PATI...

Dato’ Sri Azalina Othman Said [Pengerang]: Soalannya Yang Berhormat.
Soalan, what is your question?

Dato’ Ngeh Koo Ham [Beruas]: Ya, my question is berkenaan dengan
legalization of the illegal foreign workers. Jawapan yang telah saya dapat daripada Yang
Berhormat Menteri Dalam Negeri dan juga jawapan bertulis yang saya terima, dulu
dikatakan kita memohon melalui dengan izin, Foreign Workers Centralized Management
System tetapi apabila saya dapat jawapan, sistem ini tak boleh dipakai lagi sungguhpun
dikatakan hendak dilaksanakan dari 1 Julai 2021.

Kemudian Yang Berhormat Menteri Dalam Negeri kata, kita boleh memohon
melalui sistem yang sedia ada iaitu melalui Human Resource Ministry. Saya nak tanya,
apakah sistem yang disediakan dan dikatakan integrated with the immigration My|MMS.
Namun pada hari Jumaat yang lalu, saya telah menghantar pegawai saya pergi ke
Putrajaya dan bertanya mengenai cara untuk memohon dan beliau telah diberitahu
untuk memohon melalui Sistem Pengurusan Pekerja Asing Bersepadu atau
eppax.gov.my tetapi apabila memasuki laman web itu, dikatakan sedang
diselenggarakan, under maintenance.

Jadi, isu ini sudah berlarutan lama. Saya nak minta Yang Berhormat Menteri
beritahu cara bagaimana pemutihan ini, recalibration ini boleh dibuat secara simple step.
Apa yang perlu dibuat kerana ramai yang mengadu kepada saya tetapi saya nak tolong
pun tak boleh. Thank you.

Dato’ Sri Azalina Othman Said [Pengerang]: Yang Berhormat Menteri.

Puan Maria Chin binti Abdullah [Petaling Jaya]: Yang Berhormat Menteri,
saya...

Dato’ Sri Azalina Othman Said [Pengerang]: Lepas ini saya nak beri kepada
Yang Berhormat Menteri lain. Ini /ast. Yang lain tolong, soalan bertulis, jawapan bertulis.

Datuk Seri M. Saravanan: Terima kasih Tuan Yang di-Pertua.

Puan Maria Chin binti Abdullah [Petaling Jaya]: Yang Berhormat Menteri,
soalan saya ada berkaitan...

Datuk Seri M. Saravanan: Bagi menjawab soalan yang dibangkitkan oleh Yang
Berhormat. Yang Berhormat, dalam kadar pengangguran 4.5 peratus, pendirian saya
sebagai Menteri Sumber Manusia dan kerajaan hari ini adalah memastikan peluang-
peluang yang sedia ada diberikan kepada warga tempatan. Itu yang penting tetapi saya
juga setuju dalam keadaan hari ini, apabila ada permintaan daripada pihak industri, saya
