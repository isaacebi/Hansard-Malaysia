DR.05.10.2021 73

termasuk. Memandangkan sekarang ini, kita cuba buat refinancing dengan cara PFI,
bolehkah ianya dimasukkan memandangkan Labuan adalah bandar kedua terbesar
selepas Kota Kinabalu di Pantai Barat Sabah, pelabuhan kedua terbesar dan airport
kedua terbesar.

Akan tetapi selama ini, ia tidak dimasukkan sebab keputusan untuk menentukan
di mana jajaran itu dibuat oleh kerajaan negeri dan kerajaan negeri nampaknya dulu
membuat keputusan politik, bukan keputusan keperluan ataupun ekonomi. Terima kasih.

Dato’ Sri Haji Fadillah bin Yusof: Saya ambil maklum apa yang dibangkitkan
oleh Yang Berhormat Labuan. Sepertimana saya katakan tadi, sebahagiannya akan
dilaksanakan melalui jambatan di bawah PPP, dan sama ada jalan sambungan
seterusnya kalau tiada peruntukan mungkin boleh dimasukkan sekalilah. Akan tetapi,
nanti saya akan perincikan apa yang dibangkitkan.

Tuan Ahmad Fadhli bin Shaari [Pasir Mas]: Pasir Mas, boleh? Sekejap Yang
Berhormat Menteri, sebab saya tengok masa sudah nak habis. Saya ada bangkitkan
Lebuh Raya Timur Barat dari Gerik, Jeli, Tanah Merah, Machang, sehingga ke Pasir
Puteh. Kalau ada respons Yang Berhormat Menteri.

Dato’ Sri Haji Fadillah bin Yusof: Baik. Yang Berhormat Papar ada?
Tuan Haji Ahmad bin Hassan [Papar]: Papar sini, sini Papar.

Dato’ Sri Haji Fadillah bin Yusof: Yang Berhormat Papar membangkitkan
tentang menaik taraf Jalan Lok Kawi, Pengalat, Papar. Untuk makluman Ahli Yang
Berhormat, jajaran bagi cadangan projek menaik taraf Jalan Lok Kawi, Pengalat, Papar
Sabah turut melibatkan skop naik taraf jalan negeri. Sehubungan itu, jalan berkenaan
perlu diwartakan kepada jalan persekutuan terlebih dahulu dan projek ini boleh dimohon
semula di dalam rolling plan yang akan datang untuk diteliti dan seterusnya diangkat
untuk pertimbangan Agensi Pusat sekiranya memenuhi keperluan teknikal untuk
dinaiktaraf.

Tuan Haji Ahmad bin Hassan [Papar]: Yang Berhormat Menteri, boleh saya
tanya sedikit?

Dato’ Sri Haji Fadillah bin Yusof: Ya.

Tuan Haji Ahmad bin Hassan [Papar]: Jalan Lok Kawi ke Pengalat itu ada
dalam RMKe-11 tetapi tidak dilaksanakan. Terima kasih.

Dato’ Sri Haji Fadillah bin Yusof: Itu yang saya katakan. Bila dibawa
Rancangan Malaysia Ke-11, taraf jalan itu dulu ialah jalan negeri. Bila jalan negeri,
sebab itu di peringkat EPU, ia tidak dibenarkan peruntukan melainkan kerajaan negeri
gazetkan untuk diserahkan jalan itu menjadi jalan persekutuan. Oleh sebab itu, kita kena
mohon semula dan sudah dapat persetujuan daripada kerajaan negeri untuk digazetkan
sebagai jalan persekutuan, barulah kita boleh mohon peruntukan daripada EPU bagi
menaik taraf jalan tersebut dan sekiranya diluluskan, insya-Allah kita akan laksanakan.
Terima kasih.

Yang Berhormat Kalabakan? Yang Berhormat Kalabakan tidak ada. Yang
Berhormat Pasir Mas? Ahli Yang Berhormat Pasir Mas membangkitkan tentang menaik
taraf Lebuh Raya Timur Barat. Untuk makluman Ahli Yang Berhormat, kementerian ini
mengambil perhatian akan saranan Ahli Yang Berhormat untuk menaik taraf Lebuhraya
Timur Barat iaitu jalan persekutuan FT004 dari Gerik ke Pasir Puteh.

Untuk makluman Ahli Yang Berhormat, berdasarkan data trafik laluan
berkenaan, didapati bahawa tahap perkhidmatan jalan (level of service) masih berada
dalam tahap level of service A dan level of service B, iaitu jalan sedia ada dapat
menampung aliran trafik. Semakan kementerian ini juga mendapati laluan ini belum
tersenarai dalam senarai keutamaan projek untuk Rolling Plan Pertama dan Rolling Plan
Kedua Rancangan Malaysia Ke-12.

Kementerian ini akan meneliti cadangan projek ini sekiranya dimohon dalam
rolling plan yang akan datang, dan akan diangkat untuk pertimbangan Agensi Pusat
sekiranya memenuhi kriteria untuk dilaksanakan. Baik ya, Yang Berhormat Pasir Mas?
