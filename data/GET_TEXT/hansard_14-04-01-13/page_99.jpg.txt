DR.05.10.2021 89

Datuk Seri Ir. Dr. Wee Ka Siong: ...Lapangan Terbang Sultan Azlan Shah
(LTSAS) Ipoh.

Tuan Sim Tze Tzin [Bayan Baru]: Yang Berhormat Menteri, Bayan Baru. Saya
hendak tanya sedikit kerana Yang Berhormat Menteri kita tahu bahawa Lapangan
Terbang Antarabangsa di Bayan Lepas sememangnya mempunyai perancangan untuk
buat expansion. Itu sudah lama. Jadi apa status sekarang, kita hendak mohon Yang
Berhormat Menteri jawab tentang ini.

Datuk Seri Ir. Dr. Wee Ka Siong: Yang Berhormat Bayan Baru, dalam
mukasurat keempat saya ada.

Tuan Sim Tze Tzin [Bayan Baru]: Okey, terima kasih Yang Berhormat Menteri.

Datuk Seri Ir. Dr. Wee Ka Siong: Sebab ada Yang Berhormat Bukit Bendera
juga bawa isu ini.

Untuk Lapangan Terbang Sultan Azlan Shah, (LTSAS) Ipoh, kerajaan telah
melaksanakan projek naik taraf LTSAS pada tahun 2012 yang merangkumi
pemanjangan dan pelebaran landasan, menurap taxiway, dan menaik taraf terminal
dengan peruntukan sebanyak RM40 juta bagi menampung operasi pesawat jenis Boeing
737 dan Airbus A320.

LTSAS direka bentuk untuk menampung pengendalian 0.5 juta penumpang
setahun. Jumlah pengendalian penumpang di LTSAS pada tahun 2019 adlah seramai
457,231 orang penumpang iaitu penggunaan sebanyak 91 peratus daripada kapasiti
reka bentuk. Penularan wabak pandemik COVID-19 telah memberi kesan terhadap
sektor penerbangan penumpang berikutan dengan pelaksanaan sekatan perjalanan bagi
sektor domestik dan antarabangsa oleh kerajaan bagi membendung penularan wabak
ini.

Sektor penerbangan negara diunjurkan hanya akan pulih dalam tempoh tiga
hingga empat tahun tertakluk kepada situasi semasa penularan COVID-19. Jumlah
pengendalian penumpang LTSAS pada tahun 2020 telah mencatat penurusan drastik
dengan pengendalian seramai 100,665 penumpang sahaja. Penurunan sebanyak 78
peratus berbanding tahun 2019 dan penurunan jumlah penumpang masih berterusan
sehingga hari ini.

01700

Kementerian Pengangkutan berpandangan LTSAS masih lagi mampu untuk
menampung peningkatan penumpang, dan keadaan terminal lapangan terbang dan
landasan sedia ada juga baik dan memadai bagi kelancaran operasi penerbangan yang
sedia ada. Justeru, tiada keperluan mendesak untuk menaik taraf lapangan terbang
tersebut.

Tuan Yang di-Pertua, Yang Berhormat Bukit Bendera telah membangkitkan isu
projek pembesaran Lapangan Terbang Antarabangsa Pulau Pinang (LTAPP) tidak
dimasukkan dalam dokumen RMKe-12. Cadangan projek menaik taraf LTAPP sebelum
ini akan dilaksanakan oleh pihak Malaysia Airports Holdings Berhad (MAHB) secara PFI
(inisiatif pembiayaan swasta). Walau bagaimanapun, penularan wabak COVID-19 telah
memberi kesan negatif terhadap industri penerbangan negara terutamanya kemampuan
MAHB untuk membiayai projek tersebut.

Berdasarkan perkembangan terkini dan kekurangan permintaan daripada
industri penerbangan negara, projek ini akan ditangguhkan sehingga_ industri
penerbangan pulih. Untuk tempoh ini, kerajaan sedang menyelesaikan beberapa isu
termasuk pengambilan tanah di beberapa kawasan di sekitar LTAPP bagi membolehkan
projek naik taraf LTAPP dapat dilaksanakan setelah industri penerbangan pulih.

Untuk makluman Dewan yang mulia ini, pada Ogos tahun lalu, tidak silap saya
27 Ogos, saya sendiri telah bersama-sama dengan pimpinan MOT telah berbincang
dengan Yang Amat Berhormat Ketua Menteri Pulau Pinang mengenai masalah tanah
yang perlu diuruskan dalam tempoh terdekat.

Jadi pada masa yang sama, bagi memastikan keperluan pembangunan jangka
panjang lapangan terbang di Malaysia berdasarkan keperluan industri semasa,
