122 DR.05.10.2021

oleh kerajaan melalui pembinaan Loji Rawatan Air Telibong II di kawasan sayalah, di
kawasan Sepanggar. Cumanya dalam proses untuk menyiapkan projek ini Yang
Berhormat Menteri, sedarkah kementerian atau tidak bahawa pada hari ini, Sepanggar
ini telah pun mengalami masalah bekalan air terputus sejak empat bulan yang lalu?

Malah hari ini, untuk makluman Yang Berhormat, saya lagi masih menerima
laporan daripada masyarakat khususnya di kawasan saya yang mengatakan bahawa
ketiadaan air ini sudah berlarutan hingga empat bulan. Malah ada yang terpaksa
berpindah, malah ada yang meletakkan rentang banner memohon agar kerajaan
membantu mereka. Ini sebab masalah selain daripada isu COVID-19 ini yang
dikehendaki mereka berada di rumah, air pula tidak ada. Jadi, ini amat memberi kesan.
Jadi, adakah perancangan kerajaan untuk short term measure bagi membantu masalah
yang berlaku di kawasan saya? Terima kasih.

Dato’ Sri Tuan Ibrahim bin Tuan Man: Terima kasih Yang Berhormat
Sepanggar. Saya telah nyatakan bahawa sebenarnya bekalan air adalah merupakan
tanggungjawab di peringkat operator-operator air negeri. Walau bagaimanapun di
peringkat pusat, kita sedia membantu dalam konteks meringankan bebanan.

Untuk makluman, waktu bekalan air terhenti, kerana faktor-faktor yang berlaku
menyebabkan operator air terpaksa menanggung kos penghantaran melalui lori-lori
tanker kepada rumah-rumah tanpa ada kos yang dibayar kepada operator air. Ini
menyebabkan operator air sebenarnya menanggung kerugian agak besar.

Walau bagaimanapun di peringkat kementerian, kita akan berusaha supaya
projek-projek yang telah dilaksanakan dapat disiapkan dalam jangka masa yang telah
ditentukan. Cuma kita memahami bahawa COVID-19 telah pun menghalang beberapa
projek yang terpaksa kita tangguh kerana faktor-faktor tersebut. Jadi oleh sebab itu,
komitmen kementerian, kita akan lihat semua bagi membantu meringankan bebanan
rakyat. Terima kasih.

Datuk Mohd Azis bin Jamman [Sepanggar]: Sedikit Yang Berhormat Menteri.
Kalau dapat dipertimbangkanlah, saya ingin mengusulkan di sini, kalau boleh Kerajaan
Persekutuan dan juga kerajaan negeri duduk berbincang tentang isu ini. Mungkin
disediakan bajet tambahan bagi membantu masyarakat yang ada ini, sebab keadaan
mereka Yang Berhormat Menteri, cukup daif disebabkan oleh masalah air ini. Terima
kasih.

Dato’ Sri Tuan Ibrahim bin Tuan Man: Terima kasih. Saya ambil maklum dan
insya-Allah, perbincangan kita akan uruskan selepas ini.

Untuk makluman juga, Yang Berhormat Papar membangkitkan isu berkenaan
masalah bekalan air bersih yang tidak konsisten di kawasan Papar. Untuk makluman,
kerajaan telah pun meluluskan peruntukan secara pinjaman sebanyak RM312 juta
melalui Kementerian Alam Sekitar dan Air di bawah Rolling Plan Keempat Rancangan
Malaysia Ke-11 bagi melaksanakan projek penambahan kapasiti Loji Rawatan Air
Kogopon daripada 40 juta liter sehari kepada 80 juta liter sehari, termasuk saluran paip
dan tangki simpanan. Reka bentuk projek telah pun siap dan projek dijangka siap
sepenuhnya, insya-Allah pada suku keempat tahun 2024.

Yang Berhormat Bukit Bendera memohon agar projek Sungai Perak Raw Water
Transfer Scheme disegerakan. Kajian penilaian opsyen dan kajian pra reka bentuk
kejuruteraan bagi cadangan projek bekalan air dibangkitkan tadi telah pun dibangunkan
bagi memenuhi keperluan di utara negeri Perak, dan dijangka dilaksanakan November
2020 — yang bermula pada November 2020 kajian tersebut dan dijangka siap pada
November 2021. Walau bagaimanapun ekoran penularan wabak, kita ada masalah
sedikit untuk menyiapkan pada jadual yang telah ditetapkan.

Untuk makluman Yang Berhormat, isu bekalan air Perak ke— water transfer dari
Perak ke Pulau Pinang memerlukan perbincangan di antara dua kerajaan negeri. Suka
saya maklumkan bahawa Pulau Pinang sebenarnya mempunyai rizab simpanan yang
paling tinggi di Malaysia. Pulau Pinang ada 28 peratus rizab simpanan menjelang tahun
2025 dan sesetengah negeri kosong reserve margin. Oleh sebab itu, saya fikir bahawa
perbincangan di peringkat lebih lanjut perlu diadakan di antara dua negeri bagi
menyelesaikan masalah yang telah pun lama dibangkitkan.
