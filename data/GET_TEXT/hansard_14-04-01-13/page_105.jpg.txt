DR.05.10.2021 95

Dickson dan beliau telah bersetuju minggu depan sekali lagi kita akan present kepada
Ketua Pembangkang. Apa yang kita hendak ialah satu penyelesaian yang diterima oleh
kedua-dua pihak.

Apa yang berlaku, Yang Berhormat tanya saya kenapa kita letak PBM machine
di situ. Kita kena membayar. Yang Berhormat sendiri pun tahu apabila Tun Daim
menandatangani SA5 komitmen kita, kita tetap kena bayar. Dalam keadaan kita ini
sudah terlewat, satu hari kelewatan ini kosnya ialah RM1.25 juta. Kalau kelewatan kita
lebih daripada 18 bulan termasuk kos yang ditanggung oleh kita ialah RM685 juta.

Jadi, kita mengambil pandangan daripada kerajaan negeri yang mereka juga
setuju Serendah Bypass itu adalah penting bagi mereka. Jadi, ianya membentuk satu
rangkaian satu di Mentakab, satu lagi ialah di Serendah di mana /ine KTMB dari Pantai
Timur dan juga dari utara, mereka membentuk satu kesalinghubungan menggunakan
ECRL dengan ada nya the ‘..bridge’ sebelah kiri dan kanan iaitu Pelabuhan Kuantan
dan juga Pelabuhan Klang.

Saya gunakan platform ini untuk terangkan kepada Yang Berhormat kerana kita
lakukan ini yang terbaik untuk rakyat kita.

Tuan Loke Siew Fook [Seremban]: Saya hendak tahu sahaja Yang Berhormat.
Datuk Seri Ir. Dr. Wee Ka Siong: Selepas itu Yang Berhormat— sekejap.

Tuan Loke Siew Fook [Seremban]: Adakah Selangor sudah lulus ataupun
tidak?

Datuk Seri Ir. Dr. Wee Ka Siong: Yang Berhormat sehingga hari ini.

Tuan Loke Siew Fook [Seremban]: Saya hendak satu clear answer. Pada hari
ini, setakat hari ini.

Datuk Seri Ir. Dr. Wee Ka Siong: Yang Berhormat sehingga hari ini.

Tuan Loke Siew Fook [Seremban]: Adakah Selangor sudah lulus ataupun
tidak? Itu sahaja.

Datuk Seri Ir. Dr. Wee Ka Siong: Tidak apa Yang Berhormat, ini bukan
mahkamah. Saya terangkan. Biar saya terangkan sekejap.

Tuan Loke Siew Fook [Seremban]: Ya.

Datuk Seri Ir. Dr. Wee Ka Siong: Saya masih lagi menunggu jawapan daripada
Kerajaan Selangor. Pelbagai usaha..

Timbalan Yang di-Pertua [Dato’ Mohd Rashid Hasnon]: Yang Berhormat.
Yang Berhormat Menteri ada satu minit sahaja lagi Yang Berhormat Menteri.

Tuan Loke Siew Fook [Seremban]: Maksudnya belum. Itu sahaja. Saya
hendak tahu jawapan itu sahaja.

Datuk Seri Ir. Dr. Wee Ka Siong: Yang Berhormat sekejap.

Tuan Loke Siew Fook [Seremban]: Maksudnya Selangor belum bagi
kelulusan. Itu sahaja. Terima kasih.

Datuk Seri Ir. Dr. Wee Ka Siong: Akan tetapi Yang Berhormat, ada kaedahnya
kita sudah bincang pada 31 Mac dan kita akan teruskan usaha ini. Kita bermusyawarah
cari yang terbaik. Saya berharap kepada semua Ahli Dewan, kita cari satu penyelesaian
yang baik untuk negara kita. Daripada segi kos, saya kata kalau bandingkan dulu telah
banyak dikurangkan. Jadi yang baik kita teruskan. Bagi saya, saya boleh huraikan apa
kebaikan dan apa keburukan yang ada dan kita boleh buat perbandingan. Ini akan saya
bentangkan kepada Ketua Pembangkang minggu depan ya. Jadi Yang Berhormat...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri. You are left with only one more minute. Saya ingat boleh libat urus, boleh ambil
masa yang tepat.

Datuk Seri Ir. Dr. Wee Ka Siong: Tuan Yang di-Pertua, saya boleh...
