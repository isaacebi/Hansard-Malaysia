96 DR.05.10.2021

Dato’ Haji Che Abdullah bin Mat Nawi [Tumpat]: Peraturan Mesyuarat Tuan
Yang di-Pertua. Peraturan Mesyuarat 35(7). “Tuan Yang di-Pertua ataupun Pengerusi
boleh mengehadkan masa bagi Ahli-ahli berucap.” Ini termasuk Menteri. Panjang sangat
cerita ini. Saya hendak tahu fasal persoalan saya atas isu yang sama di Tumpat sama
ada Yang Berhormat Menteri akan jawab ataupun tidak.

Timbalan Yang di-Pertua [Dato’ Mohd Rashid Hasnon]: Betul, saya dah
hadkan masa 30 minit untuk Yang Berhormat Menteri. So, subjek, satu subjek.

Datuk Seri Ir. Dr. Wee Ka Siong: Sekejap, sekejap.
Timbalan Yang di-Pertua [Dato’ Mohd Rashid Hasnon]: Sila.

Datuk Seri Ir. Dr. Wee Ka Siong: Yang Berhormat saya sudah siapkan
jawapan, tidak ada masalah. Yang Berhormat Tumpat ada menyarankan...

Dato’ Haji Che Abdullah bin Mat Nawi [Tumpat]: Terima kasih.

Datuk Seri Ir. Dr. Wee Ka Siong: ...Supaya kita dapat extension kepada stesen
asal ya iaitu jajaran asal di Kelantan. Pada waktu ini disebabkan kekangan peruntukan,
hanya terhad kepada RM50.3 bilion maka pada waktu ini tidak. Mungkin lanjutan
selepas itu mungkin boleh kita fikirkan selepas kita siapkan ECRL ini.

Jadi, Yang Berhormat Bayan Baru ada bangkitkan tentang pembinaan LRT
Bayan Baru. Saya rasa saya boleh bagi secara bertulis kerana kita telah meluluskan.
Kita telah memberi penekanan bahawa kita boleh membantu dan skim secara
keseluruhan konsep telah kita berikan waktu Yang Berhormat Seremban. Apa yang kita
perlu lakukan ialah kelancaran kedua-dua LRT disambungkan kepada LTAPP. Yang
Berhormat membangkitkan...

Tuan Sim Tze Tzin [Bayan Baru]: Yang Berhormat Menteri sedikit saya Yang
Berhormat Menteri. Apa yang kita perlu adalah bantuan kewangan daripada kerajaan.
Sekarang LRT itu adalah hanyalah daripada kerajaan negeri. Kerajaan negeri tidak
cukup kewangan, jadi tolonglah bantu sedikit sebab dalam RMKe-12 zero, nothing is
given. No project is given to Penang. Jadi, mohon Yang Berhormat Menteri tolonglah
bagi peruntukan supaya kita boleh LRT secepat mungkin ya. Itu kebaikan untuk semua
ya, untuk rakyat.

Datuk Seri Ir. Dr. Wee Ka Siong: Okey, Yang Berhormat saya meneliti apa
yang telah dibincangkan sebelum itu antara Mantan Menteri Kewangan dengan Yang
Berhormat Menteri Kewangan sekarang. Apa yang menjadi isu adalah jaminan. ltu
ketika Yang Berhormat Bagan menjadi Menteri Kewangan, itu pun tidak dapat dilakukan
pada waktu yang sama juga Yang Berhormat boleh bawa dari kerajaan negeri minta
Yang Berhormat Menteri Kewangan untuk mempertimbangkan dan berdasarkan— ini
berpandukan kepada kemampuan kewangan negara.

Ini saya tidak kata tidak sokong. Kalau apa-apa sahaja projek yang memberi
manfaat kepada rakyat, MoT pendiriannya memang kita sokong tetapi daripada segi
availability of the fund Yang Berhormat mungkin boleh bawa kepada Yang Berhormat
Menteri Kewangan untuk kelulusan mereka, mendapat kelulusan dari atas. Jadi..

Timbalan Yang di-Pertua [Dato’ Mohd Rashid Hasnon]: Masa sudah habis.
Yang Berhormat Menteri masa sudah habis Yang Berhormat Menteri.

Tuan Loke Siew Fook [Seremban]: Yang Berhormat Menteri ada satu isu lagi
KVDT2, tolong jawab status itu.

Datuk Seri Ir. Dr. Wee Ka Siong: Ya, ya. Yang Berhormat, sekejap bukan saya
tolong jawab, saya kena jawab setiap satu. KVDT, Yang Berhormat bangkit isu KVDT2
dan saya hendak maklumkan projek KVDT fasa 2 ini dijadualkan siap pada tahun 2026
dalam Buku Rancangan Malaysia Kedua Belas. Ini boleh dilaksanakan dengan
perancangan yang teliti serta kerjasama daripada pelbagai pihak termasuk pihak
berkuasa tempatan, syarikat yang mempunyai pengalaman dan kompeten dalam projek
rel juga merupakan push factor untuk menyiapkan projek KVDT Fasa 2 ini.

Keputusan pembatalan SST terhadap syarikat DMLTAT adalah dibuat secara
kolektif dan bona fide oleh Jemaah Menteri pada 28 Ogos 2020 dan 2 September 2020
