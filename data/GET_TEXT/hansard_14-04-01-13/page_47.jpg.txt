DR.05.10.2021 37

bertujuan membantu PMKS menembusi pasaran antarabangsa menerusi platform e-
marketplace.

Di bawah Rancangan Malaysia Ke-11, program ini telah berjaya memberi
manfaat kepada 3,358 PMKS dan menghasilkan nilai eksport sebanyak RM376 juta.
Program eTRADE 2.0 akan diteruskan dalam Rancangan Malaysia Ke-12 merangkumi
Skim Onboarding dan Skim Digital Marketing and Training dengan peruntukan sebanyak
RM10 juta.

Pameran MIHAS 2021 yang sedang berlangsung sehingga 31 Disember 2021
dianjurkan secara maya buat pertama kalinya pada tahun ini berjaya melibatkan 549
exhibitors yang terdiri daripada 246 pempamer tempatan dan 303 pempamer dari luar
negara dengan perwakilan terbesar adalah Indonesia, China, Filipina, Republic of Korea,
Thailand, Mexico dan Columbia.

01220

Sehingga 30 September 2021, MIHAS telah berjaya merekodkan jualan
sejumlah RM1.8 bilion secara atas talian yang terdiri daripada jualan yang dilaporkan
oleh pempamer sebanyak RM1.2 bilion dan RM693.5 juta jualan daripada Program
Penyumberan Antarabangsa ataupun dengan izin, International Sourcing Program (ISP).

Datuk Seri Dr Mujahid Yusof Rawa [Parit Buntar]: Ya, boleh pasal MIHAS.
Dato’ Seri Mohamed Azmin bin Ali: Yang Berhormat Parit Buntar.

Datuk Seri Dr Mujahid Yusof Rawa [Parit Buntar]: Terima kasih pada Tuan
Yang di-Pertua yang beri laluan dan juga Yang Berhormat Menteri. Berkaitan dengan
MIHAS, saya ingin minta Yang Berhormat Menteri memberikan maklum balas kepada
Dewan tentang apakah kesan kepada industri halal dalam konteks pandemik yang
berlaku hari ini sedangkan kita tahu MIHAS itu sendiri adalah mercu tanda kita dan pada
masa dahulu memang di Jabatan Perdana Mentari bagi Agama dan juga MITI ini
sebelah saya, rakan saya.

Kita bekerjasama berganding bahu untuk mempromosikan halal. Boleh maklum
pada Dewan, bagaimanakah kesan halal kepada industri halal kepada apa yang berlaku
dalam akibat pandemik ini? Terima kasih.

Dato’ Seri Mohamed Azmin bin Ali: Terima kasih Yang Berhormat Parit
Buntar. Semua sektor terkesan akibat pandemik COVID-19. Namun, apa yang telah
dilakukan oleh MATRADE dalam usaha mempromosi produk-produk tempatan yang
berunsurkan halal, kita telah seperti saya nyatakan tadi, melakukannya secara atas
talian buat kali pertamanya secara maya pada tahun ini dan sambutannya daripada
bukan sahaja exhibitors dalam negara tetapi di luar negara.

Antara negara-negara yang saya sebutkan tadi yang cukup promising dan cukup
positif dan saya percaya apabila sempadan negara sudah dibuka, ia lebih
mempermudahkan tetapi usaha ataupun kaedah atas talian ini juga effective kerana kita
boleh reach out bigger masses daripada apa yang kita lakukan secara konvensional
sebelum ini secara fizikal.

Jadi, kalau boleh dalam masa terdekat kita hendak buat secara hibrid mungkin
sebahagiannya secara fizikal, sebahagiannya secara maya. Namun, apa yang telah kita
capai ini satu kejayaan yang cukup positif.

Satu lagi Tuan Yang di-Pertua, saya juga ada topik tentang industri halal
sebentar lagi yang boleh saya kongsi dengan Yang Berhormat Parit Buntar. Terima
kasih.

Tuan Yang di-Pertua: Tolong teruskan.
Tuan Syed Saddiq bin Syed Abdul Rahman [Muar]: Yang Berhormat Menteri.

Dato’ Seri Mohamed Azmin bin Ali: Yang Berhormat Muar, dia tidak terlibat
dalam perbahasan ini.

Tuan Syed Saddiq bin Syed Abdul Rahman [Muar]: Ada, ada isu yang terlibat
tetapi saya rasa boleh dicadangkan juga. Terima kasih Yang Berhormat Menteri. Dalam
