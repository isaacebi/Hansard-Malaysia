DR.05.10.2021 113

Dalam hal ini, MAFI telah merangka beberapa strategi untuk merancakkan
pengeluaran bahan makanan negara di bawah DAN 2.0 dan Pelan Tindakan Dasar
Sekuriti Makanan Negara 2021-2025 bagi mengurangkan kebergantungan terhadap
sumber import. Antaranya gerakan kerjasama dengan sektor swasta seperti saya kata
tadi melalui:

(i) program SMART Sawah Berskala Besar (SMART SBB) untuk
meningkatkan produktiviti industri padi dan beras negara;

(ii) menubuhkan Lembaga Ruminan Negara untuk memacu
pertumbuhan industri ternakan serta hasilan ruminan;

(iii) merancakkan usaha penerima gunaan teknologi moden dalam
Revolusi Industri 4.0, saya katakan tadi;

(iv) memperluaskan aktiviti pertanian bandar dan kebuniti di
kawasan-kawasan yang bersesuaian;

(v) memperkasa pendidikan dan pembangunan berteraskan
sekuriti makanan untuk menghasilkan baka dan benih berimpak
tinggi; dan

(vi) menggalakkan pendidikan berteraskan pembangunan makanan
alternatif termasuk penggunaan makanan alternatif ternakan.

Saya yakin pelaksanaan dan strategi-strategi dapat menyumbang dalam
meningkatkan pengeluaran makanan secara tempatan selain mengurangkan permintaan
terhadap makanan import sekali gus mengurangkan kebergantungan kepada import
makanan.

[Tuan Yang-di-Pertua mempengerusikan Mesyuarat]

Bagi menjawab cadangan Yang Berhormat Alor Setar, bagi meningkatkan
eksport buah-buahan pula. Untuk makluman Yang Berhormat, melalui peruntukan
pembangunan RMKe-12, FAMA akan melaksanakan projek pakej pembekalan
AgroXport yang dijangka akan meningkatkan nilai eksport tahunan usahawan yang
dibimbing sebanyak lima peratus dan meneroka lima destinasi eksport yang baharu.

Projek tersebut bertujuan meningkatkan daya saing, jangkauan, sasaran market
reach, keupayaan, kapasiti, usahawan PKS agromakanan dalam bidang pengeksportan.
Jumlah eksport sektor pertanian pada tahun 2020 bernilai RM33.7 bilion berbanding
RM30.2 bilion pada tahun 2014 menampakkan lonjakan sebanyak 11.58 peratus atau
RM3.5_ bilion sepanjang tempoh Rancangan Malaysia Ke-11. Daripada jumlah
keseluruhan eksport pertanian dianggarkan 70 peratus adalah produk yang telah
diproses manakala selebihnya merupakan produk yang belum diproses.

Buah-buahan tropika adalah di antara komoditi Malaysia yang tertinggi di
eksport ke luar negara dengan nilai RM1.34 bilion pada tahun 2020 kerana sambutan
yang hebat dan bernilai tinggi di pasaran luar negara. MAFI menggalakkan
pengeksportan buah-buahan tempatan terutamanya buah-buahan yang tahap sara diri
telah melebihi 100 peratus serta berkualiti tinggi sama ada dalam bentuk mentah,
diproses secara minimum atau di proses menjadi produk.

Lima jenis buah tempatan yang mempunyai nilai eksport tertinggi pada tahun
2020 adalah buah durian RM74 juta, tembikai RM66 juta, nanas RM52 juta, pisang
RM36 juta dan betik RM30 juta.

Selain daripada buah-buahan segar, buah-buahan diproses juga banyak
dieksport ke luar negara. Untuk rekod sejumlah 32,789 metrik tan buah-buahan yang
telah diawet bernilai RM829 juta dan 20,251 metrik tan jus buah-buahan dan sayur-
sayuran yang bernilai RM90 juta telah dieksport pada tahun 2020.

01830

Projek pembangunan buah-buahan jangka panjang dan pendek di bawah
Jabatan Pertanian Malaysia akan memfokuskan beberapa buah tanaman utama yang
mempunyai permintaan yang tinggi untuk dieksport seperti durian, nangka, rambutan,
manggis dan tembikai. Melalui FAMA dan Jabatan Pertanian Malaysia, kita komited
