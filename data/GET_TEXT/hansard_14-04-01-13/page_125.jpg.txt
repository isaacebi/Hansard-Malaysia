DR.05.10.2021 115

Seperti yang saya jelaskan di Dewan yang mulia ini minggu lalu, Laporan GFSI
yang dikeluarkan oleh Economist Intelligence Unit (EIU) sejak tahun 2012 adalah
bertujuan untuk menilai tahap kerentanan sesebuah negara terhadap sekuriti makanan.
Kedudukan sesebuah negara dalam GFSI ditentukan oleh purata skor keseluruhan
daripada tiga dimensi sekuriti makanan iaitu affordability, availability dan quality and
safety.

Skor ini menentukan prestasi keseluruhan sekuriti makanan serta kedudukan
sesebuah negara secara global. Walaupun pihak EIU telah membuat penyelarasan
semula terhadap purata skor dari tahun 2012 sehingga tahun 2019, setelah menjadikan
dimensi natural resources and resilient sebagai salah satu dimensi teras bermula tahun
2020, berdasarkan penyelarasan inilah kedudukan Malaysia pada tahun 2019 juga telah
berubah daripada tangga ke-28 ke tangga 44 dalam kalangan 130 buah negara seluruh
dunia.

Sebenarnya, penyelarasan ini bukan sahaja mengubah kedudukan Malaysia
pada tahun 2019, malah Singapura juga telah berubah dari tangga pertama ke tangga
20 dan Australia dari tangga ke-12 ke tangga 26. Walaupun dimensi natural resources
and resilient telah diperkenalkan sejak tahun 2017 sebagai faktor pelaras, namun hanya
bermula tahun 2020 ia dijadikan sebagai dimensi teras berdasarkan kepentingan untuk
mengukur daya tahan negara terhadap kesan perubahan iklim dan kerentanan negara
terhadap risiko sumber semula jadi. Kedudukan Malaysia dalam GFSI tahun 2020 di
tangga ke-43 sebenarnya merupakan peningkatan satu anak tangga berbanding tahun
2019.

Tuan Yang di-Pertua, SSL daging ialah isu yang dibangkitkan terhadap SSL
daging baka Limousin dan Charolais. Sebagai makluman Ahli Yang Berhormat, purata
SSL bagi daging lembu pada tahun 2017 hingga 2020 ialah 22 peratus. Mengambil kira
kedudukan SSL tersebut, Malaysia masih perlu bergantung kepada pengimportan
daging lembu bagi memenuhi permintaan rakyat.

Dalam hal ini, bagi mengurangkan kebergantungan negara kepada sumber
lembu import, Kementerian Pertanian dan Industri Makanan (MAFI) melalui Jabatan
Perkhidmatan Veterinar (JPV) telah melancarkan Pelan Strategik Pembangunan Industri
Pedaging Negara 2025 dan Pelan Strategik Pembangunan Industri Tenusu Negara
(DAIRY PLAN) 2021-2025.

Aktiviti yang dilaksanakan di bawah kedua-dua pelan strategik ini antara lain
adalah seperti berikut:

(i) meningkatkan bilangan produk pembiak produktif;

(ii) menggalakkan  penglibatan penternak tenusu- dalam
pengeluaran daging melalui kaedah beef and dairy line;

(iii) meningkatkan pengeluaran lembu fid/ot melalui pengekalan
dan pengukuhan kawasan pengeluaran lembu fidlot; dan

(iv) melibatkan penternak muda belia dalam bidang penternakan
lembu daging.

Pada masa yang sama, sebanyak RMg9 juta telah diperuntukkan melalui Institut
Biodiversiti Veterinar Kebangsaan sepanjang Rancangan Malaysia Ke-12 yang
bertujuan untuk mengukuhkan pengeluaran semen beku dari pejantan tulen seperti baka
Limousin, Charolais dan Belgian Blue, di samping menaiktarafkan infrastruktur
bangunan makmal dan ladang institut melalui Pelan Transformasi Institut Biodiversiti
Veterinar Kebangsaan 2030.

Kerajaan juga akan menubuhkan Lembaga Ruminan Negara untuk
meningkatkan kemampanan dan pertumbuhan industri ternakan serta hasilan ruminan
daging dan tenusu yang dijangka lembaga ini akan beroperasi secara berfasa bermula
tahun 2022. Kesemua langkah proaktif yang telah dan sedang diambil adalah sejajar
dengan Dasar Agromakanan Negara 2021-2030 untuk meningkatkan bilangan ternakan
ruminan dalam negara bagi memenuhi permintaan tempatan.
