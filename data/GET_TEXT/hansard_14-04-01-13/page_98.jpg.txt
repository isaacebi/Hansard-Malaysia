88 DR.05.10.2021

Secara umumnya berkaitan dengan Zero Reject Policy dalam konteks Murid
Berkeperluan Khas (MBK), saya sentuh, bahawa kita laksanakan tetapi kita tambah baik.
Oleh sebab itu tahun lepas kita mohon peruntukan khas daripada Kementerian
Kewangan untuk murid-murid berkeperluan khas dan alhamdulillah RM45 juta telah
disalurkan dan hampir semua telah digunakan untuk memberikan kemudahan kepada
anak-anak berkeperluan khas ini.

Berkaitan dengan apa yang dibangkitkan oleh Yang Berhormat Batu tentang
diskriminasi di sekolah. Pihak kementerian tidak tolerate, pihak kementerian bertegas
bahawa tidak sepatutnya berlaku sebarang diskriminasi di mana-mana institusi di bawah
Kementerian Pendidikan Malaysia.

Ahli-ahli Yang Berhormat yang saya hormati sekalian..

Timbalan Yang di-Pertua [Dato’ Mohd Rashid Hasnon]: Masa sudah habis
saya bagi satu minit lagi.

Datuk Dr. Mohd Radzi bin Md. Jidin: Okey. Saya rasa setakat ini sahaja
penjelasan saya mengenai perkara-perkara yang telah dibangkitkan oleh Ahli-ahli Yang
Berhormat berkaitan dengan Kementerian Pendidikan Malaysia. Sekali lagi saya
ucapkan jutaan terima kasih di atas segala perhatian, keprihatinan, teguran, sokongan
dan cadangan. Sekian terima kasih.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri..

Tuan P. Prabakaran [Batu]: Tuan Yang di-Pertua, mohon mencelah...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Pendidikan lebih masa yang panjang. Sekarang saya menjemput
Yang Berhormat Menteri Pengangkutan untuk memberi jawapan-jawapan di atas
perbahasan. 30 minit.

4.56 ptg.

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, izinkan saya merakamkan setinggi-tinggi penghargaan atas keprihatinan tiga
belas orang Ahli Yang Berhormat terhadap kementerian ini yang membahaskan dan
menyentuh perkara di bawah bidang tugas Kementerian Pengangkutan.

Infrastruktur pengangkutan dan logistik merupakan antara pemboleh daya
utama_ iaitu. enabler kepada pembangunan sosioekonomi. Di bawah kerangka
Rancangan Malaysia ke-12, sektor pengangkutan dan logistik akan dipertingkatkan lagi
kecekapannya dalam usaha untuk menyediakan sistem pengangkutan yang bersepadu,
mampu bayar dan lancar.

Tuan Yang di-Pertua, Yang Berhormat Bayan Baru telah membangkitkan status
pembangunan lapangan terbang antarabangsa dalam Rancangan Malaysia ke-11. Di
bawah Rancangan Malaysia ke-11, tiada lapangan terbang antarabangsa baharu yang
dibina atau lapangan terbang antarabangsa sedia ada yang telah dinaik taraf.

Walau bagaimanapun, terdapat tiga projek naik taraf atau bina lapangan terbang
domestik yang sedang dilaksanakan seperti berikut;

(i) Lapangan Terbang Sandakan di mana status kemajuannya
adalah 61 peratus siap;

(ii) Lapangan Terbang Sultan Ismail Petra, Kelantan. Projek ini
baru sahaja dimulakan dengan kerja-kerja awalan; dan

(iii) Lapangan Terbang Baru Mukah, Sarawak. Telah_ siap
sepenuhnya dan beroperasi mulai 17 Jun 2021.

Yang Berhormat Teluk Intan dan Yang Berhormat Ipoh Timur telah
membangkitkan isu penaiktarafan...

Tuan Sim Tze Tzin [Bayan Baru]: Yang Berhormat Menteri, Bayan Baru.
