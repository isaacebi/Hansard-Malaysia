DR.05.10.2021 109

cadangkan supaya mereka mengiklankan peluang-peluang kekosongan kerja di
MyFutureJobs supaya pastikan peluang ini diberikan kepada warga tempatan.

Sebaik sahaja ia diiklankan, apabila tiada penerimaan, baru kita tawarkan
kepada pekerja asing. Akan tetapi dengan keadaan hari ini, walaupun kita dah iklankan
di MyFutureJobs, masih ada 212,000 peluang pekerjaan yang tidak diambil oleh warga
tempatan.

Bukan sahaja di sektor perladangan, sektor pertanian, sektor pembuatan, sektor
pembangunan, services sector, semua sektor menghadapi masalah yang cukup kritikal
sebab kurang pekerja. Apabila kita lihat daripada segi kedudukan sebenar, sebelum
COVID-19 ataupun sebelum MCO yang pertama Tuan Yang di-Pertua, jumlah pekerja
asing yang berdaftar dan mencarum di bawah PERKESO adalah sebanyak 1.8 juta.
Akan tetapi hari ini kita lihat hanya 1.1 juta, bererti 700,000 pekerja asing dah balik ke
negara asal. We are facing a huge labor shortage, Tuan Yang di-Pertua.

Dato’ Ngeh Koo Ham [Beruas]: Ekonomi kita sedang terjejas.

Datuk Seri M. Saravanan: Walau bagaimanapun, kementerian sedang
mengkaji, mengambil kira keadaan di negara kita dan keperluan semasa di industri-
industri akan melaksanakan secara berperingkat. Itu yang pertama.

Yang kedua, seperti mana Tuan Yang di-Pertua sedia maklum, sebelum ini
kelulusan kuota untuk pekerja asing diluluskan di peringkat Kementerian Dalam Negeri.
Atas permintaan daripada pelbagai pihak, hari ini Yang Berhormat Menteri Dalam Negeri
telah menukar keadaan ini di mana kuota akan diluluskan oleh Kementerian Sumber
Manusia.

Walaupun kementerian saya akan meluluskan kuota tetapi sistem yang sedia
ada di Kementerian Dalam Negeri adalah sistem FWCMS. Baru-baru ini, Yang
Berhormat Menteri Dalam Negeri telah memberi kelulusan kepada Kementerian Sumber
Manusia supaya sama-sama kongsi data dengan menggunakan sistem yang sedia ada
dan kita sedang memperhalusinya dan dalam masa yang terdekat, kita akan
menyelesaikannya. Sebelum pekerja asing masuk ke dalam negara ini, kita akan
selesaikan isu-isu yang sedia ada.

Saya ingin memaklumkan kepada Yang Berhormat, sistem yang sedang
digunakan adalah FWCMS yang akan diselaraskan dengan Kementerian Sumber
Manusia dan Kementerian Dalam Negeri.

Dato’ Ngeh Koo Ham [Beruas]: Akan tetapi sistem itu tak boleh berfungsi sejak
1 Julai 2021. Ekonomi kita terjejas.

Datuk Seri M. Saravanan: Nanti kita akan selesaikan dalam masa terdekat.

Dato’ Ngeh Koo Ham [Beruas]: Jadi isu ini sudah berlarutan dan ekonomi
terjejas. Kita tidak mengambil alih peluang kerja kepada orang tempatan. Pekerjaan ini,
orang tempatan tidak mahu.

Datuk Seri M. Saravanan: Kita akan selesaikan dalam masa yang terdekat.
Dato’ Ngeh Koo Ham [Beruas]: Terlalu lama dah.

Datuk Seri M. Saravanan: Sedang diperhalusi dan dalam masa yang terdekat,
saya akan bawa ke Kabinet, Tuan Yang di-Pertua.

Dato’ Ngeh Koo Ham [Beruas]: Terima kasih.

Tuan M. Kulasegaran [Ipoh Barat]: Boleh diguna pakai sekarang ke Yang
Berhormat Menteri?

Datuk Seri M. Saravanan: Tuan Yang di-Pertua, Yang Berhormat Port Dickson
dan Yang Berhormat Klang juga telah menyentuh isu-isu berkaitan pengangguran ...

Tuan M. Kulasegaran [Ipoh Barat]: Yang Berhormat Menteri, Yang Berhormat
Menteri.

Datuk Seri M. Saravanan: Untuk makluman, kadar pengangguran rakyat
Malaysia pada suku 2021 berada di tahap...
