120 DR.05.10.2021

akan berakhir pada 2022, akhir tahun depan. Akan tetapi sekarang kita pula telah pun
mengumumkan kita akan capai net zero carbon emission pada tahun 2050. Jadi
bukankah ini terlalu awal sebelum kajian yang terperinci dijalankan?

Kerajaan sudah pun mengumumkan dan sudah pun tulis dalam buku
Rancangan Malaysia Ke-12. Biasanya ialah kita selepas buat kajian baru buat
pengumuman kerana kajian itu akan beritahu kita sama ada kita boleh capai ataupun
tidak. Jadi ini yang sebenarnya yang saya hendak tanya kenapakah we have to jump the
gun, terburu-buru, buat pengumuman ini?

Dato’ Sri Tuan Ibrahim bin Tuan Man: Terima kasih. Sebagaimana yang
dibangkitkan dalam perbahasan Yang Berhormat Seputeh. Sebagaimana telah pun kita
letakkan sasaran bahawa LT-LEDs ini akan siap pada 2022. Ini bermakna ia sedang
berjalan sekarang, 2022 siap. Dengan kata lain bahawa kita telah pun mengambil kira
beberapa perkara yang terkandung dalam LT-LEDs. Sebab itu kita letak sasaran kita
tidak menyebut 2050, cuma kita menyebut seawal-awal 2050 berdasarkan beberapa
faktor yang telah saya sebutkan tadi. Jadi oleh sebab itu, sasaran yang kita letak ini
penting sebelum COP26. Negara perlu dilihat mengambil tindakan proaktif ke arah itu.

Kita harus lihat bahawa persaingan terhadap perolehan hijau dan sektor hijau
merupakan satu persaingan yang sangat kompetitif di peringkat rantau kita dan dunia
seluruhnya. Kalau kita terlambat kita akan ketinggalan. Bukan sahaja peluang-peluang
pelaburan yang masuk ke negara, bahkan kemungkinan kita juga dilihat tidak konsisten
atau tidak komited untuk melaksanakan agenda rendah karbon negara. Terima kasih.

Puan Teresa Kok [Seputeh]: Yang Berhormat Menteri dan tidak ada satu lagi
dunia global stock take exercise di bawah UNFCCC yang hanya akan muktamad kajian
ini itu mereka buat kajian seluruh dunia hendak lihat sama ada boleh capai karbon
neutral, ataupun tidak. Kajian itu muktamad pada 2023. So, saya rasa kita tidak perlu
terburu-buru mengumumkan selepas itu sampai waktu kita tidak boleh capai. Kita akan
dilihat sebagai kurang jujur. Jadi saya rasa sebagai— bila kita mengumumkan
Rancangan Malaysia Ke-12, satu rancangan lima tahun ini, kita harus buat kajian tunggu
kajian secara dunia itu dahulu dan juga kajian di dalam Malaysia dahulu selepas itu baru
kita umumkan. Saya rasa kita Malaysia tidak perlu buat pengumuman ini kerana kita ada
banyak negara lain. Kalau kita tidak kisah kenapakah kita hendak terburu-buru buat
pengumuman.

Dato’ Sri Tuan Ibrahim bin Tuan Man: Okay terima kasih. Saya faham.
Sebenarnya isu apakah kita terburu atau kita terlewat? Sebenarnya kita sepatutnya telah
pun menyiapkan kerangka ini lebih awal. Minta maaf untuk kita menyebut bahawa
sebenarnya kerangka ini tidak dibentuk sebelum ini. Kita terpaksa bermula. Kelewatan
kita ini menyebabkan kita dilihat tidak komited terhadap isu perubahan iklim. Negara
tidak boleh menggambarkan situasi itu kepada publik, kepada dunia. Dunia menilai
setiap negara dan komitmen kita pada pelaporan UNFCCC sangat penting.

#1900

Jadi oleh sebab itu, komitmen kita berdasarkan beberapa kriteria yang kita yakin
sebenarnya kita mampu mencapai apa yang kita letak sasaran. Oleh sebab itu ucapan
Perdana Menteri dalam persidangan MyCAC nanti merupakan satu komitmen penting
yang kita akan bawa dalam persidangan di COP26. Terima kasih.

Saya hendak teruskan...

Puan Teresa Kok [Seputeh]: Yang Berhormat Menteri, adakah Yang
Berhormat Menteri...

Dato’ Sri Tuan Ibrahim bin Tuan Man: Minta maaflah, saya...
[Pembesar suara dimatikan]
Puan Teresa Kok [Seputeh]: /Bercakap tanpa menggunakan pembesar suara]

Tuan Yang di-Pertua: Yang Berhormat. Yang Berhormat. Yang Berhormat,
tolong. Yang Berhormat Menteri tidak bagi laluan pun, same issue. Tolong teruskan,
Yang Berhormat. Saya tidak benarkan lagi, Yang Berhormat.
