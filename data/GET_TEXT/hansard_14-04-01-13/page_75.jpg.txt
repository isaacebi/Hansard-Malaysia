DR.05.10.2021 65

negara ini ada tiga kelompok yang besar Yang Berhormat, hasil cukai, hasil bukan cukai
dan perkara-perkara yang tidak melibatkan cukai.

Jadi, saya harap Yang Berhormat dapat bersabar dalam masa terdekat. Kita
akan memberi satu kenyataan berkaitan perkara-perkara yang sedang dilakukan. Akan
tetapi untuk makluman Yang Berhormat, walaupun 22 kali cabutan yang diluluskan pada
tahun ini, tidak semua dilaksanakan, Yang Berhormat. Buat setakat pada hari ini, hanya
lapan sahaja yang berjaya dilaksanakan, tujuh terpaksa dibatalkan dan baki itulah yang
akan kita nyatakan dalam tempoh yang terdekat.

Tuan Yang di-Pertua: Tolong habiskan, tolong habiskan.

Tuan Mohd Shahar bin Abdullah: Saya kira banyak isu-isu yang berkaitan
Yang Berhormat, yang berkaitan GST, berkaitan KWSP dan banyak perkara yang
melibatkan agensi-agensi yang saya rasa banyak perkara. Saya minta Yang Berhormat
untuk saya bagi jawapan secara bertulis. Terima kasih Yang Berhormat.

Tuan Syed Saddiq bin Syed Abdul Rahman [Muar]: Yang Berhormat, saya
sudah tanya awal lagi.

Tuan Yang di-Pertua: Terima kasih, masa sudah tamat.

Tuan Syed Saddiq bin Syed Abdul Rahman [Muar]: Saya tanya sebelum
Yang Berhormat Simpang Renggam.

Tuan Yang di-Pertua: Bertulis, bertulislah. Saya sekarang ingin menjemput
Yang Berhormat Menteri Kanan Kementerian Kerja Raya, 30 minit.

Tuan Wong Hon Wai [Bukit Bendera]: Standing order, Tuan Yang di-Pertua.
Standing order, Perkara 7(3) dari Bukit Bendera.

Tuan Yang di-Pertua: Ya.

Tuan Wong Hon Wai [Bukit Bendera]: Pada pukul 2.30 petang tadi, saya
bersama dengan Yang Berhormat Kulim-Bandar Baharu telah membangkitkan isu
bahawa Yang Berhormat Pengerang duduk dalam kerusi Tuan Yang di-Pertua iaitu
mempengerusikan Mesyuarat.

Tuan Yang di-Pertua: Ya, boleh saya jawab? Boleh saya jawab?

Tuan Wong Hon Wai [Bukit Bendera]: Tidak, bagi saya ucap dahulu.
Tuan Yang di-Pertua: Saya tahu, saya sudah nampak. Saya tengok tadi.
Tuan Wong Hon Wai [Bukit Bendera]: Bukan, kerana...

Tuan Yang di-Pertua: Tidak payahlah, saya sudah tahu bagi saya jawab.

Tuan Wong Hon Wai [Bukit Bendera]: Ya, saya belum ucap lagi. Bagi saya
short one. Oleh kerana ada pembahagian kuasa antara eksekutif, legislatif dan judiciary.
Itu sangat basic. Walaupun dalam Standing Order 7(3) menyatakan, “Speaker boleh
meminta seorang Ahli mempengerusikan Mesyuarat...” tetapi harus ada penekanan.
Speaker tidak boleh meminta seorang Yang Berhormat Menteri untuk mempengerusikan
Mesyuarat ataupun seorang GLC Chairman kerana GLC Chairman, Special Advisor to
the Minister. Mereka ialah members of the administration. Mereka adalah di bahagian
eksekutif dan ramai calon di sini sama ada sebelah sini atau sebelah sana boleh
menjalankan tugas, mempengerusikan Mesyuarat. Saya meminta Tuan Yang di-Pertua,
supaya mengkaji semula keputusan untuk perkara ini dan terpulang kepada
kebijaksanaan Tuan Yang di-Pertua, itu sahaja.

Tuan Yang di-Pertua: Okey, terima kasih. Saya telah dimaklumkan oleh Yang
Berhormat Pengerang, bahawa pelantikan beliau bukanlah berstatus Menteri. Jadi,
beliau bukanlah menjadi sebahagian daripada pihak pentadbiran ataupun eksekutif ya.
Beliau hanyalah seorang penasihat yang akan menasihati Perdana Menteri, bukannya
menasihati government mengikut pendapat dan pengetahuan beliau dan kebijaksanaan
beliau. Jadi, oleh kerana beliau bukan seorang ahli eksekutif, maka saya tidak nampak
apa-apa masalah dalam permintaan saya untuk beliau mempengerusikan apa-apa
persidangan, nombor satu.
