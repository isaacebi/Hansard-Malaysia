DR.05.10.2021 107

Ahli-ahli Yang Berhormat, kajian tentang gaji minimum dijalankan oleh Jawatankuasa
Teknikal Perundingan Gaji Negara iaitu jawatankuasa yang ditubuhkan di bawah Majlis
Perundingan Gaji Negara. Kajian impak pelaksanaan gaji minimum secara_ berkala
dijalankan selaras dengan Seksyen 25(1) Akta Majlis Perundingan Gaji Negara 2011
[Akta 732].

Akta ini merupakan kajian terhadap perintah gaji minimum perlu dilaksanakan
sekurang-kurangnya sekali dalam setiap dua tahun. Kajian turut dijalankan di bawah
Seksyen 25(3) Akta 732 bagi menilai keberkesanan perintah gaji minimum dan
implikasinya terhadap pembangunan sosial dan ekonomi negara. Buat masa ini,
jawatankuasa ini sedang memperhalusi dan menganalisis semua dapatan yang
diperolehi. Laporan dapatan kajian akan dibentangkan dan dibahaskan di peringkat
majlis perundingan sebelum syor dikemukakan untuk pertimbangan dan persetujuan
kerajaan.

Tuan M. Kulasegaran [Ipoh Barat]: Boleh saya tanya sedikit? Yang Berhormat,
ada masa itu, bila kita dalam kerajaan, ada cadangan progresif which model yang
selaras dengan di Singapura, kerana ia will run together with the minimum wage. la akan
merapatkan pekerja-pekerja kerana ia akan uplift mereka dalam skilling dan reskilling.
Adakah model itu sedang dipertimbangkan atau sudah lupa?

Datuk Seri M. Saravanan: Saya kurang pasti Yang Berhormat, saya tidak
dimaklumkan mengenai cadangan Yang Berhormat. Walaupun saya sudah duduk sini
hampir dua tahun, tidak apa, selepas ini Yang Berhormat boleh kemukakan kepada saya
dan saya akan berikan secara bertulis. Terima kasih.

Tuan Yang di-Pertua, seterusnya Yang Berhormat Klang pula minta penjelasan
tentang kaedah pelaksanaan pengurangan kebergantungan kepada pekerja asing.
Untuk makluman Ahli-ahli Yang Berhormat di dalam Dewan yang mulia ini, kerajaan
terus komited untuk mengurangkan kebergantungan terhadap tenaga kerja asing.
Menerusi inisiatif mudah cara penyertaan tenaga buruh di bawah Strategi A1 dalam
Rancangan Malaysia Ke-12, kerajaan akan meningkatkan usaha untuk mengurangkan
kebergantungan kepada pekerja asing serta menggalakkan penyertaan lebih ramai
penduduk tempatan dalam pasaran buruh.

Dalam tempoh terdekat ini, pelaksanaan mekanisme levi pelbagai peringkat
(multitier levy) dengan izin, akan dilaksanakan mulai 1 Januari 2022. Mekanisme ini
akan dikaji setiap dua tahun supaya lebih mesra perniagaan. Kerajaan juga akan
menggubal satu dasar khusus bagi memastikan pekerja asing yang telah tamat tempoh
meninggalkan negara melalui Aku Janji Majikan yang menjadi prasyarat untuk kelulusan
permit kerja.

Majikan yang menggaji pekerja asing membuat sesuatu Aku Janji bahawa
mereka mempunyai rancangan untuk mengurangkan kebergantungan kepada pekerja
asing dalam tempoh lima tahun sama ada melalui penggajian penduduk tempatan
ataupun automasi. Di samping itu, majikan yang menggaji ekspatriat tertakluk kepada
dasar ini. Dalam konteks ini, skala gaji ekspatriat dalam semua kategori akan disemak
semula untuk ditinggikan bagi memastikan hanya pekerja tempatan kemahiran yang
tidak tersedia ada dalam negara sahaja ditawarkan untuk ekspatriat.

Dato' Ngeh Koo Ham [Beruas]: Yang Berhormat Menteri, boleh dapat
penjelasan?

Datuk Seri M. Saravanan: Sedikit lagi, saya habiskan. Sebagai usaha
meningkatkan peluang pekerjaan serta melaksana program peningkatan kemahiran dan
latihan kemahiran semula kepada semua penduduk tempatan, tambahan levi yang
dikutip melalui pelaksanaan mekanisme levi pelbagai peringkat akan disalurkan kembali
kepada industri.

Usaha akan terus dilaksanakan untuk memastikan majikan di dalam semua
sektor ekonomi menjaga kebajikan pekerja, mematuhi keperluan berkaitan buruh pada
peringkat antarabangsa. Usaha ini termasuklah melaksanakan penguatkuasaan yang
lebih ketat di bawah Akta Kerja 1955. Akta Standard Minimum Perumahan Penginapan
dan Kemudahan Pekerja 1990 akan dipertingkatkan bagi memastikan majikan
menyediakan tempat tinggal yang selamat, sesuai kepada pekerja.
