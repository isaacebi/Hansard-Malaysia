12 DR.05.10.2021

Bolehkah Yang Berhormat Menteri terangkan rasional pelantikan seorang anak
muda umur 20-an, Danesh Raj Nagarajan sebagai Ahli Lembaga Pengarah Universiti
Malaya? Bagaimana beliau boleh membantu reputasi dan juga keyakinan pemegang
taruh terhadap universiti tertua di negara kita ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulim-Bandar Baharu. Sila, Yang Berhormat Menteri.

Datuk Seri Dr. Noraini binti Anmad: Terima kasih Yang Berhormat. Lantikan
beliau adalah berdasarkan bahawa involvement beliau selaku alumni di universiti
berkenaan. Inilah masa yang paling sesuai untuk kita memberi kepercayaan kepada
orang muda, terutamanya dalam peranan mereka sebagai salah satu daripada LPU di
universiti awam. Terima kasih.

2. Tuan Lim Guan Eng [Bagan] minta Menteri Kewangan menyatakan jumlah
yang dibelanjakan berbanding dengan yang diperuntukkan sejak pandemik COVID-19
melanda Malaysia dan apakah bentuk bantuan wang rakyat keberkesanannya.

Menteri Kewangan [Datuk Seri Utama Tengku Zafrul bin Tengku Abdul
Aziz]: Terima kasih Tuan Yang di-Pertua. Untuk makluman Ahli Yang Berhormat Bagan,
kerajaan telah mengambil langkah proaktif dan segera untuk menangani krisis COVID-
19, terutamanya dalam memenuhi keperluan sistem kesihatan awam, membantu rakyat
yang terjejas dan menyokong kelangsungan perniagaan. Pada tahun 2019, Yang
Berhormat Bagan telah membentangkan Belanjawan 2020 dengan _peruntukan
sebanyak RM297 bilion, di mana sasaran defisit ialah sebanyak 3.2 peratus daripada
KDNK.

Walau bagaimanapun, susulan penularan wabak COVID-19, kerajaan telah
meningkatkan perbelanjaan kepada RM314 bilion pada tahun tersebut menyebabkan
defisit meningkat kepada 6.2 peratus. Oleh kerana situasi COVID-19 ini bersifat dinamik,
adalah wajar bagi kerajaan untuk sentiasa berwaspada terhadap perkembangan
semasa. Berdasarkan Belanjawan 2021, unjuran defisit ialah 5.4 peratus. Namun,
kerajaan telah mengambil pendirian dasar fiskal yang mengembang atau, dengan izin,
expansionary fiscal policy dalam mengatasi krisis COVID-19.

Oleh itu, defisit untuk tahun ini dijangka mencecah antara 6.5 peratus hingga 7
peratus. Setakat 15 September 2021, jumlah peruntukan sebanyak RM322.5 bilion di
bawah Belanjawan 2021, sejumlah RM216 bilion atau lebih daripada 66 peratus telah
dibelanjakan seperti yang dirancang. Di samping Belanjawan 2021, kerajaan juga telah
mengumumkan lapan pakej bantuan dan rangsangan ekonomi bernilai RM530 bilion
yang merangkumi kedua-dua langkah fiskal dan juga bukan fiskal. Melalui pemantauan,
setakat 24 September 2021, lebih daripada RM330 bilion atau lebih kurang 62 peratus
telah dilaksanakan, memanfaatkan 20 juta rakyat dan 2.4 juta perniagaan.

Bagi menampung suntikan fiskal tambahan khusus untuk menangani krisis
COVID-19, kerajaan telah membiayai langkah pakej-pakej ini melalui Kumpulan Wang
COVID-19 (KWC). Setakat pertengahan bulan September 2021, nilai keseluruhan yang
telah dibelanjakan di bawah KWC telah mencecah RM60 bilion atau lebih daripada 90
peratus siling semasa KWC bernilai RM65 bilion.

Jadi, mengambil kira keperluan tambahan, kerajaan akan membentangkan
dalam Dewan untuk meningkatkan lagi had siling KWC daripada RM65 bilion kepada
RM110 bilion. Ini bertujuan untuk membiayai bantuan dan sokongan tambahan bagi
tahun ini dan selanjutnya.

Untuk makluman Ahli Yang Berhormat Bagan, daripada segi bantuan tunai
langsung kepada rakyat, kerajaan telah menyediakan peruntukan sebanyak RM33 bilion.
Untuk bantuan tunai kepada perniagaan, khususnya golongan usahawan mikro dan
PKS, kerajaan telah menyediakan peruntukan hampir RM30 bilion.

Jadi, daripada segi keberkesanan pakej dan langkah berkenaan, trend
pemulihan ekonomi dapat dilihat. Di mana ekonomi negara telah berkembang sebanyak
7.1 peratus pada separuh pertama tahun 2021 berbanding dengan penguncupan
