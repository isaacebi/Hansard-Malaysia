DR.05.10.2021 21

Walau bagaimanapun ketika ini ia sedang diolah oleh kementerian dan jika bajet
dilaksanakan, Skim Insuran Tanaman ini merupakan satu skim insurans yang pertama di
negara kita yang memberi tawaran- offering crop insurance bagi industri agromakanan
di negara kita. la sedang dalam perancangan dan akan diteliti dan diumumkan sebaik
sahaja ia mendapat kelulusan daripada pihak-pihak yang tertentu. Terima kasih.

Datuk Zakaria bin Mohd. Edris @ Tubau [Libaran]: Tuan Yang di-Pertua,
mohon Libaran.

Timbalan Yang di-Pertua [Dato’ Mohd Rashid Hasnon]: Soalan tambahan
satu lagi. Silakan Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih. Untuk
soalan tambahan nombor empat ini, saya ingin bertanya kepada Yang Berhormat
Menteri, selain daripada Dana Jaminan Makanan (DJM) di bawah MAFI yang telah
dijelaskan oleh Yang Berhormat Menteri sebentar tadi, terdapat juga pengumuman oleh
kerajaan sebelum ini bahawa peruntukan sebanyak RM1 bilion di bawah Kemudahan
Agrofood (AF) yang ditawarkan, ini bertujuan untuk membantu usahawan mikro
meningkatkan pengeluaran makanan di Malaysia dan juga untuk tujuan pengeksportan.
Mohon penjelasan Yang Berhormat Menteri berkenaan dengan kemudahan yang telah
diumumkan ini. Terima kasih banyak.

Timbalan Yang di-Pertua [Dato’ Mohd Rashid Hasnon]: Ya, memang betul
kerajaan telah mengumumkan satu dana yang dinamakan Agrofood Facility (AF) seperti
yang dinyatakan oleh Yang Berhormat Libaran tadi.

01120

Peruntukan sebanyak RM1 bilion di bawah Bank Negara telah diperkenalkan
oleh kerajaan melalui pakej rangsangan ekonomi pada tahun 2020 yang lalu. Seperti
yang dinyatakan adalah untuk— khusus bagi perusahaan kecil dan sederhana (PKS)
bagi meningkatkan pengeluaran agromakanan negara, termasuk pembangunan
melibatkan pengeluaran pertanian makanan utama, pemprosesan, pengilangan,
agromakanan, dan aktiviti hiliran makanan yang lain.

Keterlibatan MAFI dalam dana ini adalah—sebahagian dana ini disalurkan
kepada Agrobank melalui Agrobank, yang di bawah seliaan MAFI. Setakat ini, Agrobank
telah mengeluarkan setakat 30 September, Agrobank telah meluluskan pinjaman
sebanyak RM313 juta kepada 611 PKS. Daripada jumlah tersebut, sebanyak 181 juta
telah pun disalurkan kepada 474 PKS.

Ini merupakan sebahagian dana yang disalurkan kepada Agrobank dan bank-
bank lain terlibat mengendalikan skim mikrokredit di bawah Agrofood Facility (AF) ini,
adalah termasuk Bank Islam Malaysia Berhad, institut kKewangan pembangunan (DFI)
dan beberapa bank yang lain. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beluran. Pertanyaan jawab lisan seterusnya, saya menjemput Yang
Berhormat Pasir Mas.

5. Tuan Ahmad Fadhli bin Shaari [Pasir Mas] minta Menteri Kanan Pendidikan
menyatakan apakah perancangan terperinci kementerian di dalam melaksanakan
pengambilan khas 18,702 guru gred DG41 seperti yang diumumkan Menteri Kanan
Pendidikan sebelum ini.

Timbalan Menteri Pendidikan | [Dato’ Dr. Mah Hang Soon]: Tuan Yang di-
Pertua, pada 20 Jun 2021, Kementerian Pendidikan Malaysia (KPM) telah
mengumumkan pengambilan khas seramai 18,702 orang Pegawai Perkhidmatan
Pendidikan (PPP) Gred DG41 secara one-off bagi mengisi kekosongan guru di sekolah
KPM. Urusan pengambilan PPP ini adalah di bawah bidang kuasa Suruhanjaya
Perkhidmatan Pendidikan (SPP) selaku pihak berkuasa melantik.

Untuk makluman Ahli-ahli Yang Berhormat, urusan pengambilan one-off ini telah
bermula pada 7 Julai 2021. Buat masa ini, SPP sedang melaksanakan temu duga
secara berfasa mulai 8 September 2021 sehingga 12 November 2021. Proses
