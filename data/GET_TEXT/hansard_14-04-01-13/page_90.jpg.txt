80 DR.05.10.2021

Datuk Dr. Mohd Radzi bin Md. Jidin: Tidak ada. Ahli Yang Berhormat Bukit
Gantang, ada? Tidak ada. Ahli Yang Berhormat Sibuti, ada?

Tuan Yang di-Pertua: Tidak ada.

Datuk Dr. Mohd Radzi bin Md. Jidin: Tidak ada juga. Ahli Yang Berhormat
Parit? Tidak ada.

Dato’ Mohd Nizar bin Haji Zakaria [Parit]: Ada.
Tuan Yang di-Pertua: Yang Berhormat Parit ada.

Datuk Dr. Mohd Radzi bin Md. Jidin: Ada. Ahli Yang Berhormat Parit
menyuarakan cadangan pembinaan dua buah sekolah iaitu sekolah rendah dan sekolah
menengah di Seri Iskandar. KPM menyedari akan pertambahan bilangan penduduk di
kawasan Seri Iskandar, Perak. Bagi menampung peningkatan enrolmen murid di
sekolah sekitar kawasan tersebut, KPM telah memohon pembinaan bangunan tambahan
18 buah bilik darjah dan lain-lain kemudahan di SK Iskandar Perdana dalam RMKe-12
(RP2 Tahun 2022).

Di samping itu, KPM juga memohon pembinaan bangunan tambahan 12 buah
bilik darjah dan lain-lain kemudahan di SK Tronoh dalam RMKe-12 (RP2 Tahun 2022).
Kedua-dua permohonan ini masih dalam pertimbangan agensi pusat dan kelulusan
adalah tertakluk kepada keutamaan dan kedudukan kewangan semasa kerajaan.

Selain itu, KPM juga merancang untuk membina sebuah sekolah menengah
baharu di kawasan Seri Iskandar. Permohonan cadangan pembinaan sekolah tersebut
akan dikemukakan dalam RMKe-12, RP3 pada tahun 2023 untuk pertimbangan dan
kelulusan agensi Pusat.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Seterusnya, Ahli Yang Berhormat Sepang, ada?

Dato’ Mohd Nizar bin Haji Zakaria [Parit]: Yang Berhormat Menteri, Tuan
Yang di-Pertua.

Datuk Dr. Mohd Radzi bin Md. Jidin: Ya, teruskan.

Dato’ Mohd Nizar bin Haji Zakaria [Parit]: Pertama, saya mengucapkan terima
kasih atas pertimbangan daripada pihak kementerian. Kedua, hari itu saya sebut
bahawa keperluan bagi Pejabat Pendidikan Daerah Perak Tengah, jadi mungkin Yang
Berhormat Menteri boleh respons.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Datuk Dr. Mohd Radzi bin Md. Jidin: Terima kasih Ahli Yang Berhormat Parit.
Berkaitan dengan keperluan pejabat pendidikan itu, kita sedang meneliti dan sebarang
makluman kita akan maklumkan kepada Yang Berhormat.

Dr. Maszlee bin Malik [Simpang Renggam]: Yang Berhormat Menteri.
Datuk Dr. Mohd Radzi bin Md. Jidin: Silakan.

Dr. Maszlee bin Malik [Simpang Renggam]: Terima kasih Yang Berhormat
Menteri. Tuan Yang di-Pertua, tadi Yang Berhormat Menteri menyebut tentang progress
sekolah-sekolah daif dan sebagainya dengan memberi jawapan kepada mereka yang
telah membahaskan. Saya juga telah memberitahu Yang Berhormat Menteri bahawa
dahulu kita pernah ada dashboard untuk menceritakan progress, perkembangan
sekolah-sekolah daif supaya rakyat boleh memantau, supaya MP kita boleh memantau.
Peliknya apabila saya membuka pautan kepada dashboard itu, sekarang ini tinggal 404.
Maksudnya, dashboard telah tiada lagi.

Jadi, untuk menyamakan ketidaktelusan pada zaman Yang Berhormat Menteri
dengan zaman kami, itu tidak benar sekali-kali. Jadi, saya minta Yang Berhormat
Menteri tarik balik kenyataan menyamakan bahawa ketidaktelusan pada zaman beliau
juga sama dengan ketidaktelusan pada zaman kami. Kami ada dashboard, MP boleh
