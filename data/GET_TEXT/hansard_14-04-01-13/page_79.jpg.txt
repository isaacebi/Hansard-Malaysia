DR.05.10.2021 69

Dato’ Sri Haji Tajuddin bin Abdul Rahman [Pasir Salak]: Boleh mencelah?
Boleh mencelah? Yang Berhormat Menteri.

Dato’ Sri Haji Fadillah bin Yusof: Peratusan kemajuan sebenar kerja
pembinaan bagi Seksyen 11 bagi tempoh berakhir 25 September 2021 adalah 52.47
peratus. Seksyen ini dijangka siap pada tahun 2023.

Dato’ Sri Haji Tajuddin bin Abdul Rahman [Pasir Salak]: Yang Berhormat
Menteri, boleh mencelah?

Dato’ Sri Haji Fadillah bin Yusof: Sila Yang Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Terima kasih Tuan
Yang di-Pertua. Yang Berhormat Menteri, tadi disebut laluan dari Hutan Melintang ke
Beruas. Itu adalah laluan sepanjang kawasan Parlimen Pasir Salak. Saya hendak tahu
daripada Yang Berhormat Menteri. Adakah compensation ataupun sagu hati yang patut
dibayar kepada mereka yang terjejas di sepanjang jalan tersebut dalam proses
pembinaan ini kerana banyak rumah dan kedai yang terkesan daripada pembinaan jalan
tersebut.

Kebanyakan mereka mengadu kepada saya sebagai wakil rakyat, yang mereka
dapat ialah debu dan habuk-habuk daripada kerja-kerja pembinaan jalan tersebut.
Pernah kontraktor yang berkenaan menghubungi saya mengajak saya turun dalam satu
majlis untuk menyerahkan botol-botol air kepada orang-orang kampung. Adakah Yang
Berhormat Menteri sedar akan perkara ini berlaku? Terima kasih.

Dato’ Sri Haji Fadillah bin Yusof: Yang Berhormat Pasir Salak, terima kasih
kerana memaklumkan isu berkaitan dengan pampasan atau sagu hati. Sebagaimana
kita sedia maklum dalam sebarang pembangunan, pampasan hanya akan dibayar
mengikut peruntukan perundangan dan kalau ada pengambilan tanah maka ia mesti
diselesaikan mengikut prosedur untuk pengambilan tanah di bawah Kanun Tanah
Negara ataupun Land Acquisition Act. |Itu memang sudah diperuntukkan. Selain
daripada itu, kalau ada sagu hati dan sebagainya, mungkin boleh dibawa untuk
makluman saya mungkin untuk kita bincang dengan developer project ini sebagai sagu
hati. la terkeluar daripada konteks kontrak yang telah ditandatangani di antara kerajaan
dan juga pihak pemaju projek ini.

01550

Dato’ Sri Haji Tajuddin bin Abdul Rahman [Pasir Salak]: Yang Berhormat
Menteri, orang-orang di kampung ini dia tidak begitu arif berkenaan dengan legal
matters, you know hak-hak mereka daripada segi legal.

Jadi kita sebagai pemimpin sepatutnya mengambil berat untuk turun mengetahui
permasalahan yang dihadapi oleh mereka. /f we go by the book dengan izin, you know
the kampung people, orang-orang kampung, maklumlah mereka tidak begitu tahu apa
hak-hak mereka.

Yang mereka tahu mereka mengharapkan belas ihsan pemimpin, Yang
Berhormat Menteri dan juga pegawai tinggi kerajaan yang biasanya susah untuk ditemui.
Susah untuk mendapat perhatian. Ini perlu diubah, sepatutnya mengambil berat ke atas
apa yang berlaku. Terima kasih.

Dato’ Sri Haji Fadillah bin Yusof: Saya mengambil maklum pandangan dan
niat baik Yang Berhormat Pasir Salak dan insya-Allah saya akan meneliti perkara ini dan
membawa untuk perbincangan dan mencari penyelesaian pada apa yang telah
dibangkitkan.

Bagi menangani isu kelewatan tersebut, pihak syarikat konsesi iaitu West Coast
Express Way Sdn. Bhd. telah mengambil alih kerja-kerja pembinaan di seksyen tersebut
bagi menyiapkan baki kerja pembinaan yang terlibat.

Untuk makluman Ahli Yang Berhormat penyiapan Lebuh raya WCE yang
dinyatakan pada tahun 2024 adalah khusus bagi jajaran negeri Selangor. Kelewatan
yang berlaku antaranya disebabkan isu pengambilan tanah serta penentuan jajaran
lebuh raya. Pada masa kini kerja-kerja pembinaan sedang dijalankan di bahagian jajaran
yang belum dibuka melibatkan kerja tanah, pembinaan struktur dan jambatan,
