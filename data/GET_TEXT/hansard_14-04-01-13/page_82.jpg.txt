72 DR.05.10.2021

Dato’ Sri Haji Fadillah bin Yusof: Yang Berhormat Selangau ada tak?

Tuan Ahmad Fadhli bin Shaari [Pasir Mas]: Pasir Mas Yang Berhormat
Menteri, ini bukan permohonan khusus.

Dato’ Sri Haji Fadillah bin Yusof: Yang Berhormat Selangau kalau tiada saya
akan bagi jawapan secara bertulis.

Tuan Cha Kee Chin [Rasah]: Rasah ada.

Dato’ Sri Haji Fadillah bin Yusof: Yang Berhormat Selangau sebenarnya
membangkit berhubung kait dengan Projek Lebuhraya Pan Borneo dan juga Sabah
Sarawak Link Road.

01600

Sebenarnya, sebahagian fasa pertama sudah pun dalam pelaksanaan dan SST
sudah pun diserahkan. /nsya-Allah yang lain itu nanti saya akan jawab secara bertulis
untuk menjimatkan masa. Yang Berhormat Igan?

Tuan Steven Choong Shiau Yoon [Tebrau]: Tebrau, ada?

Dato’ Sri Haji Fadillah bin Yusof: Tunggu, tunggu. Yang Berhormat Igan ada?
Yang Berhormat Igan nanti saya akan bagi juga secara bertulis.

Tuan Steven Choong Shiau Yoon [Tebrau]: Tebrau, Tebrau.

Dato’ Sri Haji Fadillah bin Yusof: Yang Berhormat Igan bertanya berhubung
kait dengan semua projek di negeri Sarawak termasuk penyenggaraan. Saya akan beri
dengan jelas satu-persatu nanti secara bertulis. Begitu juga dengan Ahli Yang
Berhormat Hulu Rajang. Yang Berhormat Mas Gading? Tidak ada. Yang Berhormat
Labuan? Yang Berhormat Labuan ada?

Datuk Rozman bin Isli [Labuan]: Ada, ada.

Dato' Sri Haji Fadillah bin Yusof: Okey. Ahli Yang Berhormat Labuan turut
membangkitkan tentang projek penyenggaraan yang tidak dilaksanakan. Untuk
makluman Yang Berhormat, jumlah panjang jalan persekutuan di Wilayah Persekutuan
Labuan yang disenggara oleh syarikat konsesi adalah sepanjang 137.3 kilometer.

Kementerian ini telah melaksanakan penyenggaraan rutin di Wilayah
Persekutuan Labuan dengan peruntukan bernilai RM5.4 juta setahun. Peruntukan bagi
penyenggaraan jalan dari tahun 2018 sehingga 2020 adalah bernilai RM30.4 juta. Pada
tahun 2021 sahaja, sejumlah RM25.5 juta telah diperuntukkan untuk pelbagai program
penyenggaraan jalan seperti penyenggaraan berkala pavement, berkala bukan
pavement, serta pembaikan kecil jambatan.

Datuk Rozman bin Isli [Labuan]: Yang Berhormat Menteri.
Dato’ Sri Haji Fadillah bin Yusof: Ya.

Datuk Rozman bin Isli [Labuan]: Banyak yang tidak terselenggara, yang saya
maksudkan untuk JKR ini, lebih kepada bangunan-bangunan kerajaan yang mungkin
bajetnya sepatutnya masuk melalui sama ada agensi berkaitan ataupun terus ke JKR.
Jalan raya, saya rasa yang main road dah okey, tetapi jalan-jalan kampung dan
longkang adalah banyak keperluan untuk pembuatan baru.

Dato’ Sri Haji Tajuddin bin Abdul Rahman [Pasir Salak]: Tuan Yang di-
Pertua, saya setuju. Saya setuju banyak jalan...

Dato’ Sri Haji Fadillah bin Yusof: Untuk maintenance bangunan kerajaan tadi,
saya akan ambil maklum Yang Berhormat Labuan. Manakala untuk jalan kampung dan
perparitan jalan-jalan kampung ini di bawah bidang kuasa kerajaan negeri. Kemudian
peruntukannya melalui MARRIS. Jadi, boleh rujuk kepada kerajaan negeri berhubung
kait dengan jalan-jalan kampung. Jalan utama atau jalan persekutuan sahaja adalah
yang di bawah bidang kuasa Kerajaan Persekutuan.

Datuk Rozman bin Isli [Labuan]: Terima kasih. Yang Berhormat Menteri,
memandangkan saya sudah berdiri dan tadi Yang Berhormat Menteri ada sebut
mengenai jajaran Pan Borneo, yang mana di Sabah daripada Beaufort ke Labuan tidak
