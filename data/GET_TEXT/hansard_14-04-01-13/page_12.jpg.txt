2 DR.05.10.2021

6.2 Hidro dan lain-lain  sumber
tenaga boleh baharu.

Alhamdulillah, negara kita berada dalam keadaan yang baik kerana sumber
penjanaan elektrik negara telah berjaya dipelbagaikan iaitu:

Peratus Bekalan Tenaga
47 arang batu
41 gas asli
12 tenaga boleh baharu termasuk
hidro

Selain itu result margin kapasiti terpasang elektrik di Semenanjung Malaysia
adalah tinggi iaitu sebanyak kira-kira 38 peratus. Kapasiti terpasang adalah kira-kira
27,000 megawatt berbanding permintaan maksimum sebanyak kira-kira 19,000
megawatt.

Tuan Yang di-Pertua, untuk makluman Ahli Yang Berhormat, pada masa ini Unit
Perancang Ekonomi, Kementerian Tenaga dan Sumber Asli (KETSA) bersama beberapa
pihak berkepentingan yang lain sedang merangka Dasar Tenaga Negara 2021-2040
bertujuan meningkatkan daya tahan ekonomi dan jaminan bukan tenaga mencapai
kesaksamaan dan akses universal serta memastikan kelestarian alam sekitar. Sekian,
terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Dijemput Yang Berhormat Bukit Bendera, soalan tambahan pertama,
30 saat.

Tuan Wong Hon Wai [Bukit Bendera]: Terima kasih Tuan Yang di-Pertua.
Soalan tambahan saya, memandangkan harga gas asli adalah kian meningkat, begitu
juga dengan Brent crude oil price dalam mencecah USD80 per barrel pagi ini dan
Malaysia telah mempunyai energy subsidy daripada segi petrol dan diesel, bil yang tinggi
dan sekian meningkat setiap tahun.

Sama ada program rasionalisasi energy subsidy dan apakah perancangan
rasionalisasi energy subsidy, memandangkan bil energy subsidy yang semakin tinggi dan
juga soalan saya, sama ada akan melibatkan Ahli-ahli Parlimen pembangkang untuk
perbincangan mengenai pendrafan Dasar Tenaga Negara. Memandangkan sebelum ini,
Dasar Perhutanan tidak ada penglibatan Ahli-ahli Parlimen pembangkang, dasar-dasar
RMKe-12 juga kurang penyertaan Ahli-ahli Parlimen pembangkang.

Sama ada Dasar Tenaga Negara yang akan didrafkan oleh JPM akan
melibatkan input dan juga perbincangan dengan Ahli-ahli Parlimen sama ada dari
kerajaan ataupun pembangkang. Itu dua soalan saya, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bukit Bendera. Sila Yang Berhormat Menteri, dua minit.

Dato’ Sri Mustapa bin Mohamed: Tuan Yang di-Pertua, isu rasionalisasi
subsidi diterajui oleh Kementerian Kewangan dengan kerjasama beberapa kementerian
lain termasuklah KETSA, KASA dan Unit Perancang Ekonomi. la satu perkara yang
diadakan secara berterusan dan kita sedia maklum harga minyak petroleum telah
meningkat.

Semalam, malam tadi ada Mesyuarat OPEC dan saya menyertainya. Kita sudah
buat keputusan untuk tambah pengeluaran 400,000 tong satu hari. Ini akan berlangsung
dalam masa bulan-bulan akan datang untuk memastikan harga ini stabil sedikit. Pada 1
Oktober, harga paling tinggi melebihi USD81 satu tong. Kita sedia maklum bahawa
kerajaan sudah buat keputusan bahawa bagi diesel harga maksimum ialah RM2.15 dan
bagi RON95 harga maksimum ialah RM2.05.
