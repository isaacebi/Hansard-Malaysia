DR.05.10.2021 25

Dato’ Seri Haji Idris bin Jusoh [Besut]: Terima kasih Yang Berhormat Menteri.
Sebenarnya susu kambing ialah satu susu yang baik sebenarnya. Kalau kita Google,
kita lihat ada yang mengatakan ia lebih baik daripada susu lembu biasa. Oleh itu,
adakah KPT ada perancangan jangka masa panjang untuk memastikan projek susu
kambing ini akan dapat berkembang di masa-masa akan datang? Terima kasih.

Datuk Seri Dr. Noraini binti Anmad: Terima kasih Yang Berhormat atas soalan
tambahan berkenaan. Untuk makluman Yang Berhormat, UniSZA Dairy Goat Farm
merupakan satu-satunya ladang tenusu universiti di Malaysia yang mempunyai baka asli
kambing tenusu. Jadinya, untuk mengekalkan status ini dan untuk memperkembangkan
lagi pembangunan tenusu ataupun ladang tenusu ini, fakulti telah meletakkan beberapa
sasaran dalam tempoh tiga tahun yang akan datang.

Pertamanya, daripada segi R&D. R&D ini kita mengadakan jaringan kerjasama
dengan universiti luar melalui tandatangan memorandum persefahaman dengan satu
universiti dari Indonesia. Selain daripada itu, dalam Mac baru-baru ini, dalam Mac 2021,
UniSZA telah juga menandatangani memorandum persetujuan kajian biak baka melalui
kaedah sperm freezing dan sperm sexing ditandatangani juga.

PdP pula Yang Berhormat Besut, kita juga menyediakan kemudahan
pembelajaran di ladang dan memberi akses kepada pelajar universiti lain untuk
menjalankan aktiviti PdP di ladang tenusu kambing di UniSZA. Saya juga nak
maklumkan daripada segi pengkomersialan, pengurusan penjanaan hasil ladang tenusu
ini telah dilaksanakan secara berpusat dan dipantau oleh pengurusan tertinggi universiti.
Jadinya, aktiviti pembangunan produk hiliran juga diaktifkan dan dipergiatkan. Terima
kasih banyak.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya, apakah bidang tumpuan Dana Penyelidikan Fundamental, Kementerian
Pengajian Tinggi (KPT) bagi tahun 2021? Kalau ia boleh dibuat di Besut, maka saya
sebagai wakil rakyat dari Sabah ingin keprihatinan KPT untuk melaksanakan program
seperti ini di mana-mana sahaja di pusat pengajian tinggi di Sabah dan kalau boleh, di
daerah Papar. Terima kasih.

Datuk Seri Dr. Noraini binti Ahmad: Terima kasih Tuan Yang di-Pertua dan
juga terima kasih saya ucapkan kepada Yang Berhormat Papar. Mengenai pertanyaan
Yang Berhormat ataupun cadangan Yang Berhormat Papar sama ada projek ini boleh
dilaksanakan di negeri Sabah atau tidak. Sebenarnya, ia boleh dilaksanakan sekiranya
ada keperluan. Kita pun faham, penyelidikan ini mempunyai satu potensi untuk
dikembangkan bukan sahaja di Besut, tetapi juga di Sabah terutamanya di UMS. Ini
kerana, UMS mempunyai satu kepakaran di dalam bidang berkaitan iaitu di bawah
Fakulti Pertanian Lestari.

01140

Di bawah fakulti ini, fokus bidang penyelidikannya merangkumi pengeluaran
ternakan, pengurusan sisa ternakan dan sebagai contohnya pada tahun lepas, satu
penyelidikan di bawah skim dana khas bertajuk, “Production of Local Protein Feed for
Livestock from Local Market Byproducts” telah juga dilaksanakan dan lain-lain.

Untuk makluman Yang Berhormat juga, mengenai tumpuan dana penyelidikan
fundamental KPT pula, memang KPT menyokong dan menggalakkan cadangan
penyelidikan yang berpotensi untuk menyumbang kepada kemajuan negara. Kita ada
tujuh domain penyelidikan yang kita fokuskan yang kita encourage atau pun kita
galakkan penyelidik. Penyelidik juga boleh mengemukakan cadangan penyelidikan.

Tujuh domain itu secara ringkasnya adalah:
i) teknologi maklumat dan komunikasi;
ii) sains tulen dan gunaan;

(
(
(iii) teknologi dan kejuruteraan;
(iv) sains kesihatan dan klinikal;
(

v) sastera dan sastera ikhtisas;
