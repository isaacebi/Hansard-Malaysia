DR.05.10.2021 135

Saya bersetuju dengan pandangan bahawa kadar pemberhentian kerja yang
tinggi kesan daripada pandemik COVID-19 menyebabkan platform ekonomi gig mula
menjadi pilihan rakyat untuk menyara kehidupan mereka. Jelas sepanjang pelaksanaan
PKP, pertumbuhan industri p-hailing tumbuh umpama cendawan tumbuh selepas hujan.
KPDNHEP sangat prihatin dan sentiasa mengambil maklum isu-isu dan keperluan yang
diketengahkan oleh peniaga dan pengguna termasuk p-hailing.

Selain itu, pihak kementerian turut mengadakan perbincangan bersama dengan
kementerian dan agensi lain seperti Kementerian Pengangkutan, Kementerian Sumber
Manusia dan juga Suruhanjaya Komunikasi dan Multimedia Malaysia kerana isu ini
membabitkan kementerian-kementerian ini.

Bagi memastikan peniaga mendapat manfaat yang sewajarnya, kementerian
telah pun mengadakan sesi libat urus bersama dengan syarikat p-hailing pada 29 Julai
dan 29 September yang lalu bagi membincang kaedah penyelesaian dan inisiatif yang
boleh dilaksanakan oleh mereka khususnya dalam tempoh Pelan Pemulihan Negara ini.

Berdasarkan input dan kaji selidik yang telah dilaksanakan, kementerian
mengambil langkah proaktif untuk terus bekerjasama dengan syarikat p-hailing dalam
merangka kaedah penambahbaikan yang lebih sesuai dalam model perniagaan mereka
supaya ia lebih mudah dan tidak membebankan peniaga kecil.

Alhamdulillah, \angkah yang diambil oleh kementerian telah berjaya
membuahkan hasil di mana salah satu pemain industri p-hailing ini bersetuju
menurunkan siling komersial mereka daripada 35 peratus kepada 30 peratus.

Dalam konteks peralihan perniagaan secara digital terutamanya bagi peniaga-
peniaga kecil. Kementerian sedang giat melaksanakan Inisiatif Pendigitalan Sektor
Peruncitan ataupun Retail Digitalization Initiative (ReDI) yang memfokuskan kawasan
luar bandar. Pelaksanaan inisiatif ini bertujuan untuk meningkatkan pendedahan kepada
peniaga berhubung keperluan pengoperasian perniagaan yang berkonsepkan digital
terutama melalui penggunaan kemudahan e-Wallet dalam suasana norma baharu.

Berhubung dengan isu yang dibangkitkan oleh Yang Berhormat Hulu Langat.
Suka saya ingin mengatakan dalam Dewan yang mulia ini bahawa penentuan harga
bergantung pada faktor permintaan dan penawaran. Namun, sudah_ menjadi
tanggungjawab kementerian untuk memastikan harga barangan keperluan asas tidak
membebankan pengguna dan rakyat.

Selain daripada aktiviti penguatkuasaan dan pemantauan di lapangan,
kementerian juga mempunyai inisiatif bersifat rakyat centric seperti mengadakan
Program Penyeragaman Harga dan Program Pengedaran Barang Perlu di mana
objektifnya ialah untuk meringankan beban golongan sasar dan golongan rentan.

Tuan Yang di-Pertua, dan Ahli-ahli Yang Berhormat sekalian, RMKe-12
merupakan bahagian terakhir dalam pemulihan negara bagi memastikan negara berada
dalam landasan yang betul dan menangani isu dan cabaran ekonomi, sosial serta kesan
pandemik COVID-19.

Selain itu, RMKe-12 juga merupakan strategi untuk melonjakkan negara bagi
mencapai pertumbuhan ekonomi jangka panjang yang mampan. Pendekatan inklusif di
dalam RMke-12 jelas memperlihatkan hasrat kerajaan untuk merapatkan jurang ekonomi
di samping menekankan aspek kesejahteraan rakyat.

Tumpuan dalam RMKe-12 juga diberi dalam memulakan semula atau resetting
ekonomi, mengukuhkan ekosistem yang menyokong pertumbuhan ekonomi seperti
penyediaan infrastruktur, menarik pelaburan  berkualiti, pengembangan _inovasi,
pembangunan bakat serta menekankan pembangunan lestari.

Tuan Yang di-Pertua, Ahli-ahli Yang Berhormat sekalian, KPDNHEP ingin
menyatakan komitmen untuk memastikan setiap hala tuju dan perancangan yang di
garis di dalam RMke-12 dapat dicapai demi manfaat rakyat. Kementerian yakin dengan
semangat Keluarga Malaysia setiap halangan dalam mencapai matlamat yang
digariskan akan menjadi mudah seperti kata pepatah berat sama dipikul, ringan sama
dijinjing. Hati gajah sama dilapah, hati kuman sama dicecah.
