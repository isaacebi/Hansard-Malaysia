DR.05.10.2021 79

Jadi, adakah perancangan daripada kementerian untuk mungkin empower
Kerajaan Negeri Sabah untuk memantau dan melaksanakan projek-projek sekolah daif
di negeri Sabah? Terima kasih.

Datuk Dr. Mohd Radzi bin Md. Jidin: Terima kasih, Yang Berhormat berkaitan
negeri Sabah dan Sarawak sebenarnya memang kita empower kerajaan negeri melalui
JKR untuk melaksanakan projek-projek ini. tu telah pun dilaksanakan dan kita
bekerjasama rapat bagi memastikan supaya ia dapat dilaksanakan dengan cepat.

Kita tahu ada pelbagai isu, perkara yang mungkin akan melambatkan
pelaksanaan sesuatu projek itu dan sebab itulah kita ingin memastikan supaya kerajaan
negeri turut sama bersama JKR negeri masing-masing membantu kita memastikan
segala proses itu dapat berjalan dengan baik.

Merujuk kepada pertanyaan Yang Berhormat Papar, KPM telah meluluskan
sebanyak 15 projek di bawah program naik taraf dan membangun semula bangunan daif
di sekolah dalam Parlimen Papar dengan kos sebanyak RM71.86 juta. Sehingga 30
September 2021, sembilan projek telah siap, lima projek dalam pembinaan dan satu
projek dalam fasa pra bina. Pada masa yang sama sebanyak 27 buah sekolah sedang
diselenggara dengan peruntukan sebanyak RM13.73 juta.

Yang Berhormat Setiawangsa ada membangkitkan tentang keadaan dewan
sekolah usang serta menghadapi masalah pendawaian elektrik dan serangan anai-anai
di empat buah sekolah dalam kawasan Parlimen Setiawangsa. Untuk makluman Yang
Berhormat, KPM telah menyalurkan sejumlah RM24.73 juta pada tahun 2020 untuk naik
taraf, baik pulih dan selenggara sekolah di Kuala Lumpur. Bagi empat buah sekolah
yang dirujuk oleh Yang Berhormat sejumlah RM817,000 telah diperuntukkan untuk naik
taraf, baik pulih, penyelenggaraan dan rawatan kawalan anai-anai.

Yang Berhormat Kangar, membangkitkan tentang bangunan daif di SK Seri
Perlis. Untuk makluman Yang Berhormat, KPM telah mengemukakan permohonan
kelulusan pengesahan tidak selamat dan syor roboh daripada JKR. Setelah mendapat
kelulusan JKR, KPM akan memohon peruntukan daripada agensi pusat bagi pembinaan
bangunan baharu.

Berkaitan dengan SK Chuping, operasi sekolah tersebut telah dipindahkan ke
sebuah bangunan khusus di SMK Mata Ayer yang terletak kira-kira 3.8 kilometer dari
sekolah asal.

Merujuk kepada pertanyaan Yang Berhormat Port Dickson, KPM_ telah
memohon pembinaan gantian bangunan daif di SK Si Rusa Port Dickson dalam RMKe-
12 (RP2 Tahun 2020). Permohonan ini masih dalam pertimbangan agensi pusat dan
kelulusan adalah tertakluk kepada keutamaan dan kedudukan kewangan semasa
kerajaan.

Merujuk kepada pertanyaan Yang Berhormat Igan, KPM menyedari terdapat
sekolah kerajaan yang berisiko dan terdedah kepada hakisan tanah dan banjir. Bagi
mengatasi masalah tersebut, sebanyak sembilan buah sekolah berisiko di Sarawak telah
diluluskan projek gantian penuh di tapak baharu dalam RMKe-11 dan RMKe-12 (RP1
Tahun 2021). Manakala dalam RMKe-12 (RP2 Tahun 2022), KPM telah memohon
sembilan projek perolehan tapak baharu bagi menggantikan sekolah berisiko tersebut.

Bagi Parlimen Igan, KPM telah membuat permohonan untuk perolehan tapak SK
Batang Lassa dalam RMKe-12 RP2. Bagi sekolah lain yang dinyatakan oleh Yang
Berhormat Igan, KPM dan JKR akan meneliti keperluan dan kesesuaian penggantian
bangunan daif sebelum dikemukakan untuk pertimbangan agensi pusat.

Tuan Yang di-Pertua: Kalau yang tidak hadir tu bertulis sahaja Yang
Berhormat Menteri.

01630

Datuk Dr. Mohd Radzi bin Md. Jidin: Okey boleh, Tuan Yang di-Pertua. Untuk
makluman Ahli Yang Berhormat Kalabakan, ada? Tiada. Berhubung pertanyaan Ahli
Yang Berhormat Sabak Bernam, tidak ada. Ahli Yang Berhormat Pengerang?

Tuan Yang di-Pertua: Tidak ada.
