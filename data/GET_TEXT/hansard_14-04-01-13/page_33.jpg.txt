DR.05.10.2021 23

ini adalah dipatuhi dengan sepenuhnya, dan dengan memastikan bahawa proses
pengambilan calon guru daripada graduan ljazah Sarjana Muda Pendidikan (ISMP)
diutamakan. Pada waktu yang sama, graduan bukan pendidikan ljazah Sarjana Muda
(ISM) atau umum untuk perkhidmatan di sekolah KPM turut dipertimbangkan.

Dengan cara-cara begitu, kita memastikan mereka atau calon yang mempunyai
ikhtisas pendidikan diberikan keutamaan. Terima kasih.

Dr. Maszlee bin Malik [Simpang Renggam]: Tuan Yang di-Pertua, saya rasa
ini penting...

Puan Teo Nie Ching [Kulai]: Soalan tambahan ketiga.

Timbalan Yang di-Pertua [Dato’ Mohd Rashid Hasnon]: Saya hendak
teruskan dengan pertanyaan jawab lisan seterusnya dengan menjemput Yang
Berhormat Tanjong.

6. Tuan Chow Kon Yeow [Tanjong] minta Menteri Tenaga dan Sumber Asli
menyatakan sebab Pulau Pinang tidak tersenarai berhubung pembaharuan sistem e-
Tanah selaras dengan inisiatif MyDigital. Apakah status permohonan Pulau Pinang kini?
Nyatakan sebabnya sekiranya ia tidak diluluskan. Sekiranya diluluskan, bilakah tempoh
pelaksanaannya?

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, terima kasih sahabat saya yang, Yang Berhormat Tanjong di atas
soalan ini. Kebetulan saya di kementerian ini memberikan penekanan.

Untuk makluman Dewan yang mulia ini, sistem e-Tanah di Pulau Pinang
merupakan projek perintis bagi sistem e-Tanah di Malaysia keseluruhannya. Sistem e-
Tanah di Pulau Pinang ini telah dibangunkan bermula tahun 2005 lagi menggunakan
peruntukan pembangunan. Di mana Pulau Pinang pada tahun 2005, dasar ini telah
dilaksanakan bersama-sama dengan negeri Melaka dan Negeri Sembilan. Tiga negeri
yang menjadi projek perintis ini.

Seterusnya, pada tahun 2014, ini daripada segi evolusinya. Jemaah Menteri
pada masa itu telah bersetuju sistem e-Tanah dilaksanakan pula secara kerjasama
awam swasta ataupun public private partnership (PPP) yang dilaksanakan secara
berfasa dengan projek secara rintis yang dilaksanakan di Pejabat Pengarah Tanah dan
Galian Wilayah Persekutuan Kuala Lumpur. Kemudiannya diperluaskan ke negeri Perak,
Putrajaya, Labuan, Terengganu, Selangor, Pahang Johor, Kelantan, Kedah, dan Perlis;
sekiranya apa yang dilaksanakan di PPTG Kuala Lumpur berjaya dilaksanakan.

01130

Sistem e-Tanah yang dilaksanakan secara PPP ini adalah merangkumi kos
pembangunan dan penyelenggaraan sepanjang tempoh konsesi. la berbeza dengan
yang melibatkan Pulau Pinang, Melaka dan Negeri Sembilan melalui DE yang hanya
merangkumi kos pembangunan sistem sahaja. Oleh yang demikian, Kerajaan
Persekutuan telah memohon peruntukan bagi tujuan menyelenggarakan dari semasa ke
semasa bagi memastikan sistem e-Tanah yang dibangunkan melalui DE juga termasuk
Pulau Pinang, tetap terus dapat digunakan secara efektif oleh pentadbiran tanah.

Bagi Pulau Pinang, Melaka dan Negeri Sembilan yang saya sebutkan tadi yang
tidak tersenarai di dalam pelaksanaan e-Tanah mengikut PPP pada peringkat projek
pada tahun 2012. Saya nak maklumkan, ketiga-tiga negeri ini telah pun dibangunkan
sistem e-Tanah yang lebih awal. Saya sebutkan tadi, menggunakan peruntukan
pembangunan (DE) di bawah rancangan lima tahun. Dalam hal ini, bagi negeri Pulau
Pinang khasnya, sistem e-Tanah ini sebagaimana saya sebutkan tadi — mula tahun
2005, tahun 2009 telah pun dapat digunakan dan Pulau Pinang merupakan negeri yang
terawal sebenarnya menggunakan sistem e-Tanah ini.

Namun demikian Yang Berhormat Tanjong, saya nak maklumkan bahawa saya
mengesahkan kementerian telah menerima permohonan daripada Kerajaan Negeri
Pulau Pinang pada bulan Februari tahun 2021. Baru-baru ini kebetulan Yang Berhormat
bercakap dengan saya, saya terus memanggil fail tersebut.
