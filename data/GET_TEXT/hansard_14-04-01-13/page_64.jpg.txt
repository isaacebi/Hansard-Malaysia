54 DR.05.10.2021

Tuan Karupaiya a/l Mutusami [Padang Serai]: Padang Serai. Terima kasih
Tuan Yang di-Pertua, terima kasih Yang Berhormat Menteri.

Yang Berhormat Menteri, tahniah dua kali menjadi Menteri Pertahanan. Syabas
dan tahniah saya ucapkan. Soalan saya, bilakah masalah penyelarasan pencen dapat
diselesaikan? Saya rasa masalah ini telah bertahun-tahun tidak dapat diselesaikan.
Mohon beri penjelasan. Terima kasih Yang Berhormat Menteri. Terima kasih Tuan Yang
di-Pertua,

Dato’ Seri Hishammuddin Tun Hussein: Terima kasih Yang Berhormat
Padang Serai tetapi lari jauh daripada jawapan yang saya tengah jawab sekarang dan
tidak dibangkitkan semasa perbahasan. Biar saya teruskan. Tinggal 51 saat sahaja lagi
dan banyak lagi isu yang dibahaskan secara rasmi yang perlu saya jawab.

Dato’ Seri Anwar bin Ibrahim [Port Dickson]: Tuan Yang di-Pertua, oleh
sebab ada setengah minit lagi, dan soalan yang bagi saya di antara yang paling besar
tentang kontrak berbilion ringgit— saya tengok macam Yang Berhormat Menteri macam
nak elak sampai nak habis. Tidak boleh, jawab yang itu dahulu.

Yang Berhormat Menteri, ini melibatkan soalan saya berulang kali, penegasan
saya... [Tepuk] la melibatkan kontrak berbilion ringgit. Jadi, kita nak tanya apa
prosesnya, apa ketelusannya, apa tendernya supaya maklumat itu sampai. Kalau tidak,
nanti commission agents itu banyak yang meluru yang juga dapat maklumat tetapi saya
tidak mahu bangkitkan. Saya nak penjelasan Yang Berhormat Menteri, baru saya nak
soal balik.

Dato’ Seri Hishammuddin Tun Hussein: Saya nak menjawab awal lagi tetapi
Yang Berhormat Port Dickson yang tidak hadir pagi tadi. Sebenarnya daripada segi
jawapan kita, mengenai isu-isu yang dibangkitkan yang Yang Berhormat Port Dickson
telah pun kita sediakan dan saya dalam proses untuk menjawabnya. Akan tetapi saya
tunggu sehingga makan tengah hari ini, alhamdulillah Yang Berhormat Port Dickson
hadir dan kalau diberikan masa oleh Tuan Yang di-Pertua, saya jawab. Tidak ada benda
yang kita nak sembunyikan.

Tuan Karupaiya a/l Mutusami [Padang Serai]: Tuan Yang di-Pertua, boleh
tambah masa sedikit? Ini hal keselamatan.

Dato’ Seri Hishammuddin Tun Hussein: Oleh kerana dibangkitkan oleh Yang
Berhormat Port Dickson.

Dato’ Sri Azalina Othman Said [Pengerang]: Sekejap. Yang Berhormat
Menteri nak jawab Yang Berhormat Port Dickson? Lima minit kah?

Dato’ Seri Hishammuddin Tun Hussein: Berapa minit?

Dato’ Sri Azalina Othman Said [Pengerang]: Lima minit boleh?

Dato’ Seri Hishammuddin Tun Hussein: Lima minit tidak cukup. [Ketawa]
Dato’ Sri Azalina Othman Said [Pengerang]: Would you response to the...

Dato’ Seri Hishammuddin Tun Hussein: Saya cubalah ya. Yang Berhormat
Port Dickson yang telah membangkitkan isu berkaitan dengan perolehan aset ATM yang
melibatkan pembinaan littoral combat ships (LCS) yang mana ini juga menjadi soalan
Yang Berhormat Ipoh Timur, perolehan helikopter McDonnell Douglas dan perolehan
Starstreak peluru bersepadu.

Berhubung perolehan LCS, untuk maklumat Yang Berhormat Port Dickson,
perolehan enam buah kapal second generation patrol vessel berkeupayaan [littoral
combat ship bermula pada tahun 2010. Cadangan ini kemudiannya telah diangkat oleh
Jemaah Menteri pada 18 Ogos 2010. Pada 23 Mac 2011, pada dasarnya kerajaan telah
bersetuju meluluskan permohonan tersebut di bawah RMKe-10 dan RMKe-11. Hari ini
kita masih lagi memikirkan perkara ini dalam RMKe-12.

Sehingga 15 September 2021, kemajuan kerja bagi LCS adalah sebanyak 57.05
peratus berbanding jadual perancangan kerja asal iaitu sebanyak 95.94 peratus.
MINDEF mengakui secara keseluruhannya, perolehan ini telah mengalami kelewatan
