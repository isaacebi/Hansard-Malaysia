136 DR.05.10.2021

Saya yakin semua warga kementerian daripada pengurusan tertinggi hingga
kakitangan di seluruh negara bersedia memikul tanggungjawab ini. Sudah semestinya
beberapa dasar dan perancangan yang digaris dalam RMKe-12 dekat di hati
kementerian dan lebih penting lagi meliputi kepentingan semua lapisan rakyat sama ada
di bandar, luar bandar, komuniti pengguna ataupun peniaga, pelajar sehingga sektor
perniagaan dan perdagangan.

Salah satu teras dasar pembangunan luar bandar di bawah RMke-12 ialah
kehidupan luar bandar yang sejahtera. Untuk makluman Dewan yang mulia, selaras
dengan Teras Ketujuh ini iaitu mewujudkan kehidupan luar bandar sejahtera seperti
saya sebutkan tadi. Kementerian melaksanakan Program Pengedaran Barang Perlu
LPG dan community drumming di mana program ini menyeragamkan harga tujuh barang
keperluan asas iaitu beras, tepung, gula, minyak masak, LPG, petrol, RON95 dan diesel
di kawasan luar bandar. Dalam program ini kos pengangkutan ditanggung oleh kerajaan
bagi membolehkan penduduk luar bandar atau pedalaman menikmati harga yang sama
seperti di bandar atau di pekan.

Pada tahun 2021 pada tahun ini, sebanyak 802 kawasan terlibat dengan
program ini di mana penambahan kepada— terdapat penambahan iaitu sebanyak 137
kawasan baharu. Antara kawasan baharu termasuk untuk tahun ini ialah Pulau
Perhentian dan Pulau Redang dan Terengganu, Pulau Tioman, Kuala Tahan, Kampung
Pantai di Pahang.

Alhamdulillah secara keseluruhannya sehingga kini, lebih daripada 1.23 juta
rakyat luar bandar dan pedalaman menerima manfaat daripada program ini melalui
peruntukan berjumlah sebanyak RM200 juta. Kementerian komited untuk memastikan
program ini dilaksanakan dengan baik dan memberi kelegaan kepada golongan sasar.

Selain daripada itu, kementerian juga menyokong teras di bawah kerangka
ekonomi digital iaitu Malaysia Digital Ekonomi (Blueprint) dengan menggalakkan
ekonomi kompetitif melalui pendigitalan ialah pelaksana inisiatif pendigitalan sektor
runcit (ReDI) Inisiatif ini dilancarkan pada April tahun 2021 dan di bawah inisiatif ini
kementerian mensasarkan sektor peruncitan menggunakan teknologi e-Wallet sebagai
sebahagian daripada transaksi perniagaan mereka.

Jika tiada aral melintang, inisiatif ini akan diperluaskan di kawasan luar bandar
dalam tempoh yang terdekat sebaik sahaja situasi pandemik ini membenarkan. Diharap,
inisiatif ini akan memberi manfaat kepada keluarga peniaga terutama dalam
melonjakkan lagi perniagaan mereka ke tahap yang lebih baik.

Di kesempatan ini saya menyeru supaya peniaga untuk segera mengadaptasi
pendigitalan dalam perniagaan mereka teknologi digital mampu mengurang kos operasi
serta mempercepatkan capaian pasaran produk mereka.

=2000

Tuan Yang di-Pertua, kementerian yakin, apabila wujudnya ekosistem
masyarakat tanpa tunai (cashless society) di seluruh negara khususnya di luar bandar,
peniaga-peniaga dapat mengambil peluang yang luas untuk mengembangkan
perniagaan mereka melalui pelbagai promosi dan kemudahan yang ditawarkan oleh
penyedia perkhidmatan dari semasa ke semasa.

Tuan Yang di-Pertua, kita kini berada di Fasa Pemulihan Negara selepas hampir
20 bulan terkesan dengan pandemik COVID-19. Selaras dengan itu, kementerian telah
merangka beberapa inisiatif yang segera dan proaktif untuk menyokong usaha
memulihkan serta mengembalikan semula momentum ekonomi negara. la termasuk
inisiatif dalam bentuk mencipta permintaan (creating demand).

Bagi mencapai matlamat ini, kementerian melaksanakan Kempen Beli Barangan
Malaysia (KBBM) melalui peruntukan sebanyak RM14 juta yang fokus untuk
meningkatkan sokongan dan kuasa beli rakyat terhadap barangan tempatan kerana
ramai di kalangan kita terbawa-bawa dengan persepsi barangan tempatan tidak
berkualiti. Inilah usaha kementerian untuk mendidik rakyat dengan mengatakan bahawa,
“parang baik barang kita”.
