DR.05.10.2021 117

bawah CPTPP seperti yang dibangkitkan, sebaliknya tiada larangan pemberian subsidi
kepada tangkapan spesies ikan tertentu di bawah CPTPP. Sebaliknya larangan
pemberian subsidi tersebut menjurus kepada aktiviti penangkapan ikan secara
berlebihan yang seterusnya memberi impak negatif kepada stok ikan yang dikategorikan
sebagai overfish oleh Jawatankuasa Stok Ikan Negara berdasarkan bukti empirikal.

Perkara ini juga selaras dengan pendekatan pengurusan perikanan yang sedang
dilaksanakan pada masa ini oleh Department of Fisheries (DOF) sebagai contoh
tindakan mengadakan kawasan, kawalan, musim tertutup dan sebagainya. Oleh yang
demikian, komitmen untuk tidak menangkap spesies-spesies ikan tertentu atau kawalan
terhadap penangkapan sesuatu spesies adalah atas sebab kelestarian dan bukan akibat
penyertaan Malaysia dalam CPTPP.

Datuk Seri Haji Salahuddin bin Ayub [Pulai]: Yang Berhormat Menteri.
Datuk Seri Dr. Ronald Kiandee: Ya.

Datuk Seri Haji Salahuddin bin Ayub [Pulai]: Setengah saat. Terima kasih.
Saya tertarik dengan isu tangkapan tadi. Apa jadi dengan Operasi Naga yang
melibatkan empat kementerian pada waktu itu untuk mengawal bot-bot asing dan juga
peralatan perikanan yang memusnahkan pukat tunda dan juga bubu naga yang saya
rasa sepanjang kami dahulu, sangat berkesan. So, / just want an update sedikit tentang
Operasi Naga itu. Terima kasih.

Datuk Seri Dr. Ronald Kiandee: Operasi penguatkuasaan untuk apa jua
pelanggaran terhadap Akta Perikanan 1985 merupakan tindakan berterusan yang
dijalankan oleh kementerian bersama dengan agensi-agensi penguatkuasaan yang lain.
Tentulah operasi penguatkuasaan untuk menangkap bot asing, penggunaan peralatan
yang tidak dibenarkan dalam Akta Perikanan 1985 adalah merupakan tumpuan
penguatkuasaan kementerian dan juga kerjasama pihak agensi penguatkuasaan yang
dipimpin oleh APMM. Jadi, Yang Berhormat Pulai, tindakan berterusan diambil untuk
menangkap, menghalang apa jua pelanggaran terhadap Akta Perikanan 1985.

Tuan Yang di-Pertua: Yang lain bertulis Yang Berhormat Menteri.

Datuk Seri Dr. Ronald Kiandee: Ya, penutup— saya mengucapkan terima
kasih kepada semua Abhli-ahli Yang Berhormat turut serta membahaskan Rancangan
Malaysia Ke-12 ini, begitu dengan Kementerian Pertanian dan Industri Makanan. Terima
kasih.

Tuan Yang di-Pertua: Terima kasih Yang Berhormat Menteri. Seterusnya saya
jemput Menteri Kementerian Alam Sekitar dan Air. Masa 30 minit Yang Berhormat
Menteri.

6.47 ptg.

Menteri Alam Sekitar dan Air [Dato’ Sri Tuan Ibrahim bin Tuan Man]:
Bismillahi Rahmani Rahim. Assalamualaikum warahmatullahi wabarakatuh dan selamat
petang semua. Terima kasih Tuan Yang di-Pertua. Seramai 27 Ahli Parlimen, Ahli Yang
Berhormat telah membahaskan empat isu utama di peringkat kementerian pengurusan
alam sekitar, perubahan iklim, bekalan air dan sumber air, dan pengurusan banjir. Bagi
pihak kementerian, saya mengucapkan terima kasih banyak-banyak kepada semua Ahli
Yang Berhormat yang memberi komitmen untuk pastikan alam sekitar terpelihara,
terjaga. Insya-Allah.

Saya memulakan jawapan kepada perkara dibangkitkan mengikut sektor tadi.
lsu pertama, isu pengurusan alam sekitar. Yang Berhormat Beaufort membangkitkan
cadangan agar Kempen Kesedaran Alam Sekitar dipergiatkan hingga ke peringkat akar
umbi bagi memastikan hasrat ini dapat dicapai.

Untuk makluman Yang Berhormat, bahawa KASA melalui Jabatan Alam Sekitar
telah menjalankan Program Sekolah Lestari Anugerah Alam Sekitar, secara ringkasnya
SLAAS seawal tahun 2005 lagi. Program ini sebenarnya merupakan usaha sama
dengan Kementerian Pendidikan Malaysia, dan sehingga kini sebanyak 1,025 buah
sekolah telah menyertai program ini.
