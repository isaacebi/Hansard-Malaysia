DR.05.10.2021 17

Dato’ Sri Haji Tajuddin bin Abdul Rahman [Pasir Salak]: Bukan hendak
berucap, hendak bertanya saja boleh dengan Menteri Pengangkutan ini?

Timbalan Yang di-Pertua [Dato’ Mohd Rashid Hasnon]: Selepas ini Yang
Berhormat. Ini soalan-soalan jawab lisan.

Dato’ Sri Haji Tajuddin bin Abdul Rahman [Pasir Salak]: Apakah dia?

Timbalan Yang di-Pertua [Dato’ Mohd Rashid Hasnon]: Ini sesi soalan-
soalan jawab lisan, tidak ada pencelahan. Saya bagi Yang Berhormat Hulu Selangor
dahulu.

Dato’ Sri Haji Tajuddin bin Abdul Rahman [Pasir Salak]: Saya bertanya pun
secara lisan.

Timbalan Yang di-Pertua [Dato’ Mohd Rashid Hasnon]: Bagi peluang Yang
Berhormat Hulu Selangor dahulu. Saya beri kepada Yang Berhormat Hulu Selangor
dahulu, sila Yang Berhormat Hulu Selangor.

Dato’ Sri Haji Tajuddin bin Abdul Rahman [Pasir Salak]: Ini berkenaan
dengan pengangkutan ini.

Timbalan Yang di-Pertua [Dato’ Mohd Rashid Hasnon]: Selepas ini.

Dato’ Sri Haji Tajuddin bin Abdul Rahman [Pasir Salak]: Pengangkutan ini,
saya ucap terima kasih kepada Menteri. Akan tetapi saya hendak tanya satu, penyertaan
kontraktor bumiputera dalam projek itu tidak ada.

Timbalan Yang di-Pertua [Dato’ Mohd Rashid Hasnon]: Baik, baik.

Dato’ Sri Haji Tajuddin bin Abdul Rahman [Pasir Salak]: Tidak ada. Tolong
tengok. Yang Berhormat Menteri jangan syok sahaja. Penyertaan kontraktor bumiputera
dan penyertaan /ocal contractors.

Timbalan Yang di-Pertua [Dato’ Mohd Rashid Hasnon]: Yang Berhormat
Pasir Salak, saya bagi peluang kemudian. Saya bagi kepada Yang Berhormat Hulu
Selangor dahulu. Bagi Yang Berhormat Hulu Selangor dahulu.

Puan June Leow Hsiad Hui [Hulu Selangor]: Baik, terima kasih Tuan Yang di-
Pertua. Terima kasih atas jawapan yang diberikan oleh Yang Berhormat Menteri. Soalan
dari Hulu Selangor, Kerajaan Pusat bercadang untuk jajaran C2 iaitu dari Gombak,
Serendah ke Port Klang. Akan tetapi buat masa ini, Kerajaan Negeri Selangor dilihat
belum lagi menyatakan persetujuan bagi jajaran C2.

Jadi, apakah Kerajaan Persekutuan dapat mencari titik persetujuan bersama
Kerajaan Negeri Selangor bagi merealisasikan projek ini? Mohon perincian daripada
pihak kementerian, apakah perancangan dan gerak kerja yang telah dilakukan sehingga
kini bagi ECRL bagi jajaran C2? Terima kasih Tuan Yang di-Pertua. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Selangor. Sila Yang Berhormat Menteri.

Datuk Seri Ir. Dr. Wee Ka Siong: Terima kasih Tuan Yang di-Pertua. Saya
cuma hendak menjawab terima kasih atas sokongan Yang Berhormat Hulu Selangor.
Saya lihat daripada segi perbahasan dan juga soalan menjurus kepada bagaimana kita
hendak menyelesaikan.

Sebenarnya menjadi hasrat Kerajaan Pusat dan juga MOT untuk menyelesaikan
masalah bersama dengan Kerajaan Negeri Selangor. Apa yang kita bincangkan
sebelum itu ada tujuh isu utama. Setiap satu, kita menggunakan kaedah yang terbaik.
Kita mengambil pandangan— kalau hendak elak, kita elak.

Jadi kita telah menggunakan tempoh masa lapan bulan untuk menyelesaikan
perbincangan dengan pihak kerajaan Selangor. Kita sudah berbincang dalam Kabinet
bagaimana kita hendak the way forward. Kita menanti dan bersama-sama kita sudi untuk
berbincang dengan Kerajaan Negeri Selangor. Ini kerana saya dapati satu titik
persamaan yang ada ialah kita hendak merealisasikan projek Serendah Bypass.
