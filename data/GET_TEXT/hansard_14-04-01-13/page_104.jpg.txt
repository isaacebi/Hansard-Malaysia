94 DR.05.10.2021

Dato’ Haji Che Abdullah bin Mat Nawi [Tumpat]: Sekejap Yang Berhormat
Menteri.

Datuk Seri Ir. Dr. Wee Ka Siong: Okey, Yang Berhormat Seremban. Satu
soalan yang memberi peluang untuk saya terangkan kepada Dewan yang mulia ini
kerana ramai yang nak tahu apa sebenarnya berlaku. Saya boleh menghafal tarikhnya
11 Jun tahun lalu, dalam mesyuarat MPFN, Menteri Besar Selangor tidak setuju dengan
Jajaran Selatan di mana pengambilan balik tanah untuk Simpang Peringai sampailah ke
sempadan Negeri Sembilan tidak akan dilakukan oleh kerajaan negeri.

Dalam keadaan itu, yang mempengerusikan mesyuarat itu adalah Perdana
Menteri dan supaya MOT mencari satu penyelesaian. Pada 13 Ogos iaitu mesyuarat
berikut dalam MPFN, perkara itu telah dibawa. Daripada segi proses, selepas 11 Jun
iaitu pada 20 Jun, MOT telah membuat engagement dengan kerajaan negeri.

Sepertimana yang saya terangkan tadi, 37 kali libat urus dan kekhuatiran pihak
Istana Selangor pun kita ambil kira. Dua perkara penting yang telah dititahkan oleh
Tuanku iaitu Permatang Kuartza. Kedua, Empangan Batu. Dua isu alam sekitar yang
disebutkan tetapi setelah mengambil input kerajaan negeri, kita selesaikan kedua-dua ini
iaitu kita anjakkan jajaran kita supaya tidak merosakkan alam sekitar.

Kedua, untuk Empangan Batu kita sedia, kita rela untuk menganjakkan ke utara
sedikit, jaraknya tidak lagi 300 meter dan ia telah dianjak ke satu jarak 2.2 kilometer dam
dibuat terowong sepanjang 14 kilometer.

01720

Ini mengambil pandangan daripada kerajaan negeri. Lantaran itu, pada 2
September tahun lalu satu jawatankuasa pasukan khas telah ditubuhkan yang diketuai
bersama kementerian MoT melalui Ketua Setiausaha saya bersama dengan Setiausaha
Kerajaan Negeri untuk sama-sama. Kita telah mengadakan 37 kali libat urus dengan 17
agensi dengan pihak kerajaan.

Jadi saya hendak beritahu Yang Berhormat kita telah berbincang dengan
Lembaga Urus Air Selangor, Pengurusan Air Selangor, Jabatan Pengairan dan Saliran
Selangor dan pihak MRL iaitu projek proponent ini mereka komited dengan apa juga
perkara yang diminta oleh kerajaan termasuk daripada segi masalah. Saya tadi bawa
satu gambar rajah yang telah saya paparkan pada 5 April.

Di situ dengan jelas kalau kita lihat untuk jajaran selatan Orang Asli yang terjejas
lebih banyak daripada utara. Kalau kita lihat rizab Melayu, ianya lebih daripada apa yang
berlaku di utara kerana kita mengambil pendekatan untuk elak, mengambil pandangan
kerajaan negeri. Kerajaan negeri telah diberi tempoh lebih daripada lapan bulan setelah
sesi libat urus diadakan bersama dengan mereka. Akhirnya, mereka buat satu
keputusan.

Saya menjangkakan kalau melihat reaksi daripada Yang Berhormat Menteri
Besar pada 13 Ogos tahun lalu, ianya agak positif di mana beliau sendiri berkata ada
perkara yang belum lagi, sedikit lagi yang kita hendak selesaikan. Maka pada 21 Ogos
tahun lalu dan pada 2 September, dua kali kita bawa paper ini, berdasarkan keputusan
daripada MPFN, bawa kepada Kabinet dan diluluskan jajaran asal Gombak.

Apa yang berlaku adalah kita melihat untuk jajaran utara dia tidak 100 percent.
Dulu berhenti di jalan Kastam sahaja. Kawasan itu kalau Yang Berhormat Klang tahu
memang kecoh sebab kawasan itu adalah kawasan yang memang didiami oleh ramai
orang di situ. Satu tindakan yang diambil oleh Kabinet ialah kita lanjutkan kepada
Westports dan juga Northport sepanjang 23.9 kilometer. Dengan cara ini...

Tuan Loke Siew Fook [Seremban]: Yang Berhormat.

Datuk Seri Ir. Dr. Wee Ka Siong:...Kita membentuk satu draw bridge— sekejap.
Draw bridge dan ini memudahkan. Ini akan memberi satu kesan yang baik, impak yang
amat besar kepada kawasan-kawasan Yang Berhormat Hulu Selangor iaitu di kawasan
Serendah akan menjadi satu transportation hub yang baik daripada segi potensi.

Sebenarnya untuk makluman Yang Berhormat Seremban, saya sendiri telah
berbincang dengan Yang Berhormat Ketua Pembangkang, Yang Berhormat Port
