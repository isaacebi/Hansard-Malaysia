DR.05.10.2021 39

dirangka oleh Halal Development Corporation bagi membantu SME termasuk Program i-
Connect Halal Supply Chain iaitu program usaha sama HDC dengan Akademi Sains
Malaysia yang bertujuan menyediakan bantuan kewangan sejumlah RM4 juta bagi
pengkomersialan produk R&D dan Inovasi Halal.

HDC melalui Halal Integrated Platform (HIP) telah merangka program
pembiayaan khas dengan usaha sama institusi kewangan untuk manfaat syarikat-
syarikat yang berdaftar dengan HIP. Antara program pembiayaan yang diperkenalkan
termasuk Go Halal SME Financing Program dengan penyediaan dana berjumlah RM100
juta melalui usaha sama HDC dan Bank Islam Malaysia Berhad. SME yang berdaftar di
bawah HIP boleh memohon Go Halal SME Financing Program bagi membiayai aktiviti
pemasaran produk, peningkatan keupayaan dan kapasiti serta penambahbaikan fasiliti
perniagaan.

Kedua, kerajaan juga memfokuskan kepada usaha memudah cara PMKS
menembusi pasaran antarabangsa melalui Geran Pembangunan Pasaran (MDG) di
bawah MATRADE. Ini merupakan inisiatif fasilitasi eksport dalam bentuk geran bayaran
balik dengan izin reimbursable grant bagi PMKS membiayai kos penyertaan pameran
perdagangan antarabangsa, logistik, pensijilan antarabangsa, pendaftaran harta intelek
serta pengiklanan dan pemasaran digital.

Di bawah Rancangan Malaysia ke-12, sebanyak RM300 juta telah
diperuntukkan bagi menggalak dan merancakkan lebih banyak PMKS memasarkan
produk tempatan ke pasaran dunia di mana seramai 1,500 PMKS disasarkan untuk
menerima manfaat Geran MDG setiap tahun.

Bagi Rancangan Malaysia ke-11, sebanyak 7,727 syarikat PMKS telah
menerima manfaat daripada MDG dengan menghasilkan jualan eksport sejumlah
RM10.6 bilion. Sepanjang tempoh pandemik COVID-19 bagi tahun 2000 sehingga 15
September 2021 sebanyak 2,246 syarikat PKS telah menerima geran ini dengan
penghasilan eksport sebanyak RM7.3 bilion.

01230

MATRADE juga menawarkan Dana Eksport Perkhidmatan ataupun SEF, iaitu
Geran Bayaran Balik untuk meningkatkan eksport perkhidmatan Malaysia merangkumi
kos pengurusan projek serta pembidaan tender antarabangsa. Bagi Rancangan
Malaysia Ke-12, sejumlah RM45 juta telah diperuntukkan merangkumi 12 aktiviti promosi
bagi membantu penyedia perkhidmatan Malaysia untuk mempertingkatkan akses
pasaran eksport perkhidmatan.

Dalam Rancangan Malaysia Ke-11, sebanyak 305 buah syarikat penyedia
perkhidmatan Malaysia telah menerima manfaat dengan penghasilan eksport berjumlah
RM7.6 bilion. Untuk Rancangan Malaysia Ke-12, skop SEF diperluaskan kepada
Koperasi GLIC dan juga GLC. Sebagai institusi pembangunan kewangan, MIDF
menyediakan pelbagai skim pembiayaan mudah untuk menggalakkan pembangunan
PMKS di Malaysia. Dalam tempoh Januari hingga 31 Ogos 2021, MIDF telah meluluskan
sejumlah RM230 juta kepada 114 PMKS.

Tuan Yang di-Pertua, saya yakin, melalui usaha yang dilakukan oleh kerajaan,
sasaran Rancangan Malaysia Ke-12 untuk meningkatkan 25 peratus sumbangan PMKS
kepada jumlah eksport dan 45 peratus kepada KDNK akan dapat dicapai.

Tuan Yang di-Pertua.

Datuk Seri Panglima Haji Mohd Shafie bin Haji Apdal [Semporna]: Tuan
Yang di-Pertua.

Datin Paduka Dr. Tan Yee Kew [Wangsa Maju]: [Bangun]

Datuk Seri Panglima Haji Mohd Shafie bin Haji Apdal [Semporna]: Terima
kasih banyak atas apa yang telah dijelaskan oleh Yang Berhormat Menteri berhubung
kait dengan PMKS tadi, iaitu daripada 100 lebih PMKS yang telah pun mendapat
manfaat daripada itu, berapakah jumlah yang terkandung melibatkan wilayah-wilayah
Sabah dan Sarawak terlibat dalam pembangunan ini?
