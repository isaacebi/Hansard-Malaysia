22 DR.05.10.2021

pengambilan ini dijangka selesai pada bulan Disember 2021. Berdasarkan data
sehingga 19 September 2021, terdapat 21,564 kekosongan guru di sekolah KPM
seluruh negara.

Dengan mengambil kira pengambilan one-off tersebut, baki kekosongan 2,862
akan diisi melalui proses pelantikan biasa secara berterusan oleh SPP. KPM yakin
dengan pengambilan one-off ini. Perkara berkaitan kekurangan guru yang telah
berlanjutan bertahun-tahun lamanya akan dapat diselesaikan. Sekiranya bilangan calon
yang berjaya dilantik dalam kalangan graduan yang mempunyai kelayakan ikhtisas
pendidikan masih belum mencukupi, maka SPP akan melaksanakan kaedah lantikan
secara contract of service (COS). Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Pasir Mas. Soalan tambahan pertama.

Tuan Ahmad Fadhli bin Shaari [Pasir Mas]: Terima kasih Timbalan Menteri
Pendidikan |. Saya ucapkan tahniah kepada pihak kerajaan, dalam situasi kerajaan
berdepan dengan kekurangan sumber kewangan akibat pandemik COVID-19, kita dapat
mengadakan pengambilan khas guru DG41 yang paling besar di dalam sejarah secara
one-off sebanyak 18,000 ini.

Soalan saya Yang Berhormat Menteri adalah, adakah kementerian bercadang
untuk menyelesaikan isu guru dukalara iaitu, kita menempatkan terlebih dahulu guru-
guru yang mengajar jauh dari kampung halaman mereka? Kita cuba untuk usahakan
mereka pulang untuk berkhidmat di kampung halaman mereka supaya lebih
memberikan mereka motivasi untuk bekerja. Selesaikan isu ini terlebih dahulu, barulah
kita uruskan untuk penempatan guru-guru yang baharu. Terima kasih, Yang Berhormat
Menteri.

Dato’ Dr. Mah Hang Soon: Terima kasih kepada Yang Berhormat Pasir Mas.
Tuan Yang di-Pertua, tiga prinsip asas permohonan pertukaran guru ialah kekosongan
jawatan, keperluan opsyen dan kepentingan, atau keperluan perkhidmatan. Permohonan
atas sebab faktor pasangan suami atau isteri yang berjauhan adalah salah satu daripada
empat kategori utama permohonan pertukaran.

KPM sentiasa member keutamaan kepada permohonan pertukaran yang
melibatkan permohonan daripada kategori pasangan terpisah. Bagi setiap sesi
pertukaran, kategori pasangan terpisah adalah merupakan peratus kelulusan yang
tertinggi berbanding dengan lain-lain kategori.

KPM juga memaklumkan bahawa statistik permohonan pertukaran guru
dukalara yang telah diluluskan daripada tahun 2016 sehingga Jun 2021 adalah seramai
17,179 guru. Selain itu, KPM telah membuat penambahbaikan dengan menyediakan
Surat Pekeliling Ikhtisas KPM Bilangan 7/2021, pelaksanaan pemohonan pertukaran
pegawai pendidikan di sekolah dan kolej vokasional, bersama satu garis panduan
berkaitan permohonan pertukaran guru yang akan dilaksanakan sepenuhnya mulai
Januari 2022.

KPM juga ingin memaklumkan bahawa garis panduan tersebut menjelaskan
perkara yang berkaitan dasar pertukaran guru yang akan digunakan sebagai rujukan
kepada pelaksanaan permohonan pertukaran guru. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Timbalan Menteri. Soalan tambahan kedua saya mohon Yang Berhormat
Pasir Gudang.

Tuan Hassan bin Abdul Karim [Pasir Gudang]: Tuan Yang di-Pertua, soalan
saya kepada Timbalan Menteri. Tahniah kepada KPM yang melaksanakan pengambilan
khas guru yang besar jumlahnya, 18,702 orang guru. Soalan saya, bagaimanakah
kaedah yang telah dilaksanakan oleh pihak kementerian untuk menentukan kualiti guru-
guru dalam pengambilan khas itu dibuat sebaik yang mungkin? Terima kasih.

Dato’ Dr. Mah Hang Soon: Terima kasih Yang Berhormat Pasir Gudang.
Mengenai cara macam mana kita hendak memastikan pengambilan guru adalah yang
berkualiti, sebenarnya perkara ini telah kita bincangkan iaitu memberi syarat-syarat
untuk memastikan bahawa kluster mata pelajaran untuk guru dan pengambilan one-off
