102 DR.05.10.2021

di-Pertua, izinkan saya menjawab pertanyaan-pertanyaan yang telah dikemukakan oleh
Ahli-ahli Yang Berhormat berkaitan Kementerian Sumber Manusia. Seramai tujuh orang
Ahli Yang Berhormat iaitu Yang Berhormat Johor Bahru, Yang Berhormat Simpang
Renggam, Yang Berhormat Klang, Yang Berhormat Rompin, Yang Berhormat Telok
Intan, Yang Berhormat Penampang dan Yang Berhormat Bagan Datuk telah
membangkitkan isu berkaitan pemerkasaan TVET dan peningkatan kemahiran.

Tuan Yang di-Pertua, Yang Berhormat Johor Bahru mencadangkan agar KPT
dan KSM mempertingkatkan pendedahan mengenai kerjaya TVET seawal di bangku
sekolah. Satu universiti knusus berkenaan program pendedahan kerja kepada anak-
anak dan ibu bapa perlu dirangka dengan melibatkan pemegang taruh dan pemain
industri. Untuk makluman Ahli Yang Berhormat, promosi dan penjenamaan TVET seperti
yang terkandung dalam Strategi B5 - menangani pertindihan tadbir urus TVET, akan
dapat meluluskan penyebaran maklumat mengenai sehingga ke peringkat akar umbi.

Yang Berhormat Simpang Renggam mencadangkan supaya pembangunan
TVET diterajui oleh industri seperti yang berjaya dilaksanakan di Jerman. Ini kerana
pihak industri lebih memahami apa yang diperlukan daripada tenaga kerja dalam
melahirkan graduan TVET yang berkualiti dan bertaraf antarabangsa.

Untuk makluman Yang Berhormat, seperti mana saya telah sebutkan sebentar
tadi, kerajaan komited membangunkan bakat tersedia masa hadapan bagi memenuhi
keperluan kemahiran industri. Tiga strategi berkaitan akan dilaksanakan oleh
kementerian ini melalui penglibatan dan input daripada pihak industri, Program TVET
akan dapat diperkukuhkan dan menepati keperluan. Saya setuju cadangan Yang
Berhormat supaya kita bekerjasama, syarikat-syarikat.

Yang Berhormat Klang mencadangkan supaya pengambilan sekurang-
kurangnya 10 peratus. Ahli Yang Berhormat Klang ada? Yang Berhormat Klang
mencadangkan supaya pengambilan sekurang-kurangnya 10 peratus pelajar kaum
India, khususnya daripada golongan B40 dalam Program TVET bagi membantu
meningkatkan taraf hidup kaum India.

Walaupun daripada segi peribadi saya tiada halangan untuk menggalakkan
golongan kaum India menyertai Program TVET, Kementerian Sumber Manusia melalui
32 buah institusi latihan Jabatan Tenaga Manusia menyediakan program latihan secara
pengambilan terbuka dan tidak menetapkan sebarang kuota selain kapasiti dan latihan.

Pada tahun 2019, seramai 17,040 orang pelatih berdaftar sepenuh masa yang
mana 948 orang iaitu 6 peratus merupakan pelatih kaum India. Pada tahun 2020,
penyertaan pelatih kaum India meningkat kepada 1,199 orang ataupun 6.5 peratus
daripada enrolmen keseluruhan.

01750

Sehingga September 2021 bilangan pelatih kaum India telah meningkat sedikit
kepada 1,210 orang atau iaitu lebih kurang tujuh peratus daripada enrolmen. Institut
latihan juga menawarkan kursus jangka pendek berkonsepkan modular atau customize
dan peratusan penyertaan peserta daripada kaum India adalah pada kadar 4.4 hingga
52 peratus setahun.

Sehubungan dengan itu kementerian ini akan meningkatkan promosi secara
lebih bersasar untuk menarik lebih ramai rakyat menjalani latihan kemahiran di institut
khususnya daripada kaum India.

Tuan Charles Anthony Santiago [Klang]: Yang Berhormat Menteri, Tuan
Yang di-Pertua tujuan saya melontarkan soalan itu dan juga cadangan itu adalah
memandangkan bahawa kebanyakan daripada anak B40 India sekarang tidak ada
mana-mana kelayakan termasuk skills development.

So, saya percaya dengan cara yang sedia ada iaitu melalui TVET, ini adalah
satu cara untuk memberi peluang kepada anak muda lelaki dan juga wanita yang youth
kaum India yang sekarang untuk tercicir dan tidak masuk ke sekolah diberi peluang
sekali lagi untuk menceburi bidang-bidang yang dikemukakan yang made available oleh
TVET.
