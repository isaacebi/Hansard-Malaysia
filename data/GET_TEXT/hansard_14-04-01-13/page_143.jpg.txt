DR.05.10.2021 133

14
2017 92,462 § 3 4 - 2
(0.015%)
2018 91,354 10 6 - 2 -
2019 94,113 9 6 - 1 - 2
2020 91,246 13 6 4 2 - 1
2021
(sehingga 63,773 10 5 2 2 - 1
September)

Jadi, tidak timbullah diskriminasi kaum. Jangan dibesar-besarkan isu perkauman
tentang kematian dalam lokap.

Puan Maria Chin binti Abdullah [Petaling Jaya]: Yang Berhormat Menteri,
boleh saya tanya satu soalan?

Puan Kasthuriraani a/p Patto [Batu Kawan]: Yang Berhormat Menteri...
Tuan Karupaiya a/l Mutusami [Padang Serai]: [Bangun]
Tuan Yang di-Pertua: Rumuskan Yang Berhormat Menteri. Masa sudah tamat.

Dato’ Seri Hamzah bin Zainudin: Saya jelaskan ini untuk Ahli-ahli Yang
Berhormat bahawa kita bukan hanya hendak berikan penambahbaikan tentang
pengurusan lokap PDRM dengan menambah baik pemeriksaan kesihatan tahanan-
tahanan melalui pelantikan panel klinik swasta. Dengan kaedah ini pemeriksaan tahap
kesihatan tahanan dapat dibuat dengan segera sebelum tahanan dimasukkan ke dalam
lokap. Begitu juga dengan memasang CCTV yang telah pun kita panggil kontraknya dan
telah pun kontrak pemasangan CCTV di lokap-lokap PDRM telah dipecahkan kepada
lima zon dan projek pemasangan CCTV dijangka akan selesai pada akhir tahun ini.

Ini menunjukkan bahawa kita ada penambahbaikan dan dalam waktu yang
sama saya minta kepada mana-mana Ahli Yang Berhormat jangan timbulkan isu ini
sebagai isu perkauman. Kadangkala kerana emosi kita yang menyebabkan kita terbawa-
bawa sehingga ia boleh menjadikan sesuatu yang besar dalam negara kita.

Tuan Yang di-Pertua: Akhir, akhir.

Dato’ Seri Hamzah bin Zainudin: We should accept that we are here together.
Kita hendak itu dijadikan sesuatu yang lebih baik. Jadi Yang Berhormat saya minta maaf
kerana membangkitkan isu ini sebab saya dengar perbahasan Yang Berhormat dan
saya rasa tidak patut untuk dibangkitkan sebagai isu perkauman.

Tuan Yang di-Pertua: Masa sudah tamat Yang Berhormat.
Dato’ Seri Hamzah bin Zainudin: Terima kasih Yang Berhormat.

Puan Maria Chin binti Abdullah [Petaling Jaya]: Yang Berhormat Menteri,
boleh saya bertanya satu soalan.

Puan Kasthuriraani a/p Patto [Batu Kawan]: Yang Berhormat Menteri,
sebenarnya ini bukan isu perkauman Yang Berhormat Menteri. Ini merupakan...

Tuan P. Prabakaran [Batu]: Yang Berhormat Menteri...
Tuan Yang di-Pertua: Masa sudah tamat. Terima kasih.
[Pembesar suara dimatikan]

Tuan Yang di-Pertua: Maaf, maaf.

Puan Kasthuriraani a/p Patto [Batu Kawan]: No Tuan Yang di-Pertua. This is
important. Sedikit.

Tuan Karupaiya a/l Mutusami [Padang Serai]: Tuan Yang di-Pertua, bagi
sedikit sebab kita hendak penjelasan.
