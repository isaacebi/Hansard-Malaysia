14 DR.05.10.2021

Di bawah undang-undang sedia ada, Kementerian Kewangan ingin menjelaskan
bahawa mana-mana individu boleh membuka akaun dengan mana-mana bank berlesen
termasuk akaun luar pesisir. Walau bagaimanapun, semua pelanggan yang membuka
akaun di bank berlesen yang dikawal selia oleh Bank Negara atau akaun di bank luar
pesisir yang dikawal oleh Labuan FSA hendaklah lulus proses yang dikawal selia ini
mengenai customer due diligence ataupun usaha wajar pelanggan seperti yang
disyaratkan di bawah Akta Pencegahan Pengubahan Wang Haram, Pencegahan
Pembiayaan Keganasan dan Hasil Daripada Aktiviti Haram (AMLA), Akta 613 dan juga
perundangan subsidiarinya. Terima kasih, Yang Berhormat Bagan.

Beberapa Ahli: [Bangun]

Timbalan Yang di-Pertua [Dato' Mohd Rashid Hasnon]: Terima kasih
Menteri. Soalan tambahan kedua, saya jemput Yang Berhormat Rompin.

Dato’ Sri Hasan bin Arifin [Rompin]: Terima kasih Tuan Yang di-Pertua,
bolehkah Yang Berhormat Menteri menjelaskan sekiranya terdapat keperluan tambahan,
di mana kerajaan perlu membantu rakyat dan perniagaan yang masih terkesan? Adakah
kerajaan mempunyai sumber kewangan dan dari manakah ini akan diperoleh? Terima
kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Sila Menteri, satu
minit.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Rompin. Seperti yang telah dijelaskan tadi, kerajaan sentiasa komited bagi
memelihara kesejahteraan rakyat dan juga kelangsungan perniagaan. Pendekatan ini
terbukti dalam lapan pakej bantuan dan rangsangan ekonomi yang telah dilaksanakan
semenjak wabak COVID-19 ini melanda negara.

Suntikan fiskal yang berkaitan dengan pakej bantuan tersebut dibiayai melalui
Kumpulan Wang COVID-19 (KWC). Empat pakej, pertama PRIHATIN, PRIHATIN PKS
Tambahan, PENJANA dan juga Kita PRIHATIN yang diumumkan bersama dengan
Belanjawan 2021 melibatkan suntikan fiskal sebanyak RM65 bilion. Jumlah ini selaras
dengan had siling yang telah diluluskan oleh Parlimen pada hujung tahun lepas.

Mengambil kira keperluan bantuan yang diumumkan pada tahun 2021 serta
keperluan tambahan untuk membantu rakyat dan menyokong kelangsungan perniagaan.
Kerajaan akan membentangkan pindaan kepada Akta Langkah-langkah Sementara Bagi
Pembiayaan Kerajaan (Penyakit COVID-19), kita hendak tingkatkan had siling ini
daripada RM65 bilion kepada RM110 bilion dan juga meningkatkan had hutang statutori
kerajaan daripada 60 peratus kepada 65 peratus daripada KDNK.

Pindaan tersebut akan memberi kerajaan ruang untuk memperuntukkan bantuan
tambahan untuk hujung tahun ini dan selanjutnya untuk tahun 2022 demi membantu
rakyat yang terkesan terutamanya golongan rentan serta perniagaan yang terjejas.
Terima kasih Yang Berhormat Rompin dan juga Tuan Yang di-Pertua.

Tuan Shaharizukirnain bin Abd Kadir [Setiu]: Tuan Yang di-Pertua, Setiu
sedikit, 30 second.

Datuk Seri Mohd Redzuan bin Md Yusof [Alor Gajah]: Sedikit sahaja.

Timbalan Yang di-Pertua [Dato' Mohd Rashid Hasnon]: Terima_ kasih,
Menteri, saya hendak teruskan sebab panjang masa. Saya ingin menjemput seterusnya
Yang Berhormat Dungun.

3. Tuan Haji Wan Hassan bin Mohd Ramli [Dungun] minta Menteri
Pengangkutan menyatakan perkembangan terkini projek ECRL setakat ini dan jangkaan
perubahan tarikh siap projek tersebut.

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, saya mohon izin untuk menjawab soalan daripada Yang Berhormat Dungun
bersekali dengan soalan nombor 63 berkaitan dengan projek ECRL daripada Yang
Berhormat Hulu Selangor pada hari ini juga.
