116 DR.05.10.2021

Mengenai isu online dan pemasaran petani yang dibangkitkan oleh beberapa
orang Ahli Yang Berhormat. Untuk makluman Ahli-ahli Yang Berhormat, MAFI telah
mengatur pelbagai program bagi memperkukuhkan pemasaran digital sebagai kaedah
pemasaran alternatif. Antaranya termasuklah kerjasama strategik dengan platform e-
dagang swasta seperti Shoppe, Lazada, Airasia Farm, Mukmin Mart, Grab dan
Foodpanda.

01840

Melalui online store AgroBazaar Malaysia di Shopee dan AirAsia Farm, FAMA
telah mencatat nilai jualan sebanyak RM675,177 bagi tempoh 16 April 2020 hingga 31
Ogos 2021. Selain itu, AgroBazaar online yang diurus oleh FAMA telah mencapai nilai
jualan sebanyak RM3.17 juta dalam tempoh yang sama. AirAsia turut menjalinkan
kerjasama dengan MAFI dengan memasarkan mangga Harumanis ke Sabah. Melalui
kerjasama ini, sebanyak 10 metrik tan mangga Harumanis bernilai RM306,000 telah
dapat dipasarkan.

Lembaga Kemajuan Ikan Malaysia (LKIM) melalui Persatuan Nelayan
Kebangsaan (NEKMAT) telah melaksanakan inisiatif pemasaran secara digital melalui
laman web Nekmatbiz, serta media sosial dengan menawarkan perkhidmatan
penghantaran pesanan terus ke rumah pengguna. Melalui platform nekmatbiz.com.my,
LKIM telah mencatat nilai jualan sebanyak RM231,540 bagi tempoh Mac 2020 sehingga
31 Ogos 2021.

Untuk makluman Ahli-ahli Yang Berhormat, berkenaan dengan isu tanah terbiar
MAFI sentiasa berusaha mengoptimumkan penggunaan tanah untuk tujuan pertanian
menerusi projek pembangunan tanah terbiar dengan menawarkan insentif kepada
usahawan dan pemilik tanah pada kadar minimum— maksimum RM20,000 per hektar
secara one-off bagi pembangunan infrastruktur asas seperti pembersihan kawasan,
sistem pengairan dan saliran serta pembinaan jalan ladang dan input pertanian berupa
baja, benih, racun, mesin dan peralatan kecil.

Dari tahun 2007 sehingga 2020, seluas 10,367 hektar tanah terbiar seluruh
negara telah dibangunkan melibatkan 8,179 orang pengusaha dengan jumlah
peruntukan sebanyak RM111.6 juta telah dibelanjakan. Tanah-tanah tersebut telah
dibangunkan dengan pelbagai jenis tanaman seperti buah-buahan, sayur-sayuran, padi,
kelapa dan jumlah pengeluaran sebanyak 225,000 metrik tan dan nilai pengeluaran
berjumlah RM214.5 juta.

Dalam hal ini, MAFI sentiasa bekerjasama dengan kerajaan negeri melalui
Jabatan Pertanian Negeri dalam memajukan tanah-tanah terbiar ini. Di bawah
Rancangan Malaysia Ke-12, MAFI telah mengemukakan 37 permohonan projek
pembangunan pertanian yang boleh dimanfaatkan oleh petani untuk membangunkan
tanah-tanah pertanian termasuk tanah terbiar dalam pelbagai jenis tanaman.

Tuan Yang di-Pertua, empat minit. Untuk makluman Ahli-ahli Yang Berhormat,
mengenai isu Program Agropreneur Muda. Saya bersetuju Program Agropreneur Muda
di bawah MAFI yang bertujuan untuk menggalakkan penglibatan golongan muda dalam
sektor pertanian dan agromakanan terus diperkasakan. Terdapat tiga komponen utama
dalam Program Agropreneur Muda iaitu bantuan Geran Agropreneur Muda dalam
bentuk barangan sehingga RM20,000, Skim Pembiayaan Agropreneur Muda (Agro-YES)
sehingga RM500,000 melalui Agrobank dan TEKUN serta khidmat nasihat teknikal dan
latihan melalui jabatan dan agensi di bawah MAFI.

Dari tahun 2016 sehingga Ogos 2021, kementerian telah membantu sejumlah
7,571 orang melalui program ini melibatkan peruntukkan berjumlah RM155 juta.
Daripada jumlah tersebut, seramai 7,406 orang telah dibantu melalui kelulusan Geran
Agropreneur Muda bernilai RM131.87 juta, manakala 165 orang telah diluluskan Agro-
YES melalui Agrobank dan TEKUN berjumlah RM23.13 juta. Bantuan Geran
Agropreneur Muda yang diberikan dalam bentuk barangan in-kind dalam semua rantaian
nilai pertanian iaitu tanaman, ternakan, perikanan dan industri makanan.

Tuan Yang di-Pertua, berhubung dengan isu the Comprehensive and
Progressive Agreement for Trans-Pacific Partnership (CPTPP) yang dibangkitkan oleh
beberapa Ahli Parlimen, ingin saya jelaskan bahawa tangkapan spesies ikan tertentu di
