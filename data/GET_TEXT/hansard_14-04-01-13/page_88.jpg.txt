78 DR.05.10.2021

Datuk Dr. Mohd Radzi bin Md. Jidin: Okey, ada Chuping, saya akan jawab.
Jika saya boleh saya jelaskan apa yang saya sebut tadi berdasarkan perbincangan
bersama, rekod-rekod yang ada yang kita lihat di kementerian. Itulah penjelasan yang
saya berikan.

Namun begitu, seperti mana yang saya jelaskan untuk menamakan sekolah
tidak ada masalah, itu boleh kita namakan. Penamaan sekolah itu tidak ada masalah,
kita boleh perincikan pun penamaan sekolah. Begitu juga dengan kos setiap sekolah,
kita boleh perincikan.

Akan tetapi, Yang Berhormat minta skop dan sebagainya yang begitu
mendalam. lItu yang tidak diberikan. Itu yang saya hendak jelaskan. Nama sekolah kita
boleh jelaskan satu persatu. lItu jelas, itu tidak ada masalah, kita transparent.

Cuma apa yang diminta diperincikan skop secara satu persatu itu sebab itu kita
kata ia boleh menimbulkan pelbagai perbincangan. Akan tetapi saya ingin
memaklumkan di sini bahawa apa yang Yang Berhormat minta, tentang skop, tentang
nama sekolah, skop secara umum itu kita boleh bagi, itu telah diberikan umum.

Akan tetapi Yang Berhormat minta dalam ucapan Yang Berhormat, saya baca
satu persatu itu minta kalau boleh hendak tengok secara mendalam the costing. Itulah
maksud saya tadi. Kita tidak sampai ke tahap itu. Waktu Yang Berhormat pun costing
secara mendalam. Kos untuk setiap projek itu, ya, tetapi kos untuk setiap skop dan
sebagainya itu kita tidak perincikan.

Jadi tidak ada masalah hendak bagi sekolah mana, kita boleh bagi. Berapa kos
setiap sekolah kita boleh bagi? Itu tidak ada masalah.

Tuan Yang di-Pertua: Okey, tolong bagi secara bertulis.

Puan Teo Nie Ching [Kulai]: Saya minta senarai itu dan saya hendak tunjuk di
sini. Ini adalah kenyataan...

[Pembesar suara dimatikan]

Tuan Yang di-Pertua: Yang Berhormat, point’s taken. Menteri sudah setuju
untuk beri.

Puan Teo Nie Ching [Kulai]: Saya hendak betulkan kenyataan Menteri kerana
ini adalah kenyataan yang diisukan oleh MOF. Masih ada dalam laman web MOF.
Dalam sini memang ada nama sekolah, ada tarikh untuk SST dan sebagainya.

Jadi saya hendak betulkan kenyataan Menteri bahawa kita tidak bagi itu nama
sekolah dan juga kos untuk setiap sekolah.

Tuan Yang di-Pertua: Okey, tolong beri Yang Berhormat.

Dr. Maszlee bin Malik [Simpang Renggam]: Saya kira Tuan Yang di-Pertua,
Yang Berhormat Menteri, saya ingat apa yg di bawakan itu benar dan juga kalau boleh
Yang Berhormat Menteri kena betulkan kenyataan tadi kerana dengan mengheret nama
saya dekat situ seolah kami pun tidak bersikap tidak...

[Pembesar suara dimatikan]

Tuan Yang di-Pertua: Yang Berhormat Menteri sudah terangkan. Tolong
teruskan.

Datuk Mohd Azis bin Jamman [Sepanggar]: Tuan Yang di-Pertua, tentang
Sabah Yang Berhormat Menteri, sedikit sahaja, menyentuh tentang...

Datuk Dr. Mohd Radzi bin Md. Jidin: Sabah, okey boleh. Topik lain ya?

Datuk Mohd Azis bin Jamman [Sepanggar]: ...Sedikit sahaja. la tentang
sekolah daif tetapi lain tidak sama dengannya. Menyentuh tentang sekolah daif di negeri
Sabah Yang Berhormat Menteri, Yang Berhormat Menteri pun sedar akan kekangan
jarak di antara Semenanjung Malaysia dengan Sabah dan Sarawak dan kita pun tahu
kekerapan kementerian untuk turun ke negeri Sabah ini agak tidak selalu.
