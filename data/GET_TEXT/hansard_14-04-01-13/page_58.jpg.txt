48 DR.05.10.2021

Tuan Yang di-Pertua: All right.
Dato’ Seri Hishammuddin Tun Hussein: Terima kasih.

Dato’ Seri Mohamed Azmin bin Ali [Gombak]: [Bercakap tanpa menggunakan
pembesar suara] Lain bertulis.

Dato’ Seri Hishammuddin Tun Hussein: [Ketawa] Yang Berhormat Kota Raja,
Yang Berhormat Gombak kata jawab bertulis sahaja tetapi saya tidak setuju. Menjawab
perkara yang dibangkitkan oleh Yang Berhormat Kota Raja yang telah mencadangkan
penggantian aset usang ATM dibuat melalui kerjasama joint venture antara syarikat
pertahanan tempatan dan syarikat luar negara bagi memastikan industri pertahanan
dapat dikembangkan. Kementerian Pertahanan melihat isu pembangunan keupayaan
industri pertahanan tempatan sebagai perkara teras dalam mencapai tahap pertahanan
berdikari atau self-reliance ATM.

Elemen pemindahan teknologi daripada pemain industri merupakan antara
faktor penting dalam memastikan peningkatan keupayaan pemain industri pertahanan
negara. Oleh yang demikian, kontrak-kontrak perolehan aset ATM sama ada baharu
atau bagi menggantikan aset-aset usang ATM sememangnya dilaksanakan secara
kerjasama dengan pemain industri antarabangsa dalam melaksanakan program offset
dan /ndustrial Collaboration Program (ICP).

Namun, kita perlu realistik Yang Berhormat, penularan pandemik COVID-19
telah memberi tekanan terhadap situasi ekonomi dan kewangan semasa negara. Dalam
situasi ini, amat sukar untuk kerajaan melaksanakan perolehan aset-aset baharu.
Sebenarnya, saya sudah memberi keutamaan dan arahan kepada pihak kementerian
bahawa kalau sekiranya kita tidak dapat mempertimbangkan aset-aset baharu ketika ini,
kita jangan berkompromi daripada memberi tumpuan kepada penyelenggaraan aset-
aset yang sedia ada.

Dato’ Haji Salim Sharif [Jempol]: Sedikit Yang Berhormat Menteri.
Dato’ Seri Hishammuddin Tun Hussein: Ya.

Dato’ Haji Salim Sharif [Jempol]: Terima kasih Tuan Yang di-Pertua. Tadi
Yang Berhormat Menteri ada menyatakan bahawa kementerian tidak lagi ingin
meneruskan dasar pertahanan dan keselamatan negara yang digariskan sebagai
dokumen susulan dengan kertas putih. Mohon penjelasan kerana industri pertahanan
negara dan keselamatan ini sangat penting. Bagaimana kita melihat dalam RMKe-12 ini
Kementerian Pertahanan memperkasakan dalam soal pertahanan negara untuk
menghadapi masa-masa yang mendatang? Terima kasih.

Dato’ Seri Hishammuddin Tun Hussein: Terima kasih Yang Berhormat
Jempol. Melalui Kertas Putih Pertahanan yang telah dibangunkan oleh Kementerian
Pertahanan, ada satu bab khas iaitu bab tujuh mengenai sains, teknologi dan industri
pertahanan diperuntukkan sebagai manifestasi kesungguhan berterusan kerajaan dalam
mengkaji isu-isu yang mengekang pembangunan industri serta memformulasikan teras-
teras bagi menyokong peningkatan keupayaan industri.

Jadi selaras dengan apa yang disarankan oleh Yang Berhormat Kota Raja dan
diperingatkan oleh Yang Berhormat Jempol tadi bahawa dasar di bawah Kertas Putih
Pertahanan dan dasar-dasar yang telah pun kita gubal dan sedang kita laksanakan, apa
yang disarankan oleh kedua-dua Yang Berhormat sedang diambil kira dan sedang
dilaksanakan, insya-Allah.

Dato’ Johari bin Abdul [Sungai Petani]: Tuan Yang di-Pertua, Yang
Berhormat Menteri, boleh bertanya sedikit? Sungai Petani di depan ini.

Dato’ Seri Hishammuddin Tun Hussein: Ya, sila.

Dato’ Johari bin Abdul [Sungai Petani]: Saya hendak tanya Yang Berhormat
Menteri, tadi Yang Berhormat Menteri ada menyebut tentang aset-aset. Pembelian aset-
aset yang baharu ini kebarangkaliannya agak susah kerana kedudukan kewangan kita.
Namun Yang Berhormat Menteri pun tahu, apa juga yang kita beli jiran kita tahu. Apa
juga yang kita beli, Amerika tahu. Itu there is no secret dalam defence aset ini.
