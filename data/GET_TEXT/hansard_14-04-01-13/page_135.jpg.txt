DR.05.10.2021 125

Dato’ Sri Tuan Ibrahim bin Tuan Man: Panjang lagi ini. saya fikir sebab
sebahagian yang saya tak sempat, saya akan jawab secara bertulis.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Tuan Sanisvara Nethaji Rayer a/l Rajaji [Jelutong]: Menteri.
Tuan Cha Kee Chin [Rasah]: Soal banjir, Menteri. Menteri, soal banjir.
Tuan Sanisvara Nethaji Rayer a/l Rajaji [Jelutong]: Saya cuma nak..

Tuan Yang di-Pertua: Yang Berhormat, masa dah tak ada dah ini. Tolong.
Kalau tak sempat nanti Yang Berhormat Menteri akan jawab secara bertulis. Terima
kasih ya.

Dato’ Sri Tuan Ibrahim bin Tuan Man: Ya, ya. Yang Berhormat Libaran mohon
kerajaan untuk memberikan tumpuan terhadap permintaan bekalan air bersih di
kawasan luar bandar terutama di Sabah dan Sarawak.

Tuan Sanisvara Nethaji Rayer a/l Rajaji [Jelutong]: Menteri, saya cuma nak
berterima kasih kepada Menteri di atas langkah-langkah yang telah diambil. Cuma
permintaan saya percepatkan RTB Sungai Pinang. Jangan bermula pada bulan Jun,
kalau boleh mula pada bulan Januari 2022. Terima kasih.

Dato’ Sri Tuan Ibrahim bin Tuan Man: Untuk makluman Yang Berhormat
Libaran, Kerajaan Persekutuan memberi tumpuan utama dalam memperbaiki mutu
bekalan air bersih di Sabah dan Sarawak melalui penyaluran peruntukan besar, masing-
masing berjumlah RM7.7 bilion untuk Sabah dan RM5.6 bilion untuk Sarawak bagi
tempoh Rancangan Malaysia Ke-9 hingga RP1 Rancangan Malaysia Ke-12.

Untuk makluman Yang Berhormat, bahawa peruntukan yang disediakan bagi
kedua-dua negeri ini merupakan peruntukan yang tertinggi berbanding negeri-negeri lain
dan itulah sikap prihatin yang ditunjukkan oleh Kerajaan Pusat terhadap nasib atau pun
bekalan air bagi negeri Sabah dan Sarawak.

Yang Berhormat Sik membangkitkan isu berhubung dengan penambahbaikan
tadbir urus bekalan air dan juga NRW yang tinggi di negeri Kedah. Untuk makluman
Yang Berhormat, di bawah dasar pendanaan yang sedia ada, pembangunan aset
sumber air seperti empangan dan takungan air pinggir sungai bagi negeri yang
menyertai skim penstrukturan semula industri bekalan air dibiayai melalui peruntukan
geran Kerajaan Persekutuan.

Aspek operasi dan penyelenggaraan aset ini menjadi tanggungjawab kerajaan
negeri, manakala pembangunan aset bekalan air dilaksanakan melalui pembiayaan dan
pinjaman Pengurusan Aset Air Berhad (PAAB). Bagi tahun 2020, kadar air tidak berhasil
bagi negeri Kedah ialah 48.4 peratus berbanding kadar purata NRW nasional ialah 36.4
peratus.

Langkah intervensi bagi menurunkan kadar NRW Kedah, kerajaan telah pun
memperkenalkan program pengurangan NRW Kebangsaan di bawah Rancangan
Malaysia Ke-11 melibatkan peruntukan geran keseluruhan berjumlah RM104.7 juta
dengan pecahan RM44.7 juta untuk projek NRW di Tanah Besar dan RM6O0 juta untuk
projek NRW di Langkawi. Kedua-dua projek ini dijangka masing-masing siap menjelang
tahun 2022 dan 2023.

Yang Berhormat, saya fikir saya akan menjawab secara bertulis.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri atas jawapan.

Dato’ Sri Tuan Ibrahim bin Tuan Man: Saya ada satu bahagian lagi. Minta
maaf banyak sebab sektor pengurusan banjir dibangkitkan tetapi bersifat tempatan dan
saya akan jawab secara bertulis. Terima kasih.

Tuan Yang di-Pertua: Terima kasih Yang Berhormat. Seterusnya saya ingin
menjemput Yang Berhormat Menteri di dalam Kementerian Dalam Negeri. Silakan.
