16 DR.05.10.2021

Datuk Seri Ir. Dr. Wee Ka Siong: Terima kasih Yang Berhormat. Sebenarnya
apa yang berlaku ialah pada 11 Jun tahun lalu apabila ada mesyuarat MPFM di mana
kedua-dua Ketua Menteri dan Menteri Besar ada. Apabila dibangkitkan oleh Menteri
Besar Pahang yang tidak setuju dengan jajaran selatan, maka pengambilan balik tanah
untuk seksyen jajaran selatan tidak dapat dilakukan.

Pada waktu yang sama, diminta mengkaji bagaimana ia memberi manfaat yang
paling maksimum. Maka Kementerian Pengangkutan telah diberi mandat untuk
mengkaji. Oleh sebab itulah, pada 13 Ogos sekali lagi dibincangkan sesama ahli-ahli
majlis iaitu MPFM dan telah diputuskan pada masa itu dan sejak Jun tahun lalu, kita
telah mengadakan engagement sepertimana yang saya katakan 37 kali sesi libat urus.

Saya sendiri telah berjumpa dengan pihak kerajaan negeri dan kita juga
menyelesaikan semua masalah Permatang Kuartza . Dahulu kata melalui Permatang
Kuartza merosakkan alam sekitar. Perkara dah diselesaikan. Empangan Batu dahulu
terlalu dekat, 200 meter dan sekarang telah dianjakkan ke satu jarak, 2.2 kilometer dan
dibuat terowong. Ini juga mesti diselesaikan.

Dato’ Sri Haji Tajuddin bin Abdul Rahman [Pasir Salak]: Boleh mencelah kah
tidak?

Datuk Seri Ir. Dr. Wee Ka Siong: Ya. Jadi, masalah-masalah sepertimana yang
dihuraikan termasuk pengambilan balik tanah melibatkan tempat-tempat Orang Asli
kalau dibandingkan dengan jajaran selatan...

Dato’ Sri Haji Tajuddin bin Abdul Rahman [Pasir Salak]: Mencelah.
Datuk Seri Ir. Dr. Wee Ka Siong: ...Lebih banyak dan kesemua iri...
Dato’ Sri Haji Tajuddin bin Abdul Rahman [Pasir Salak]: Penjelasan.
Datuk Seri Ir. Dr. Wee Ka Siong: ...Telah diuruskan dengan baik...
Dato’ Sri Haji Tajuddin bin Abdul Rahman [Pasir Salak]: Boleh?
Datuk Seri Ir. Dr. Wee Ka Siong: ...Dan apabila...

Dato’ Sri Haji Tajuddin bin Abdul Rahman [Pasir Salak]: Tuan Yang di-
Pertua...

Datuk Seri Ir. Dr. Wee Ka Siong: ...Segala perkara ini telah dibentangkan
kepada kerajaan negeri dan sehingga sekarang kerajaan negeri belum lagi diputuskan
dalam [Tidak jelas] ataupun exco tetapi memandangkan kontrak itu berjalan, kita kena
teruskan, maka kita bawa kepada Jemaah Menteri. Kita mempertimbangkan. Jadi cara
ini kita kena buat koordinasi antara satu sama lain yang terbaik untuk memberi manfaat
di mana Serendah Bypass adalah diidam-idamkan oleh Kerajaan Negeri Selangor juga.

Jadi, bukan sahaja sekadar kalau tengok jajaran utara yang asal cuma berhenti
di Jalan Kastam. Sekarang ia telah dilanjutkan sebanyak 23.9 kilometer ke Westports
dan Northport untuk membentuk satu jaringan drawbridge untuk kedua-duanya. Terima
kasih.

Tuan Syed Ibrahim bin Syed Noh [Ledang]: Mencelah, boleh?

Puan June Leow Hsiad Hui [Hulu Selangor]: Hulu Selangor. Soalan saya
dijawab bersekali pada hari ini, minta Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua...

Tuan Syed Ibrahim bin Syed Noh [Ledang]: Boleh?

Timbalan Yang di-Pertua [Dato’ Mohd Rashid Hasnon]: Saya beri kepada
Yang Berhormat Hulu Selangor.

Dato’ Sri Haji Tajuddin bin Abdul Rahman [Pasir Salak]: Bukan hendak
berucap, hendak bertanya boleh?

Puan June Leow Hsiad Hui [Hulu Selangor]: Terima kasih Tuan Yang di-
Pertua. Terima kasih...
