DR.05.10.2021 55

sebanyak 38.89 peratus. Di atas kelewatan ini, pihak kerajaan juga telah mengenakan
denda lewat sebanyak RM80,637,793.64 juta atau EUR4,524,618.

Dato’ Seri Anwar bin Ibrahim [Port Dickson]: Tuan Yang di-Pertua, boleh
saya mencelah sedikit. Saya tidak mahu tekankan soal prosedur— daripada segi proses,
kelewatan dan sebagainya. Apa yang lebih penting adalah proses tender itu. Siapa yang
masuk tender? Berapa kos? Apa perbandingan dengan kos yang sama perolehan oleh
negara-negara lain yang membeli atau membuat kemudahan yang sama? Itu kita nak
tahu. Kos dan proses tender yang telus.

Dato’ Seri Hishammuddin Tun Hussein: Tender yang sedia ada, Yang
Berhormat Port Dickson, tidak berubah dari dahulu lagi.

01450

Dalam kes ini yang menjadi isu ialah kelewatan yang saya telah bentangkan
kepada Dewan pada hari ini yang perlu kita selesaikan. Sejak tahun 2010 Yang
Berhormat, benda ini tidak selesai termasuk...

Dato’ Seri Anwar bin Ibrahim [Port Dickson]: Dia tidak menjawab soalan
saya, proses tender dipatuhi atau tidak, siapa yang buat bidding, berapa kos nya..

Dato' Seri Hisammuddin Tun Hussein: Yang untuk LCS?

Dato’ Seri Anwar bin Ibrahim [Port Dickson]: Saya tanya berkaitan LCS dan
beberapa yang lain yang saya bangkitkan.

Dato' Seri Hisammuddin Tun Hussein: Yang saya hendak jawab_ ini
berhubung kait dengan LCS.

Dato’ Seri Anwar bin Ibrahim [Port Dickson]: Ya, it’s okay.

Dato’ Seri Hisammuddin Tun Hussein: Jadi saya memperincikan jawapan
saya kepada apa yang berlaku kepada littoral combat ships (LCS) kita. Ini merupakan
sesuatu yang telah diputuskan dalam tahun 2010 lagi. Sejak tahun 2010, Yang
Berhormat Kerajaan Pakatan Harapan pun berdepan dengan isu yang sama untuk 22
bulan. Kalau isunya prosedur dalam meluluskan dan menawarkan projek berkenaan itu
pun perkara yang boleh dibangkitkan masa Yang Berhormat sendiri menerajui kerajaan.
Yang penting sekarang, seperti saya sebutkan kepada Dewan pada hari ini...

Dato’ Seri Anwar bin Ibrahim [Port Dickson]: Saya tidak mahu argue, mintak
maaf. Akan tetapi sebut 2010 diputuskan, 2011 diluluskan. Saya hendak tanya yang
spesifik, hendak merewang ke tempat lain pasal apa? Hendak tanya saya, saya boleh
buka fail Kementerian Kewangan, saya tidak ingat tapi boleh. Tidak ada masalah. Saya
tidak terlibat. Pada masa saya Menteri Pertahanan itu ialah Yang Berhormat Pekan,
boleh tanya.

Kemudian yang saya hendak tahu ada tiga empat tajuk yang saya berikan,
apakah proses tender diperolehi, berapa kosnya, siapa ejen supaya kita tahu kerana
benda ini dibangkitkan. Ini membantu Yang Berhormat Menteri juga supaya jangan ada
tempiasan tuduhan itu kepada beliau. Janganlah...

Dato’ Seri Hisammuddin Tun Hussein: ...jaga kepentingan saya. Akan tetapi
benda ini merupakan sesuatu isu yang telah lama terpaksa kita hadapi. Seperti yang
saya sebut tadi, semasa Pakatan Harapan menerajui kerajaan pun _ terpaksa
dihadapinya. Yang Berhormat Kota Raja pada masa dan ketika itu telah pun mengenal
pasti masalah-masalah LCS di mana kontraktor gagal siap reka bentuk, kontraktor lewat
muktamadkan perolehan sebahagian peralatan, dan paling penting kualiti kerja yang
tidak ikut spesifikasi.

Di bawah kepimpinan Pakatan Harapan ini, satu Jawatankuasa Siasatan Tadbir
Urus Perolehan Kewangan Kerajaan telah ditubuhkan. Siasatan berjalan seperti apa
yang disyorkan oleh kerajaan ketika itu. Pemimpin-pemimpin MINDEF, saya sendiri,
diminta memberi penjelasan sama ada kepada PAC, Jawatankuasa yang ditubuhkan,
SPRM, atau Bukit Aman. Semua ini telah pun disiasat dan pihak berkuasa mempunyai
failnya. Kalau sekiranya Yang Berhormat Port Dickson mempunyai maklumat dan bukti-
