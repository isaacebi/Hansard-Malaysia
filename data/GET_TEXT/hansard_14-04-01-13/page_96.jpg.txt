86 DR.05.10.2021

Jadi saya ingin minta penjelasan kalaulah sekiranya mungkin contohlah dalam
sekolah-sekolah daif, kenapa banyak projek-projek RMKe-11 ini dibawa lagi ke RMKe-
12 disebabkan issues and challenges, lack of cooperation and inefficient service delivery
ini, kKenapa kita tidak empower kerajaan negeri untuk atur dan uruskan masalah yang
berkaitan Sabah dan Sarawak. Kalau pun sebenarnya tidak— mungkin tidak kompeten
atau apa, kenapa tidak kerajaan Federal ataupun jawatankuasa untuk bagi tunjuk ajar
dan sebagainya. Ini soalan saya yang sangat berkaitan dengan pembangunan Sabah
dan Sarawak. Terima kasih.

Tuan Noor Amin bin Ahmad [Kangar]: Tuan Yang di-Pertua, sedikit sahaja.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud. Seperti mana yang dibangkitkan oleh Yang Berhormat
Sepanggar sebentar tadi bahawa memang kita memang telah bekerjasama rapat
dengan kerajaan negeri dalam memastikan pelaksanaan-pelaksanaan projek ini dapat
dijalankan dengan cepat. Itu memang kita telah laksanakan pun.

01650

Sepertimana di Sabah, kita telah bekerja sama rapat dengan JKR Sabah. Di
Sarawak kita bekerjasama rapat dengan JKR Sarawak. Urusan-urusan perolehan tanah
sebagai contoh, urusan-urusan pemutihan tanah itu merupakan perkara yang penting
yang memerlukan sokongan dan dukungan daripada kerajaan negeri. Memang kita
sentiasa bekerjasama rapat bagi memastikan pelaksanaan projek pembangunan
sekolah-sekolah ini dapat dilaksanakan dengan cepat dan teratur.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, maksud saya di sini adalah dari segi staf yang bekerja untuk
menguruskan pengurusan contoh pembinaan sekolah. Dahulu waktu saya sebagai
jurutera elektrik, saya juga bekerja dalam konsultan yang terlibat dalam pembinaan
sekolah ini.

Kadang-kadang bukan sahaja masalah tanah, banyak permasalahan kadang-
kadang daripada segi staffing itu dia terpaksa kejar projek. Maksudnya menguruskan
projek itu terlalu banyak. Jadi apa mungkin penyelesaian kepada ini sebab pada saya
kalau kita tidak selesaikan ini, sampai Rancangan Malaysia ke-13, Rancangan Malaysia
Ke-14, kita tidak dapat selesaikan masalah sekolah daif Sabah dan Sarawak. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud.

Tuan Noor Amin bin Ahmad [Kangar]: Sikit boleh Yang Berhormat Menteri?
Puan Nor Azrina binti Surip [Merbok]: Yang Berhormat Menteri, Merbok...

Tuan Sivakumar Varatharaju Naidu [Batu Gajah]: Batu Gajah juga ada
timbulkan soalan berkaitan...

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Merbok..

Tuan Noor Amin bin Ahmad [Kangar]: Tuan Yang di-Pertua, Yang Berhormat
Kangar tadi.

Timbalan Yang di-Pertua [Dato’ Mohd Rashid Hasnon]: Tidak apa. Yang
Berhormat Merbok dahulu.

Puan Nor Azrina binti Surip [Merbok]: Yang Berhormat Menteri saya Cuma
hendak tanya. Untuk Merbok, sudah ada jawapan kah belum? Atau kalau saya boleh
tanya sekarang terus?

Timbalan Yang di-Pertua [Dato’ Mohd Rashid Hasnon]: Sila tanyakan.

Puan Nor Azrina binti Surip [Merbok]: Soalan terakhir saya semalam. Selain
direct tender kepada Media Prima Berhad untuk DidikTV, apakah kontrak-kontrak lain
yang telah KPM berikan secara direct award tanpa melalui open tender? Terima kasih.
