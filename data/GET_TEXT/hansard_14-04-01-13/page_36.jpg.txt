26 DR.05.10.2021

(vi) warisan alam dan budaya; serta
(vii) sains sosial.

Untuk makluman Dewan juga, pada tahun 2021 sebanyak RM145.3 telah
diperuntukkan di bawah DPF ini.

[Tuan Yang di-Pertua mempengerusikan Mesyuarat]

Dr. Maszlee bin Malik [Simpang Renggam]: Isu pendidikan Tuan Yang di-
Pertua. Penting, satu lagi mohon tambahan.

Tuan Abdul Latiff bin Abdul Rahman [Kuala Krai]: Kuala Krai, satu.
Tuan Yang di-Pertua: Maaf.

Tuan Yang di-Pertua: Yang Berhormat sudah banyak kali, saya hendak bagi
Yang Berhormat Tampin.

Tuan Abdul Latiff bin Abdul Rahman [Kuala Krai]: Kuala Krai, boleh? Kuala
Krai.

Tuan Yang di-Pertua: Sebanyak 30 saat sahaja Yang Berhormat Tampin.

Datuk Dr. Hasan bin Bahrom [Tampin]: Terima kasih Tuan Yang di-Pertua
dan terima kasih juga kepada Menteri yang telah memberi jawapan yang agak lengkap
dan tahniah kepada UniSZA yang telah mengusahakan satu hasil penyelidikan yang
memberi impak kepada masyarakat setempat.

Persoalan yang saya hendak tanya ialah sejauh mana sambutan masyarakat
setempat berkaitan dengan projek tersebut, berapa peserta yang terlibat dan apakah
usaha pengkomersialan produk tenusu telah dilakukan dan yang akhir sekali berapa
banyak produk hasil penyelidikan yang dilakukan oleh universiti telah dipatenkan dan
telah dikomersialkan. Terima kasih Tuan Yang di-Pertua.

Tuan Yang di-Pertua: Wah! Tiga soalan itu Yang Berhormat. Yang Berhormat
Menteri, seminit.

Datuk Seri Dr. Noraini binti Anmad: Terima kasih Yang Berhormat dari Papar.
[Ketawa] Ada beberapa fakta yang perlu saya berikan secara bertulis tetapi bagi tempoh
ini maklumat yang saya ada setakat ini, bagi tempoh tahun 2016 hingga tahun 2020,
sebanyak 1,062 paten telah diperoleh dan kemudian dalam tempoh yang sama pula,
sebanyak 306 produk R&D telah dikomersialkan. Mengenai peserta pula, saya perlu
maklumat bertulis, kita akan bagi maklumat secara bertulis.

Pendapatan pula dari tempoh 2016 hingga 2020, sebanyak RM3.3 bilion
pendapatan diperoleh daripada pengkomersialan produk dan idea yang meliputi
pelbagai bidang termasuk perkhidmatan consultancy, latihan dan sebagainya. Bagi yang
lain-lain kita akan beri maklumat secara bertulis Yang Berhormat. Terima kasih banyak.

Tuan Yang di-Pertua: Terima kasih. Seterusnya Yang Berhormat Tuan Chang
Lih Kang.

8. Tuan Chang Lih Kang [Tanjong Malim] minta Menteri Kanan Pendidikan
menyatakan bilangan guru yang telah melengkapkan dua dos vaksin sehingga 31 Ogos
2021. Dijangka berapa peratusan guru yang akan selesai dua dos vaksin ketika sekolah
dibuka pada 3 Oktober 2021.

Timbalan Menteri Pendidikan | [Dato’ Dr. Mah Hang Soon]: Terima kasih
Yang Berhormat Tanjong Malim. Tuan Yang di-Pertua, Kementerian Pendidikan
Malaysia (KPM) sentiasa memantau rapi kadar vaksinasi guru. Sehingga 4 Oktober
2021, seramai 388,897 guru bersamaan dengan 94 peratus telah lengkap divaksin. KPM
sentiasa bekerjasama rapat dengan Pasukan Petugas Khas Imunisasi COVID-19 (CITF)
bagi memastikan kadar vaksinasi warga sekolah termasuk dalam kalangan guru dapat
ditingkatkan. Terima kasih.

Tuan Chang Lih Kang [Tanjong Malim]: Terima kasih Tuan Yang di-Pertua,
terima kasih Yang Berhormat Timbalan Menteri. Ramai ibu bapa yang belum yakin untuk
