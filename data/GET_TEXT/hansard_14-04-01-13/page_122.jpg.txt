112 DR.05.10.2021

Melalui strategi yang bakal dilaksanakan kerajaan menyasarkan SSL beras
boleh mencapai 75 peratus pada tahun 2025 dan 80 peratus menjelang tahun 2030.
Manakala, Pelan Tindakan Dasar Sekuriti Makanan Negara 2021-2025 dirangka untuk
memastikan kestabilan dan kemampanan sistem makanan negara kekal terjamin.

Pelan ini melibatkan lima teras strategi berkaitan perluasan  teknologi,
pemerkasaan penyelidikan dan pembangunan, pemerkasaan data berkaitan sekuriti
makanan, perluasan kolaborasi strategik dengan pihak swasta dan orang awam serta
pengukuhan kolaborasi di antara jabatan dan agensi kerajaan. Kesemua strategi
tersebut dijangka mampu merapatkan jurang dan mempertahankan sistem makanan
dalam apa jua keadaan.

Berkenaan isu peningkatan jumlah import makanan seperti yang dibangkitkan
oleh Yang Berhormat Jerantut dan Yang Berhormat Hulu Langat. Untuk makluman Abhli
Yang Berhormat pada tahun 2020 import makanan mencatat nilai RM55.4 bilion
berbanding RM51.4 bilion pada tahun 2019 terutamanya bagi memastikan bekalan
makanan tempatan terjamin dalam tempoh pandemik COVID-19.

Antara bahan makanan yang menyumbang kepada nilai import yang tinggi...
Tuan Ahmad Tarmizi bin Sulaiman [Sik]: Yang Berhormat Menteri...

Datuk Seri Dr. Ronald Kiandee: ...Sekejap. Termasuk bijirin dan sediaan bijirin,
kopi, koko, teh, rempah dan keluaran dalam kesediaan makanan lain, daging, hasil
tenusu, makanan ternakan, sayur-sayuran dan buah-buahan. Perangkaan ini juga
meliputi import 30 peratus beras serta sayur-sayuran dan buah-buahan _ beriklim
sederhana dari luar negara untuk memenuhi keperluan tempatan.

Tuan Ahmad Tarmizi bin Sulaiman [Sik]: Yang Berhormat Menteri boleh Sik
mohon sedikit pencerahan.

Datuk Seri Dr. Ronald Kiandee: Ya, Yang Berhormat Sik.

Tuan Ahmad Tarmizi bin Sulaiman [Sik]: Terima kasih, Yang Berhormat
Menteri, terima kasih Yang Berhormat Tuan Yang di-Pertua. Berkaitan dengan
cadangan pelan jangka panjang untuk meningkatkan SSL beras ini, adakah pihak
kementerian melihat keperluan untuk kita mengukuhkan R&D untuk industri beras itu
sendiri? Maksudnya apa yang digariskan oleh International Rice Research Institute
(IRRI) yang boleh kita adaptasi di negara kita iaitu rice center of excellence itu melihat
bagaimana penyelidikan beberapa buah negara yang telah pun menanam padi
sebanyak lima kali dua tahun. Jadi nampak mungkin boleh kita usahakan secara
berperingkat.

Begitu juga dalam soal memperluaskan kawasan-kawasan baharu untuk
jelapang padi ini yang boleh kita menambah lagi kawasan yang sedia ini. Terima kasih
Yang Berhormat Menteri.

Datuk Seri Dr. Ronald Kiandee: Terima kasih Yang Berhormat Sik, tentu sekali
dalam mencapai aspirasi kita untuk meningkatkan SSL beras negara, pelbagai sudut
dan faktor akan diambil kira oleh kementerian bagi memastikan produktiviti ataupun
peningkatan hasil dapat kita capai dalam jangka waktu lima tahun dan 10 tahun akan
datang.

Ini termasuklah kajian terhadap variety research and development dalam semua
aspek penggunaan tanah yang lebih efisien dan tentu sekali soil profiling, penggunaan
teknologi moden dalam industri tanaman padi dan sebagainya akan diambil kira dalam
Dasar Agromakanan 2.0 itu dilakarkan sedemikian. la juga menglibatkan pihak swasta
dalam pengurusan tanah penanaman padi dalam keseluruhan rantaian.

Jadi itu merupakan keseluruhan aspek yang akan diambil kira oleh kementerian
untuk membangunkan dan mencapai hasrat dan aspirasi kerajaan untuk tahap sara diri
beras ditingkatkan daripada 75 peratus dan 80 peratus menjelang tahun 2030.

Saya sambung Yang Berhormat, kebergantungan terhadap sumber import ini
perlu ditangani secara strategik bagi memastikan sistem makanan negara tidak terjejas
oleh sebarang gangguan dalam perdagangan antarabangsa khususnya bekalan
daripada sumber import.
