134 DR.05.10.2021

[Pembesar suara dimatikan]

Tuan Yang di-Pertua: Tiada masa. Yang Berhormat, akhir sekali saya jemput
Yang Berhormat Menteri di Kementerian Perdagangan Dalam Negeri dan Hal Ehwal
Pengguna. Saya akan extend sehingga jam 8.15 malam. Jadi Yang Berhormat cuma
ada 25 minit.

[Dewan riuh]

Tuan P. Prabakaran [Batu]: Kenapakah tidak bagi tanya soalan? Ini topik
penting Tuan Yang di-Pertua. Ini soal.

Puan Kasthuriraani a/p Patto [Batu Kawan]: Tuan Yang di-Pertua, minta
jawapan bertulis. Tidak payah jawab di sini. Saya hendak jawapan bertulis sahaja.

01950

Tuan Yang di-Pertua: Masa sudah habis! Masa sudah habis! Faham tak! Ini
bukan masa berbahas lagi ini masa Yang Berhormat Menteri menjawab! Yang
Berhormat Menteri sudah jawab.

[Dewan riuh]
Beberapa Ahli: [Berucap tanpa menggunakan pembesar suara]

Tuan Yang di-Pertua: Yang Berhormat, Yang Berhormat semua saya telah,
saya telah.../Mengetuk tukul] Tolong diam sikit boleh tak? Saya observe, saya observe
sembilan puluh persen daripada Yang Berhormat tidak ikut peraturan.

Akan tetapi saya bagi juga laluan. Hari ini Yang Berhormat Timbalan
Kementerian Perdagangan Dalam Negeri dan Hal Ehwal Pengguna sudah dimakan
masanya tinggal 10 minit sahaja. saya tambah juga sampai 15 minit lagi sampai 8.15.
Tolonglah ikut lah peraturan. Ini Rancangan Malaysia ke-12. Dasar Perancangan
Malaysia untuk lima tahun ke depan bukannya yang spesifik.

[Dewan riuh]

Puan Kasthuriraani a/p Patto [Batu Kawan]: [Berucap tanpa menggunakan
pembesar suara]

Tuan Yang di-Pertua: Ini dasar. Yang Berhormat Menteri, tolong teruskan.

7.51 mim.

Timbalan Menteri Perdagangan Dalam negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim, Assalamualaikum warahmatullahi
wabarakatuh dan salam sejahtera. [Berucap dalam bahasa Arab]

Terima kasih Tuan Yang di-Pertua. Ahli-ahli Yang Berhormat yang dihormati
sekalian. Terlebih dahulu saya ingin mengambil kesempatan ini untuk ucap terima kasih
kepada semua Ahli Yang Berhormat yang telah mengambil bahagian sepanjang
perbahasan Rancangan Malaysia Ke-12 baru-baru ini.

Saya percaya pandangan yang diberi amat berguna pada pihak kerajaan dan
juga kepada pihak kementerian bagi memastikan RMke-12 mencapai sasaran sebagai
mana yang dihajati. Saya juga ingin mengambil kesempatan ini untuk merakamkan
ucapan tahniah dan penghargaan kepada Yang Amat Berhormat Dato’ Sri Ismail Sabri
bin Yaakob Perdana Menteri Malaysia yang telah membentangkan RMKe-12 di Dewan
yang mulia ini. Tidak lupa juga saya ucapkan terima kasih kepada semua pegawai dan
kakitangan kerajaan yang penuh dedikasi dan bertungkus-lumus dalam penyediaan
RMKe-12 pada kali ini.

Tuan Yang di-Pertua, Ahli-ahli Yang Berhormat sekalian, izinkan saya untuk
menjawab isu yang dibangkitkan oleh Yang Berhormat Parit yang menyentuh tentang
kerjasama yang diadakan melibatkan syarikat penghantaran makanan seperti GrabFood
dan Foodpanda serta market place seperti Shopee dan Lazada.
