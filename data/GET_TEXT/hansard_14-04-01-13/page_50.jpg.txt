40 DR.05.10.2021

Saya juga bangkitkan tentang dalam perbahasan di mana industri, dengan izin,
tend to be focused in certain places, dengan izin, di Selangor, di tempat-tempat lain,
tetapi malangnya walaupun resources banyak di wilayah Sabah dan Sarawak, we don’t
capitalise costs dari segi labour, excess di situ available, kita bergantung dengan
Bangladesh, dengan banyak pekerja asing di Semenanjung.

Akan tetapi di Sabah, sampai 200 ribu, 300 ribu berhijrah dari Sabah masuk ke
Semenanjung untuk mencari peluang pekerjaan. Where we can, resources is already
available. Koko contohnya, kelapa sawit contohnya, produk-produk yang lain, takkan kita
tidak boleh lahirkan industri di tempat-tempat, di mana kos mungkin agak rendah.
Terima kasih banyak.

Dato' Seri Mohamed Azmin bin Ali: Terima kasih Yang Berhormat Semporna.
Memang benar, Yang Berhormat ada membangkitkan perkara ini dalam perbahasan.
Saya telah menyediakan penggulungan yang ringkas untuk Yang Berhormat. Namun,
apa yang saya hendak tegaskan di sini, memang kerajaan dalam usaha untuk
menjayakan Wawasan Kemakmuran Bersama, di mana kita ingin mengurangkan
kesenjangan pembangunan di antara wilayah. Perkara ini akan saya maklumkan kepada
Yang Berhormat sebentar lagi dalam jawapan saya, Yang Berhormat.

Tuan Yang di-Pertua, Yang Berhormat Bukit Bendera membangkitkan mengenai
industri aeroangkasa.

Datin Paduka Dr. Tan Yee Kew [Wangsa Maju]: [Bangun]
Dato' Seri Mohamed Azmin bin Ali: Industri.

Datin Paduka Dr. Tan Yee Kew [Wangsa Maju]: Ya. Tuan Yang di-Pertua,
dalam RMKe-12, banyak strategi untuk menjana semula ekonomi telah dicadangkan.
Selain daripada strategi yang cantik itu, ada unjuran yang penuh harapan seperti
sumbangan PMKS kepada GDP, menaik kepada 45 peratus dan eksport meningkat
kepada 25 peratus.

Akan tetapi, pelan implementasi dan peruntukan yang diperlukan untuk
merealisasikan strategi ini tidak dinyatakan. Walaupun tadi, Yang Berhormat Menteri ada
sebut sedikit peruntukan bagi beberapa strategi, tetapi peruntukan-peruntukan ini tidak
dimasukkan dalam RMKe-12, buku yang diedarkan di Parlimen ini.

Apakah rasional dan alasan anggaran perbelanjaan dan projek-projek dan
program yang akan dilaksanakan pada tempoh rancangan dirahsiakan? Saya ingin tahu,
berapakah perbelanjaan kerajaan yang dirancang bagi melaksanakan projek-projek di
bawah MITI dalam RMKe-12? Saya juga ingin minta Yang Berhormat Menteri sebutkan
semua projek dan program yang akan dilaksanakan di bawah MITI dalam tempoh
rancangan. Sekian.

Dato' Seri Mohamed Azmin bin Ali: Terima kasih Tuan Yang di-Pertua.
Pemahaman saya, ini ialah sesi penggulungan terhadap perbahasan yang dibangkitkan
oleh Ahli-ahli Yang Berhormat. Namun, Yang Berhormat Wangsa Maju tidak
membangkitkan perkara ini dalam perbahasan. Walaupun saya mengambil perhatian di
atas perkara yang dibangkitkan, cuma masa yang diperuntukkan ini tidak mencukupi.
Apa yang saya hendak nyatakan di sini...

Tuan Lim Lip Eng [Kepong]: Jawapan bertulis.
Dato' Seri Mohamed Azmin bin Ali: Ya?
Tuan Lim Lip Eng [Kepong]: Bagi jawapan bertulis.

Dato’ Seri Mohamed Azmin bin Ali: Ya, terima kasih Yang Berhormat. Apa
yang saya hendak nyatakan di sini, kerangka yang dibentangkan, Rancangan Malaysia
Ke-12 ini adalah kerangka besar Agenda Pembangunan Negara. Namun secara
spesifik, peruntukan bagi setiap inisiatif itu akan terkandung dalam butiran-butiran yang
akan dibentangkan dalam belanjawan pada setiap tahun. Inilah yang akan kita saksikan
dalam pada 29 Oktober nanti Yang Berhormat, untuk melihat apakah perancangan
kewangan yang akan dibentangkan. Itu yang pertama.
