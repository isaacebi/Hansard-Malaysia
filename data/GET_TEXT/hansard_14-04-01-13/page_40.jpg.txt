30 DR.05.10.2021

Tuan Yang di-Pertua: Yang Berhormat, bila saya kata duduk tetapi tidak duduk,
itu pun kurang sopan. Yang Berhormat Menteri, sila.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
jangan berat sebelah.

Tuan Yang di-Pertua: Tidak berat.

Tuan Sanisvara Nethaji Rayer a/l Rajaji [Jelutong]: Kenapa takut beri beliau
amaran?

Tuan Yang di-Pertua: Saya dah beri amaran. Duduk! Yang Berhormat. Mic,
mic.

Datuk Seri Haji Ahmad bin Hamzah: Untuk makluman Tuan Yang di-Pertua
dan Ahli Yang Berhormat yang bertanya, MAFI sebagai sebuah kementerian yang
dianggap sebagai essential services. Kita sentiasa berada di lapangan walaupun dalam
keadaan semasa kita dilanda PKP dan juga PKPD bagi memastikan supaya bukan
sahaja rantaian bekalan makanan tidak terjejas, bahkan nasib petani sentiasa diambil
perhatian. Kita bela.

Untuk makluman Ahli Yang Berhormat, apa juga insentif yang akan diberikan
mengikut lokaliti kawasan masing-masing, terutamanya di kawasan Yang Berhormat di
Sarawak yang mempunyai kawasan pedalaman, bahkan kita beri banyak peluang
kepada petani-petani untuk kalau boleh kita wujudkan pasar tani di kawasan-kawasan
yang kita pilih sebagai strategik dan juga Program AgroBaazar kepada rakyat, AKR dan
lain-lain.

Ini kerana kita mahu memastikan bukan sahaja pasar-pasar tani ataupun tempat
outlet yang kita sediakan ini untuk pembeli-pembeli, bahkan untuk pemborong. Ini
kerana kita maklum, petani-petani ini terpaksa berbelanja dengan lebih, terpaksa keluar
ke bandar. Maka, kita boleh wujudkan pasar-pasar tani ataupun outlets di kawasan-
kawasan yang telah dipilih sebagai strategik.

Seterusnya, untuk insentif Yang Berhormat sebut tadi kepada program-program
Ladang Kontrak MAFI. Kita menyediakan insentif menandatangani forward agreement
dengan pihak FAMA supaya ada satu perjanjian di antara pengeluar ataupun petani
dengan FAMA yang akan membeli dan memasarkan apa juga produk-produk yang
dihasilkan. Terima kasih Tuan Yang di-Pertua.

Tuan Ahmad Tarmizi bin Sulaiman [Sik]: Soalan, satu dari Sik,

Datuk Zakaria bin Mohd. Edris @ Tubau [Libaran]: Tuan Yang di-Pertua,
mohon Libaran untuk...

Tuan Yang di-Pertua: Sebelah sini ada tak?

Tuan Ahmad Tarmizi bin Sulaiman [Sik]: Sik mohon juga. Soalan tambahan
satu dari Sik.

Tuan Yang di-Pertua: So, Libaran. Selepas Libaran dulu.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua kerana memberi peluang kepada Libaran untuk soalan tambahan. Soalan
saya, saya minta Menteri Pertanian dan Industri Makanan nyatakan, adakah bantuan
dihulur kepada keluarga petani kecil sekiranya individu tersebut menghidap penyakit
COVID-19 sehingga tidak berkeupayaan bekerja hingga hilang mata pencarian mereka?

01200

Apakah perancangan Kementerian Pertanian dan_ Industri Makanan
mempergiatkan penggunaan teknologi pintar untuk meningkatkan produktiviti dan
mengukuhkan tahap sekuriti makanan negara selaras dengan RMKe-12 yang telah
dibentangkan. Terima kasih, Tuan Yang di-Pertua.

Tuan Yang di-Pertua: Soalan tidak ada kena-mengena dengan soalan asal itu,
Yang Berhormat. Jadi Yang Berhormat Timbalan Menteri hendak jawab secara bertulis?
Dipersilakan.
