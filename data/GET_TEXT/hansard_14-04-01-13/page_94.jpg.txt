84 DR.05.10.2021

Timbalan Yang di-Pertua [Dato’ Mohd Rashid Hasnon]: Saya minta
sekretariat— saya minta...

Puan Kasthuriraani a/p Patto [Batu Kawan]: Dia nak cari Batu Kawan.

Timbalan Yang di-Pertua [Dato’ Mohd Rashid Hasnon]: ...Adjustkan gambar.
Terima kasih, teruskan Yang Berhormat Batu Kawan.

Puan Kasthuriraani a/p Patto [Batu Kawan]: [Ketawa] Maka dalam isu untuk
seorang pelajar itu meneruskan pendidikan, banyak kali pegawai-pegawai memberikan
nasihat untuk pelajar tersebut mohon untuk pasport. Dia kata bawa pasport, ikut warga
kenegaraan mak, kami akan benarkan pelajar tersebut dimasukkan ke dalam sekolah.

Akan tetapi Yang Berhormat Menteri, satu polisi garis panduan telah wujud
semasa Pakatan Harapan menjadi kerajaan bahawa sekiranya keluarga tersebut, ayah
atau ibu boleh membuktikan bahawa permohonan telah masuk, whichever stage it is in
that an application has been put in, that the child must be accepted into school. Akan
tetapi saya mendapat tahu bahawa sekarang ini, pejabat pendidikan daerah, KPN
menggunakan the old policy 2017.

Soalan saya, bila ada satu dasar baharu yang lebih progresif, yang lebih adil
untuk anak-anak kita meneruskan pelajaran di sekolah, mengapa polisi ini— we go back
to something that was more medieval, very old and it punishes the child. Maka saya
ingin cadangkan di sini kalau boleh wujud satu cross-ministry or inter-ministry agency
untuk pastikan bahawa pegawai tidak memberikan nasihat seperti ini. Bila kami tanya,
pegawai kata mana tahu kalau tidak dapat kewarganegaraan Malaysia, dia boleh ikut
kewarganegaraan mak.

This is unfair. Bila permohonan sudah masuk ke KDN, boleh dibuktikan ada
surat permohonan kewarganegaraan, bapa warga Malaysia, lahir di hospital di Malaysia
tetapi diberi nasihat ikut kewarganegaraan mak. So, saya harap Yang Berhormat
Menteri, boleh berikan komitmen dasar. This is a dasar decision. It doesn’t need any
money from you all. No funding from ministry. You just have to change your policy to put
the interest of the child ahead of politics. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Dr. Mohd Radzi bin Md. Jidin: Terima kasih. Pertama sekali Yang
Berhormat Jelutong. Saya sebenarnya telah menyiapkan surat-surat untuk kesemua
Ahli-ahli Parlimen tentang setiap peranti untuk setiap kawasan Parlimen. Sepatutnya
sudah hantar pagi ini. Cuma ada sedikit penyelarasan yang perlu dibuat. /nsya-Allah
paling lambat esok. Kita perincikan setiap sekolah dalam...

Tuan Ahmad Tarmizi bin Sulaiman [Sik]: Yang Berhormat Menteri, Sik sudah
dapat. Terima kasih Yang Berhormat Menteri.

Datuk Dr. Mohd Radzi bin Md. Jidin: Baik. Saya mohon maaf.

Tuan Sanisvara Nethaji Rayer a/l Rajaji [Jelutong]: Itu Yang Berhormat
Menteri, untuk makluman Yang Berhormat Menteri, saya pun nak pastikan supaya tidak
ada sebarang tuduhan dibuat. Sekarang apa yang kami maklum semua peranti dihantar
ke ahli backbenchers kerajaan sahaja. Semua kawasan Ahli Parlimen kerajaan dapat.

Tuan Ahmad Tarmizi bin Sulaiman [Sik]: Tidak betul, tidak betul. Dakwaan
yang salah itu.

Tuan Sanisvara Nethaji Rayer a/l Rajaji [Jelutong]: Kami tidak dapat.

Datuk Dr. Mohd Radzi bin Md. Jidin: Ahli-ahli Yang Berhormat, sabarlah. Saya
kata saya dah siapkan semua surat. Nanti tengoklah masing-masing. Kita being fair.
Tidak ada pembangkang, tidak pembangkang. Ini tentang anak-anak kita. Jadi kita dah...

Tuan Sanisvara Nethaji Rayer a/l Rajaji [Jelutong]: Itu Yang Berhormat
Menteri, satu setengah tahun budak-budak ada di rumah. Satu setengah tahun. Berapa
lama masa kena tunggu lagi?

Timbalan Yang di-Pertua [Dato’ Mohd Rashid Hasnon]: Yang Berhormat
Jelutong.
