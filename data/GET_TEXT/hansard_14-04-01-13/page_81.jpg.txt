DR.05.10.2021 71

projek menggantikan jambatan FT008/340/70 — Kenor Kuala Krai, Kelantan telah siap
pembinaan pada 19 Ogos 2020.

Manakala satu projek sedang dalam pembinaan iaitu penggantian jambatan
FT008/342/80 Sungai Durian Kuala Krai, Kelantan yang telah diserah milik tapak pada 1
Jun 2021 dan tarikh siap pembinaan dijangka pada 30 April 2023.

Untuk makluman Ahli Yang Berhormat, semakan kementerian ini mendapati
projek membina jalan baharu dari Kampung Bahagia ke Kampung Pasir Klang Kuala
Krai, Kelantan dan projek membina jalan baharu dari Kampung Pasir Kelang, Kuala Krai
ke Kampung Sokor Tanah Merah, Kelantan telah dimohon di bawah cadangan Projek
Baharu Rolling Plan Kedua Rancangan Malaysia Ke-12 Kementerian Pembangunan
Luar Bandar. Tuan Yang di-Pertua, projek menaik...

Tuan Abdul Latiff bin Abdul Rahman [Kuala Krai]: Terima kasih Yang
Berhormat Menteri, terima kasih.

Dato’ Sri Haji Fadillah bin Yusof: Sama-sama, Projek Naik Taraf Jalan
Persekutuan. Kementerian Kerja Raya ingin memaklumkan bahawa bagi struktur jalan
raya dibina di negara ini. la terbahagi kepada tiga kategori status jalan iaitu jalan
persekutuan, jalan negeri dan jalan perbandaran.

Bagi maksud pembinaan dan penyelenggaraan semua jalan persekutuan, ia
terletak di bawah bidang kuasa Kementerian Kerja Raya Malaysia selaku agensi
Kerajaan Persekutuan. Manakala bagi kategori jalan negeri dan perbandaran,
pembinaan dan penyelenggaraan kedua-dua jalan ini adalah di bawah tanggungjawab
dan bidang kuasa pihak kerajaan negeri.

Kementerian Kerja Raya sentiasa komited untuk melaksanakan program
penyelenggaraan jalan di jalan persekutuan serta memastikan jalan persekutuan
sentiasa berada dalam keadaan selamat dan selesa untuk digunakan dengan
peruntukan yang telah disalurkan oleh Kementerian Kewangan Malaysia.

Kementerian mengambil perhatian akan cadangan untuk membina dan menaik
taraf jalan di seluruh Malaysia dalam Rancangan Malaysia Ke-12. Kementerian ini akan
meneliti permohonan projek-projek bagi jalan-jalan melibatkan bidang kuasa
Kementerian Kerja Raya yang dimohon dalam setiap Rolling Plan Ke-12 dan akan
diangkat untuk pertimbangan agensi pusat, jika ia memenuhi kriteria umum seperti
berikut:

(i) projek tersenarai dalam senarai keutamaan projek di peringkat
kerajaan negeri yang telah dipertimbangkan;

(ii) projek tersenarai dalam senarai keutamaan projek di peringkat
Kementerian Kerja Raya yang telah disaring, dipertimbangkan
dan memenuhi aspek teknikal seperti tahap perkhidmatan jalan
ataupun dengan izin level of service, isi padu_ trafik,
keselamatan jalan raya dan lain-lain; dan

(iii) kedudukan kewangan semasa negara serta kelulusan oleh
agensi pusat.

Tuan Yang di-Pertua, saya hendak dapat panduan ada beberapa perkara lagi
sebenarnya banyak adalah permohonan khusus sama ada saya hendak bagi jawapan
secara bertulis kepada setiap pemohon yang telah berbahas ataupun saya hendak
sambung?

Tuan Yang di-Pertua: Jawab soalan dahulu Yang Berhormat Menteri.
Dato’ Sri Haji Fadillah bin Yusof: Ya, permohonan khusus ya?
Tuan Ahmad Fadhli bin Shaari [Pasir Mas]: Yang Berhormat Menteri.

Dato’ Sri Haji Fadillah bin Yusof: Kalau tidak, siapa yang ada di Dewan saya
akan...

Tuan Ahmad Fadhli bin Shaari [Pasir Mas]: Saya.
Tuan Steven Choong Shiau Yoon [Tebrau]: Tebrau ada mohon.
