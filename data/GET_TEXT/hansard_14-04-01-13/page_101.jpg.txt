DR.05.10.2021 91

lapangan di Bayan Lepas Airport, keadaan yang huru-hara kerana banyak passenger
masuk, tetapi at the same time, dia buat pembesaran.

Jadi, keadaan yang sangat sesak dan tidak selesa dan bahaya. Jadi apabila kita
ada sekarang, kekurangan penumpang, this is the best time untuk kita buat expansion
because saya percaya dan saya yakin, penerbangan itu akan kembali. Saya mohon
supaya kementerian memberi keutamaan kepada Penang Airport, kerana itu adalah
airport yang sangat penting daripada segi strategik, dari segi industri pelancongan, dan
juga untuk domestik. Terima kasih.

Datuk Seri Ir. Dr. Wee Ka Siong: Okey. Terima kasih Yang Berhormat Bayan
Baru. Sebenarnya, Yang Berhormat sebagai seorang jurutera pun tahu bahawa situasi
itu memang ideal. Kalau waktu ini adalah— kata orang dalam keadaan merosot dari segi
ekonomi dan kita perlu merancakkan pembangunan pada waktu yang sama— waktu ini
tak sibuk. Itu dalam keadaan ideal di mana kita ada sumber pendapatan.

Dalam keadaan kita telah menghabiskan semua tabungan dan dalam keadaan
terdesak, terpaksa kita mengubah strategi. Jadi, saya juga mendoakan dia lebih cepat,
lebih awal daripada tahun 2025. Pada waktu yang sama, NASP akan dilaksanakan
hujung tahun ini sehinggalah tahun 2023. Jadi bila sampai itu, kita tahu mana yang
mempunyai daya saing, mana yang perlu kita utamakan. Yang Berhormat, saya bagi
jaminan, itu yang akan kita lakukan.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat.

Datuk Seri Ir. Dr. Wee Ka Siong: Yang Berhormat Seremban telah
membangkitkan isu mengenai rancangan kerajaan berkenaan dengan pembangunan
lapangan terbang dalam RMKe-12. Semua cadangan projek baharu pembinaan
lapangan terbang baharu ataupun menaik taraf mana-mana lapangan terbang akan
ditangguhkan sehinggalah industri penerbangan pulih. Dalam tempoh ini, sekiranya
terdapat keperluan, kementerian hanya dapat menyelesaikan beberapa isu berhubung
dengan pengambilan balik tanah dan beberapa kawasan lapangan terbang sedia ada
seperti mana yang telah saya huraikan.

Walau bagaimanapun, cadangan pembangunan lapangan terbang atau padang
terbang untuk tujuan penyediaan Perkhidmatan Udara Luar Bandar (RAS) akan
diteruskan tertakluk kepada kedudukan kewangan negara. Kementerian akan
mempertimbangkan permohonan tersebut sekiranya terdapat keperluan mendesak
penduduk-penduduk di kawasan pedalaman negara, khususnya di Sabah dan Sarawak.
Kementerian akan mengemukakan permohonan kepada Unit Perancang Ekonomi untuk
menaik taraf dan membina mana-mana lapangan terbang berdasarkan laporan NASP
yang disebut-sebutkan.

Begitu juga, menjawab persoalan Yang Berhormat Lahad Datu mengenai
Lapangan Terbang Lahad Datu, iaitu kementerian akan mempertimbangkan...

Tuan Loke Siew Fook [Seremban]: Penjelasan.

Datuk Seri Ir. Dr. Wee Ka Siong: ...projek menaik taraf Lapangan Terbang
Lahad Datu selepas kajian NASP disiapkan.

Tuan Yang di-Pertua...

Tuan Loke Siew Fook [Seremban]: Penjelasan.

Datuk Seri Ir. Dr. Wee Ka Siong: Ya.

Tuan Loke Siew Fook [Seremban]: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Seremban.

Tuan Loke Siew Fook [Seremban]: Saya hendak mendapatkan penjelasan
daripada Yang Berhormat Menteri berkenaan dengan status Lapangan Terbang
Antarabangsa Kulim (KXP). Walaupun saya difahamkan ini adalah satu inisiatif daripada
pihak swasta dan telah banyak kali diuar-uarkan pembinaan lapangan terbang ini.
Setahu saya, tidak ada apa-apa kelulusan diberikan oleh Kementerian Pengangkutan
