66 DR.05.10.2021

Nombor dua, walaupun seseorang itu bukan merupakan ahli pentadbiran,
macam saya tetapi apabila kita bercakap tentang conflict of interest ini, dinamiknya
adalah berterusan. Jadi, sepanjang mempengerusikan apa-apa persidangan itu,
sekiranya beliau tidak perlu membuat apa-apa ruling mengenai perkara-perkara yang
dinasihati beliau, maka saya rasa beliau tidak mempunyai apa-apa conflict of interest.

Serupalah macam saya, ramai orang kata saya ada masalah conflict of interest
dengan Peguam Negara sebab beliau abang saya. Akan tetapi sekiranya perkara itu
dibincangkan, saya boleh mempengerusikannya. Akan tetapi kalau saya hendak buat
ruling, maka waktu itu conflict of interest akan timbul, maka saya akan recuse,
mengecualikan diri saya.

Samalah juga dengan Yang Berhormat Pengerang, sekiranya apa-apa ruling
perlu dibuat oleh beliau, maka sudah tentulah dan saya pasti beliau akan mengecualikan
diri beliau daripada mempengerusikan pada waktu itu. Beliau pun seorang /awyer,
malah beliau belajar bersama-sama saya. Ya, itu pandangan saya dan itu pegangan
saya. Terima kasih.

Tuan Wong Hon Wai [Bukit Bendera]: Ya, Tuan Yang di-Pertua. Itu tafsiran
Speaker tetapi pada pandangan orang ramai, beliau ialah special advisor to the Prime
Minister. Dia bukan special advisor to the sembarangan orang.

Tuan Yang di-Pertua: Betul.

Tuan Wong Hon Wai [Bukit Bendera]: So, memang ada conflict of interest
yang amat besar.

Tuan Yang di-Pertua: Betullah, memang itu tetapi... betul-betul.

Tuan Wong Hon Wai [Bukit Bendera]: Untuk menjaga kedudukan beliau,
eloklah lantik orang lain.

Tuan Yang di-Pertua: Tidak apa.

Tuan Wong Hon Wai [Bukit Bendera]: Untuk menjaga kedudukan beliau, saya
nasihat Tuan Yang di-Pertua untuk...

Tuan Yang di-Pertua: Yang Berhormat, itu pandangan...

Tuan Wong Hon Wai [Bukit Bendera]: ...Mengecualikan beliau daripada Chair
of Speaker.

Tuan Yang di-Pertua: Yang Berhormat, itu pandangan saya dan pegangan
saya dan keputusan saya, ya. Sekiranya beliau berada dalam satu situasi conflict of
interest, maka sudah tentu dan saya pasti beliau akan mengecualikan dirinya, malah
saya sendiri akan menyuruh beliau untuk mengecualikan diri beliau. Tolong, tidak ada
masa sudah.

Tuan Chang Lih Kang [Tanjong Malim]: Tuan Yang di-Pertua, Tuan Yang di-
Pertua.

Tuan Yang di-Pertua: Saya jemput Yang Berhormat...

Tuan Chang Lih Kang [Tanjong Malim]: Daripada Tuan Yang di-Pertua
memberikan jaminan, kita ada ramai lagi...

Tuan Yang di-Pertua: Jaminan apa ini? Saya sudah kata, saya sendiri akan
suruh beliau mengecualikan diri beliau kalau ada conflict of interest. Okey?

Tuan Chang Lih Kang [Tanjong Malim]: Tidak, kita ada ramai orang lagi
maksud saya...

Tuan Yang di-Pertua: Itu jaminan saya.

Tuan Chang Lih Kang [Tanjong Malim]: Why can’t Tuan Yang di-Pertua just
pilih daripada kita?

Tuan Yang di-Pertua: Duduk. Yang Berhormat Menteri Kanan Kementerian
Kerja Raya.
