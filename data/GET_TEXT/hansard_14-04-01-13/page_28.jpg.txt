18 DR.05.10.2021

Serendah Bypass adalah sebahagian daripada ECRL jajaran utara. Jadi
daripada segi itu, daripada segi kesalinghubungan dengan KTM di kawasan Yang
Berhormat, Serendah akan berkembang maju. Kawasan ini juga koridor yang
dibangunkan oleh pihak Kerajaan Negeri Selangor.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

Datuk Seri Ir. Dr. Wee Ka Siong: Kita masih lagi berurusan dengan ini.
Mengenai apa Yang Berhormat Pasir Salak bangkitkan. Saya ingin menerangkan
kepada Dewan yang mulia ini, tidak benar. Apa yang berlaku dalam SA5 yang
ditandatangani oleh Kerajaan PH ketika itu, salah satu syaratnya ialah 40 peratus
daripada...

Dato’ Sri Haji Tajuddin bin Abdul Rahman [Pasir Salak]: Syarat sahaja tetapi
tidak dikuti Yang Berhormat Menteri. Syarat sahaja.

Datuk Seri Ir. Dr. Wee Ka Siong: Yang Berhormat, biar saya terangkan. Kita
telah mengambil satu inisiatif untuk mematuhi apa juga SA5 yang ditandatangani.
Daripada kerja-kerja sivil di mana 40 peratus daripada kerja itu perlulah diberikan
kepada kontraktor tempatan, yang pertama. Ini berjumlah RM8.6 bilion. RM8.6 bilion ini
sekurang-kurangnya 30 peratus diberikan kepada bumiputera. Sebuah jawatankuasa
telah dibentuk oleh Kabinet yang disertai oleh pihak MOT, pihak Kementerian
Kewangan, TERAJU juga bersama-sama untuk melihat.

Daripada segi milestone, kita akan mensyaratkan supaya kontraktor atau EPCC
ini iaitu CCCC, mereka kena mengikut apa yang telah dijanjikan dalam SA5 yang
ditandatangani pada tahun 2019. Sebuah jawatankuasa dan MRL ini sebenarnya
dipengerusikan oleh KSN. Cara pemantauan kita buat secara bulanan dan setiap tahun,
kita ada milestone untuk dicapai sehingga 2024 untuk mencapai sasaran 30 peratus
untuk kontraktor bumiputera termasuk juga untuk keseluruhan local contractor 40
peratus. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ini soalan tambahan yang ketiga yang telah saya berikan kepada
ketua backbenchers Yang Berhormat Pasir Salak. Terima kasih.

Ahli Yang Berhormat, saya ingin meneruskan dengan menjemput Yang
Berhormat Kubang Pasu.

Dato’ Wira Haji Amiruddin bin Haji Hamzah [Kubang Pasu]:

Jangan lari jangan lompat,
Tolong jawab soalan saya nombor empat.

4. Dato’ Wira Haji Amiruddin bin Haji Hamzah [Kubang Pasu] minta Menteri
Pertanian dan Industri Makanan menyatakan berapa jumlah yang telah dibelanjakan
daripada RM1 bilion dana jaminan makanan pakej PRIHATIN. Sektor manakah yang
mendapat manfaat daripada dana tersebut dan apakah kesan positif hasil daripada dana
tersebut.

Menteri Pertanian dan Industri Makanan [Datuk Seri Dr. Ronald Kiandee]:

MAF tidak lari tidak lompat,
Duduk di sini menjawab soalan nombor empat.

Terima kasih. Untuk makluman Ahli Yang Berhormat, kerajaan_ telah
mengumumkan pelaksanaan inisiatif Dana Jaminan Makanan berjumlah RM1 bilion
bermula pada bulan Mac 2020 yang lalu bertujuan untuk menjamin bekalan makanan
kekal terjamin dan mencukupi, menstabilkan harga produk pertanian dan
memperkukuhkan ruang pasaran sepanjang tempoh pandemik COVID-19.
