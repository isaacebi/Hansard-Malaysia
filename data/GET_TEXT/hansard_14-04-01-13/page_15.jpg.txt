DR.05.10.2021 5

pengusaha premis penginapan pelancongan seolah-olah tidak mendapat manfaat,
manakala OTA mengaut keuntungan atas angin.

Namun, sebenarnya kedua-dua pihak saling memerlukan satu sama lain untuk
memberi kelebihan kepada pihak masing-masing. Contohnya, syarikat OTA memerlukan
penyertaan banyak premis penginapan pelancongan bagi memberi pilihan yang lebih
dan menarik kepada pengguna. Jika mereka tidak mengenakan terma yang baik kepada
premis penginapan pelancongan, maka hotel ini akan dan boleh beralih ke syarikat yang
lain, OTA yang lain.

Ini secara langsung akan menjejaskan tarikan dan penjenamaan OTA
berkenaan. Pada masa yang sama Tuan Yang di-Pertua, premis penginapan
pelancongan pula boleh menggunakan syarikat OTA untuk akses pasaran yang lebih
luas, tempahan dan pembelian digital yang lebih mudah, penjenamaan ataupun
branding syarikat OTA, serta payment gateway, dengan izin, yang dipercayai oleh
pengguna.

Semua ini memerlukan modal yang besar dan sukar dilaksanakan secara
sendirian. Maka, jaringan peniagaan kedua-dua pihak ini adalah saling berkait dan boleh
mempengaruhi perbincangan terma mereka. Justeru, hubungan kerjasama perniagaan
di antara syarikat OTA dengan pengusaha premis penginapan pelancongan ini
merupakan salah satu alternatif perniagaan untuk menjual bilik pada harga yang
kompetitif kepada tetamu.

Pengusaha premis penginapan pelancongan mempunyai pilihan untuk
bekerjasama dengan mana-mana syarikat OTA atau memilih untuk menjual terus bilik
hotel tanpa melalui perkhidmatan syarikat OTA, seterusnya memperoleh keuntungan
maksimum tanpa perlu berkongsi jualan dan keuntungan tersebut dengan syarikat OTA.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan kedua, saya jemput Yang Berhormat Ledang.

Tuan Syed Ibrahim bin Syed Noh [Ledang]: Terima kasih Tuan Yang di-
Pertua. Saya difahamkan MOTAC dengan kerjasama Malaysia Productivity Corporation
(MPC) dan KPKT telah memulakan proses untuk mendaftarkan premis yang
disenaraikan dalam platform Airbnb dan Airbnb juga bekerjasama dan mahu semua
premis didaftarkan sebagai penginapan jangka pendek.

01020

Apakah_ status pendaftaran Airbnb dan bilakah ia dapat dijalankan
penguatkuasaan termasuk penggunaan cukai pelancongan supaya ia level the playing
field dengan hotel bajet? Terima kasih.

Dato’ Sri Hajah Nancy Shukri: Terima kasih Yang Berhormat, terima kasih
Tuan Yang di-Pertua. Sebenarnya, MPC bertindak sebagai pemudah cara dan
sekretariat yang telah membangunkan Garis Panduan Short-term Residential
Accommodation yang di sini ialah Airbnb bagi memastikan semua jenis premis
penginapan di Malaysia didaftarkan secara sistematik pada masa hadapan.

Di antara elemen utama yang digariskan adalah pendaftaran, pelesenan,
kawalan kacau ganggu, kutipan cukai dan tempoh penginapan. Soalan Yang Berhormat
tadi bertanya tentang statusnya. Sebenarnya kami-— seperti juga homestay ya. Setelah ia
diurus oleh pihak KPKT untuk mendaftarkan kesahihan sesuatu premis itu maka ia akan
dikemukakan kepada pihak MOTAC.

Jadi setakat ini, kami di MOTAC belum lagi mendaftar. Yang Berhormat, belum
lagi kami mendaftar Airbnb kerana ia perlu melalui satu proses yang sebelum kami iaitu
pre- process untuk pendaftaran daripada segi membenarkan ia menjadi satu tempat
untuk penginapan itu.

Jadi, proses yang lain itu adalah mungkin ia nya lebih sesuai di bawah KPKT
Yang Berhormat ya, Terima kasih.
