28 DR.05.10.2021

Dato’ Dr. Mah Hang Soon: Terima kasih kepada Yang Berhormat Simpang
Renggam. Saya sebenarnya hairan perkara-perkara yang tidak berkaitan dengan vaksin
ini dibangkitkan oleh mantan Menteri Pendidikan di sini. Jadi sudah tentunya saya rasa
lebih baik kalau ia dibangkitkan dalam debate dan sebagainya.

Tuan Yang di-Pertua: Boleh jawab bertulis lah Yang Berhormat.
Dr. Maszlee bin Malik [Simpang Renggam]: Minta jawab bertulis ya.
Tuan Yang di-Pertua: Ya, jawab bertulis lah Yang Berhormat ya.

Dr. Maszlee bin Malik [Simpang Renggam]: Okey, terima kasih Tuan Yang di-
Pertua.

Tuan Yang di-Pertua: Terima kasih. Seterusnya Yang Berhormat Dato’ Seri
Tiong. Silakan.

01150

9. Dato’ Seri Tiong King Sing [Bintulu] minta Menteri Pertanian dan Industri
Makanan menyatakan:

(a) apakah rancangan pihak kementerian dalam membantu para
petani kampung yang mengusahakan pertanian kecil-kecilan
untuk menjualkan hasil tanaman mereka terutamanya di
kawasan pinggir bandar; dan

(b) apakah inisiatif dan rancangan terkini pihak kementerian
dalam membantu para pengusaha pertanian skala kecil dan
sederhana dalam segi kewangan atau peralatan.

Timbalan Menteri Pertanian dan Industri Makanan | [Datuk Seri Haji Ahmad
bin Hamzah]: Bismillahi Rahmani Rahim. Tuan Yang di-Pertua, untuk makluman Abhli
Yang Berhormat, selain bantuan input pertanian, kementerian juga menyediakan
pelbagai bantuan dan insentif untuk membantu para petani kampung yang
mengusahakan pertanian secara kecil-kecilan menjual hasil tanaman mereka.

Antara inisiatif yang dilaksanakan adalah seperti berikut. Pertamanya, untuk
membangunkan pusat pengumpulan ladang (PPL) di bawah Program Ladang Kontrak
MAFI sebagai pusat pengumpulan hasil pertanian daripada petani ke kawasan
setempat. Melalui program ini, MAFI dapat membangunkan usahawan pemasar di
samping untuk menyediakan ruang pemasaran kepada pengeluar hasil pertanian.
Sehingga kini, terdapat 186 PPL di seluruh negara dengan nilai kendalian sebanyak
RM19 juta.

Selain itu, kementerian juga melalui LPP telah menyediakan 162 buah Peladang
Outlet yang beroperasi di Semenanjung Malaysia, Sabah dan juga Wilayah Persekutuan
Labuan yang bertindak sebagai pusat pengumpulan pemasaran dan juga pengedaran
dan menjual hasil-hasil pertanian peladang dan juga petani dengan nilai transaksi jualan
yang mencecah melebihi RM89 juta yang melibatkan jualan hasil pertanian sebanyak
32,433 metrik tan.

Keduanya, bantuan khidmat pemadanan perniagaan dengan outlet peruncitan
usahawan pemasar yang dibimbing oleh FAMA seperti pasar tani kekal (PTK),
AgroBazaar Kedai Rakyat (AKR) dan juga AgroBazaar Rakyat (ABR). Petani boleh
menghubungi pejabat FAMA daerah terdekat bagi mendapatkan bantuan pemadanan
perniagaan dengan usahawan pemasar yang berhampiran.

Ketiganya, pengeluar yang mempunyai kemampuan dan juga lokasi pasaran
yang strategik boleh memohon insentif peralatan pemasaran di bawah Program Gerai
Buah-buahan Segar. Selain itu, petani juga boleh memohon untuk berniaga di pasar tani
yang berhampiran.

Untuk makluman Tuan Yang di-Pertua, sehingga 31 Ogos 2021 kita telah
mempunyai sebanyak 329 gerai buah-buahan segar dan juga 312 pasar tani dengan
