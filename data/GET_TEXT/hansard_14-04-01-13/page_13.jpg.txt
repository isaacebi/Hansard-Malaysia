DR.05.10.2021 3

01010

Ini melibatkan subsidi sebagai contoh. Kerajaan sentiasa mengkaji perkara ini
mengambil kira kepentingan pengguna, rakyat Malaysia, bertujuan untuk mengurangkan
beban rakyat. Mengenai permintaan Ahli Yang Berhormat supaya diadakan libat urus
berkaitan dengan rasionalisasi subsidi, insya-Allah kita akan kemukakan kepada
Kementerian Kewangan untuk pertimbangan.

Begitulah juga berkaitan dengan Dasar Tenaga Negara. Dasar ini sudah hampir
dua tahun dalam pertimbangan kerajaan. Kita ada beberapa perkara yang agak serius,
yang perlu diputuskan. /nsya-Allah kita akan aturkan satu sesi libat urus untuk Ahli Yang
Berhormat.

Ada dua perkara tadi Yang Berhormat bangkitkan. Pertama ialah berkaitan
rasionalisasi subsidi. Ini diterajui oleh Kementerian Kewangan. Kita akan sampaikan
permohonan ini kepada Menteri Kewangan.

Kedua ialah Dasar Tenaga Negara yang diterajui oleh Unit Perancang Ekonomi
dengan kerjasama daripada KETSA dan juga KASA. Mengenai permohonan Yang
Berhormat tadi, insya-Allah kita akan mempertimbangkan permohonan Ahli Parlimen
kedua-dua belah pihak terlibat dalam libat urus untuk merangka Dasar Tenaga Negara
yang baharu. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua, saya jemput Yang Berhormat Sibuti.

Tuan Lukanisman bin Awang Sauni [Sibuti]: Okey, terima kasih Yang
Berhormat Menteri. Saya ingin bertanya kepada Yang Berhormat Menteri berkenaan
tentang apakah hala tuju pihak kementerian dan juga IPU, berkenaan tentang Dasar
Penghasilan Tenaga Hidrogen? Juga, kita mempunyai banyak sumber gas dan juga di
Sarawak menggunakan sumber air untuk menghasilkan hidrogen.

Apakah hala tuju yang tertentu? Juga, permintaan kepada tenaga hijau adalah
sangat tinggi memandangkan negara seperti Singapura sanggup untuk mendapatkan
sumber tenaga hijau dari Australia. Apakah langkah-langkah ke depan untuk kita
menghasilkan lebih banyak tenaga hijau dan juga menjual tenaga tersebut untuk
menjana pendapatan negara?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, dua minit.

Dato’ Sri Mustapa bin Mohamed: Terima kasih Tuan Yang di-Pertua. Tenaga
hijau adalah satu isu yang penting, disentuh oleh Yang Amat Berhormat Perdana
Menteri dalam ucapan RMKe-12 di Dewan yang mulia ini. Dalam bidang hidrogen,
Sarawak mendahului negeri-negeri lain dalam Malaysia. Satu shipment sudah pun
dihantar ke Jepun— tenaga hijau ini dan permintaan yang cukup— masa depan ini,
sudah pasti semakin tinggi apabila semua negara menuju ke arah, dengan izin, low
carbon economy.

Jadi susulan itu, maka pihak Malaysian Industry-Government Group for High
Technology (MiGHT) dan juga pihak Akademi Sains Malaysia serta MOSTI telah pun
membuat beberapa pembentangan kepada kerajaan, termasuk Unit Perancang
Ekonomi. Ini antara perkara yang perlu kita embrace ataupun kita perlu amalkan dalam
negara kita, dalam konteks untuk merancakkan pertumbuhan ekonomi hijau, dalam
konteks ekonomi kitaran, untuk kita amalkan amalan pengeluaran dan consumption
production practices yang sustainable, dengan izin. Maka, kita tidak ada pilihan.

Saya ingin memaklumkan Dewan yang mulia ini, memang dalam kerajaan,
beberapa perbincangan telah diadakan dan mengikut pakar-pakar dalam negara,
Malaysia mempunyai potensi besar bukan sahaja untuk membekalkan tenaga hidrogen
untuk keperluan dalam negara eksport, tetapi boleh menjadi salah sebuah negara
pengeluar utama di dunia. Dalam negara kita, negeri Sarawak adalah negeri yang paling
ulung, paling terkehadapan dalam aspek ini. Terima kasih Tuan Yang di-Pertua.
