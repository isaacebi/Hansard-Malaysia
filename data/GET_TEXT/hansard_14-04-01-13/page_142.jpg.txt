132 DR.05.10.2021

tidak dibaik pulih kerana saya tahu inilah antara perkara yang menjadi punca kemasukan
banyak penceroboh-penceroboh khususnya pendatang asing tanpa izin ke pantai timur
Sabah ini kerana perairan kita ini radar tidak berfungsi.

Jadi minta penjelasan daripada Yang Berhormat Menteri. Terima kasih.

Dato’ Seri Hamzah bin Zainudin: Terima kasih Yang Berhormat Sepanggar.
Saya tahu tentang kedudukan pejabat yang masih lagi disewa. Walau bagaimanapun,
kita sedang mengkaji untuk mencari tapak dan melihat kesesuaian untuk kita mendirikan
pejabat yang baharu.

Tentang kedudukan radar di Pantai Timur Sabah, kita akan tidak lama lagi
memanggil tender tentang projek tersebut.

Yang Berhormat Batu dan Yang Berhormat Jerai pula telah bertanyakan
mengenai status siasatan kes kematian dalam lokap polis. Prestasi terkini program
Community Policing dan Volunteer Smartphone Patrol (VSP) dan perbezaan antara
Rang Undang-undang Suruhanjaya Bebas Tata Kelakuan Polis (IPCC) yang akan
menggantikan cadangan penubuhan Suruhanjaya Bebas Aduan dan Salah Laku Polis
(IPCMC).

Untuk makluman Ahli-ahli Yang Berhormat, bagi tempoh dari 1 Januari 2021
hingga 30 September 2021, sebanyak 10 kes kematian dalam lokap PDRM dilaporkan.
Daripada jumlah ini, empat kematian melibatkan lelaki Melayu iaitu dua di Perak, satu
Pahang dan satu Pulau Pinang.

Manakala satu kematian melibatkan perempuan Melayu di Johor. Dua kematian
melibatkan lelaki Cina iaitu masing-masing satu di Pulau Pinang dan Kuala Lumpur.
Kematian melibatkan dua orang lelaki India masing-masing dilaporkan di Melaka dan
Selangor manakala satu kematian melibatkan warganegara asing yang dilaporkan di
Sabah.

Sehingga kini mahkamah telah memerintahkan satu kes dalam prosiding inkues
dan sembilan kes lagi masih dalam siasatan. Berdasarkan statistik sedia ada, tidak ada
sebarang diskriminasi yang berlaku terhadap mana-mana kaum semasa OKT atau
orang kena tuduh berada dalam tahanan PDRM. Saya juga ingin menjelaskan bahawa
peratusan kematian dalam lokap adalah sangat kecil. Statistik kematian mengikut tahun
adalah seperti berikut.

Saya hendak jelaskan supaya isu ini tidak lagi dijadikan isu perkauman. Jadi
saya hendak jelaskan sejelas-jelasnya supaya semua Ahli Yang Berhormat yang
membangkitkan isu ini daripada dahulu kebanyakan Ahli Yang Berhormat yang sama
sahaja. Jadi saya hendak jelaskan.

Puan Maria Chin binti Abdullah [Petaling Jaya]: Yang Berhormat Menteri...
Tuan Karupaiya a/l Mutusami [Padang Serai]: [Bangun]
Puan Kasthuriraani a/p Patto [Batu Kawan]: [Bangun]

Dato’ Seri Hamzah bin Zainudin:

Pecahan kematian (orang)

Jumlah
Daftar di | Jumlah
Tahun Lokap Kematian r
(Peratusan)| = |] Gg | 5 | PB >s
(orang) e|2| 2 | 27 | gs
S > » A s es
11
2016 113,111 (0.011%) 5 a 3 1 1

