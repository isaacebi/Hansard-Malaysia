38 DR.05.10.2021

usaha kerajaan untuk memperhebatkan industri eksport negara, adakah Yang
Berhormat Menteri akan memperhalusi cadangan untuk meluluskan kegunaan medical
hemp ataupun medical marijuana untuk dieksport juga keluar negara, khususnya apabila
perbincangan ini bukan berlaku baru-baru ini tetapi telah pun dibincangkan sampai ke
proses muktamad.

Saya rasa Yang Berhormat Menteri pun tahu, iaitu pada bulan Februari 2020
sebelum kerajaan tumbang, sudah pun kajian dilakukan oleh Profesor Aishah daripada
USM dan sudah ada mesyuarat penyelarasan bagi tujuan dalam negara dan untuk
eksport ke luar negara. Adakah Yang Berhormat Menteri akan bincangkan perkara ini di
peringkat Jemaah Menteri? Terima kasih.

Dato’ Seri Mohamed Azmin bin Ali: Terima kasih Yang Berhormat Muar.
Memang benar kita bersama dalam pentadbiran yang lalu. Perkara ini telah pun
dibincang, dibentang dalam Mesyuarat Jemaah Menteri. Beberapa pandangan telah
dikemukakan. Kita juga telah engaged dengan beberapa pihak termasuk academician
dan juga pihak swasta untuk melihat potensi industri ini.

Namun, saya harus merujuk semula, apakah status perkara ini kerana ia juga
melibatkan beberapa pindaan akta oleh Kementerian Kesihatan Malaysia yang telah
dibentangkan dalam mesyuarat yang lalu. Namun, kita harus melihat daripada perspektif
yang lebih besar tentang keperluan industri ini diperkembangkan, namun mestilah
mengikut lunas-lunas peruntukan undang-undang yang sedia ada. Terima kasih Yang
Berhormat Muar.

Tuan Yang di-Pertua, kehadiran syarikat-syarikat MNC pastinya akan membuka
peluang kepada syarikat tempatan, khususnya PMKS untuk menjadi sebahagian
daripada rantaian bekalan global. Bagi membolehkan PMKS memanfaatkan peluang ini,
kerajaan telah mengambil dua pendekatan bagi meningkatkan kesiapsiagaan dan daya
saing PMKS. Bagi menjaga masa yang telah diperuntukkan oleh Tuan Yang di-Pertua,
saya akan menyebut insiatif-inisiatif yang sedang dan akan dilakukan. Perinciannya
akan saya kemukakan secara bertulis kepada Dewan yang mulia ini.

Tuan Yang di-Pertua: Silakan.

Dato’ Seri Mohamed Azmin bin Ali: Pertama, kerajaan memperkenalkan
beberapa insentif geran serta skim pembiayaan mudah untuk meningkatkan keupayaan
syarikat tempatan dalam mengeluarkan produk dengan lebih cekap dan kos kompetitif
melalui automasi.

Insentif Elaun Modal Automasi bertujuan mempercepat peralihan syarikat
tempatan ke arah pengautomasian dan meningkatkan produktiviti. Sehingga 30
September 2021, sebanyak 421 syarikat telah diluluskan Insentif Elaun Modal Automasi.
Manakala, Skim Pembiayaan Mudah bagi Automasi dan Pemodenan di bawah MIDF
adalah untuk meningkatkan produktiviti dan kapasiti pengeluaran melalui pemodenan
dan pengautomasian proses pengeluaran serta mengurangkan kebergantungan tenaga
buruh asing.

Sejak diperkenalkan sejak tahun 2007 sehingga 31 Ogos 2021, MIDF telah
meluluskan pembiayaan kasar berjumlah sebanyak RM3.8 bilion kepada 556 syarikat.
Bagi tempoh Januari sehingga Ogos 2021, MIDF telah membiayai sebanyak RM231.4
juta untuk membantu 65 syarikat.

Industry4WRD telah menggariskan dua program iaitu Readiness Assessment di
bawah MPC dan juga Industry4WRD /ntervention Fund di bawah MIDA untuk membantu
syarikat dalam transformasi ke arah Industri 4.0 yang merangkumi aspek mengenal pasti
tahap pendigitalan dan pelaksanaan transformasi digital.

Sejak tahun 2019 hingga Ogos 2021, sebanyak 1,030 PKS telah dipilin untuk
menjalani RA, di mana 962 syarikat adalah daripada sektor perkilangan manakala baki
68 syarikat adalah daripada sektor perkhidmatan berkaitan pengilangan. Bagi Dana
Intervensi sehingga 30 September 2021 sebanyak 304 permohonan telah diterima dan
154 syarikat telah diluluskan dengan jumlah peruntukan sebanyak RM54.3 juta.

Di bawah RMKe-12, sejumlah RM100 juta telah dicadangkan untuk RA dan
Intervention Fund. Pelbagai program pemasaran produk dan perkhidmatan halal telah
