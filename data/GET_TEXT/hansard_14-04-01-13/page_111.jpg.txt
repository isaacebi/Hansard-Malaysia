DR.05.10.2021 101

Dr. Maszlee bin Malik [Simpang Renggam]: Yang Berhormat Menteri. Terima
kasih Tuan Yang di-Pertua. Kebetulan yang dijawab itu berkaitan dengan perbahasan
yang telah saya bawakan. Jadi Yang Berhormat Menteri, kalau kita linat contoh misali
kejayaan TVET di dunia mutakhir ini ialah model negara Jerman. Itu yang telah saya
bawakan dalam perbincangan saya.

Jadi, soalan saya begitu straight forward. Satu, apakah kita akan ikut sistem
TVET Jerman seperti mana yang pernah kami cuba lakukan, yang pertama. Keduanya,
kita dapati juga antara kejayaan model Jerman ialah mereka mempunyai center of
excellence. Kita pernah cuba memutuskan dahulu, Yang Berhormat mantan Menteri
Tenaga pun kita pernah berusaha iaitu untuk menubuhkan center of excellence di setiap
negeri menggunakan model PSDC di Pulau Pinang. PSDC telah terlibat.

Ketiga, adakah Yang Berhormat Menteri telah melakukan libat urus dengan
PSDC untuk mengembangkan model mereka yang telah berjaya dan diiktiraf oleh
pelbagai pihak? Termasuk ketika saya ke Jerman, mereka memuji model PSDC. Adakah
pihak kementerian akan membawa model tersebut dan telah melakukan libat urus untuk
dikembangkan ke seluruh negeri? Terima kasih Tuan Yang di-Pertua.

Datuk Seri M. Saravanan: Terima kasih Tuan Yang di-Pertua. Memandangkan
masa begitu singkat dan saya memang ada jawapan untuk isu-isu yang telah
dibahaskan oleh Yang Berhormat Simpang Renggam dan juga Ahli-ahli Yang Berhormat
lain, maka izinkan saya meneruskan dengan jawapan-jawapan sedia ada dan sekiranya
sempat, saya bagi peluang kepada Ahli-ahli Yang Berhormat.

Dr. Maszlee bin Malik [Simpang Renggam]: Yang Berhormat Menteri, saya
kira itu antara soalan yang saya bawa dalam perbahasan.

Dato’ Ngeh Koo Ham [Beruas]: Beruas.

Datuk Seri M. Saravanan: Mengenai isu yang dibangkitkan PSDC, pihak
kementerian tiada halangan. Tempoh hari Yang Berhormat Port Dickson pun telah
bangkitkan isu yang sama. Maka kita lihat yang terbaik, kita tidak kira daripada segi
ideologi politik, kita akan terima.

Puan Maria Chin binti Abdullah [Petaling Jaya]: [Bangun]
Tuan M. Kulasegaran [Ipoh Barat]: [Bangun]

Datuk Seri M. Saravanan: Saya setuju dengan pandangan Yang Berhormat.
Saya telah mengkaji secara mendalam, PSDC adalah merupakan salah satu institusi
penuh dengan kebolehan dan kewibawaan. Maka, kita tidak ada masalah. Apabila ada
sesuatu institusi yang akan membawa kebaikan kepada negara, Kementerian Sumber
Manusia dan kerajaan sentiasa bersedia bekerjasama dan memberi sebarang bantuan
yang perlu. Seterusnya Tuan Yang di-Pertua, izinkan saya...

Tuan M. Kulasegaran [Ipoh Barat]: Yang Berhormat, Yang Berhormat, kalau di
sini Yang Berhormat hanya datang untuk membaca polisi, it doesn’t serve any purpose.

Datuk Seri M. Saravanan: Yang Berhormat, sila duduk. Selepas saya jawab...
Tuan M. Kulasegaran [Ipoh Barat]: Sekurang-kurang...

Datuk Seri M. Saravanan: No. Can you just sit down. Once | answer, tidak
berapa puas, barulah soalan. Tolonglah, tolong.

Tuan M. Kulasegaran [Ipoh Barat]: / know, | know. Tak, sekurang-kurang
jawab soalan daripada kita fasal perkara yang saya bangkitkan. Yang Berhormat pun
ada jawab sebelum ini, mengenai gaji. Mengenai gaji.

Datuk Seri M. Saravanan: Tuan Yang di-Pertua, /et me answer the question.
Saya belum jawab lagi. Yang Berhormat, Yang Berhormat, saya baru habis mukadimah.
Sabarlah. Duduk, duduk dahulu.

Tuan M. Kulasegaran [Ipoh Barat]: 10 minit belum habis lagi? Satu dari- one
third already ready over.

Datuk Seri M. Saravanan: Yang Berhormat, duduk. Duduklah dahulu, Yang
Berhormat. Ini Ahli-ahli Yang Berhormat kan, belajarlah adab sopan sedikit. Tuan Yang
