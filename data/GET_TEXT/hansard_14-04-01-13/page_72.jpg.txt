62 DR.05.10.2021

yang besar serta kedudukan luaran mata asing bersih berjumlah RM1.1 trilion atau 75.6
peratus daripada KDNK pada akhir Jun 2021.

Soalan kedua Yang Berhormat, adalah berkaitan apakah langkah-langkah
kerajaan untuk kita mengelakkan penarafan ini terjejas. Penarafan kredit ke atas
Malaysia didorong oleh pertamanya, ekonomi negara yang pelbagai dan kompetitif.
Keduanya, sumber asli yang mencukupi. Ketiganya ialah prospek pertumbuhan ekonomi
jangka masa sederhana yang kukuh. Keempat, ketersediaan simpanan domestik yang
besar dapat menyokong paras hutang yang tinggi dan mengurangkan risiko kecairan.

Untuk makluman Yang Berhormat, kerajaan yakin setiap agensi penarafan
mempunyai kaedah penarafan tersendiri dan mereka akan membuat penilaian yang adil
terhadap asas-asas ekonomi negara yang kita kekal kukuh seperti mana yang telah
saya nyatakan tadi. Dasar fiskal dan monetary yang fleksibel dan prospek pertumbuhan
ekonomi pada masa hadapan yang lebih baik berbanding negara-negara lain dalam
kategori penarafan yang sama.

Untuk makluman Yang Berhormat, kerajaan hari ini akan kembali melaksanakan
langkah_ konsolidasi fiskal setelah ekonomi pulih semula dan kerajaan akan
memperkemaskan Yang Berhormat berkaitan strategi hasil jangka sederhana, medium-
term revenue strategy secara beransur-ansur dalam memastikan kemapanan sumber
kewangan negara. Kedua Yang Berhormat, yang paling penting adalah pembaharuan
fiskal khususnya melalui penggubalan Akta Tanggungjawab Fiskal (FRA) dan kita
lakukan ini adalah untuk penambahbaikan pengurusan fiskal yang lebih telus.

Tuan Noor Amin bin Ahmad [Kangar]: Timbalan Menteri, boleh?
Tuan Mohd Shahar bin Abdullah: Boleh saya pergi ke hutang negara sekejap?
Tuan Noor Amin bin Ahmad [Kangar]: Okey.

Tuan Mohd Shahar bin Abdullah: Tuan Yang di-Pertua, berkaitan hutang
negara yang sememangnya dibangkitkan oleh Yang Berhormat Kangar. Yang Berhormat
Kangar mempersoalkan apakah langkah kerajaan untuk merasionalkan hutang kerajaan
dalam tempoh RMKe-12.

Untuk makluman Yang Berhormat sememangnya Yang Berhormat ketahui
kerajaan sekarang ini berada dalam keadaan defisit. Kerajaan perlu membuat pinjaman
bagi membiayai pakej-pakej bantuan selain projek pembangunan bagi menyokong
objektif RMKe-12. Akan tetapi untuk makluman Yang Berhormat, kedudukan hutang
kerajaan pada masa ini adalah kekal terkawal.

Pada akhir Ogos 2021 hutang negara mencatat RM965.3 bilion atau 63.3
peratus daripada KDNK. Manakala hutang statutori yang merangkumi instrumen MGS,
MGIl, MITD mencatatkan 59.2 peratus daripada KDNK sehingga Ogos 2021. Yang
Berhormat ia masih berada di bawah 60 peratus daripada KDNK yang telah ditetapkan.

Perbelanjaan yang kita lakukan Yang Berhormat sudah pastinya akan memberi
impak berganda kepada ekonomi rakyat. Reformasi fiskal melalui apa yang telah saya
sebutkan tadi Akta Tanggungjawab Fiskal dan rangka kerja fiskal rangka sederhana dan
kita juga akan lakukan konsolidasi fiskal yang akan disokong. Pertamanya, mengkaji dan
menambah baik sistem percukaian sedia ada. Keduanya, kita memperluaskan asas
hasil. Ketiganya, kita memanfaatkan potensi sektor tidak formal. Keempatnya, kita
mengurangkan amalan kurang lapor dan isytihar. Keempat, kita mengurangkan ketirisan
cukai serta yang berikutnya kita menambah baik pentadbiran cukai melalui pengurusan
data...

Dr. Maszlee bin Malik [Simpang Renggam]: Yang Berhormat Timbalan
Menteri.

[Tuan Yang di-Pertua mempengerusikan Mesyuarat]

Tuan Mohd Shahar bin Abdullah: ...Yang berkesan dan berinteraksi data
dengan agensi lain. Itu sebabnya — sabar Yang Berhormat. Itu sebabnya apabila kita
lakukan langkah konsolidasi fiskal ini disertai dengan kutipan hasil lebih baik pasca krisis
