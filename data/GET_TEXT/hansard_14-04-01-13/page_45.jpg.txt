DR.05.10.2021 35

dalam bentuk pengecualian cukai langsung dan tidak langsung. Bagi aktiviti
pemasangan dan _ pengilangan kenderaan EV, pembuatan komponen_ serta
pembangunan ekosistem seperti fasiliti pengecasan. Antara insentif yang dinikmati oleh
OEM adalah taraf perintis, elaun cukai pelaburan serta pengecualian duti import dan
eksais.

Melangkah ke hadapan bagi mempertingkatkan pelaburan dan permintaan
dalam industri EV, kerajaan sedang mengenal pasti strategi baharu yang melibatkan
penawaran pakej insentif yang merangkumi insentif untuk menggalakkan penggunaan
EV oleh rakyat tempatan.

Usaha ini adalah sejajar dengan dasar pelaburan baharu negara berlandaskan
Aspirasi Pelaburan Nasional (NIA) yang memberi fokus kepada usaha untuk menarik
pelaburan yang mempunyai tahap kompleksiti ekonomi yang tinggi dan berteknologi
maju serta memenuhi kerangka Environmental, Social and Governance (ESG).

Kementerian sedang memperhalusi cadangan’ pakej_ insentif untuk
menggalakkan penggunaan EV yang antara lain pengecualian cukai jalan, pengecualian
cukai pendapatan kepada individu yang memasang stesen pengecasan EV dan juga
insentif kepada pembeli EV melalui pelepasan cukai pendapatan.

Malaysia telah berjaya menarik pelaburan daripada SK Nexilis daripada Korea
bernilai RM4.3 bilion untuk mengeluarkan kerajang tembaga atau dengan _ izin
electrodeposited copper foil yang digunakan bagi penghasilan bateri EV. Industri ini
dibangunkan di negeri Sabah yang akan membuka peluang pekerjaan baharu yang
berteknologi dan berkemahiran tinggi.

Pelaburan SK Nexilis ini merupakan yang pertama di luar Republik Korea dan ini
membuktikan keyakinan pelabur asing terhadap Malaysia sebagai destinasi pelaburan
yang unggul dalam industri EV. Semua inisiatif ini dilihat mampu menyumbang ke arah
merealisasikan hasrat kerajaan bagi menjadi negara neutral karbon seawal-awalnya
pada tahun 2050.

Tuan Yang di-Pertua, Yang Berhormat Bayan Baru membangkitkan isu prestasi
perdagangan termasuk aktiviti import dan eksport serta usaha-usaha membantu
perkembangan SME. Untuk makluman Dewan yang mulia ini, salah satu fokus kerajaan
dalam memulihkan ekonomi negara adalah pelaksanaan dasar-dasar perdagangan dan
pelaburan yang terbuka, telus serta mesra perniagaan termasuk meratifikasikan RCEP...

Datuk Seri Haji Anmad bin Haji Maslan [Pontian]: Yang Berhormat Menteri,
boleh mencelah? Sedikit sahaja.

Datuk Seri Panglima Wilfred Madius Tangau [Tuaran]: Penjelasan. Tuan
Yang di-Pertua, penjelasan.

Dato’ Seri Mohamed Azmin bin Ali: Sekejap, saya habiskan para_ ini.
Termasuk RCEP dan CPTPP. Perjanjian Perdagangan Bebas ini akan berupaya
mempertingkatkan pasaran eksport bagi produk tempatan melalui pengurangan dan
penghapusan duti import di pasaran rakan dagang serta pengurangan halangan (non-
tariff barriers). Yang Berhormat Tuaran.

Datuk Seri Haji Ahmad bin Haji Maslan [Pontian]: Terima kasih Yang
Berhormat Menteri.

Tuan Yang di-Pertua: Yang Berhormat Pontian dahulu.

Dato’ Seri Mohamed Azmin bin Ali: Ya?

Tuan Yang di-Pertua: Yang Berhormat Pontian berdiri dahulu.

Dato’ Seri Mohamed Azmin bin Ali: Ya Yang Berhormat Pontian. Minta maaf.

Datuk Seri Haji Ahmad bin Haji Maslan [Pontian]: Tuan Yang di-Pertua,
kembali kepada EV tadi. EV ini ada beberapa jenis seperti motosikal, kereta, dan bas.
Saya pun sudah melihat ketika di MITI. Masalahnya ialah untuk mendapatkan kenderaan
itu, kosnya agak mahal. Adakah kerajaan memberikan insentif tertentu bagi pengeluaran
kereta EV misalnya dengan harga yang kompetitif?
