DR.05.10.2021 61

Tuan Mohd Shahar bin Abdullah: Reflectionnya Tuan Yang di-Pertua adalah
berkaitan sekiranya harga komoditi naik maknanya daripada segi hasil (revenue) kepada
kerajaan juga akan meningkat. Yang paling pentingnya Tuan Yang di-Pertua dan Dewan
yang mulia ini, kita mesti melihat KDNK negara kiat ditentukan oleh lima sektor ekonomi
iaitu pertanian, perlombongan, perkilangan, pembinaan dan perkhidmatan. Sudah pasti
kelima-lima ini telah menunjukkan prestasi yang cukup baik.

Namun sepertimana yang ditanya oleh Yang Berhormat Baling tadi, tempoh
untuk kita recover semua perkara ini juga harus kita lihat secara spesifik, bukan secara
menyeluruh. Ini kerana, kalau sektor perkilangan itu tidak menjadi masalah tetapi sektor
perkhidmatan seperti tourism, F&B ia mengambil masa yang agak lama. Itu sebabnya
kerajaan akan masuk untuk membuat satu tindakan yang lebih baik bagi memastikan
mereka dapat menjalankan perniagaan yang lebih baik. Silakan Yang Berhormat Muar.

Tuan Syed Saddiq bin Syed Abdul Rahman [Muar]: Yang Berhormat, tiga
soalan ringkas. Pertama sekali, pada belanjawan yang lepas kerajaan telah pun berjanji
untuk memungut dalam RM400 juta daripada syarikat-syariat pengeluar sarung getah
daripada segi peralatan. What is the status update? Soalan ini saya sudah tanya berkali-
kali.

Soalan kedua, kerajaan telah pun menaikkan special draw daripada lapan
kepada 22, berapakah jumlah pendapatan tambahan yang kerajaan dapat pungut
dengan penambahan special draw daripada lapan kepada 22?

Terakhir sekali, soalan yang saya juga bangkitkan dalam ucapan saya. Oleh
sebab, kita melalui situasi yang agak unik, sudah tukar Perdana Menteri tiga kali. Kalau
ikut pekeliling, setiap kali pertukaran itu berlaku atau Parlimen dibubarkan, setiap
Menteri akan diberikan gratuiti dan jumlahnya agak tinggi. Adakah Menteri yang telah
pun kekal bagi tiga-tiga Perdana Menteri, di bawah Kabinet Pakatan Harapan, bawah
Kabinet Perikatan Nasional dan sekarang di bawah Kabinet Keluarga Malaysia, adakah
gratuiti itu datang tiga kali atau disekalikan sahaja. Terima kasih Yang Berhormat.

Tuan Mohd Shahar bin Abdullah: Tuan Yang di-Pertua, soalan yang
dibangkitkan atau isu yang dibangkitkan oleh Yang Berhormat Muar itu saya akan jawab
selepas saya selesai isu menyebabkan hutang negara. Boleh Yang Berhormat Muar?

Tuan Steven Choong Shiau Yoon [Tebrau]: Tebrau. Boleh Tebrau mencelah?
Ya, terima kasih Yang Berhormat Timbalan Menteri atas penjelasan macam mana
negara kita— ekonomi negara kita semakin bertambah baik. Akan tetapi, bagi pelabur-
pelabur asing dan juga komuniti business, satu perkara yang amat penting adalah credit
rating dengan izin, kita. Jadi soalan saya adalah bagaimana status prestasi penarafan
kredit Malaysia terkini? Kedua, apakah langkah-langkah dalam memastikan prestasi
penarafan kredit terus cemerlang di Malaysia? Terima kasih.

Tuan Mohd Shahar bin Abdullah: Terima kasih Yang Berhormat Tebrau atas
isu yang dibangkitkan yang amat signifikan. Bila kita berbicara tentang ekonomi sudah
pasti isu rating ini juga akan menjadi topik perbualan.

01520

Untuk makluman Yang Berhormat, walaupun kita menghadapi krisis COVID-19,
para penggubal dasar mengambil tindakan untuk menguatkuasakan kawalan
pergerakan seperti mana yang telah saya nyatakan tadi dengan penutupan sektor. Ini
semua adalah— tujuan kita adalah untuk membantu ekonomi dan rakyat. Kita telah
laksanakan pelbagai libat urus dengan rating agensi sama ada Moody’s, S&P dan Fitch.

Untuk makluman Yang Berhormat, walaupun ada semakan semula terhadap
penarafan kredit negara oleh Fitch Ratings, ianya akan terus disokong oleh asas-asas
ekonomi yang akan kekal kukuh serta kedudukan luaran negara yang bertahan.
Malaysia untuk makluman Yang Berhormat secara konsisten mencatatkan lebihan
akaun semasa, our current account, lebihan current account, surplus current account
sepanjang dua dekad.

Lebihan akaun semasa terbesar dicatatkan pada tahun 2020 yang berjumlah
RM60 bilion atau bersamaan 4.2 peratus kepada KDNK. Kedudukan ini Yang Berhormat
disokong oleh reserve antarabangsa yang mencukupi aset luaran bank dan korporat
