8 DR.05.10.2021

untuk melahirkan pendidikan yang berkualiti. Menjawab kepada persoalan yang
dikemukakan oleh Yang Berhormat tadi berkaitan dengan Kisona Selvaduray.

01030

Saya pun baca Yang Berhormat. Pada saya, komen yang berunsur perkauman
ke atas pemain badminton perseorangan negara, Kisona Selvaduray baru-baru ini
sepatutnya dan tidak boleh diterima dalam budaya Malaysia yang pelbagai bangsa dan
agama.

Sukan Tuan Yang di-Pertua, telah lama menjadi tapak integrasi perpaduan yang
menyatukan kita semua tidak kiralah apa bangsa kita, apa kaum kita, apa agama kita.
Jadi nasihat saya kepada semua pihak yang ada di luar sana terutama pengguna-
pengguna media sosial ini supaya mengelaklah, jangan bangkitkan api kemarahan dan
api perkauman. Elak daripada menggunakan kata-kata yang boleh menghiris hati dan
juga perasaan kaum yang lain demi kita menjaga perpaduan dan keharmonian keluarga
besar kita iaitu Keluarga Malaysia. Terima kasih Yang Berhormat.

Tuan Haji Ahmad bin Hassan [Papar]: Papar, Papar.
Tuan Ahmad Fadhli bin Shaari [Pasir Mas]: Pasir Mas.
Puan Hannah Yeoh [Segambut]: Segambut.

Timbalan Yang di-Pertua [Dato' Mohd Rashid Hasnon]: Pertanyaan
tambahan yang kedua, saya jemput Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-
Pertua. Saya fikir komen nakal-nakal seperti yang disebut oleh Yang Berhormat Rasah
tadi patut dihantar ke Tabika Perpaduan semula.

Yang Berhormat Menteri, soalan saya, berdasarkan kepada petanda-petanda
dalam Bancian 2020 yang mengunjurkan daripada 30 juta rakyat Malaysia, kaum
bumiputera mewakili 69.8 peratus. Manakala kaum Cina sebanyak 24 peratus dan India
sebanyak 6.8 peratus. Kaum Melayu menunjukkan pertumbuhan peratusan tahunan
yang besar manakala kaum Cina menurun dan kaum India mendatar. Dianggarkan 30
ke 40 tahun akan datang, rakyat Malaysia akan berubah majoritinya Melayu mewakili 82
peratus, ini unjuran.

Dalam situasi majority rule and minority rights, dalam apa jua keadaan sekalipun
sudah tentu majoriti yang matang akan tetap menghargai kewujudan kaum minoriti. Apa
strategi Kementerian Perpaduan Negara dalam menghadapi perubahan demografik ini
yang mengakibatkan berubahnya majoriti dan minoriti dan dalam kita terus meraikan
perpaduan, adakah ia merupakan suatu ancaman terhadap perpaduan? Terima kasih.

Datuk Halimah binti Mohamed Sadique: Tuan Yang di-Pertua, soalan asal
ialah tentang Tadika Perpaduan. Jadi soalan Yang Berhormat ini dah jauh sedikitlah,
sudah jauh sedikit pada jalan yang lain.

Tuan Ahmad Fadhli bin Shaari [Pasir Mas]: Sedikit saja jauh.

Datuk Halimah binti Mohamed Sadique: Saya ingin memaklumkan Tuan Yang
di-Pertua, apa sahaja yang sedang berlaku di peringkat Kementerian Perpaduan
Negara, kementerian sedang merangka satu pelan tindakan iaitu Pelan Perpaduan
Rakyat Malaysia.

Dalam pada itu juga Tuan Yang di-Pertua, kementerian sedang menjalankan
satu kajian yang berkaitan dengan isu-isu yang sedang berlaku berdasarkan kepada
indikator-indikator yang ada untuk kita bangunkan satu Indeks Perpaduan Nasional yang
sedang kita jalankan Yang Berhormat.

Mudah-mudahan dengan adanya kajian ke atas Indeks Perpaduan Nasional ini,
selain daripada perancangan kepada pelaksanaan Pelan Perpaduan Keluarga Malaysia,
kita akan dapat bersama-sama memainkan peranan supaya ia menjadi tanggungjawab
bersama untuk kita terus mengharmonikan perpaduan itu dan ia juga menjadi
tanggungjawab kepada Yang Berhormat. Terima kasih Tuan Yang di-Pertua.
