DR.05.10.2021 59

Tuan Mohd Shahar bin Abdullah: Terima kasih...

Puan Kasthuriraani a/p Patto [Batu Kawan]: Tuan Yang di-Pertua, sedikit
soalan tambahan. Boleh...

Tuan Mohd Shahar bin Abdullah: Boleh saya jawab dulu, atau macam mana?
Puan Kasthuriraani a/p Patto [Batu Kawan]: Berkaitan sedikit.
Tuan Mohd Shahar bin Abdullah: Okey.

Puan Kasthuriraani a/p Patto [Batu Kawan]: Terima kasih Yang Berhormat
Timbalan Menteri. Terima kasih Tuan Yang di-Pertua. Soalan saya adalah seperti ini. Di
Malaysia hari ini, ada lapan peratus warga Malaysia yang tidak mempunyai akaun bank
dan lapan peratus itu kira-kira dalam hampir dua juta rakyat Malaysia yang tidak ada
akaun bank. Daripada dua juta ini, 55 peratus adalah wanita.

Mengikut laporan daripada World Bank dan juga Bank Negara Malaysia, mereka
ini sama ada berpendapatan sangat rendah ataupun tiada pendapatan langsung. Now,
lapan peratus ini sudah pasti tidak dapat menikmati bantuan-bantuan daripada Pelan
Pemulihan Negara, bantuan-bantuan kewangan one-off dan sebagainya.

Maka saya ingin tahu di sini, apakah pelan tindakan dalam tempoh lima tahun
atau kurang oleh Kementerian Kewangan untuk memastikan kita ada zero percent
warga Malaysia yang tidak ada akaun bank? That we don’t have this eight percent
anymore. Apakah langkah-langkah untuk reach out kepada mereka ini? Terima kasih.

Tuan Mohd Shahar bin Abdullah: Tuan Yang di-Pertua, terima kasih tiga
orang Ahli Yang Berhormat yang bertanya beberapa persoalan di bawah sektor
ekonomi. Saya hendak menjawab Tuan Yang di-Pertua, kepada Yang Berhormat Batu
Kawan terlebih dahulu. Yang Berhormat, Kementerian Kewangan bagi komitmen, akses
kepada sistem kewangan negara kita akan pertingkatkan, di mana di bawah Bank
Negara Malaysia, kita mempunyai satu program yang dinamakan Financial Education
Network di mana literasi kewangan ini juga merupakan satu usaha yang dibuat bukan
sahaja Bank Negara Malaysia, tetapi ia melibatkan ramai pihak.

EPF terlibat, Securities Commission terlibat, dan juga pihak PIDM juga terlibat
dan disokong oleh Bank Negara Malaysia. Jangan risau Yang Berhormat, Kementerian
Kewangan akan sentiasa mempertingkatkan dari segi literasi kKewangan dan kita juga
akan memastikan regional gap between Pantai Barat, Pantai Timur juga akan
dikurangkan jurang tersebut.

Saya hendak bagi Tuan Yang di-Pertua, kepada yang dibangkitkan oleh Yang
Berhormat Bagan. Yang Berhormat Bagan, sepertimana Yang Berhormat Bagan sedia
maklum, semasa kita membuat PKP 1.0, Kementerian Kewangan menganggarkan kita
kehilangan lebih kurang RM2.4 bilion untuk satu hari.

01510

Semasa kita buat PKP 2.0, kita kehilangan lebih kurang RM300 juta ke RM400
juta satu hari. PKP 3.0 kita kehilangan — kita menganggarkan kita kehilangan lebih
kurang RM1.1 bilion. Jadi, apa yang disebutkan Yang Berhormat, saya amat memahami
bagaimana suntikan fiskal itu harus diperluaskan kerana bagi Yang Berhormat yang
pentingnya adalah fizikal.

Akan tetapi, sepertimana yang telah dinyatakan pagi tadi Yang Berhormat,
apabila kita memperuntukkan RM530 bilion fiskal dan bukan fiskal, sebanyak RM330
bilion telah kita belanjakan. Itu sebabnya 62 peratus telah dilaksanakan melibatkan 20
juta rakyat dan 2.42 juta perniagaan. Isu cukup atau tidak itu adalah perkara yang
sedang kita pertimbangkan di peringkat Kementerian Kewangan. Semasa sesi libat urus
dengan Yang Berhormat Bagan juga bersama Kementerian Kewangan perkara ini juga
telah dinyatakan.

Saya juga hendak beritahu kepada Yang Berhormat dan Dewan yang mulia ini,
kita peruntukkan RM332.5 bilion dalam Bajet 2021 dan setakat hari ini telah kita
belanjakan sebanyak RM216 bilion iaitu lebih kurang 66 peratus. Sepertimana yang
disebutkan oleh Yang Berhormat Baling tadi, RM65 bilion di bawah Kumpulan Wang
