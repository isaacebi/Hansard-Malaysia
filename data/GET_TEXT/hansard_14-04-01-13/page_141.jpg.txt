DR.05.10.2021 131

memperkasakan APMM bagi membolehkannya melaksanakan tugas kawalan
keselamatan maritim dengan berkesan.

01940

Dalam hal ini, KDN telah mengemukakan permohonan peruntukan di bawah
RP2, RMKe-12 dan Bajet 2022 yang meliputi keperluan aset-aset strategik dan
pembinaan serta penambahbaikan infrastruktur bagi APMM.

Seterusnya Tuan Yang di-Pertua,...
Datuk Mohd Azis bin Jamman [Sepanggar]: Yang Berhormat Menteri...

Dato’ Seri Hamzah bin Zainudin: ...Bagi menangani masalah PATI, KDN
melalui ESSCOM telah mengambil beberapa pendekatan. Antara langkah-langkah yang
telah diambil adalah seperti berikut:

(i) mewujudkan road check point (RCP) di kawasan strategik dan
laluan utama penduduk yang melibatkan anggota PDRM
seperti di RCP Sapi Nangoh dan RCP Kalabakan dalam
membendung aktiviti penyeludupan PATI, barang kawalan dan
sebagainya;

(ii) melaksanakan Op Benteng bagi mengekang kemasukan PATI
dan jenayah rentas sempadan;

(iii) melaksanakan tiga Op Cegah PATI iaitu OCP Utara Sandakan
dan Kudat, OCP Timur Semporna dan OCP Selatan Tawau
yang merangkumi hampir keseluruhan pesisir Pantai Timur
Sabah melibatkan aset laut dari pelbagai agensi di bawah
ESSCOM;

(iv) mempertingkatkan dan menambah_ baik kesiapsiagaan
anggota dan aset di pos-pos kawalan hadapan khususnya di
kawasan 72 laluan tikus yang sering digunakan oleh PATI di
sepanjang sempadan ESSZONE; dan

(v) selain itu arahan perintah berkurung masih diteruskan di
Pantai Timur Sabah yang melibatkan tujuh buah daerah iaitu
Tawau, Semporna, Kunak, Lahad Datu, Kinabatangan,
Sandakan dan Beluran.

la bertujuan untuk mengawal pergerakan dan mencegah berlakunya jenayah
seperti pencerobohan PATI ke dalam negara dan penculikan kidnaping for ransom.

Berhubung penambahan aset serta peningkatan keupayaan ESSCOM, KDN
melalui RMKe-12 di bawah Rolling Plan 2 telah mengemukakan permohonan bagi
membiayai pembinaan kawalan pos baharu, pangkalan bot dan pos operasi hadapan
(forward operation base) serta perolehan peralatan berasaskan teknologi terkini untuk
tujuan pengesanan dan pemantauan keselamatan di ESSZONE.

Datuk Mohd Azis bin Jamman [Sepanggar]: Okey. Terima kasih Yang
Berhormat Menteri. Dua perkara. Pertama sekali berkenaan dengan APMM tadi Yang
Berhormat Menteri ada sebut. Cuma di kawasan saya ini seingat saya ada satu tanah
yang dimiliki oleh Kementerian Dalam Negeri. Pada ketika ini yang saya ingat sewaktu
saya berada di sana, APMM masih menyewa bangunan dengan membayar sewa
bulanan sebanyak RM300,000 sebulan. Sewaktu saya berada di sana saya telah
mencadangkan agar APMM ini perlu membina pejabat mereka sendiri tanpa perlu
menyewa sebab kalau menyewa RM300,000 sebulan, bayangkan berapa kos yang perlu
ditanggung oleh kerajaan. Itu satu.

Kedua, berkenaan dengan isu ESSCOM. Tadi Yang Berhormat Menteri telah
menyebut tentang beberapa permohonan yang telah dikemukakan oleh kementerian.
Terima kasih banyak. Cuma apa yang penting seingat saya di pantai timur Sabah ini kita
menghadapi masalah radar-radar yang saya sebut dalam ucapan saya yang
kebanyakannya tidak berfungsi. Jadi saya ingin tahu status tentang radar ini. Adakah ia
