DR.05.10.2021 85

Datuk Dr. Mohd Radzi bin Md. Jidin: Terima kasih Yang Berhormat Jelutong.
Seterusnya Yang Berhormat Batu Kawan tadi. Izinkan saya mendapat maklumat lanjut
tentang apa yang dibangkitkan oleh Yang Berhormat Batu Kawan. Terima kasih.

Timbalan Yang di-Pertua [Dato’ Mohd Rashid Hasnon]: Minta penjelasan
Yang Berhormat Menteri.

Datuk Dr. Mohd Radzi bin Md. Jidin: Juga, saya dimaklumkan bahawa dapat
nota sedikit ini. Untuk makluman Yang Berhormat Simpang Renggam, yang terakhir
KPM update dashboard itu adalah pada 4 Oktober 2021. Sebab itu saya kata
berdasarkan rekod saya, memang kita sentiasa update dashboard tersebut.

Okey, saya teruskan.

Dr. Maszlee bin Malik [Simpang Renggam]: Sedikit. Terima kasih Yang
Berhormat Menteri. Cuma merujuk kepada Yang Berhormat Batu Kawan, beliau
timbulkan isu polisi Zero Reject Policy ataupun Dasar Penolakan Sifar. Apakah masih
diteruskan? Kalau diteruskan, saya kira Yang Berhormat Menteri boleh membuat
pengumuman di Dewan yang mulia ini supaya pegawai-pegawai dan pihak sekolah
boleh menurut perintah tersebut dan melaksanakan polisi berkenaan demi masa depan
anak-anak kita. Pendidikan untuk semua tanggungjawab kita bersama. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Minta Yang
Berhormat Menteri rumuskan.

Datuk Dr. Mohd Radzi bin Md. Jidin: Okey, berkaitan— sebagaimana saya
sebut tadi Yang Berhormat Batu Kawan, saya akan dapatkan maklumat spesifik kes
yang disebutkan di PPD tadi. Apa yang kita ingin pastikan supaya anak-anak kita ini
mendapat akses pendidikan yang terbaik. Ya? Itu kita beri keutamaan. Rumuskan...

Puan Isnaraissah Munirah binti Majilis @ Fakharudy [Kota Belud]: Tuan
Yang di-Pertua, boleh Kota Belud? Tuan Yang di-Pertua, bolehkah kita minta Yang
Berhormat Menteri ini lanjutkaniah masa untuk mereka bagi jawapan. RMKe-12 ini satu
kali sahaja dalam lima tahun. Belum lagi masuk dalam isu sekolah kayu, sekolah daif
untuk orang Sabah dan Sarawak.

Saya punya soalan, kalau mahu bagi jawapan bertulis, sayanglah. Kesian tau
kita.

Tuan Noor Amin bin Ahmad [Kangar]: Saya setuju.

Timbalan Yang di-Pertua [Dato’ Mohd Rashid Hasnon]: Yang Berhormat
Kota Belud tadi tidak apa, tidak ada bertulis. Yang Berhormat Menteri akan— You just
mention about your Parliament lah.

Puan Isnaraissah Munirah binti Majilis @ Fakharudy [Kota Belud]: Saya—
Yang Berhormat Menteri boleh saya tanya soalan?

Timbalan Yang di-Pertua [Dato’ Mohd Rashid Hasnon]: Tanya terus.

Puan Isnaraissah Munirah binti Majilis @ Fakharudy [Kota Belud]: Okey,
saya ada banyak persoalan tentang isu pendidikan tetapi saya ingin tambah soalan di
sini sebab apabila kita buka buku...

Timbalan Yang di-Pertua [Dato’ Mohd Rashid Hasnon]: Ini dia menjawab apa
yang telah disebutkan hari itu.

Puan Isnaraissah Munirah binti Majilis @ Fakharudy [Kota Belud]: Ya, tapi
ini berkaitan, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Silakan.

Puan Isnaraissah Munirah binti Majilis @ Fakharudy [Kota Belud]: Dalam
buku RMKe-12 ini kalau kita buka paparan 78, /ssues and Challenges. Dalam sini, salah
satunya lack of effective collaboration between the Federal and state government as well
as inefficient public service delivery have hampered the development in Sabah and
Sarawak to match with other states.
