DR.05.10.2021 51

Tuan Yang di-Pertua: Saya sambung 2.30. Kita sambung 2.30. Saya
tangguhkan persidangan ini sehingga pukul 2.30 petang nanti. Terima_kasih.
Assalamualaikum warahmatullahi wabarakatuh.

[Mesyuarat ditempohkan pada jam 1.15 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Saya jemput Yang Berhormat Menteri
untuk menyambung.

Datuk Seri Saifuddin Nasution bin Ismail [Kulim-Bandar Baharu]: Tuan
Yang di-Pertua, standing order.

Dato’ Sri Azalina Othman Said [Pengerang]: Oh! Sorry.

Datuk Seri Saifuddin Nasution bin Ismail [Kulim-Bandar Baharu]: Dengan
izin. Standing Order 7(3) ini adalah berkaitan dengan Speaker mengguna_pakai
peruntukan ini untuk melantik Yang Berhormat. Saya cuma mohon penjelasan
kedudukan Yang Berhormat sekarang adalah penasihat kepada Yang Amat Berhormat
Perdana Menteri. Bererti Yang Berhormat Tuan Yang di-Pertua juga ikut menasihati
eksekutif. Itu isu pertama.

Kedua, sudah tentu kerusi ini menuntut kedudukan yang impartial, dengan izin.
Jadi, kedudukan Yang Berhormat menasihati cabang eksekutif yang kalau nanti
sepanjang mempengerusikan sidang— katakanlah ini hipotetikal ya. Katakanlah timbul
perkara-perkara yang membabitkan kedudukan Perdana Menteri, misalnya dalam soal
perundangan dan human rights, di mana bidang Yang Berhormat dikehendaki
menasihati Perdana Menteri. Sudah tentu itu akan mewujudkan semacam kejanggalan
kalaupun tidak kita katakan itu sebagai conflict of interest. Jadi, saya mohon sedikit
ruling dalam perkara ini. Terima kasih.

Dato’ Sri Azalina Othman Said [Pengerang]: Terima kasih Yang Berhormat
Kulim-Bandar Baharu. Saya telah dijemput di bawah 7(3). Kalau Yang Berhormat ada
isu atas jemputan, boleh kah tidak Yang Berhormat bawa kepada Speaker. Saya
mengikut arahan Speaker, tidak ada masalah.

Tuan Wong Hon Wai [Bukit Bendera]: Minta penjelasan. Saya bersetuju
dengan Yang Berhormat Kulim-Bandar Baharu. Saya berharap Yang Berhormat
Pengerang boleh refuse yourself kerana sudah ada konflik dan perlu dijelaskan pada
awalnya dan bukan sehingga Speaker. Ini kerana memang ada jelas daripada segi
pelantikan cabang eksekutif dan juga di Parlimen. Speaker boleh melantik di kalangan
kita, Ada 100 lebih orang Ahli Parlimen masih bersedia untuk temporarily chair the
session. Saya harap perkara ini perlu dijelaskan dan bukan— pada awalnya dan bukan
ditangguhkan lagi.

Dato’ Sri Azalina Othman Said [Pengerang]: Terima kasih Yang Berhormat
Bukit Bendera, saya telah menerima jemputan daripada pukul 2.30 hingga 3.30 petang.
Bolehkah tidak Yang Berhormat bersabar, biar saya selesaikan dengan kementerian
yang banyak. Mungkin selepas ini Yang Berhormat kah? Masa ini boleh berbincang
dengan Speaker. Saya akan menerima apa-apa arahan daripada Speaker.

Akan tetapi sekarang ini, saya hendak sambung daripada segi— saya telah
menerima jemputan dan saya hendak menjalankan tugas sebagai pengganti Speaker
dalam masa satu jam ini. Saya sudah buat ruling tadi kepada Yang Berhormat Kulim-
Bandar Baharu. Saya hendak buat ruling kedua. Jadi sila bawa kepada Speaker lah.

Silakan Yang Berhormat Menteri, 10 minit ya.
