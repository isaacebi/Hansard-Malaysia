130 DR.05.10.2021

pulang dan juga untuk mereka mendapat verification dari embassy. Jadi, insya-Allah
perkara ini apabila sudah buka nanti, kita akan lakukan dengan secepat mungkin.

Datuk Mohd Azis bin Jamman [Sepanggar]: Yang Berhormat Menteri sebut
tadi yang menentang itu, sebenarnya kalau seingat saya, kerajaan negeri yang ada
sekarang ini yang sebenarnya menentang kepada pelaksanaan one single document
tadi. Jadi, ini saya minta Dewan yang mulia ini merekodkan perkara inilah. Terima kasih.

Dato’ Seri Hamzah bin Zainudin: Tidak apalah. Saya tidak payah sebut secara
khusus siapa yang menentang tetapi saya hendak maklumkan, sesuatu perbincangan
harus dilakukan di semua pihak, the political will, we sit down together, dengan izin Tuan
Yang di-Pertua, untuk kita selesaikan isu ini bersama.

Puan Vivian Wong Shir Yee [Sandakan]: Yang Berhormat Menteri, satu lagi,
the last one.

Dato’ Seri Hamzah bin Zainudin: Tuan Yang di-Pertua, isu yang dibangkitkan
oleh Yang Berhormat Bintulu secara bersekali soalan daripada Yang Berhormat Padang
Rengas yang menyentuh isu sama iaitu penambahbaikan terhadap Program Malaysia
Rumah Keduaku (MM2h).

Untuk makluman Ahli Yang Berhormat, perubahan dasar Program Malaysia
Rumah Keduaku tidak dilaksanakan secara drastik kerana penilaian awal telah dibuat
sejak tahun 2019 lagi. Turut melibatkan beberapa kementerian atau agensi yang
berkepentingan. Kajian yang melibatkan pemegang taruh daripada sektor swasta juga
telah dilaksanakan oleh Kementerian Pelancongan, Seni dan Budaya Malaysia melalui
pelantikan juru perunding.

Sepanjang program ini dibekukan pelaksanaannya pada tahun 2020,
Kementerian Dalam Negeri dan Kementerian Pelancongan, Seni dan Budaya telah
meneliti semula dasar dan syarat-syarat berkenaan dengan program ini sebelum
mengumumkan pengaktifan semula Program MM2H.

Objektif utama pelaksanaan MM2H adalah bagi memberi peluang kepada
pesara dan peserta yang berkualiti tinggi untuk tinggal dan berbelanja di Malaysia.
Manakala bagi tujuan menjalankan perniagaan, pelaburan dan mencari pekerjaan,
Jabatan Imigresen Malaysia ada mengeluarkan kemudahan yang lain, pas yang lain
seperti Pas Expatriate dan Pas Residence Talent.

Jadi untuk itu, kerajaan telah menambah baik syarat-syarat Program MM2H
berdasarkan kepada faktor ekonomi, keselamatan, penandaarasan dengan negara lain.
Hasil laporan kajian oleh perunding yang dilantik oleh MOTAC dan penemuan Jabatan
Audit Negara serta sebagai sebahagian daripada strategi untuk menyokong Pelan
Pemulihan Negara (PPN).

Untuk makluman Ahli Yang Berhormat, saya memberikan jaminan kepada
peserta-peserta Program MM2H sedia ada bahawa mereka tidak akan tertakluk kepada
syarat-syarat baru MM2H, kecuali peningkatan fi pas yang dinaikkan daripada RM90
kepada RM500 setahun dan syarat tempoh keberadaan di Malaysia minimumnya
selama 90 hari setahun secara kumulatif.

Walau bagaimanapun, bagi semua peserta baru, mereka perlu memenuhi dasar
baru Program MM2H bagi memastikan peserta program ini yang berada di Malaysia
adalah benar-benar genuine, berkualiti tinggi dan dapat memberi sumbangan yang
positif kepada pertumbuhan ekonomi.

Selanjutnya, merujuk isu berkaitan pemusatan semula pusat MM2H daripada
Kementerian Pelancongan, Seni dan Budaya (MOTAC) ke Jabatan Imigresen Malaysia.
la adalah selari dengan tanda aras yang dipraktikkan di negara-negara seperti Australia,
Portugal, Amerika dan banyak lagi. Walau bagaimanapun, promosi dan pelantikan ejen-
ejen masih lagi di bawah MOTAC.

Berhubung isu yang telah dibangkitkan oleh Yang Berhormat Kluang dan Yang
Berhormat Sepanggar bagi memperkasa Agensi Penguatkuasaan Maritim Malaysia
(APMM). Kementerian Dalam Negeri sentiasa  prihatin terhadap keperluan
