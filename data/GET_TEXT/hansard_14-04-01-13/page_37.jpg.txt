DR.05.10.2021 27

hantar anak mereka ke sekolah dan mereka diberi pilihan. Soalan saya, apakah strategi
KPM untuk meringankan beban para guru supaya mereka tidak burnout dengan izin
kerana perlu menjaga kedua-dua kelas secara fizikal dan juga kelas secara maya?
Terima kasih.

Dato’ Dr. Mah Hang Soon: Terima kasih kepada Yang Berhormat Tanjong
Malim. Sebenarnya banyak usaha yang telah kita buat untuk memastikan kebajikan guru
dan pada waktu yang sama PdP murid dapat kita jaga. Jadi untuk ke arah itu,
penyusunan pengoperasian semula sekolah telah kita susun dengan sebegitu rupa
mengikut mingguan dan kita tidak mewajibkan guru untuk mengajar secara bersemuka
dan pada waktu yang sama memberikan PdP melalui secara online.

Akan tetapi cara yang telah kita susun adalah dengan cara penggiliran maka
kedua-dua cara pengajaran, secara bersemuka dalam kelas dan untuk mereka yang
belajar secara kendiri di rumah sementara menunggu giliran mereka untuk balik ke
sekolah dapat kita jamin.

Maksudnya apabila kita tur'unkan dan kurangkan jumlah murid dalam satu-satu
kelas, maka dengan cara susunan yang teratur, maka PdP dapat kita berikan dengan
cara yang sebaik-baiknya. Terima kasih.

Dato’ Haji Salim Sharif [Jempol]: Ya, terima kasih Tuan Yang di-Pertua.
Sebelum ini kementerian mengambil pendekatan bahawa guru yang belum atau enggan
divaksin tetap perlu ke sekolah dan melakukan tugas kecuali mengajar secara
bersemuka. Kementerian meneliti keperluan untuk menukar guru yang enggan
mendapat vaksin atau pun tukar ke negeri lain. Terkini, JPA mewajibkan semua
kakitangan awam Persekutuan untuk mengambil vaksin dan sekiranya gagal berbuat
demikian boleh diambil tindakan tatatertib.

Soalan saya, apakah pendirian kementerian terhadap pekeliling yang
dikeluarkan oleh JPA? Keduanya, sejauh manakah keupayaan pekeliling tersebut
mampu mengatasi masalah guru yang enggan divaksin dan berapa jumlah guru yang
belum mendapat vaksin ini? Terima kasih.

Dato’ Dr. Mah Hang Soon: Terima kasih. Tuan Yang di-Pertua, guru sebagai
penjawat awam harus akur kepada ketetapan terkini Jabatan Perkhidmatan Awam (JPA)
mengenai syarat vaksinasi lengkap kepada pegawai perkhidmatan awam. Syarat yang
ditetapkan adalah semua pegawai perkhidmatan awam Persekutuan dikehendaki untuk
segera melengkapkan vaksinasi mereka sebelum 1 November 2021. Jadi dalam tempoh
ini, pegawai yang belum divaksin hendaklah hadir secara walk-in ke pusat pemberian
vaksin yang telah disediakan oleh kerajaan.

Jadi, mengenai hal perkara yang telah dibangkitkan tadi, bagi guru-guru yang
enggan divaksin tanpa mendapat pengecualian daripada pegawai perubatan kerajaan
dan menyebabkan gangguan kepada operasi sekolah, tindakan untuk memindahkan
guru terpaksa dilaksanakan untuk memastikan PdP murid tidak tergugat. Terima kasih.

Tuan Yang di-Pertua: Terima kasih. Yang Berhormat Simpang Renggam, 30
saat, yang berkaitan ya. Bagi yang berkaitan.

Dr. Maszlee bin Malik [Simpang Renggam]: Okey, terima kasih Tuan Yang di-
Pertua. Sepanjang PdPR, alhamadulillah kita dapati pihak Kementerian Pendidikan telah
memperkenalkan Didik TV yang diberikan kepada pihak televisyen swasta. Soalan saya
kepada Timbalan Menteri, berapakah yang telah KPM bayar kepada saluran televisyen
swasta untuk mengendalikan Didik TV? Itu yang pertama.

Kedua, hak milik — siapa yang memegang hak milik content di Didik TV? KPM
ataupun syarikat televisyen swasta tersebut kerana content itu dibayar oleh KPM.

Ketiga, bagi guru-guru yang telah terlibat di dalam menghasilkan bahan-bahan,
apakah mereka telah dibayar dengan market rate dan juga apakah insentif lain yang
diberikan kepada guru-guru tersebut? Terima kasih Tuan Yang di-Pertua.

Tuan Yang di-Pertua: Yang Berhormat, soalan itu tidak berkaitan dengan
soalan asal Yang Berhormat.
