90 DR.05.10.2021

mengambil kira impak COVID-19 dan keperluan sistem jaringan kesalinghubungan
pengangkutan negara, Kementerian Pengangkutan akan melaksanakan kajian National
Airports Strategic Plan (NASP) yang akan bermula hujung tahun ini untuk menentukan
hala tuju pembangunan lapangan-lapangan terbang di Malaysia daripada segi
pembangunan infrastruktur fizikal, keperluan ruang udara (airspace requirement), kajian
ekonomi dan strategik, agar pembangunan lapangan terbang itu dilaksanakan
berdasarkan kepada keperluan sebenar.

Tuan Yang di-Pertua, Yang Berhormat...

Tuan Sim Tze Tzin [Bayan Baru]: Yang Berhormat Menteri. Yang Berhormat
Menteri, sekejap. Tentang Lapangan Terbang Antarabangsa Pulau Pinang. Menteri tadi
kata tentang Lapangan Terbang Antarabangsa Pulau Pinang akan dibangunkan dan
diperluaskan menggunakan PFI. Kita tahu bahawa funding itu datang daripada MAHB.
Sekarang, kerana MAHB ada masalah COVID-19, lapangan terbang, MAHB, dan
sebagainya mengalami kerugian yang besar. Jadi atas sebab itu, adakah MAHB masih
mampu untuk menanggung kos tersebut? Itu soalan nombor satu.

Masih mampukah untuk raise funds untuk buat extension? Kedua, adakah
schedule perancangan itu akan ditundakan atau dia akan ikut perancangan yang asal,
yang sebenarnya harus dimulakan, projek itu akan dimulakan secepat mungkin? | mean
tahun ini atau tahun lepas. Akan tetapi, adakah kerana COVID-19, dia terpaksa
ditundakan? Minta penjelasan daripada Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru.

Datuk Seri Ir. Dr. Wee Ka Siong: Terima kasih Yang Berhormat. Satu soalan
yang baik, di mana pihak MAHB semasa berlakunya pandemik ini, mereka
membelanjakan setiap bulan RM140 juta untuk maintenance dari segi 39 lapangan
terbang di seluruh Malaysia yang mereka perlu selenggarakan dan juga beroperasi. Apa
yang berlaku ialah, apabila PSC (passenger service charge) yang kita kenakan di
Malaysia, kita tidak mengutip bagi mereka yang masuk ke Malaysia.

Apa yang dikutip adalah mereka yang keluar daripada Malaysia. Dalam keadaan
ini, tiada pendapatan sebab tiada pelepasan dari Malaysia. Mereka tidak berlepas dari
Malaysia. Jadi, dalam keadaan sumber pendapatan begitu kurang sekali, atau hampir
kosong dan berbanding dengan pengoperasian RM140 juta satu bulan, bermakna lebih
daripada RM2 bilion telah dibelanjakan semasa pandemik ini.

Jadi dalam keadaan ini, projek LTAPP ini sebenarnya menelan belanja RM1
bilion lebih. Jadi dalam keadaan yang terdesak, daripada ramalan daripada IATA, kita
melihat secara realistik, lapangan terbang di Malaysia dan sektor penerbangan di
Malaysia mengalami satu situasi, di mana sebelum COVID-19 pada tahun 2019, kita
mendapat penumpang sebanyak 109 juta. Tahun lalu tahun 2020, dalam kita—pada
suku tahun pertama masih okey, dan kita hanya mencapai sekitar 26 juta penumpang
setahun.

Ini satu penurunan yang cukup mendadak. Pada tahun ini, untuk tempoh enam
bulan yang pertama, hanya 3.6 juta penumpang. Daripada segi pendapatan MAHB,
memang kurang. Maka tidak ada pilihan, terpaksa dianjakkan daripada segi aliran tunai.
Maka mengikut jangkaan IATA juga, kita akan pulih sepenuhnya pre-COVID pada tahun
2025.

Oleh sebab itu dalam jawapan saya, saya kata soal tanah, kita uruskan waktu
ini. Kita kena reschedule balik apa yang dihasratkan. Memang Pulau Pinang ini satu
lapangan terbang yang berdaya saing, yang cukup dinamik. Daripada segi jumlah
penumpang, mereka telah mencapai penumpang yang agak tepu sebelum COVID-19.
Maka kita melihat kesemua fakta ini, itu akan diberi prioriti atau kKeutamaan dalam soal
ini.

Tuan Sim Tze Tzin [Bayan Baru]: Menteri, sedikit sahaja, tambahan. Terima
kasih Menteri kerana memberi jawapan yang bagus. Saya macam ini, kita apabila kita
low time, biasanya kita buat kerja. Saya masih ingat apabila kita buat pembesaran
