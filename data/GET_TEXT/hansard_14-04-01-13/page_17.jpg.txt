DR.05.10.2021 7

Kementerian juga menghasilkan buku-buku aktiviti iaitu buku-buku teks yang
telah pun kita cetak dan telah pun diedarkan untuk kita terapbkan elemen-elemen
perpaduan seperti nilai-nilai murni dan sebagainya yang telah pun saya nyatakan.
Terima kasih Tuan Yang di-Pertua.

Tuan Cha Kee Chin [Rasah]: Terima kasih Yang Berhormat Menteri atas
jawapan yang bagi saya nampak perancangan dan kesungguhan daripada kementerian.
Cuma, saya hendak tanya di bawah Pelan Pendidikan Awal Kanak-kanak Tabika
Perpaduan ini, macam mana kita hendak meningkatkan kualiti dan profesionalisme guru-
guru sebab saya rasa itu adalah elemen yang sangat mustahak untuk kita meningkatkan
Tabika Perpaduan.

Saya bagi satu contoh pada ketika ini di bawah konsep Malaysia, satu insiden
yang saya rasa saya mohon Yang Berhormat Menteri boleh memberikan sedikit komen
yang melibatkan pemain badminton perseorangan wanita kita Cik Kisona Selvaduray
yang telah dilemparkan dengan pelbagai tuduhan perkauman baru-baru ini.

Untuk makluman, beliau adalah penduduk Rasah. Jadi, saya ada
tanggungjawab asas untuk mengemukakan masalah ini di sini sebab saya rasa tuduhan
yang dilemparkan terhadap beliau tidak selaras dengan konsep Keluarga Malaysia dan
untuk makluman, beliau bukan sahaja bertanding untuk mengharumkan nama negara
tetapi disebabkan pergi ke oversea untuk perlawanan antarabangsa, dua kali beliau
dijangkiti COVID-19. Pengorbanan beliau untuk mengharumkan nama negara cukup
besar.

Jadi, saya mohon kementerian— saya percaya Yang Berhormat Menteri setuju
dengan saya, penghargaan patut diberikan buka soal beliau menang kah kalah tetapi
soal semangat beliau tersebut wajar untuk seluruh Ahli Dewan di sini menghargai
pengorbanan beliau. Beliau adalah wirawati negara.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Rasah.

Tuan Cha Kee Chin [Rasah]: Minta komen daripada Yang Berhormat Menteri.
Terima kasih Tuan Yang di-Pertua.

Datuk Halimah binti Mohamed Sadique: Terima kasih Tuan Yang di-Pertua.
Terima kasih Yang Berhormat Rasah, steadylah. Saya sudah sebut tadi Yang Berhormat
dalam pelan enam teras dalam Pelan Pendidikan Awal Kanak-kanak Tabika Perpaduan
yang saya nyatakan tadi, antara enam teras itu Yang Berhormat, ialah untuk
memantapkan profesionalisme dan kepakaran guru Tabika Perpaduan.

Jadi, apa yang kita lakukan Tuan Yang di-Pertua, bagi memastikan supaya
pelan kita ini dapat mencapai Tuan Yang di-Pertua kepada objektif yang kita hasratkan
kualiti dan profesionalisme tenaga pengajar di Tabika Perpaduan ini dipertingkatkan
melalui inisiatif seperti berikut.

Pertama, kita pastikan supaya semua guru tabika kita mempunyai kelayakan
paling minimum iaitu Diploma Pendidikan Awal Kanak-kanak. Untuk makluman Yang
Berhormat, hingga 1 Oktober 2021, seramai 1,574 orang atau 88 peratus Yang
Berhormat daripada 1,781 guru Tabika Perpaduan memiliki Diploma Pendidikan Awal
Kanak-kanak daripada Universiti Pendidikan Sultan Idris dan juga Open Universiti
Malaysia. Manakala, bakinya pula Tuan Yang di-Pertua, sejumlah 207 orang iaitu 12
peratus guru tabika yang masih belum memiliki kelayakan tersebut kerana tidak dapat
memenuhi kepada syarat asas untuk mengikuti Diploma Pendidikan Awal Kanak-kanak
ini.

Jadi, untuk kita pastikan supaya 207 orang guru tadika yang tidak dapat
menepati kriteria untuk masuk dalam kursus Diploma Pendidikan Awal Kanak-kanak,
kita letakkan sekurang-kurannya kelayakan yang setara dengan diploma. Kementerian
Perpaduan Negara Tuan Yang di-Pertua telah bekerjasama dengan Universiti
Pendidikan Sultan Idris (UPSI) untuk kita sediakan kursus setara yang kita namakan
Program Pensijilan Kompetensi Guru Tabika Perpaduan.

Saya — ada banyak lagi yang kita telah lakukan dan kita harap dengan usaha
yang sedang dilakukan oleh pihak kementerian ini akan dapat mencapai kepada hasrat
