34 DR.05.10.2021

kehilangan pelaburan sebanyak RM12 bilion hingga RM15 bilion. Sepertimana yang
dinyatakan oleh Pengerusi MDEC, Datuk Dr. Rais Husin iaitu yang melibatkan
pelaburan-pelaburan berteknologi tinggi, bernilai tinggi dalam bidang digital.

Tuan Yang di-Pertua: So, apa peraturannya?

Tuan Lim Guan Eng [Bagan]: Sungguhpun saya telah menerima itu
dipengerusikan oleh Tuan Yang di-Pertua sendiri.

Tuan Yang di-Pertua: Ya.

Tuan Lim Guan Eng [Bagan]: Sungguhpun saya telah menerima cabaran itu
dengan serta-merta tetapi sehingga sekarang tidak ada susulan, tiada susulan. [Tepuk]
Adakah dia buat cabaran kosong? [Tepuk] Saya tidak cabar, dia yang cabar.

Tuan Yang di-Pertua: Okey.

Tuan Lim Guan Eng [Bagan]: Akan tetapi sehingga sekarang cabaran kosong.
[Tepuk] [Dewan riuh] Saya tidak cabar, dia yang cabar.

Tuan Yang di-Pertua: Okey.

Tuan Lim Guan Eng [Bagan]: Akan tetapi, sehingga sekarang tidak ada
perkembangan. Bilakah perbahasan tentang Dasar Karbotaj yang merugikan negara
dalam aspek pelaburan akan diadakan? [Pembesar suara dimatikan]

Tuan Yang di-Pertua: Okey, Yang Berhormat, macam ini, macam ini. Saya
akan-— biarlah saya dengan sukarela menawarkan diri untuk follow-up perkara ini. Saya
akan tanya Yang Berhormat Menteri, ya. Terima kasih sebab saya yang
mempengerusikan waktu itu, saya ingat. Terima kasih.

Ahli-ahli Yang Berhormat semua, hari ini akan bermula jawapan-jawapan
Menteri di dalam perbahasan Rancangan Malaysia Ke-12, kita ada 32 saya rasa
kementerian dan kita perlu tamatkan hari Khamis ini. Jadi saya tetapkan 30 minit untuk
tiap-tiap kementerian. Kalau tidak sempat itu, maka saya minta Yang Berhormat Menteri
menjawab secara bertulis dalam masa lima hari bekerja.

So, kita start kita akan mulakan sekarang. Saya akan menjemput Yang
Berhormat Menteri Kanan Kementerian Perdagangan Antarabangsa dan _ Industri.
Silakan.

12.09 tgh.

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Tuan Yang di-Pertua, Assalamualaikum warahmatullahi
wabarakatuh dan salam sejahtera. Terima kasih kepada Ahli-ahli Yang Berhormat yang
telah mengambil bahagian dalam perbahasan Rancangan Malaysia Ke-12 dan
menyentuh pelbagai aspek berkaitan dengan perdagangan, pelaburan dan
perindustrian.

01210

Saya dan kementerian mengambil perhatian serius terhadap semua pandangan
dan cadangan yang telah dikemukakan untuk memastikan pemulihan ekonomi negara
akan lebih rancak dan kekal mampan.

Yang Berhormat Pekan bertanyakan tentang usaha-usaha kerajaan dalam
menyokong industri kenderaan elektrik ataupun EV. Malaysia mengambil pendekatan
compare and offer dengan melaksanakan dasar yang komprehensif, jelas dan konsisten
merangkumi keseluruhan rantaian bekalan industri EV serta memberi galakan dalam
meningkatkan penggunaan EV. Manakala pesaing serantau memberi tumpuan insentif
hanya kepada OEM.

Dasar Automotif Nasional telah menggariskan inisiatif khusus bagi
memperkukuh ekosistem EV seperti pembuatan komponen kritikal, penetapan standard
dan menggalakkan aktiviti research, development, commercialization and innovation
untuk membangunkan teknologi tempatan. Pada masa ini, kerajaan menawarkan insentif
