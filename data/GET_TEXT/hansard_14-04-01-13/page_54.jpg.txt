44 DR.05.10.2021

berbanding dengan kaedah yang lama mengambil masa 24 bulan. Sekarang ini kaedah
E10 ini akan dilaksanakan juga dan diperluaskan di negeri-negeri termasuk Sabah dan
Sarawak untuk melihat usaha-usaha mempertingkatkan pelaburan tempatan ataupun
pelaburan asing.

Yang Berhormat Semporna ada membangkitkan tentang New Industrial Master
Plan. Untuk makluman Dewan, semenjak 1986, MITI telah memperkenalkan IMP
sebagai pelan strategik yang menetapkan hala tuju jangka panjang bagi perindustrian
negara. Bagi memperkukuhkan hala tuju strategik pembangunan industri dan mengambil
kira perkembangan teknologi dan juga pembangunan lestari, MITI di peringkat akhir
penggubalan New /MP (2021-2030) dan pelan ini akan menumpukan kepada sektor-
sektor baharu yang berlandaskan NIA yang memberikan penekanan kepada industri
pembuatan termaju, perkhidmatan berasaskan teknologi industri 4.0 serta green
economy.

Untuk makluman Yang Berhormat Semporna, New Industrial Master Plan
(NIMP) juga akan merangkumi strategi memastikan kelangsungan rantaian bekalan
industri tempatan (supply chain resilience) dalam berhadapan dengan kemungkinan
krisis ekonomi atau krisis kesihatan global di masa hadapan. Inilah perdebatan dan
perbahasan di banyak platform antarabangsa untuk kita melindungi dan menjamin
supply chain resilient.

Datuk Seri Panglima Haji Mohd Shafie bin Haji Apdal [Semporna]: Yang
Berhormat, bahawa sebahagian daripada kerangka ini akan termasuk dalam RMKe-12
dan Rancangan Malaysia Keempat. Cuma saya hendak tahu, adakah dalam rancangan
yang akan datang, di mana Yang Berhormat akan memastikan supaya where is the
resources is. Contohnya di Sabah, kita mempunyai gas, kita mempunyai minyak but
unfortunately downstream is not there. Kalau adapun, di Kimanis tapi bukannya
downstream.

Kita terpaksa hantar gas kita ke Sarawak, di Bintulu untuk diproses and it’s all
distributed there. Akan tetapi, kenapa tidak dimanfaatkan di mana raw materials is there
is cheaper and labors also job of opportunity can be realized kalau sekiranya kita
mempunyai dasar, kandungan, kerangka, perancangan akan datang memfokuskan ke
arah putting the country into a very competitive nation. Di Pengerang, tak ada minyak
pun tetapi kenapa letak dekat situ? Kenapa tak letak di Sabah, di mana abundant
minyak supply di Sabah. Terima kasih.

Dato’ Seri Mohamed Azmin bin Ali: Terima kasih Yang Berhormat Semporna.
Saya mengambil pandangan itu secara serius. Yang Berhormat memberikan pandangan
yang cukup baik dan positif. Sebagai contoh, di Sabah dan di Sarawak, kita ada tenaga
hidro yang boleh kita manfaatkan apabila kita memperkenalkan green technology untuk
dasar-dasar ekonomi di masa yang akan datang.

Akhirnya Tuan Yang di-Pertua...

Datuk Seri Panglima Wilfred Madius Tangau [Tuaran]: Sedikit sahaja Tuan
Yang di-Pertua, penjelasan sebab tadi respons kepada Tuaran belum di...

[Pembesar suara dimatikan]
#1250

Tuan Yang di-Pertua: Cukup, cukup Yang Berhormat Tuaran, tidak ada masa.
Yang Berhormat, tolong...

Datuk Seri Panglima Wilfred Madius Tangau [Tuaran]: Ini penting ini, dia
respons dengan saya tadi kerana ini dibangkitkan oleh Tuaran.

Tuan Yang di-Pertua: Semua penting Yang Berhormat.

Datuk Seri Panglima Wilfred Madius Tangau [Tuaran]: Pendek sahaja,
tolonglah.

Dato’ Seri Mohamed Azmin bin Ali: Okey, 30 saat sahaja.

Datuk Seri Panglima Wilfred Madius Tangau [Tuaran]: Okey, macam ini.
Rancangan Malaysia Ke-12 ini ia makmur, inklusif dan mampan. Ekonomi yang
