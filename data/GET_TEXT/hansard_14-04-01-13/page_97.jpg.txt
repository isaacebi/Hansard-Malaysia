DR.05.10.2021 87

Timbalan Yang di-Pertua [Dato’ Mohd Rashid Hasnon]: Yang Berhormat
Batu Gajah. Switch on the microphone Yang Berhormat Batu Gajah.

Tuan Sivakumar Varatharaju Naidu [Batu Gajah]: Yang Berhormat Menteri
berkaitan dengan Zero Reject Policy, Batu Gajah juga timbulkan persoalan ini dalam
perbahasan saya. Saya mohon Menteri memberi penjelasan berkaitan dengan Zero
Reject Policy sama ada masih diteruskan ataupun tidak? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu Gajah. Yang Berhormat Kangar, /ast.

Tuan Noor Amin bin Ahmad [Kangar]: Tuan Yang di-Pertua terima kasih. Tadi
Yang Berhormat Menteri jawab tentang pemindahan pelajar ke sekolah baharu
sebenarnya itu sudah diketahui oleh rakyat. Cuma rakyat hendak tahu sampai bila
mereka ini hendak menumpang sebab hendak bina sebuah sekolah baharu dia akan
mengambil masa. Sedangkan bangunan daif dekat Sekolah Kebangsaan Seri Perlis itu
pun sudah bertahun. Itu baru sebuah bangunan. Inikan pula sebuah sekolah. Saya
hendak minta Tuan Yang di-Pertua selepas ini kalau boleh dibincangkan, macam
peruntukan Kementerian Pendidikan dan juga Kementerian Pendidikan Tinggi ini
memakan lebih kurang dalam suku daripada Belanjawan kita. Akan tetapi masa diberi
sama banyak macam kementerian lain. Bagi saya ini perlu disemak semula.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kangar.

Tuan Sivakumar Varatharaju Naidu [Batu Gajah]: Tuan Yang di-Pertua, /ast.

Timbalan Yang di-Pertua [Dato’ Mohd Rashid Hasnon]: Daripada Yang
Berhormat Batu Gajah.

Tuan Sivakumar Varatharaju Naidu [Batu Gajah]: Terima kasih Tuan Yang di-
Pertua. Mohon Menteri, saya juga bangkitkan soalan semalam berkaitan dengan
diskriminasi di sekolah. Mohon Yang Berhormat Menteri boleh jawab hari ini juga.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Datuk Dr. Mohd Radzi bin Md. Jidin: Pertama sekali berkaitan dengan apa
yang disebut oleh Yang Berhormat Merbok tentang DidikTV dan Media Prima Berhad itu
sama adakah yang lain-lain lagi yang kita agihkan tender secara direct itu, berikan masa
untuk jawab secara bertulis, ya berkaitan dengan hal tersebut.

Kedua Yang Berhormat Kangar tadi and then I'll go to Yang Berhormat Batu
Gajah dan juga Yang Berhormat Batu. Yang Berhormat Kangar tadi kita sedar memang
Sekolah Kebangsaan Chuping telah dipindahkan muridnya ke Sekolah Menengah
Kebangsaan Mata Ayer. Pada waktu itu kita terpaksa laksanakan dengan segera
mengambil kira keadaan di Sekolah Kebangsaan Chuping. Kita sedang meninjau secara
keseluruhan keadaan sekolah-sekolah berhampiran tentang kapasiti murid dan
sebagainya sebelum kita membuat sebarang keputusan.

Oleh sebab di SMK Mata Ayer pun memang ada bangunan yang tidak
digunakan. Satu bangunan itu dan kita telah tambah baik bangunan itu untuk
membolehkan murid-murid di SK Chuping ini dipindahkan.

Berkaitan dengan apa yang dibangkitkan oleh Yang Berhormat Batu Gajah,
apabila kita bercakap tentang Zero Reject Policy ini, dia banyak perspektif. Saya bagi
contoh, apabila kita bercakap tentang Zero Reject Policy dalam konteks murid
bekeperluan khas sebagai contoh. Dalam konteks ini. Memang sebelum ini dikatakan
dilaksanakan Zero Reject Policy. Apabila kita membuat audit, melihat berapa banyak
sekolah yang sebenarnya mempunyai kemudahan untuk murid bekeperluan khas, kita
dapati bahawa tidak banyak sekolah.

Jadi dalam konteks tersebut memang bila ibu bapa menghantar anak mereka
yang bekeperluan khas ke sekolah tersebut, secara umumnya sekolah akan melihat
sama ada ia sesuai ataupun tidak. Ini kerana demi keselamatan anak-anak ini. Kadang-
kadang kemudahan tidak ada di sekolah, kepakaran pun tidak ada.
