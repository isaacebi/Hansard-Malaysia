DR.05.10.2021 119

Bagi isu perubahan iklim, Yang Berhormat Batang Lupar menyokong Agenda
Pembangunan Lestari 2030 dan menyebut bahawa saya percaya Malaysia akan
majukan pertumbuhan hijau ke arah negara berkarbon rendah dan akhirnya suatu hari
mencapai masa depan bebas karbon.

Untuk makluman Yang Berhormat kerjasama strategi dan holistik, daripada
semua peringkat kerajaan serta pemain industri perlu ditingkatkan dan diperluaskan bagi
mencapai pembangunan lestari dan hasrat kita bersama. Kementerian dan agensinya
bergiat aktif dalam mempromosi Agenda Pertumbuhan Hijau seperti perluasan
pelaksanaan perolehan hijau di peringkat Persekutuan, kerajaan negeri dan kerajaan
tempatan.

Inisiatif ini bagi meningkatkan potensi permintaan dan pengeluaran produk dan
perkhidmatan yang mesra alam. Inisiatif seperti pengecualian cukai seperti Green
Investment Tax Allowance, GITA dan GITE turut diperkenalkan bagi menggalakkan
perkembangan industri hijau negara.

Di samping itu beberapa strategi pembangunan rendah karbon daripada aspek
pembandaran dan mobiliti telah dibangunkan oleh pihak Kementerian Alam Sekitar dan
Air. Inisiatif berkenaan adalah selaras dengan strategi yang digariskan dalam
Rancangan Malaysia Ke-12 serta melibatkan kerjasama kerajaan negeri, kerajaan
tempatan serta pemain industri teknologi hijau.

Yang Berhormat Subang Jaya dan Yang Berhormat Seputeh membangkitkan
mengenai sasaran net zero carbon negara. Seperti Yang Berhormat sedia maklum
bahawa Yang Amat Berhormat Perdana Menteri telah pun mengumumkan inspirasi
negara bagi mencapai pelepasan sifar gas rumah kaca atau GSG net zero emissions
seawal-awalnya pada tahun 2050. Hal ini menunjukkan bahawa kerajaan responsif dan
cakna terhadap usaha menangani isu perubahan iklim. Kementerian Alam Sekitar dan
Air mengalu-alukan  perhatian dan  kerjasama_ pihak pembangkang dalam
mengarusperdanakan agenda perubahan iklim negara.

Untuk makluman Dewan yang mulia, Majlis Tindakan Perubahan Iklim Negara
(MyCAC) akan dipengerusikan oleh YAB Perdana Menteri akan mengadakan
persidangan pada 11 Oktober 2021 sebelum persidangan UN Climate Change
Conference (COP26). Majlis ini dianggotai oleh Menteri-menteri Persekutuan, bersama
dengan Menteri-menteri Besar dan Ketua-ketua Menteri mewakili kerajaan negeri. la
merupakan suatu kenyataan penting bagi negara untuk persidangan COP26.

Tuan Wong Chen [Subang]: Hendak bertanya soalan boleh tidak, penjelasan
daripada Subang.

Dato’ Sri Tuan Ibrahim bin Tuan Man: Ya, sila.

Tuan Wong Chen [Subang]: Terima kasih Yang Berhormat Menteri. Saya
memang hendak bertanya sedikit tentang minta penjelasan tentang isu seawal-awalnya
2050 net zero carbon. Tidakkah sepatutnya kita selewat-lewatnya net zero carbon pada
2050? Maknanya kita kena buat lebih awal lagi. Terima kasih.

Dato’ Sri Tuan Ibrahim bin Tuan Man: Terima kasih. Kita sesuatu komitmen
yang kita hendak buat dalam konteks komitmen negara kepada United Nations
Framework Convention on Climate Change (UNFCCC) kita mesti bangunkan beberapa
mekanisme. Antaranya adalah tentang /Jong-term low emission development strategies
(LT-LEDs) suatu pembangunan strategi rendah karbon jangka panjang sebagai asas
untuk kita meletakkan sasaran tersebut.

Di samping kita perlu ada inventori karbon negara yang masih belum ada dan
beberapa peraturan terhadap perkara ini perlu kita bangunkan. Termasuk carbon pricing
dan sebagainya. Beberapa elemen yang perlu kita lengkapkan dahulu, sebab itu kita
tidak meletakkan sasaran 2050. Cuma kita meletakkan seawal-awal 2050. Kita yakin kita
mampu mencapai hasrat tersebut. Insya-Allah.

Puan Teresa Kok [Seputeh]: Minta penjelasan. Yang Berhormat Menteri tadi
jawapan Yang Berhormat Menteri tidak sentuh apa yang saya bangkitkan. Di negara kita
ada buat satu kajian iaitu kajian strategi jangka masa panjang pembangunan rendah
karbon atau long-term low emission development strategies (LT-LEDs) yang hanya
