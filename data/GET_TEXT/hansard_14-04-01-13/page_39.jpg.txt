DR.05.10.2021 29

13,181 orang usahawan di seluruh Malaysia. Selepas 11 September 2021, semua pasar
segar terkawal telah dibuka semula sebagai pasar tani dan pasar tani kekal, knususnya
seiring dengan pembukaan sektor ekonomi. Di mana sebanyak 518 lokasi pelbagai
outlet telah mula beroperasi. Semua pasar tani masih mengekalkan SOP yang ketat.

Keempatnya, MAFI turut menggalakkan para petani untuk memasarkan hasil
pertanian dengan menggunakan platform e-Dagang AgroBazaar Online. Kelimanya,
MAFI juga menggalakkan para petani untuk memasarkan hasil pertanian secara terus
melalui media sosial. Terima kasih Tuan Yang di-Pertua.

Dato’ Seri Tiong King Sing [Bintulu]: Terima kasih Tuan Yang di-Pertua.
Terima kasih Timbalan Menteri yang memberi jawapan. Tadi saya fikir, Yang Berhormat
Menteri kata tidak lari, mesti jawab soalan. Akan tetapi tidak apa. Timbalan Menteri
terima kasih.

Saya mahu beritahu Timbalan Menteri, banyak tadi kita punya jawab untuk kalau
Sabah dan Sarawak, saya hendak pertama sekali di Sarawak di kawasan Bintulu ini
saya tidak nampak kita ada apa-apa rancangan. Tidak ada apa-apa saya tengok. Kita
cakap di West Malaysia sini sama Wilayah Labuan tetapi outlet Bintulu pun tidak ada,
terutama sekali dalam masa pandemik COVID-19. Kita punya pegawai-pegawai
daripada pertanian turun padang bantu petani semua, hantu pun tidak ada, tidak
nampak.

Jadi, saya hendak tanya. Sekarang kita tadi soalan kata kita hendak wujudkan
pusat pengumpulan pertanian di luar bandar untuk membantu collecting centre, contoh
macam collecting center itu semua, bilakah hendak buat ini? Di Bintulu bila? Jangan
syok sendiri.

Begitu juga, apa insentif kepada petani untuk mengeluarkan hasil pertanian
berskala besar? Masa ini jangan ambil terlalu panjang. Sekaranglah masa hendak bantu
rakyat dan menunggu kita bantu. Minta Yang Berhormat Timbalan Menteri jawab tetapi
jangan syok sendiri dan kongkalikung.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
peraturan Dewan, Tuan Yang di-Pertua.

Tuan Yang di-Pertua: Yang Berhormat.

Tuan Sanisvara Nethaji Rayer a/l Rajaji [Jelutong]: Peraturan Dewan. Ini
ialah kali kedua saya dengar Yang Berhormat Bintulu membuat serangan terhadap
kakitangan kerajaan. Tadi beliau telah mengeluarkan...

Tuan Yang di-Pertua: Peraturan number berapa?

Tuan Sanisvara Nethaji Rayer a/l Rajaji [Jelutong]: Peraturan 36(4)— menjadi
kesalahan bagi Ahli-ahli Dewan menggunakan bahasa kurang sopan. Ungkapan beliau
‘hantu pun tidak ada’. Saya minta beliau jangan kurang sopan di Dewan. Ini ialah kali
kedua beliau membuat serangan.

Tuan Yang di-Pertua: Okey, okey. Saya dapati tiada pun kurang sopan tadi.
Akan tetapi peringatan untuk semua, kita kena...

Tuan Sanisvara Nethaji Rayer a/l Rajaji [Jelutong]: Ini beliau kurang biadab.

Tuan Yang di-Pertua: Kita kena always bersopan. Yang Berhormat, duduk.
Yang Berhormat Timbalan Menteri, silakan.

Tuan Sanisvara Nethaji Rayer a/l Rajaji [Jelutong]: Bukan kurang biadab,
maaf. Biadap.

Tuan Yang di-Pertua: Yang Berhormat pun bila saya kata duduk, tidak duduk.
Itu pun...

Tuan Sanisvara Nethaji Rayer a/l Rajaji [Jelutong]: No, Tuan Yang di-Pertua.
Adakah Tuan Yang di-Pertua...

[Pembesar suara dimatikan]
