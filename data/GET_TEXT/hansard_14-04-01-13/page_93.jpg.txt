DR.05.10.2021 83

Tuan Sanisvara Nethaji Rayer a/l Rajaji [Jelutong]: Terima kasih.
Memandangkan Mesyuarat dipengerusikan oleh Timbalan Yang di-Pertua.

01640

Ketika saya membahaskan bukan RMKe-12 tetapi titah Duli Yang Maha Mulia
Seri Paduka Baginda Yang di-Pertuan Agong, saya telah mempersoalkan Yang
Berhormat Menteri berkenaan dengan pengagihan komputer riba ataupun laptop kepada
pelajar-pelajar di Pulau Pinang. Saya masih ingat lagi ketika saya berbahas, Tuan Yang
di-Pertua sendiri juga amat tertarik kerana beliau juga bekas ADUN dari Pulau Pinang.

Saya percaya beliau sendiri juga prihatin dengan nasib pelajar-pelajar di Pulau
Pinang. Tuan Yang di-Pertua telah mengarahkan Yang Berhormat Menteri untuk
memberi penjelasan sama ada secara lisan di Dewan yang mulia ini— Yang Berhormat
Menteri tidak memberi sebarang penjelasan tetapi kelmarin saya telah menerima satu
jawapan.

Dalam jawapan tersebut untuk makluman Yang Berhormat Menteri, soalan saya
adalah berapakah komputer yang telah diagihkan kepada pelajar-pelajar di Pulau Pinang
sama ada sekolah agama, sekolah tahfiz, sekolah jenis kebangsaan, sekolah Tamil,
sekolah Cina, jawapan yang diberikan adalah sebanyak 112,356 unit peranti telah
diserahkan kepada murid B40 di 910 buah sekolah di seluruh negara. Berhenti di situ.
Tidak menjawab soalan saya. So, saya ingin menuntut supaya pengelasan diberikan
daripada makluman yang saya terima daripada kawan-kawan, daripada guru-guru
sekolah, tidak ada satu pun peranti atau /aptop atau komputer riba diagihkan kepada
pelajar-pelajar di Pulau Pinang.

Kalau begitu, soalan saya kenapakah Pulau Pinang dianaktirikan? Bukankah
pelajar-pelajar di Pulau Pinang juga penting? Bukankah kita juga merupakan abli
keluarga dalam konsep Keluarga Malaysia ini? Itu adalah tuntutan saya.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Bagaimanakah jawapan
ini boleh diberikan oleh kementerian? Siapakah yang memberi jawapan ini? Itu soalan
saya kepada Yang Berhormat Menteri. Bolehkan memberi penjelasan?

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong. Yang Berhormat ini adalah sesi menjawab untuk RMKe-12
jadi ringkaskan.

Puan Kasthuriraani a/p Patto [Batu Kawan]: Yang Berhormat Menteri, sedikit.
Datuk Dr. Mohd Radzi bin Md. Jidin: Boleh. Silakan.

Puan Kasthuriraani a/p Patto [Batu Kawan]: Terima kasih Tuan Yang di-
Pertua. Terima kasih Yang Berhormat Menteri. Saya telah membangkitkan dalam
ucapan perbahasan saya semalam mengenai polisi atau dasar kerajaan mengenai—
berhubung dengan nasihat yang diberikan oleh pejabat pendidikan daerah berhubung
dengan isu kes-kes di mana pelajar tersebut sedang memohon kewarganegaraan di
mana ayahnya seorang warganegara Malaysia, ibunya seorang warganegara asing...

Tuan Karupaiya a/l Mutusami [Padang Serai]: Tuan Yang di-Pertua, Yang
Berhormat Batu Kawan berhujah, tapi Yang Berhormat Simpang Renggam pula naik
gambar atas. Nanti salah faham rakyat.

[Dewan ketawa]

Puan Kasthuriraani a/p Patto [Batu Kawan]: Oh! Ya lah. Yang Berhormat
Simpang Renggam nak mai Penang ke?

Dr. Maszlee bin Malik [Simpang Renggam]: Kami tidak swap kerusi ya Tuan
Yang di-Pertua. Terima kasih. [Ketawa]

Puan Kasthuriraani a/p Patto [Batu Kawan]: Maka, dalam banyak kes saya
dan ramai Ahli Parlimen di sini hadapi...
