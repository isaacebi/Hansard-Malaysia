104 DR.05.10.2021

789]. Mulai 1 Januari 2022, perlindungan ini telah diperluaskan 19 sektor pekerjaan yang
lain. Skim ini akan diberikan perlindungan di bawah Skim Bencana Khairat Pekerjaan
jika kemalangan berlaku semasa bekerja atau penyakit yang terlibat berkaitan
pekerjaan.

Selain itu, kerajaan juga sedang meneliti, apa yang dibangkitkan oleh Yang
Berhormat, kerajaan juga sedang meneliti kepada cadangan untuk memperluaskan Akta
Sistem Insurans Pekerjaan 2017 [Akta 800] kepada golongan yang bekerja sendiri yang
tidak dapat menjalankan aktiviti perniagaan atau mencari nafkah semasa tempoh
Perintah Kawalan Pergerakan akibat pandemik COVID-19.

Seterusnya Yang Berhormat Setiu pula mencadangkan supaya kerajaan
mewujudkan Skim Simpanan Sosial untuk suri rumah, penganggur, pekerja tidak formal
serta mereka yang kekurangan caruman simpanan, simpanan masa tua untuk rakyat
Malaysia khususnya miskin tegar.

Untuk makluman Yang Berhormat, kementerian menumpukan kepada skim-skim
perlindungan keselamatan sosial bagi seorang pekerja dalam pekerjaan khususnya
bencana kerja dan penyakit-penyakit yang dihidapi dalam tempoh perkhidmatan.
Perlindungan ini juga turut meliputi orang tanggungan namun ia bukan berbentuk
simpanan hari tua.

Bagi suri rumah, kerajaan kini dalam proses memperkenalkan Skim
Keselamatan Sosial Suri Rumah khusus kepada semua suri rumah terutamanya
golongan B40 tetapi bergantung pada kedudukan kewangan yang boleh disyorkan oleh
Kementerian Kewangan. Bagaimanapun usul ini perlu diperhalusi...

Tuan M. Kulasegaran [Ipoh Barat]: Yang Berhormat Menteri.
Tuan Charles Anthony Santiago [Klang]: Minta penjelasan.

Tuan M. Kulasegaran [Ipoh Barat]: Yang Berhormat Menteri, mengenai suri
rumah. Akta itu telah pun masa itu telah pun di draf sudah sedia. Bilakah ia akan dibawa
ke Parlimen?

Datuk Seri M. Saravanan: Tuan Yang di-Pertua, akta saya setuju dengan apa
yang disebut oleh Yang Berhormat akta ini telah pun dipersetujui tetapi dengan keadaan
terbaharu kita sedang memperhalusi. Saya dalam usaha membawakan ini dalam masa
terdekat sebab ini adalah hala tuju kementerian supaya kita pastikan memberi
perlindungan kepada semuanya walaupun sebelum ini kita hanya bincang dan
diluluskan untuk kumpulan B40 yang berdaftar dengan e-Kasih.

Akan tetapi kini telah diubahsuai oleh kementerian dan akan dipanjangkan
kepada Jemaah Menteri supaya in yang akan diperluas kepada semua suri rumah
tangga...

Tuan M. Kulasegaran [Ipoh Barat]: Yang Berhormat, adakah ia akan
membiayai 100 peratus oleh kerajaan? Oleh sebab dahulu Kerajaan Pakatan Harapan
telah memberi aku janji bahawa semua bayaran akan dibuat oleh kerajaan.

Datuk Seri M. Saravanan: Tuan Yang di-Pertua, saya setuju apa yang
dicadangkan oleh Yang Berhormat adalah betul. Sebelum ini cadangan daripada
kerajaan sebelum ini sebab bantuan suri rumah untuk kebajikan Jaringan Keselamatan
untuk 150,000 suri rumah tangga yang berdaftar di bawah e-Kasih, itu dalam keadaan
sebelum COVID-19.

Akan tetapi setelah mengambil kira keadaan hari ini dan kegawatan ekonomi
krisis kesihatan, Kementerian Sumber Manusia telah mencadangkan kepada kerajaan
supaya janganlah mengehadkan kepada 150,000 orang suri rumah tangga tetapi
diperluaskan kepada 2.9 juta suri rumah tangga yang akan melibatkan kos sebanyak
RM200 juta.

Sebelum ini apa yang diluluskan oleh pihak Yang Berhormat adalah sebanyak
RM20 juta untuk 150,000 orang.

Tuan Charles Anthony Santiago [Klang]: Yang Berhormat Menteri, tadi sudah
bangkit berkait dengan pekerja informal. Saya maklum Yang Berhormat Menteri
