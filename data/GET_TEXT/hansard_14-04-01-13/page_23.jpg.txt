DR.05.10.2021 13

sebanyak 8.4 peratus pada tempoh yang sama pada tahun 2020. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Bagan. Soalan tambahan pertama.

Tuan Lim Guan Eng [Bagan]: Terima kasih Tuan Yang di-Pertua, terima kasih
kepada Yang Berhormat Menteri yang telah memberikan jawapan tadi. Saya ingin tanya
Yang Berhormat Menteri, memandangkan bahawa RM63 bilion bantuan tunai secara
langsung telah pun dihulurkan tetapi nampaknya tidak dapat membolehkan ekonomi
pulih kepada normal iaitu ke tahap 2019.

Kenyataan yang dibuat oleh mantan Yang Amat Berhormat Perdana Menteri
bahawa kerajaan sudah tidak wang. Langkah ini menunjukkan bahawa lapan pakej
rangsangan sebanyak RM530 bilion tidak berjaya untuk memulihkan ekonomi kerana
bantuan secara langsung adalah terlalu kecil dan bolehkah perkara ini dapatlah
dibetulkan?

Pada masa yang sama, berkaitan dengan pandora papers, di mana ada banyak
wang yang telah pun didepositkan di luar negara. Apakah usaha untuk mendapat balik
wang yang dianggarkan bertrilion ringgit ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bagan. Sila Yang Berhormat Menteri.

01050

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Bagan. Seperti yang saya sebut tadi sebenarnya bantuan yang telah diberi
ataupun peruntukan yang telah diberi kepada golongan yang memerlukan terutamanya
rakyat dan juga perniagaan, jumlahnya ialah RM33 bilion untuk rakyat dan RM30 bilion
untuk perniagaan. Jadi jumlahnya agak besar, RM63 bilion.

Akan tetapi, kita prihatin di mana ekonomi kita masih lagi dalam keadaan yang
meruncingkan disebabkan oleh pandemik COVID-19. Akan tetapi, a/hamdulillah, kita
dapat lihat bagaimana ekonomi ini dibuka semula secara berfasa dengan selamat
memandangkan kes-kes COVID-19 yang bergejala serius telah lebih stabil dan juga
kapasiti ICU di hospital-hospital adalah lebih baik.

Jadi Yang Berhormat Bagan, kita akan memantau penyampaian dan outcome
atau keberhasilan program-program kita yang telah kita umumkan dalam lapan pakej
dan juga dalam Belanjawan 2021.

Ada satu soalan tadi itu ialah mengenai pandora papers di sini. Di sini saya ingin
memaklumkan bahawa kalau kita lihat apa yang telah keluar dalam media massa pada
hari semalam, kalau tidak silap saya, itu juga dibangkitkan oleh Yang Berhormat Port
Dickson semalam.

Kita di Kementerian Kewangan ingin mengingatkan bahawa penyiasatan yang
dibuat oleh International Consortium of Investigative Journalists (ICIJ) melibatkan
kebocoran rekod sulit 14 penyedia perkhidmatan luar pesisir ataupun offshore yang
memberikan perkhidmatan profesional kepada individu ataupun  syarikat untuk
menubuhkan Shell company, syarikat amanah, yayasan ataupun entiti lain yang
membuka akaun di negara-negara yang mempunyai kelemahan dalam perundangan
kewangan.

Akan tetapi kita bukanlah salah satu negara yang mempunyai kelemahan begitu.
Sebagai makluman, sektor kewangan Malaysia dikawal selia oleh Bank Negara Malaysia
melalui Akta Perkhidmatan Kewangan 2013 ataupun Akta 758 dan Akta Perkhidmatan
Kewangan Islam 2013 ataupun Akta 759.

Manakala aktiviti kKewangan luar pesisir dikawal selia oleh Labuan Financial
Services Authority ataupun Labuan FSA melalui penguatkuasaan Akta Perkhidmatan
Kewangan dan Sekuriti Labuan 2010, Akta 704 dan Akta Perkhidmatan Kewangan Islam
dan Sekuriti Labuan 2010 ataupun Akta 705.
