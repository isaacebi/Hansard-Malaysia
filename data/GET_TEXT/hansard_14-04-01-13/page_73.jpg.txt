DR.05.10.2021 63

pada tahun 2022 dijangka akan mengurangkan paras hutang dan beban bayaran
khidmat hutang, our debt service charges dengan izin secara beransur-ansur demi
memastikan kemampanan fiskal dan kemampuan keberhutangan kerajaan dalam jangka
masa panjang.

Tuan Noor Amin bin Ahmad [Kangar]: Boleh saya mencelah?
Dr. Maszlee bin Malik [Simpang Renggam]: Timbalan Menteri.
Tuan Yang di-Pertua: Yang Berhormat Kangar.

Tuan Mohd Shahar bin Abdullah: Yang Berhormat Kangar dan Simpang
Renggam.

Tuan Ahmad Fadhli bin Shaari [Pasir Mas]: Pasir Mas satu ya.

Tuan Noor Amin bin Ahmad [Kangar]: Terima kasih Timbalan Menteri. Saya
faham dasar kerajaan sebenarnya bukanlah baharu dalam mengambil pendekatan
konsolidasi fiskal. Saya sendiri pernah bercakap di Dewan ini bahawa ini adalah masa
krisis jadi kita perlu tingkatkan had syiling hutang kita.

Cuma dalam pendekatan kerajaan sebelum ini kita melakukan antara cara
konsolidasi fiskal adalah kita memindahkan beban hutang itu ditanggung oleh
sebahagian agensi-agensi yang mendapat tanggungan oleh kerajaan dengan izin off-
budget punya expenditure. Jadi, cuma kebimbangan saya dan saya bahaskan dalam
perbahasan RMK ini ialah sejauh manakah agensi-agensi yang terpilin untuk mendapat
tanggungan kerajaan ini mampu membayar balik hutang mereka dan_ tidak
memindahkan beban itu kepada kerajaan? Terima kasih.

Dr. Maszlee bin Malik [Simpang Renggam]: Okey, Tuan Yang di-Pertua.
Tuan Yang di-Pertua: Ya, Yang Berhormat Simpang Renggam.
Tuan Ahmad Fadhli bin Shaari [Pasir Mas]: Pasir Mas.

Dr. Maszlee bin Malik [Simpang Renggam]: Ya, kalau kita lihat baru-baru ini
kerajaan telah berikan RM15 juta kepada sekolah swasta Cina melalui Dong Zong.
Zaman Pakatan Harapan dulu kita beri kepada sekolah Cina dan kita beri kepada tahfiz
dan juga sekolah agama swasta RM100 juta pada tahun 2019. Kemudian, tahun lepas
masih lagi diikuti oleh kerajaan dan oleh juga Yang Berhormat Menteri kita.

Cuma sekarang ini kita lihat banyak sekolah tahfiz yang akan tutup.
Persoalannya, apakah Kementerian Kewangan bercadang untuk meneruskan apa yang
telah dimulakan pada zaman Pakatan Harapan, berikan RM100 juta kepada sekolah-
sekolah agama swasta dan sekolah tahfiz. Itu yang pertama.

Kedua, berkaitan dengan apa yang ditimbulkan oleh Yang Berhormat Kangar
tadi tentang sumber kutipan hasil. Kita tahu bahawa Kementerian Kewangan
mengatakan antara kutipan hasil mereka ialah daripada hasil cabutan judi. Pada zaman
Pakatan Harapan kita telah kurangkan kepada lapan kali dan pada zaman Perikatan
Nasional dan diteruskan waktu ini kepada 22 kali. Apakah kerajaan bercadang untuk
kembali kepada lapan kali seperti zaman Pakatan Harapan? Terima kasih Tuan Yang di-
Pertua.

Tuan Yang di-Pertua: Pasir Mas, akhirnya.

Tuan Ahmad Fadhli bin Shaari [Pasir Mas]: Pasir Mas.
Tuan Yang di-Pertua: Kemudian gulung ya.

Tuan Mohd Shahar bin Abdullah: Okey.

Tuan Yang di-Pertua: Ya, Pasir Mas.

Tuan Ahmad Fadhli bin Shaari [Pasir Mas]: Saya juga ingin bertanya
Timbalan Menteri antara pertanyaan saya adalah berkenaan dengan— dalam ucapan
saya adalah berkenaan dengan cabutan judi yang dinaikkan sebanyak 22. Saya
menunggu berita gembira daripada Timbalan Menteri bahawa hari ini kerajaan
membatalkan semula kenaikan kepada 22 bahkan akan memansuhkan terus sebanyak
special draw yang dilakukan selama ini. Terima kasih.
