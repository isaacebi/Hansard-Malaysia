128 DR.05.10.2021

Dato’ Seri Hamzah bin Zainudin: Terima kasih terutamanya kepada Yang
Berhormat Muar tadi memang betul kita sedang mengkaji melalui jawatankuasa yang
saya sebutkan tadi. Beberapa kementerian sedang melihat bagaimana untuk kita
mencari jalan sama ada kegunaan cannabis for medical purposes itu boleh dilakukan
dan dikaji bagaimana undang-undang yang boleh digunakan nanti insya-Allah.

Kepada Yang Berhormat Batu gajah, saya hendak maklumkan bahawa tentang
kedudukan semua anggota yang ada dalam Kementerian Dalam Negeri ini bukan hanya
PDRM tetapi juga penjara. Kita akan lihat secara khusus bagi mana-mana agensi kalau
difikirkan perlu untuk kita membawa ini dan menaikkan gaji mereka insya-Allah akan
dilakukan dari masa ke semasa.

Hal ehwal imigresen. Berhubung pertanyaan Yang Berhormat Sandakan
mengenai status pelaksanaan cadangan-cadangan hasil daripada laporan siasatan
Suruhanjaya Siasatan Diraja di Sabah. Untuk makluman Yang Berhormat Sandakan dan
Dewan yang mulia ini Suruhanjaya Siasatan Diraja, Royal Commission of Inquiry (RCI)
mengenai pendatang asing di Sabah mencadangkan penubuhan sebuah jawatankuasa
khas bagi mengenal pasti dan menguruskan isu pengurusan warga asing di Sabah.

Susulan itu, bagi memenuhi cadangan RCI berkenaan jawatankuasa
pengurusan warga asing di Sabah JKPWAS telah ditubuhkan oleh kerajaan yang
merangkumi JKPWAS induk yang dipengerusikan secara bersama oleh Yang Berhormat
Menteri Dalam Negeri dengan Yang Amat Berhormat Ketua Menteri Sabah serta
JKPWAS teknikal yang dipengerusikan secara bersama oleh Yang Berhormat Timbalan
Menteri Dalam Negeri dan Yang Berhormat Ketua Menteri Sabah. Antara isu yang
dibincangkan dalam Mesyuarat JKPWAS adalah seperti berikut:

(i) isu kepelbagaian dokumen yang dipegang oleh pendatang
asing di Sabah serta cadangan penyeragaman yang sedang
dikaji secara terperinci dengan penglibatan dan kerjasama
antara Kerajaan Persekutuan dan Kerajaan Negeri Sabah;

(ii) masalah kelewatan penghantaran pulang pendatang asing
tanpa izin yang ditahan di depot imigresen; dan

(iii) kajian perundangan sedia ada_ berhubung _ tindakan
penguatkuasaan terhadap masyarakat stateless seperti Pala'u
bagi mengekang permasalahan sosial dan menjaga kebajikan
golongan berkenaan.

Berhubung dengan pelaksanaan JKPWAS yang berusaha untuk menyelesaikan
isu pengurusan warga asing di Sabah, perkara ini memerlukan kerjasama antara
Kerajaan Persekutuan dan Kerajaan Negeri Sabah. Kerjasama strategik ini diperlukan
terutamanya melibatkan isu dokumen pengenalan diri, Kewarganegaraan dan rundingan
dengan perwakilan asing seperti Filipina dan juga Indonesia.

Justeru perihal pengurusan warga asing di Sabah memerlukan political will serta
komitmen yang tinggi daripada semua pihak.

01930

Ini termasuklah daripada pemimpin politik, ketua-ketua masyarakat dan kaum
untuk mencari persamaan dan kesepakatan dalam mencari penyelesaian kepada isu
yang telah lama berpanjangan ini. Kerjasama dan komitmen ini adalah amat perlu bagi
memastikan isu ini tidak lagi dipolitikkan oleh mana-mana pihak selepas suatu
keputusan dimuktamadkan kelak.

Hasil libat urus dan penelitian oleh Kerajaan Negeri Sabah ini akan
dibincangkan semula dalam JKPWAS Teknikal yang akan datang sebelum dibentangkan
semula dalam JKPWAS Induk untuk pengesahan. Selepas itu, JKPWAS Induk akan
mencadangkan mekanisme penyelesaian pengurusan warga asing di Sabah untuk
persetujuan dan keputusan sidang Majlis Khas Perjanjian Malaysia 1963 (MKMA 63)
yang dipengerusikan oleh Yang Amat Berhormat Perdana Menteri sendiri.

Puan Vivian Wong Shir Yee [Sandakan]: Yang Berhormat Menteri, mohon
mencelah.
