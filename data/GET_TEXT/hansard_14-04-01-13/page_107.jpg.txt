DR.05.10.2021 97

bagi memastikan kepentingan kerajaan terpelihara di samping memberi nilai terbaik.
Namun begitu Kementerian Pengangkutan mengambil maklum keprihatinan Yang
Berhormat Seremban mengenai perkara ini. Hala tuju projek ini dijangkakan,
dibentangkan oleh Jemaah Menteri dalam tempoh terdekat selepas menerima ulasan
daripada semua kementerian dan agensi berkaitan. Yang Berhormat...

Dato’ Haji Che Abdullah bin Mat Nawi [Tumpat]: Tuan Yang di-Pertua, sedikit
Tumpat sedikit Tuan Yang di-Pertua. Saya sangat tidak berpuas hati dengan jawapan
yang begitu ringkas daripada Yang Berhormat Menteri yang mengatakan bahawa tidak
ada oleh sebab keadaan sekarang dan sebagainya.

01730

[Dato’ Sri Azalina Othman Said [Pengerang] mempengerusikan Mesyuarat]

Apa yang saya minta bukanlah satu perkara yang baru tetapi perkara yang telah
dirancang sebelum ini dan telah dibatalkan ataupun dipendekkan semasa pentadbiran
Kerajaan Pakatan Harapan. Cuma apa yang saya hendak sebut, seperti mana jawapan
Yang Berhormat Menteri yang begitu panjang lebar yang menyatakan bahawa kesan
kepada pembinaan ECRL ini yang membawa menjana pulangan ekonomi yang cukup
tinggi kepada kawasan di mana ECRL ini dibangunkan dan bagi membangunkan
ekonomi kawasan setempat dan sebagainya. Saya merasakan bahawa menjadi priority
kerajaan untuk membangunkan kawasan yang dikatakan sebagai mundur seperti
sekarang ini di Tumpat.

Jadi, saya mengharapkan kerajaan tidak sekadar untuk menyatakan, “Okey, kita
tidak sambung dan_ sebagainya’”. Oleh kerana perancangan ini sebenarnya
perancangan yang telah dibuat pun sebelum daripada ini, bukannya perkara baru. Jadi,
tinggal lagi- dan kesan yang begitu positif itu sepatutnya diambil kira oleh kerajaan
dalam mengimbangkan ekonomi negara.

Datuk Seri Ir. Dr. Wee Ka Siong: Terima kasih Yang Berhormat Tumpat. Saya
bagi satu jawapan yang memuaskan. Apa yang berlaku, pada Julai 2019 SA 5 telah
ditandatangani oleh kerajaan terdahulu, di mana daripada segi seksyen A dengan
seksyen B telah dimuktamadkan. Kalau ikut cadangan asal, kesemua laluan ini lebih
kepada pantai, pesisir pantai tetapi telah dianjak masuk dan sepatutnya sampai
Pengkalan Kubur dan ia sekarang sampailah ke Tunjung yang ada sekarang. Ya, ada
beberapa buah stesen.

Dato’ Haji Che Abdullah bin Mat Nawi [Tumpat]: Jadi, apa yang saya minta
adalah supaya kembalikan kepada jajaran yang asal sampai ke Pengkalan Kubur.

Datuk Seri Ir. Dr. Wee Ka Siong: Ya, ya. Bagi saya sedikit, bersabar ya. Apa
yang berlaku adalah untuk pemindahan ini, projek ini, skop ini. Kerajaan dahulu juga
terpaksa membayar abandonment cost RM1 bilion kepada pihak kontraktor, ini pertama.
Kedua, seksyen A dan seksyen B telah berjalan, semasa kita mengambil alih telah
berjalan. Sekarang cuma yang tidak selesai ialah seksyen C sepertimana yang
melibatkan negeri Selangor, ya. Kita melihat - saya faham Yang Berhormat, ada
permintaan daripada Yang Berhormat yang memperjuangkan nasib orang Kelantan.
Saya juga melihat dan oleh kerana pakej ini telah pun dilaksanakan dan setakat ini 11.59
peratus telah dibuat, maka untuk pakej ini ia tidak mengandungi stesen seperti mana
yang asalnya yang telah diubah pada tahun 2019.

Dato’ Sri Azalina Othman Said [Pengerang]: Yang Berhormat...

Datuk Seri Ir. Dr. Wee Ka Siong: Akan tetapi selepas itu mungkin kita boleh
cari...

Dato’ Sri Azalina Othman Said [Pengerang]: Yang Berhormat Menteri, boleh
tidak gulung, masih ramai lagi Menteri.

Datuk Seri Ir. Dr. Wee Ka Siong: Okey. Yang Berhormat- untuk Yang
Berhormat Bagan Datuk, ada sebut tentang pas perjalanan, ini saya bagi secara bertulis.
Kemudian, Yang Berhormat Hulu Selangor, saya ada satu jawapan yang sangat panjang
tentang sistem penghantaran bas. Yang Berhormat memang prihatin dan syarikat mana
