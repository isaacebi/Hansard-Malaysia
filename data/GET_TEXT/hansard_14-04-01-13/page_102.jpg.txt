92 DR.05.10.2021

dan tidak pernah ada permohonan. Saya hendak tahu, apakah status dan apakah
pendirian Kementerian Pengangkutan terhadap pembinaan Lapangan Terbang
Antarabangsa Kulim ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Seremban. Sila Yang Berhormat.

Datuk Seri Ir. Dr. Wee Ka Siong: Terima kasih Yang Berhormat Seremban...
Tuan Ma’mun bin Sulaiman [Kalabakan]: Kalabakan.

Datuk Seri Ir. Dr. Wee Ka Siong: Kalau tidak silap saya, pada 13 Ogos tahun
lalu, semasa saya menghadiri majlis mesyuarat MPFN di bawah PLANMalaysia. Perkara
ini telah dibangkitkan iaitu mereka meminta supaya KXP itu dapat diluluskan.

01710

Ini sebagai salah satu agenda yang dibincangkan ketika itu. Akan tetapi, setelah
kita menerima pandangan daripada semua agensi, mesyuarat tersebut hanya
membenarkan mereka merancang. Bermaksud masih lagi tertakluk kepada kelulusan
akhir daripada Kementerian Pengangkutan Malaysia.

Permohonan untuk aerodrome pun belum dikemukakan. Dalam konteks ini,
kalau kita hendak meluluskan sesebuah lapangan terbang, ia perlu melalui satu proses.
Pertama, perancangan fizikal negara. MPFN kena luluskan. Kedua, subjek kepada
kajian seperti EIA, SIA, TIA, HIA, FIA dengan Marine Risk Assessment. Ini antara
perkara yang perlu dilakukan dan selepas itu baru dihantar kepada Kementerian
Pengangkutan sebagai regulator. Daripada satu lah kita akan melihat daripada segi
cargo load adakah apa yang diunjurkan itu betul.

Kedua, daripada segi penumpang kita akan lihat. Kalau kedudukan KXP ini
hanya complement kepada LTAPP bermaksud prioritinya adalah LTAPP. Ini kerana ia
just complement this another airport. |tu yang pertama. Kita melihat perancangan untuk
Pulau Pinang telah dimulakan. Jadi kita masih menunggu input daripada pasukan pakar
daripada KXP ini untuk meyakinkan kita daripada segi cargo load berapa yang mereka
letak. Contoh, mereka letak unjuran penumpang tiga juta. Kita kena lihat sama ada
realistik atau tidak. Ini kerana, kalau dekat Langkawi sekarang baru tiga juta. Begitu
banyak penerbangan ataupun route yang dialinkan ke Langkawi.

Kita melihat di Alor Setar lebih kurang 1.5 juta setahun. Jadi apakah KXP
ramalannya tiga juta boleh dicapai dan syarikat mana penerbangan yang mana yang
akan pergi ke sana. Ini semua perlu dilihat sebelum Kementerian Pengangkutan
mengikut akta, kita berikan kelulusan dan CAF akan mempertimbangkan daripada
semua sudut, bukan semata-mata satu perancangan projek mega seperti ini. Jadi ini
yang saya hendak terangkan.

Yang Berhormat Port Dickson telah membangkitkan isu mengenai kos projek
ECRL. Pelaksanaan projek infrastruktur mega seperti ECRL merupakan salah satu
strategi untuk mempercepatkan pemulihan ekonomi melalui kesan gandaan yang tinggi
termasuk melalui rantaian bekalan yang besar. Projek infrastruktur berteraskan sistem
pengangkutan bukan sahaja mampu menjana ribuan peluang pekerjaan berkemahiran
tinggi dan sederhana malahan pelbagai kesan pertumbuhan ekonomi di kawasan
persekitaran.

Pembinaan ECRL juga akan membentuk ekosistem pelaburan yang lebih baik,
menjana lebih banyak pelaburan langsung asing, domestik dalam jangka masa lima
tahun akan datang serta menyumbang kepada pencapaian ekonomi yang mampan,
meningkatkan kesejahteraan rakyat.

Berkenaan dengan kos pembinaan. Kos terkini ECRL adalah RM50.3 bilion dan
bukannya RM100 bilion seperti yang didakwa. Setelah mengambil kira langkah-langkah
penyelesaian teknikal bagi meminimumkan impak sosial dan alam sekitar. Pembinaan
ECRL juga akan menyumbang kepada penambahbaikan proses pengendalian kargo,
peningkatan jumlah kargo dan pengukuhan perdagangan.

Dengan adanya ketersambungan logistik seperti yang ditawarkan oleh ECRL,
maka kesalinghubungan pertama dan akhir dapat ditingkatkan sekali gus merangsang
