98 DR.05.10.2021

yang memberikan perkhidmatan di situ pun ada. Apa juga insentif, tujuh insentif yang
kita berikan kepada golongan Yang Berhormat sebutkan, ada dalam jawapan bertulis
saya.

Yang Berhormat Kota Samarahan ada menyebut tentang ERT. Kita menyokong
usaha Kerajaan Negeri Sarawak dan telah pun dibentangkan Kuching Urban
Transportation System pada 10 September 2021 pada kita. Buat Yang Berhormat Setiu,
disebut tentang untuk menambah JPJ mobile unit. Ini satu tindakan yang cukup-
cadangan yang sangat baik. Di mana kita ada tujuh belas mobile unit dan setiap negeri
puratanya hanya satu.

Baru-baru ini saya telah berjumpa dengan Yang Berhormat Menteri Kewangan
dan dalam Belanjawan 2022, kita harap-harap ada pengumuman besar untuk
membolehkan JPJ mobile unit dapat ditambah dan kita sama-sama menunggu
pengumuman tersebut. Yang Berhormat, daripada segi perjawatan JPJ telah saya
terangkan. Ini lebih kepada penstrukturan apabila SPAD dimansuhkan dan digantikan
dengan APAD. Ada jawatan tambahan yang telah diberikan kepada JPJ sebanyak 300,
kemudian JKJR dimansuhkan dan diserap dalam JPJ dapat 90.

Jadi, setakat ini 93 peratus untuk pegawai penguatkuasaan ini telah dapat diisi.
Mengenai lesen memandu dan lesen kenderaan motor, roadtax. Ini memang JPJ dalam
proses membuat pendigitalan dan ia akan berlaku. Kita berharap kita dapat kurangkan
kontak dengan pihak pelanggan dan kalau ia boleh dibuat atas talian, ia akan
memudahkan rakyat, khususnya berdepan dengan pandemik.

Jadi, Yang Berhormat Kangar ada sebut tentang jeti Perlis. Untuk makluman,
memang setiap tiga tahun kita membuat penyelenggaraan dan yang terbaru untuk jeti
Kuala Perlis, kita juga mengeluarkan tender. Sekarang dalam proses kita hendak
mengeruk dan tahun depan saya rasa kita akan mulakan kerja pengerukan dalam
tempoh lapan bulan.

Saya rasa ini dapat kita teruskan dan menelan belanja yang lebih daripada
RM20 juta. Itu yang saya boleh beritahu Yang Berhormat Kangar. Kawasan di mana
terletaknya jeti ini pada kawasan yang memang cetek dan kedua ialah siltation.
Pemendapan berlaku begitu kerap sekali dan ini yang menyebabkan kita terpaksa
mengeruk secara berkala.

Terakhir sekali Yang Berhormat iaitu Yang Berhormat Tumpat ada sebut had
pelabuhan Tumpat. Yang Berhormat hendak jadikan ia sebagai satu pelabuhan. Yang
Berhormat, berdasarkan satu kajian yang dibuat oleh pihak EPU dengan World Bank,
National Port Strategy pada tahun 2016. Kawasan itu ia kata setakat ini tiada keperluan
tetapi Kementerian Pengangkutan berpandangan ialah sekiranya ada pihak swasta yang
ingin melabur dari segi aktiviti perkapalan dan membaiki kapal, maka kita alu-alukan.
Melalui proses yang boleh dikemukakan kepada MOT dan kita akan menilai cadangan
tersebut.

Jadi Yang Berhormat, akhir sekali saya hendak ucapkan ribuan terima kasih
kepada semua Ahli Yang Berhormat yang telah mengambil bahagian dalam perbahasan
dan saya menggulung. Sekian, terima kasih.

Puan Kasthuriraani a/p Patto [Batu Kawan]: Yang Berhormat Menteri, Yang
Berhormat Menteri, sedikit daripada Yang Berhormat Kapar. Hanya Sekretariat
Gabungan Bas Malaysia telah memohon untuk satu temu janji dengan Yang Berhormat
Menteri. So, mereka just minta saya tanyakan kalau SUSK Yang Berhormat Menteri
boleh uruskan...

Datuk Seri Ir. Dr. Wee Ka Siong: Bas apa?

Puan Kasthuriraani a/p Patto [Batu Kawan]: Sekretariat Gabungan Bas
Malaysia.

Datuk Seri Ir. Dr. Wee Ka Siong: Tidak ada isu sebab selalu saya mengadakan
mesyuarat semua stakeholders. Beritahu saya...

Puan Kasthuriraani a/p Patto [Batu Kawan]: Mereka belum dapat temu janji.
Baik, baik. Thank you, Yang Berhormat Menteri.
