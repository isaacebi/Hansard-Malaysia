DR.22.09.2021 77

Timbalan Yang di-Pertua [Dato' Mohd Rashid Hasnon]: Yang Berhormat
Jempol minta pakai face mask, tutup ya. Baik. Yang Berhormat Menteri.

Tan Sri Datuk Seri Panglima Haji Annuar bin Haji Musa: Ya.

Timbalan Yang di-Pertua [Dato' Mohd Rashid Hasnon]: Sila rumuskan. Kalau
hendak tambah berapa minit.

Tan Sri Datuk Seri Panglima Haji Annuar bin Haji Musa: Ya, saya hendak
rumuskan begini.

Timbalan Yang di-Pertua [Dato' Mohd Rashid Hasnon]: Baik.

Tan Sri Datuk Seri Panglima Haji Annuar bin Haji Musa: Agenda ini adalah
satu agenda yang kita berikan keutamaan yang paling tinggi sekali. Sasaran kita dari segi
connectivity harus mencapai 100 peratus. The remaining two percent, dibawah JENDELA
kita akan capai 96.9 peratus coverage 4G. Itu yang pentingnya, 4G ya. Kita akan migrate
daripada 3G kepada 4G dan menjelang hujung tahun ini khidmat 3G kita harap dapat
ditamatkan supaya kapasiti dapat digunakan sepenuhnya oleh khidmat 4G.

Seperti mana yang kita tahu dalam soal connectivity ini dan juga kemudahan
rakyat itu ada berbagai-bagai aspek. Pertama asasnya adalah prasarana. Ini yang perlu
dilaksanakan oleh JENDELA dengan jayanya yang akan menelan belanja hampir RM9
bilion semua sekali secara berperingkat.

01650

Fasa satu yang sedang dilaksanakan sekarang dapat disiapkan sebelum akhir
tahun hadapan dan perlu dilaksanakan serta-merta pada suku keempat dalam tahun ini
juga.

Keduanya, adalah soal kemudahan seperti gajet yang selalunya timbul masalah
pada para pelajar. Untuk itu, pada 15 hari bulan baru-baru ini saya telah mengumumkan
pakej supaya setiap pelajar boleh memiliki gajet 4G dengan harga yang semurah mungkin.

Dua pakej yang telah diumumkan itu termasuklah Pakej Peranti Keluarga
Malaysia yang mana dengan hanya melanggan pakej ‘0+40’ yakni pakej bulanan prabayar
RM40 sebulan, mereka boleh mendapat gajet secara percuma yakni gajet 4G dan juga
pakej yang satu lagi adalah untuk memberikan kemudahan data experience internet
secara percuma unlimited serta data tambahan kepada data 1G percuma setiap hari untuk
hanya RM30 tiga bulan iaitu hanya RM10 satu bulan dia boleh mendapat 110 gigabyte
data produktiviti dan juga data untuk dia hendak menggunakan untuk download menonton
gambar dan sebagainya.

Jadi, saya melihat ini sebagai satu program yang menyeluruh sementara
prasarana adalah satu perkara yang penting. Saya beri jaminan pada Dewan yang mulia
ini pelaksanaannya akan dilaksanakan dengan segera dan saya akan membekalkan
kepada Ahli-ahli Yang Berhormat semua, semua Program Jendela yang terkini di kawasan
masing-masing supaya Yang Berhormat boleh menyemak...

Datuk Zakaria bin Mohd. Edris @ Tubau [Libaran]: Yang Berhormat Menteri,
Libaran.

Tan Sri Datuk Seri Panglima Haji Annuar bin Haji Musa:...kalau terdapat juga
lagi...

Puan Rubiah binti Wang [Kota Samarahan]: Kota Samarahan.
Tan Sri Datuk Seri Panglima Haji Annuar bin Haji Musa: ...kawasan-kawasan...
Datuk Zakaria bin Mohd. Edris @ Tubau [Libaran]: Libaran sekejap. Boleh?

Puan Rubiah binti Wang [Kota Samarahan]: Kota Samarahan boleh mohon
pencerahan?

Datuk Zakaria bin Mohd. Edris @ Tubau [Libaran]: Terima kasih Yang
Berhormat Menteri. Libaran dapat lapan menara tetapi kebanyakan kawasan di Libaran
