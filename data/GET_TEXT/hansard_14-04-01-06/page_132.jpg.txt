122 DR.22.09.2021

dengan Yang Berhormat Muar. Akan tetapi, Yang Berhormat Dungun ada memberi
cadangan supaya pengurangan sebanyak RM1,000.

Dalam situasi pandemik COVID-19 di mana semua pihak sedang berusaha
meneruskan kelangsungan dan berusaha menstabilkan ekonomi, pada 14 September—
saya tadi dimaklumkan juga oleh Yang Berhormat Muar— saya telah mengumumkan
pengurangan yuran sebanyak 20 peratus kepada semua pelajar warganegara di universiti
awam bagi sesi akademik 2021-2022. Dalam konteks IPTS, KPT telah melaksanakan
moratorium kenaikan yuran khusus pengajian IPTS sehingga 31 Disember.

Dalam hubungan yang sama, tadi saya pun ada maklumkan dalam soalan
tambahan, bahawa KPT telah mengadakan beberapa siri libat urus dengan pihak IPTS
berkaitan dengan pengurangan yuran kepada pelajar IPTS. Hasil daripada libat urus
awal— sebab, libat urus ini belum lagi berakhir, masih lagi kita adakan libat urus ini.
Beberapa IPTS telah bersetuju dengan pengurangan yuran dan bantuan tertentu kepada
pelajar yang memerlukan. Akta 555 pula mengatakan bahawa pengurusan IPTS ini adalah
di bawah bidang kuasa syarikat yang memiliki IPTS tersebut. Akan tetapi, kita memang
sentiasa buat engagement supaya mereka boleh menyumbang kembali kepada
masyarakat.

Tuan Noor Amin bin Ahmad [Kangar]: Yang Berhormat Menteri, sikit. Berkaitan
ini.

Datuk Seri Dr. Noraini Anmad: Saya habiskan dulu kejap.

Tuan Noor Amin bin Ahmad [Kangar]: Okey.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, Yang Berhormat Menteri ada dua minit lagi.

Datuk Seri Dr. Noraini Anmad: Okey. Untuk makluman, pengurangan yuran di
IPTS adalah berbeza. Sebagai contoh, ada IPTS yang memberi pengurangan yuran
sebanyak RM520 dan /ap-top percuma kepada pelajar B40. Ada juga yang membuat
pengurangan sehingga 35 peratus melalui rebat yuran pengajian mengikut kategori.
Contoh, macam B40 sebanyak RM200, M40 sebanyak RM150 dan tak ada caj yuran
asrama yang dikenakan kepada mereka sepanjang tempoh pandemik COVID-19.
Terdapat juga IPTS yang membuat pengurangan sebanyak RM1,000 kepada setiap
pelajar.

Kita telah berhubung dan ada maklum balas daripada universiti-universiti lain
mengenai pengurangan-pengurangan ini. Contohnya, macam Kolej Universiti Islam
Antarabangsa Selangor (KUIS), pengurangan yang diberikan adalah sehingga 35 peratus.
Sementara UTP pula, nilai pengurangan adalah sebanyak RM2,500. Ini adalah inisiatif
awal yang dibuat oleh kementerian dan seperti yang saya maklumkan tadi, kita akan
sentiasa membuat engagement bersama IPTS agar dapat memberi ataupun
memulangkan semula dan prihatin kepada masyarakat.

Yang Berhormat Kangar, sila.

Tuan Noor Amin bin Ahmad [Kangar]: Okey. Terima kasih Yang Berhormat
Menteri dan Tuan Yang di-Pertua. Saya kalau boleh hendak mencadangkan kepada Yang
Berhormat Menteri memandangkan ramai pelajar khususnya di kalangan B40 mengalami
kesukaran untuk belajar ketika tidak berada di kampus, jadi mereka terpaksa membeli
gajet atau peranti baharu ketika dalam keadaan mereka sendiri pun mungkin mak dan
ayah kehilangan kerja, tak dapat bekerja ataupun dipotong gaji.

Saya nak cadangan kalau boleh, kementerian memberi diskaun yuran secara
bertahap. Mungkin setiap semester diberi pengecualian mungkin RM250, kalau empat
semester jadi RM1,000, sebagai satu insentif untuk meringankan beban mereka kerana
terpaksa berbelanja untuk membeli peranti dalam tempoh sekarang.

Datuk Seri Dr. Noraini Ahmad: Terima kasih Yang Berhormat Kangar. Tadi saya
ada maklumkan saya dah umum yang fasal 20 peratus pengurangan yuran kepada
universiti awam. Jadinya, yang IPTS ini...

Tuan Noor Amin bin Ahmad [Kangar]: Yang ini untuk pembelian peranti.
