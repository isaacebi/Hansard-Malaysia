46 DR.22.09.2021

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
saya bukan Timbalan Menteri Kewangan atau Menteri Kewangan. Cuma saya hendak
membantulah kalau boleh nasihatkan Yang Berhormat Pekan bayar sahaja cukai.

Tuan Yang di-Pertua: Yang Berhormat...

Tuan Sanisvara Nethaji Rayer a/l Rajaji [Jelutong]: Tidak perlu buat apa-apa
cadangan. Kalau dia...

[Pembesar suara dimatikan]

Tuan Yang di-Pertua: Yang Berhormat, Yang Berhormat, Yang Berhormat,
tolong tidak ada masa. Tinggal lima minit lagi. No, pencelahan cuma untuk penjelasan.
Maaf ya, maaf. Silakan Yang Berhormat.

Tuan Haji Yamani Hafez bin Musa: Terima kasih Tuan Yang di-Pertua, saya
sambung. Seterusnya, Yang Berhormat Tasek Gelugor ada mencadangkan supaya
Kementerian Kewangan menyalurkan sekurang-kurangnya RM50 juta kepada Amanah
Ikhtiar Malaysia (AIM).

Untuk makluman Yang Berhormat, kerajaan sentiasa komited untuk memastikan
isi rumah termiskin diberikan akses untuk mendapatkan pinjaman modal melalui institusi
pembiayaan mikro antaranya seperti AIM. Sejak tahun 1998 hingga tahun 2011 Kerajaan
Persekutuan telah meluluskan lapan perjanjian pinjaman tanpa faedah kepada AIM yang
berjumlah RM956.50 juta sebagai dana untuk Skim Kemudahan Pembiayaan AIM.

AIM turut menerima geran daripada kerajaan pada tahun 2010 hingga tahun 2015
bagi melaksanakan pelbagai fungsi berjumlah RM377.24 juta menjadikan jumlah
keseluruhan yang telah diterima oleh AIM daripada Kerajaan Persekutuan adalah
sebanyak RM135.271 juta.

Setakat 31 Ogos 2021 bagi pinjaman yang belum selesai AIM dengan kerajaan
adalah sebanyak RM612.2 juta. Selain itu, bagi menjamin kesinambungan aktiviti-aktiviti
mikro kredit AIM masa hadapan dan melestarikan model kewangan, kerajaan juga telah
meluluskan penstrukturan semula pinjaman AIM berjumlah RM359.8 juta dengan tempoh
pertangguhan pembayaran annuity selama dua tahun bermula 31 Mac 2021.

Jumlah moratorium sebanyak RM71.9 juta yang diberikan oleh kerajaan dalam
tempoh dua tahun ini dianggarkan akan membantu lebih kurang 14,200 orang usahawan
mikro B40 dan nilai pinjaman minimum RM5,000 seorang di bawah Skim Mikro Ikhtiar
AIM.

Tuan Yang di-Pertua, sekali lagi saya ucapkan ribuan terima kasih atas segala
pandangan dan cadangan yang telah diberikan oleh Yang Berhormat sekalian. Sebagai
penutup kata, izinkan saya mengakhiri penggulungan kita pada hari ini dengan serangkap
pantun.

Dato’ Ngeh Koo Ham [Beruas]: [Bangun]
Tuan Yang di-Pertua: Yang Berhormat Beruas mencelah.

Dato’ Ngeh Koo Ham [Beruas]: Tuan Yang di-Pertua, tentang yang saya
bangkitkan tentang polisi kerajaan. Peruntukan yang tidak digunakan pada tahun yang
ditetapkan akan mansuh. Boleh dapat penjelasan terutamanya berkenaan dengan RM3
juta yang telah diperuntukkan untuk Projek Warisan Kampungku di kawasan Beruas. Polisi
kerajaan akan menarik balik sumber peruntukan yang telah diluluskan tetapi tidak
digunakan pada tahun berkenaan. Seperti Projek Warisan Kampungku yang merupakan
satu projek yang telah diluluskan sebanyak lebih daripada RM40 juta tetapi peruntukan
asal RM3 juta telah pun disalurkan kepada kerajaan tempatan, Majlis Perbandaran
Manjung. Oleh sebab sudah ada penukaran kerajaan, saya sudah mohon kepada
kerajaan untuk meneruskan projek.

01450

Akan tetapi kalau tidak diteruskan, adakah wang RM3 juta ini akan ditarik balik
kerana kerajaan tempatan hendak gunakan RM3 juta ini untuk satu projek membina pasar
