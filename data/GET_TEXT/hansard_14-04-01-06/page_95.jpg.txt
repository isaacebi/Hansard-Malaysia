DR.22.09.2021 85

Datuk Seri Haji Anmad bin Hamzah: Saya sebenarnya ada satu perkara besar
yang saya hendak sebutkan tentang apa yang dibangkitkan oleh Yang Berhormat Sik.
Tetapi apa pun saya hendak betulkan apa yang beliau sebut tadi. SSL kita sebenarnya
hanya 70 peratus sahaja Tuan Yang di-Pertua. Jadi kita sekarang bergantung sekurang-
sekurangnya...

01720

Tuan Ahmad Tarmizi bin Sulaiman [Sik]: Maksud saya, kita hendak tambah
sahaja lagi 80 kan dalam kita punya dasar kita.

Datuk Seri Haji Anmad bin Hamzah: ...Import beras dari luar. Saya menghormati
masa Tuan Yang di-Pertua walaupun sebenarnya saya banyak lagi yang hendak dijawab
tetapi saya mohon kalau boleh dapat jawapan secara bertulis. Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Timbalan Menteri Pertanian dan Industri Makanan. Seterusnya, saya
ingin menjemput Yang Berhormat Menteri Alam Sekitar dan Air untuk menjawab. 20 minit.

5.20 ptg.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Tuan Yang di-Pertua dan terima kasih juga kepada semua yang mengambil
bahagian. Seramai 13 orang Ahli Yang Berhormat telah berbahas. Ada empat isu utama
yang dibangkitkan yang melibatkan pengurusan banjir, bekalan air dan sumber air,
perubahan iklim dan pengurusan alam sekitar.

Saya ingin terus kepada pengurusan banjir yang dibangkitkan oleh Yang
Berhormat Raub, Yang Berhormat Pasir Mas, Yang Berhormat Tumpat, Yang Berhormat
Baram, Yang Berhormat Labuan dan Yang Berhormat Hang Tuah Jaya.

Bagi menjawab pertanyaan Yang Berhormat Raub, sebanyak RM9.19 bilion telah
pun diluluskan dalam Rancangan Malaysia Ke-12 bagi 98 buah projek rancangan tebatan
banjir dan saliran bandar di seluruh negara yang turut merangkumi projek sambungan
daripada RMK11. Sehingga September 2021, tujuh projek telah pun siap dalam tempoh
Defect Liability Period (DLP) dan 27 lagi projek dalam pelaksanaan dan 64 projek di
peringkat pra pelaksanaan. Itu bagi menjawab persoalan Yang Berhormat Raub.

Kepada soalan yang dibangkitkan oleh Yang Berhormat Pasir Mas. Kerja-kerja
pembaikan tanah runtuhan tebing Sungai Kelantan di Kampung Pohon Celagi, Pasir Mas,
Kelantan telah pun dimulakan oleh pihak kontraktor bermula pada 4 Ogos 2021 dan
pelaksanaannya dijangka mengambil masa selama 9 bulan dan dijangka siap pada 3 Mei
2022 dengan kos keseluruhan projek sebanyak RM64.25 juta dan fokus kerja tertumpu
kepada pengukuhan tebing dan pengorekan pasir bagi melancarkan aliran air sungai bagi
mengurangkan impak banjir pada musim monsun.

Bagi mengatasi masalah banjir di kawasan Yang Berhormat Tumpat, melalui
program PEMERKASA, JPS telah pun memperuntukkan sebanyak RM490,000 bagi kerja-
kerja pemulihan sungai bagi mengurangkan risiko banjir daerah Tumpat. la melibatkan 16
projek dan ini bermula pada 23 Jun 2021 dan dijangka siap pada 15 September 2021,
baru-baru ini.

Saya ingin memaklumkan juga bahawa status kemajuan fizikal Projek
Pembangunan Lembangan Sungai Bersepadu (PLSB) Sungai Golok (KESBAN) Fasa 1
yang dibangkitkan, sehingga kini telah pun mencapai sasaran sebanyak 30 peratus dan
projek ini dijangka siap pada 13 Ogos 2024, manakala Projek Pembangunan Lembangan
Sungai Bersepadu (PLSB) Sungai Kelantan Fasa 1 adalah sebanyak 60 peratus
pencapaian sehingga kini dan ia dijangka siap pada 14 Jun 2022.

Untuk makluman semua bahawa kementerian kita juga melahirkan rasa simpati
kepada penduduk yang terlibat dalam tragedi kepala air ataupun aliran debris di kawasan
Gurun. Untuk makluman semua, kerja-kerja pemulihan segera telah pun dilaksanakan
oleh JPS iaitu membaik pulih tebing dan mendalamkan sungai dengan peruntukan
