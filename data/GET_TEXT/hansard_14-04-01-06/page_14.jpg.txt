4 DR.22.09.2021

Timbalan Yang di-Pertua [Dato' Mohd Rashid Hasnon]: Yang Berhormat Alor
Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Saya memohon daripada Yang Berhormat Menteri Kesihatan untuk memberi
sedikit maklumat kepada Dewan. Setakat ini, 2.4 juta direkodkan lebih kurang sebagai
positive case dalam COVID-19. Sebanyak 1.9 juta telah pun pulih dan 24 ribu dilaporkan
telah meninggal dunia. Berapakah jumlah perbelanjaan yang telah kita gunakan setakat
ini untuk menguruskan nombor-nombor yang disebutkan tadi? Berapakah kos setiap kes
yang kita uruskan? Terima kasih Tuan Yang di-Pertua.

Tuan Khairy Jamaluddin Abu Bakar: Terima kasih Yang Berhormat Alor Gajah.
Kos rawatan itu akan saya perincikan dalam jawapan bertulis. Cuma, saya boleh
menjawab daripada segi spesifiknya berkaitan dengan soalan pertama yang ada kaitan
dengan penggunaan peralatan.

Daripada segi penggunaan peralatan tambahan yang telah pun kita belanjakan,
ini adalah untuk memastikan kes-kes yang kritikal dapat rawatan, dapat dirawat dengan
baik. Ini katil ICU, ventilator, semua yang saya sebutkan tadi. The surge of medical
equipments that were required, dengan izin, pada tahun 2020 dan 2021, ini merupakan
peralatan tambahan sahaja- RM593 juta.

Ini tidak termasuk sumbangan yang kita telah terima dari luar negara dan dalam
negara iaitu jumlah sumbangan yang telah pun kita terima, nilai dia RM148 juta. Itulah
daripada segi peralatan tambahan yang diperoleh, cost of rawatan, dengan izin, saya
maklumkan jawapan bertulis. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Menteri.
Seterusnya saya menjemput...

Puan Teo Nie Ching [Kulai]: Kulai nak tanya satu soalan.
Timbalan Yang di-Pertua [Dato' Mohd Rashid Hasnon]: ...Yang Berhormat...

Tuan Haji Ahmad bin Hassan [Papar]: Papar minta laluan untuk Menteri
Kesihatan.

Timbalan Yang di-Pertua [Dato' Mohd Rashid Hasnon]: Saya...
Tuan Haji Ahmad bin Hassan [Papar]: Papar.

Timbalan Yang di-Pertua [Dato' Mohd Rashid Hasnon]: Saya tengok sini
dahulu. Sila Yang Berhormat Kulai.

Puan Teo Nie Ching [Kulai]: Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
ketiga.

Puan Teo Nie Ching [Kulai]: Terima kasih Tuan Yang di-Pertua. Saya ada sedikit
soalan nak tanya Menteri Kesihatan. Walaupun ada perolehan secara darurat, tetapi saya
nak bagi contoh seperti Hospital Kulai, akhirnya katil yang kami minta bukan datang
daripada KKM tetapi datang daripada MERCY Malaysia.

Jadi saya rasa daripada segi speed untuk delivery, untuk katil dan juga equipment
ini nampaknya KKM masih agak lambat. Tetapi saya rasa okey, sekurang-kurangnya kita
dapat katil daripada MERCY Malaysia tetapi satu perkara yang kita tak mungkin dapat
bantuan dari NGO adalah tentang kakitangan, doktor-doktor dan juga jururawat- jururawat
yang diperlukan di hospital apabila kita tambah katil.

Apabila kita tambah katil, kita tambah kapasiti untuk sesuatu hospital, kita juga
perlu meningkatkan manpower. Jadi saya nak tanya, apa rancangan Menteri Kesihatan
untuk tambah juga manpower di hospital apabila kita tambah lagi kapasiti supaya
kakitangan di hospital kita tidak overworked. Terima kasih.

Tuan Khairy Jamaluddin Abu Bakar: Terima kasih Yang Berhormat. Rentetan
daripada keadaan yang disebut oleh Yang Berhormat. Apabila kita tingkatkan kapasiti,
