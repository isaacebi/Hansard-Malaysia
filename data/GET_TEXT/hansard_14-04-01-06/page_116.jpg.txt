106 DR.22.09.2021

Dato Sri Alexander Nanta Linggi: GPS boleh menerima teguran atas kelemahan
tetapi akan tetap bertegas untuk mempertahankan kebenaran.

Tuan Chong Chieng Jen [Stampin]: Okey, kebenaran, kebenaran.
Dato Sri Alexander Nanta Linggi: Yang pertama...

Tuan Yang di-Pertua: Yang Berhormat Stampin, duduk.

Tuan Chong Chieng Jen [Stampin]: Ada, ada.

Dato Sri Alexander Nanta Linggi: Tuan Yang di-Pertua, saya tidak ada masa.
Tadi saya sudah bagi peluang. Pertama, Tuan Yang di-Pertua...

Tuan Chong Chieng Jen [Stampin]: Tadi tajuk lain.

Dato Sri Alexander Nanta Linggi: Hasil hubungan kerjasama erat antara
Kerajaan Perikatan Nasional dengan Kerajaan Gabungan Parti Sarawak, rundingan yang
dilaksanakan melalui Majlis ataupun Mesyuarat Majlis Khas bagi Menyemak Perjanjian
Malaysia 1963 (MKMA63) pada 13 April 2021 yang dipengerusikan oleh mantan Yang
Amat Berhormat Perdana Menteri bersama Yang Amat Berhormat Ketua Menteri
Sarawak, Yang Amat Berhormat Ketua Menteri Sabah serta Menteri-menteri Persekutuan,
telah bersetuju supaya pengecualian untuk memperoleh kebenaran lesen PDA 1974 dan
lesen CSA 1961 diberikan kepada pemegang lesen DGO, Distribution of Gas Ordinance
2016 di Sarawak berkuat kuasa mulai 1 Jun 2021.

Kesannya kerajaan membantu merancakkan lagi persekitaran perniagaan yang
lebih bersifat kondusif berasaskan ease of doing business yang begitu manfaat,
khususnya kepada peningkatan kecekapan tadbir urus dan kawal selia minyak dan gas di
negeri Sarawak serta membantu merancakkan aktiviti perdagangan serta pelaburan
domestik yang lebih kompetitif. Yang Berhormat bekas Timbalan Menteri KPDNHEP
tahulah ini dalam...

Tuan Chong Chieng Jen [Stampin]: Yang Berhormat...
Dato Sri Alexander Nanta Linggi: ...Kuasa kawal selia KPDNHEP.

Tuan Chong Chieng Jen [Stampin]: ...Berkenaan kebenaran, Yang Berhormat
itu...

Dato Sri Alexander Nanta Linggi: Kedua Tuan Yang di-Pertua...

Tuan Chong Chieng Jen [Stampin]: ...Distribution of Gas Ordinance, kebenaran
itu...

Dato Sri Alexander Nanta Linggi: ...Kerajaan Perikatan...

Tuan Yang di-Pertua: Yang Berhormat, Yang Berhormat. Yang Berhormat
Menteri tidak bagi kebenaran untuk mencelah. Yang Berhormat tolong. Yang Berhormat.

Tuan Chong Chieng Jen [Stampin]: Itu telah...

Tuan Yang di-Pertua: Yang Berhormat, tolong. Please. Menteri tidak bagi
kebenaran untuk mencelah. Sila Yang Berhormat Menteri. Menteri sambung.

Dato Sri Alexander Nanta Linggi: Yang Berhormat Stampin, you have missed
your opportunities there.

Tuan Chong Chieng Jen [Stampin]: What do you mean of the opportunity?
Dato Sri Alexander Nanta Linggi: Yang kedua Tuan Yang di-Pertua.

Tuan Chong Chieng Jen [Stampin]: Kita telah benarkan pada masa itu saya
rasa...,

Dato Sri Alexander Nanta Linggi: Yang kedua Tuan Yang di-Pertua
pencapaian...

Tuan Yang di-Pertua: Yang Berhormat.

Tuan Chong Chieng Jen [Stampin]: Ya, itu yang dia kelirukan Dewan.
