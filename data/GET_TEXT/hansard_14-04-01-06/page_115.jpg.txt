DR.22.09.2021 105

Dato Sri Alexander Nanta Linggi: ...Apa sumbangan Kerajaan Pakatan
Harapan kepada negeri Sarawak.

Tuan Oscar Ling Chai Yew [Sibu]: Ini sudah politik.

Dato Sri Alexander Nanta Linggi: Mana janji manis yang telah ditaburkan untuk
negeri Sarawak.

Tuan Oscar Ling Chai Yew [Sibu]: Ini biarkan Perdana Menteri jawablah.

Tuan Yang di-Pertua: Yang Berhormat Sibu, duduk Yang Berhormat Sibu.
Duduk Yang Berhormat Sibu.

Seorang Ahli: [Bercakap tanpa menggunakan pembesar suara]
Tuan Yang di-Pertua: Mikrofon, mikrofon.

Dato Sri Alexander Nanta Linggi: Mana dia Manifesto Pakatan Harapan untuk
memulangkan kembali 50 peratus cukai yang dikutip di Sarawak. Apa sumbangan...

Tuan Oscar Ling Chai Yew [Sibu]: Tuan Yang di-Pertua, ini memang main politik
sekarang.

Dato Sri Alexander Nanta Linggi: Dengar, belum habis dulu. Ada kaitan.
Tuan Oscar Ling Chai Yew [Sibu]: Apa kaitan?

Dato Sri Alexander Nanta Linggi: MA63 yang Kerajaan Pakatan Harapan
rundingkan dan berjaya laksanakan untuk rakyat Sarawak.

Tuan Sivakumar Varatharaju Naidu [Batu Gajah]: Macam inikah Yang
Berhormat Menteri jawab.

Dato Sri Alexander Nanta Linggi: Bukankah pada masa itu Sarawak hanya
dilihat sebelah mata. Adakah Yang Berhormat Bandar Kuching lupa atau buat-buat lupa?
Di manakah Yang Berhormat Bandar Kuching pada masa itu? Apa Yang Berhormat
Bandar Kuching perjuangkan untuk rakyat Sarawak semasa Yang Berhormat Bandar
Kuching mempunyai peluang untuk berbuat sedemikian. Sedangkan Yang Berhormat
pada masa itu merupakan kerajaan yang memerintah dan mempunyai kuasa untuk...

Tuan Syed Ibrahim bin Syed Noh [Ledang]: Ini bukan KPDNHEP.

Dato Sri Alexander Nanta Linggi: ...Melakukan perubahan. Semuanya kosong.
Semuanya palsu. “Jangan baling batu sembunyi tangan”. Sebagai Menteri Perdagangan
Dalam Negeri dan Hal Ehwal Pengguna dan Ahli Parlimen dari Sarawak, saya mewakili
seluruh Ahli Parlimen Gabungan Parti Sarawak (GPS) yang berada dalam Dewan yang
mulia ini serta seluruh rakyat Sarawak, saya merasa terkilan dengan kenyataan Yang
Berhormat Bandar Kuching ini dan menjadi tanggungjawab sayalah untuk membidas
segala lemparan buruk dan berniat jahat, bertujuan untuk mencemarkan hubungan baik
yang telah terjalin di antara Kerajaan Perikatan Nasional dan Kerajaan Negeri Sarawak
selama ini.

Saya menghargai kepercayaan yang telah diberikan oleh Yang Amat Berhormat
mantan Perdana Menteri serta Yang Amat Berhormat Perdana Menteri bagi saya
menggalas amanah sebagai Menteri KPDNHEP. Saya bersyukur kerana saya sendiri
telah menyaksikan sendiri dan terlibat sama di dalam rundingan MA63 yang akan saya
sebutkan di sini telah direalisasikan oleh Kerajaan Perikatan Nasional. Ini kaitan dia Yang
Berhormat Tuan Yang di-Pertua. Tuan Yang di-Pertua...

Tuan Chong Chieng Jen [Stampin]: Minta penjelasan.

Dato Sri Alexander Nanta Linggi: Saya imbas kembali kejayaan rundingan
MA63 untuk negeri Sarawak dan kali ini saya mohon Yang Berhormat Bandar Kuching
beri perhatian. Suka tidak suka, kebenaran harus ditegakkan. Janganlah kita sibuk
mencari kesalahan sahaja.

Tuan Chong Chieng Jen [Stampin]: Minta penjelasan.
