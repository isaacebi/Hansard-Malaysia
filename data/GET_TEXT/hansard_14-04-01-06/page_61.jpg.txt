DR.22.09.2021 51

Tuan Yang di-Pertua, isu dibangkitkan oleh Yang Berhormat Batang Lupar ingin
mengambil perhatian akan perancangan Kerajaan Indonesia untuk memindahkan ibu kota
baharunya ke Kalimantan. Justeru bagi cadangan rangkaian jalan sempadan ataupun
border road di Sarawak, kementerian ini telah mengambil inisiatif dengan memasukkan
cadangan rangkaian jalan sempadan tersebut sebagai salah satu strategi dalam skop
kajian bagi Kajian Semula Pelan Pembangunan Rangkaian Jalan Raya 2030 (HNDP
2030) bagi Sabah dan Sarawak dan Wilayah Persekutuan Labuan. Permohonan untuk
melaksanakan kajian ini telah diangkat untuk pertimbangan agensi pusat dalam Rolling
Plan Kedua Rancangan Malaysia Ke-12. Pelaksanaan bagi pembinaan rangkaian jalan
sempadan ini kelak adalah bergantung kepada hasil dapatan kajian serta keutamaan
projek dan keupayaan kewangan kerajaan.

Isu yang dibangkitkan oleh Yang Berhormat Kinabatangan. Ahli Yang Berhormat
dari Kinabatangan semalam telah membangkitkan isu tentang keperluan supaya JKR di
negeri Sabah diiktiraf sebagai Jabatan Etnik Persekutuan sebagai mana Jabatan Kerja
Raya Malaysia dan Jabatan Perairan dan Saliran.

Untuk makluman Ahli Yang Berhormat, isu tersebut sebenarnya berkait dengan
penguatkuasaan Arahan Perbendaharaan (AP) 182 bagi projek-projek Kerajaan
Persekutuan di Sabah dan Sarawak. Sebagai rekod, AP182 antara lain telah
menggariskan tentang kebertanggungjawaban dan mandat daripada JKR Malaysia dan
JPS selaku Jabatan Teknik Persekutuan bagi melaksanakan semua projek pembangunan
fizikal yang dibiayai menerusi peruntukan Kerajaan Persekutuan di negara ini.

la _melibatkan semua proses pelaksanaan projek termasuklah perolehan,
penentuan skop, kos projek dan lain-lain. Kementerian Kerja Raya mengambil maklum
mengenai tuntutan oleh Kerajaan Sabah dan Sarawak di mana ianya acap kali
dibincangkan sebelum ini. Perkara ini termasuk dalam satu agenda rundingan Perjanjian
1963 (MA63).

Untuk makluman Ahli Yang Berhormat, pada masa ini perkara tersebut sedang
diteliti oleh Jawatankuasa Kerja Rakan Sekutu iaitu salah satu jawatankuasa yang
ditubuhkan oleh Majlis Khas MA63. Keputusan daripada jawatankuasa ini akan dibawa
untuk pertimbangan Majlis Khas MA63 yang dipengerusikan bersama oleh Yang Amat
Berhormat Perdana Menteri, Yang Amat Berhormat Ketua Menteri Sabah dan juga Yang
Amat Berhormat Ketua Menteri Sarawak.

Datuk Mohd Azis bin Jamman [Sepanggar]: Yang Berhormat Menteri boleh
tak...

Dato’ Sri Haji Fadillah bin Yusof: Tuan Yang di-Pertua, sekejap saya hendak
jawab pasal Pan-Borneo. Dia ada sentuh sini.

Seterusnya berkenaan isu pelaksanaan Projek Lebuhraya Pan-Borneo Sabah
Fasa 1 dengan anggaran jarak keseluruhan 706 kilometer telah dibahagikan pada 35
pakej kerja. Sehingga kini, 12 pakej kerja telah dibuat pelantikan kontraktor bagi tujuan
kerja-kerja pembinaan dengan status kemajuan keseluruhan hingga Julai 2021 ialah 56
peratus. Manakala tiga pakej kerja baharu dijangka akan dimuktamadkan pada tahun ini.
Satu pakej kerja baharu yang melibatkan laluan dari Serusop ke Pituru pula telah
diperuntukkan di dalam rolling plan pertama (RP1) Rancangan Malaysia Ke-12 dengan
anggaran kos sebanyak RM500 juta menjadikan keseluruhan 16 pakej kerja yang komited
untuk dilaksanakan buat masa ini.

Untuk makluman Ahli Yang Berhormat juga pada asalnya Projek Pan Borneo
Sabah akan dilaksanakan secara Danalnfra tetapi selepas perubahan kerajaan pada
tahun 2018, pembiayaan secara Danalnfra telah dibatalkan dan Projek Lebuhraya Pan
Borneo Sabah diteruskan dengan peruntukan pembangunan.

Kementerian Kerja Raya mengambil maklum terdapat keperluan bagi
mempercepatkan pelaksanaan baki 19 kerja bagi melengkapkan keseluruhan fasa 1
Projek Lebuhraya Pan Borneo, Sabah.
