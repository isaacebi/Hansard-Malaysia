DR.22.09.2021 63

Oleh sebab itu, data-data ini juga adalah amat sukar untuk kita teliti dan kita
generalize-kan, dengan izin kerana ada murid yang dalam data kita ini melaksanakan
kelas secara atas talian. Ada murid yang melaksanakan kelas melalui modul. Guru
menyediakan modul, letak di sekolah, murid datang ambil hari ini, hantar hari Jumaat,
sebagai contoh. Maka dalam konteks itu, penglibatan mereka bukan secara langsung
setiap hari seperti mana yang di atas talian. Jadi itu sebablah antara kita di KPM melihat
bagaimana perlu peri pentingnya untuk kita mencari kaedah yang terbaik bagi membuka
semula sekolah. Ini kerana lima juta orang murid di bawah Kementerian Pendidikan ini
datangnya daripada pelbagai latar belakang.

Kemudian menjawab soalan Yang Berhormat Sik juga berkaitan dengan
kerjasama dengan KKMM dan juga KPLB. Ya dengan KKMM — Menteri KKMM ada di sini.
Ya, kita baru umumkan beberapa hari lepas tentang pakej internet untuk murid-murid
sekolah dengan harga yang amat berpatutan untuk membantu mereka dalam PdPR.
Begitu juga dengan fasiliti KPLB di seluruh negara. Ini juga pun kita telah laksanakan dan

Berkaitan dengan soalan Yang Berhormat Kota Melaka yang berkaitan dengan
senarai murid dan juga Yang Berhormat Kepong, perkara ini adalah privasi. Kita tidak
dapat dedahkan nama murid satu persatu. Namun, kita boleh berikan jumlah yang
diberikan di setiap Parlimen Kepong dan juga Kota Melaka.

Tuan Syed Saddiq bin Syed Abdul Rahman [Muar]: [Bangun]

Datuk Dr. Mohd Radzi bin Md. Jidin: Kita boleh nyatakan sekolah yang mana
kita berikan ...

Tuan Lim Lip Eng [Kepong]: Terima kasih, terima kasih.

Tuan Ahmad Fahmi bin Mohamed Fadzil [Lembah Pantai]: Boleh buat untuk
semua Parlimen. Terima kasih.

Datuk Dr. Mohd Radzi bin Md. Jidin: Untuk semua Parlimen, okey. Kita boleh
senaraikan ...

Puan Wong Shu Qi [Kluang]: Setuju, setuju.
Dato’ Mahfuz bin Haji Omar [Pokok Sena]: Semua Parlimen lah.

Datuk Dr. Mohd Radzi bin Md. Jidin: Seperti mana yang diminta tadi, kita boleh
tunjuk dan jika kita lihat bahawa jumlah 150,000 ini bukanlah satu jumlah yang besar,
mengambil kira lima juta orang murid di seluruh negara. Jangan pula Parlimen yang dapat
sedikit kata macam-macam.

Ada Yang Berhormat Muar ...

Tuan Syed Saddiq bin Syed Abdul Rahman [Muar]: Sedikit. Okey, terima kasih
Yang Berhormat Menteri. Saya lebih risau berkenaan impak jangka masa panjang
pendidikan negara berkenaan isu ini.

Kajian UNESCO menunjukkan bahawa kadar penutupan sekolah di Malaysia tiga
kali ganda lebih lama daripada kadar penutupan global. Global 22 minggu, di Malaysia
dalam kadar 60 minggu. Bukan itu sahaja, kalau kita lihat pra COVID-19, kajian yang
dibuat oleh PISA menunjukkan bahawa anak-anak muda di Malaysia tiga tahun
terkebelakang daripada abang dan adiknya di Singapura. Three years behind our peers.
Apabila tibanya musim COVID-19, hanya segelintir sahaja yang dapat menyertai PdPR.
Mereka yang dapat pun kadangkala dapat kerana adiknya akan guna handphone, esok
abangnya akan gunakan. So apabila kita gabungkan dua perkara ini, bukan sahaja kadar
penutupan sekolah yang begitu lama, sebelum pra COVID-19 pun kita sudah ketinggalan
tiga tahun, dicampurkan sekali dengan urban rural device.

Saya berharap bahawa Yang Berhormat Menteri kalau tidak boleh jawab hari ini
mungkin secara bertulis, what is our plan to turbo charge our education forward untuk
tutup jurang yang telah pun ditimbulkan pada musim COVID-19? Terima kasih Yang
Berhormat Menteri.
