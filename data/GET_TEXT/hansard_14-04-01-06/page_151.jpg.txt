DR.22.09.2021 141

Tuan Yang di-Pertua, kini saya ingin menyentuh pula isu-isu yang berkaitan
latihan dan pembangunan modal insan. Seramai dua orang Ahli Yang Berhormat iaitu
Yang Berhormat Beaufort dan Yang Berhormat Baling membangkitkan isu ini. Menurut
Pertubuhan Pendidikan, Saintifik dan Kebudayaan Bangsa-bangsa Bersatu ataupun
UNESCO, program berteraskan pendidikan dan latihan teknikal dan vokasional ataupun
TVET merupakan proses pendidikan selain pendidikan umum.

Program ini melibatkan pembelajaran dalam bidang berkaitan teknologi dan
sains, latihan kemahiran praktikal serta sikap pemahaman dan pengetahuan tentang
pekerjaan dalam pelbagai sektor ekonomi dan kehidupan sosial. Pelaksanaan program-
program TVET sangat luas dan secara umumnya boleh dibahagikan kepada tiga kategori.

(i) TVET adalah pekerjaan yang bertujuan menyediakan pelajar
dengan kelayakan dan kemahiran sebelum memasuki alam
pekerjaan;

(ii) TVET adalah pekerjaan yang memfokuskan kepada tenaga

kerja sedia ada melalui program latihan semula di sekeliling
dan program peningkatan kemahiran, upskilling; dan

(iii) TVET juga ditawarkan secara meluas melalui pelaksanaan
program pembelajaran sepanjang hayat ataupun lifelong
learning dengan izin terbuka kepada segenap lapisan
masyarakat yang berminat melengkapkan diri dengan pelbagai
kemahiran.

TVET turut diiktiraf di bawah Wawasan Kemakmuran Bersama 2030 sebagai
salah satu pemboleh daya yang dapat menyumbangkan darah pembentukan negara yang
membangun yang makmur dan inklusif. Menjelang tahun 2030, kerajaan menyasarkan
peningkatan 35 peratus tenaga kerja kemahiran tinggi dalam sektor ekonomi masa
hadapan dan 60 peratus lepasan Sijil Pelajaran Malaysia memasuki aliran TVET.

Kementerian Sumber Manusia melalui jabatan dan agensi di bawahnya giat
menawar dan melaksanakan pelbagai program bersasarkan TVET secara teratur.
Sebagai contoh Jabatan Tenaga Manusia menerusi 32 institut latihan Jabatan Tenaga
Manusia seluruh negara menawarkan program-program TVET yang bertauliah oleh
Jabatan Pembangunan Kemahiran kepada belia lepasan SPM secara sepenuh masa.
Jabatan Tenaga Manusia turut menawarkan kursus-kursus jangka pendek pada pekerja
industri dan juga masyarakat setempat yang meliputi pelbagai bidang kemahiran.

Selain itu, Pembangunan Sumber Manusia Berhad turut melaksanakan program
TVET khusus kepada pekerja industri menerusi kutipan levi yang dikenakan kepada
majikan. Rakyat Malaysia juga berpeluang mengikuti program-program TVET yang
ditawarkan ini secara percuma melalui dana yang disalurkan oleh kerajaan kepada
Pembangunan Sumber Manusia Berhad. TalentCorp pula telah membentuk badan
penasihat industri dan bakat, /Industry-Talent Advisory Council (InNTAC) yang dianggotai
oleh kapten industri serta wakil-wakil dari bahagian pembangunan modal insan merentasi
sektor ekonomi.

InTAC memfokuskan kepada usaha untuk memperkasakan tiga elemen utama
iaitu pekerjaan dan pasaran pekerjaan, mengurangkan jurang perbezaan kemahiran dan
pekerjaan semasa hadapan. Kesimpulan TVET dilihat berperanan besar dalam
membantu. merancang pasaran_ pekerjaan negara. Sehubungan itu, usaha
mengarusperdanakan TVET perlu diberi penekanan bagi menarik lebih ramai_ belia
memilih aliran ini sebagai laluan pembelajaran kerjaya dan juga persiapan menceburi
bidang keusahawanan berteraskan kemahiran.

Tuan Yang di-Pertua, Yang Berhormat Baling meminta supaya diadakan satu
kerjasama di antara HRD Corp dan SME Corp untuk menyediakan kursus pengendalian
perniagaan secara dalam talian dan bukan dalam talian kepada perusahaan kecil atau
sederhana. Mengenai perkara ini, saya suka memaklumkan bahawa Pembangunan
Sumber Manusia Berhad terlibat secara langsung dalam jawatankuasa kerja pelaksanaan
program Pembangunan PKS bersama SME Corp.
