DR.22.09.2021 19

daripada segi hendak cat, daripada segi penambahbaikan-penambahbaikan, daripada
segi bumbung dan sebagainya untuk dilakukan. Cuma saya hendak maklumkan satu
perkara lagi kita ada cabaran juga. Kita ada sekitar 3,519 skim perumahan yang lama-
lama, yang tidak ada JMB, yang tidak ada MC yang dahulunya kalau ingat Yang
Berhormat 450 kaki persegi yang dibina kadang-kadang sebelum lagi daripada Akta
Pemilikan Strata diperkenalkan. Mereka ini adalah antara bangunan yang agak tidak
terbela.

Oleh sebab itu dalam belanjawan kali ini saya hendak mohon juga kepada
Kementerian Kewangan untuk melihat sejumlah yang kata 3,519 skim yang jumlah
keseluruhannya hampir 554 ribu untuk juga mendapat pembelaan. Saya rasa kalau di
tempat Yang Berhormat, mungkin macam Taman Bukit Angkasa. / think that could be one
of that.

Insya-Allah itu adalah antara hala tuju yang akan diambil oleh kementerian untuk
pastikan bahawa kediaman-kediaman yang disediakan oleh kerajaan bukan hanya
mampu dimiliki dan mampu didiami tetapi mempunyai tahap daya huni yang tinggi. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya meneliti jawapan daripada Yang Berhormat Menteri tadi. Saya melihat
bagaimana kerajaan telah mula mengubah konsep pembinaan unit perumahan PPR
daripada ruang yang terlalu padat, sempit dan tidak selesa kepada PPR baharu yang lebih
luas, selesa serta disediakan kemudahan bangunan letak kereta seperti PPR contoh di
PPR Sentul Murni, Bandar Baru Sentul.

Namun masih banyak unit perumahan PPR lama yang sempit, terlalu padat serta
tempat parking kereta yang berlapis-lapis. Adakah kementerian berhasrat untuk menebus
guna PPR sedia ada ini untuk membangunkan semula PPR dengan konsep yang baharu
ini sebagai strategi jangka panjang kepada penduduk di PPR dan memberikan keselesaan
kepada mereka. Mohon penjelasan. Terima kasih.

Timbalan Yang di-Pertua [Dato’ Mohd Rashid Hasnon]: Okey Yang Berhormat
Tumpat. Sila Yang Berhormat Menteri.

Dato’ Sri Reezal Merican bin Naina Merican: Terima kasih kepada sahabat
Yang Berhormat Tumpat. Memang itu menjadi perkara yang mendasari keprihatinan
daripada pihak kerajaan. Sebagaimana yang saya sebut tadi bahawa PPR ini melalui
proses evolusi yang agak panjang hampir melepasi 30 tahun, 40 tahun sebenarnya.
Daripada 450 kaki persegi, ke-650 kaki persegi kebanyakan di Lembah Pantai semua 650
kaki persegi. Kemudian kepada 700 kaki persegi dan sekarang, dasar yang diamalkan
adalah semua PPR bermula dengan projek di Besut semua luas lantainya adalah 900 kaki
persegi.

Namun ada banyak perkara lagi yang juga sedang dilihat. Antaranya
sebagaimana yang saya sebut tadi tentang soal /ivability ataupun tahap daya huni. Kita
tak nak di kalangan kawasan PPR yang mana kita letakkan untuk di kalangan B40 yang
mempunyai pendapatan yang rendah berdepan dengan kesukaran. Akan tetapi pada
waktu yang sama tempat-tempat tersebut bukan berdaya huni daripada segi /ast mile
connectivity tidak ada, daripada segi infrastruktur yang menyokong kehidupan yang lebih
lestari tidak ada. Ada di kalangan PPR yang tidak ada internet access.

So, model-model yang ini perlu dilihat semula. Apa guna kita letak di kalangan
yang miskin tetapi kalau dia hendak belajar PdPR tidak dapat sebab internet access
berada dalam keadaan yang lemah. la tidak menjadikan tempat tersebut merupakan
tempat yang berdaya huni.

Oleh sebab itu Kementerian Perumahan dan Kerajaan Tempatan, daripada 154
buah rumah yang telah pun dibina, kita sedang melakukan the liveability index pada each
and one 154 unit walaupun ada yang telah diserahkan untuk memastikan kelestarian
tahap daya huni yang dapat didiami oleh mereka yang mendiami PPR. Terima kasih.
