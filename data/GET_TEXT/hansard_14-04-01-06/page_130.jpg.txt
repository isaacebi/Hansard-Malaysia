120 DR.22.09.2021

Selain itu, industri turut dilibatkan melalui pendekatan pembelajaran industry-led
training seperti work-based learning (WBL), 2u2i dan program perantisan yang
dilaksanakan di MTUN, politeknik dan kolej komuniti untuk menempatkan pelajar di
industri sebelum mereka bergraduan. Dalam hal yang berkaitan, industri turut dilibatkan
dalam pelaksanaan Structured Internship Programme di mana industri memberikan
latihan kepada pelajar dan bakal graduan di premis mereka bagi memberikan pendedahan
situasi sebenar pekerjaan kepada graduan. Industri yang bekerjasama dalam
pelaksanaan SIP adalah bertaraf government-linked companies dan multinational
companies (MNC) yang khusus di dalam bidang teknologi tinggi.

Melalui usaha ini juga, pusat kecemerlangan juga diwujudkan di institusi bagi
membolehkan perkongsian kepakaran antara industri dan juga institusi. Pihak industri juga
turut menyumbang peralatan di pusat kecemerlangan untuk dimanfaatkan oleh pelajar.
Inisiatif ini dijalankan melalui kolaborasi antara akademia dan_ industri bagi
memperkasakan pelajar-pelajar aliran TVET di MTUN dan universiti awam yang lain.

Tuan Yang di-Pertua...

Tuan Syed Saddiq bin Syed Abdul Rahman [Muar]: Yang Berhormat Menteri.
Datuk Seri Dr. Noraini binti Ahmad: ...Yang Berhormat Pontian...

Tuan Syed Saddiq bin Syed Abdul Rahman [Muar]: Yang Berhormat Menteri...
Datuk Seri Dr. Noraini binti Ahmad: ...Telah...

Tuan Syed Saddiq bin Syed Abdul Rahman [Muar]: Terima kasih Yang
Berhormat Menteri. Saya faham isu TVET ini agak sukar untuk satu kementerian
kendalikan kerana ada enam kementerian yang memainkan peranan dalam institusi-
institusi TVET. Sebelum ini saya pernah mencadangkan kepada Yang Berhormat Menteri
untuk turut memberikan diskaun kepada anak-anak muda, mahasiswa dalam IPTS.
Terima kasih Yang Berhormat Menteri yang memberikan masa dan peluang untuk saya
memberikan cadangan ini.

Cuma, cadangan tambahan yang berkait rapat dengan TVET kerana isu TVET
adalah isu keutamaan negara dan IPTS kalau kita lihat dari sudut yang lebih menyeluruh
ada ramai dan banyak IPTS yang boleh dilihat sebagai perangkap hutang atau dikenali
sebagai debt-trap di mana bertahun-tahun mereka tidak mendapat pengiktirafan yang
sewajarnya dan ramai anak-anak muda, graduan do not get that kind of local and
international certification.

Bagi mereka yang dapat ada juga IPTS yang tidak mencapai kriteria ataupun pra
syarat yang telah ditetapbkan sebagai contohnya daripada segi employability level yang
melebihi 50 ke 60 peratus tetapi mereka tetap diberikan subsidi melalui PTPTN dan oleh
kerajaan melalui MARA dalam RM300 juta, PTPTN lagi banyak untuk terus memberikan
a false dream kepada anak-anak muda lepasan SPM jika mereka ditolak oleh universiti
awam, mereka dapat salah sebuah universiti atau IPTS yang tidak dikenali. Mereka
menyertai, selepas itu ada beban hutang yang begitu tinggi melalui PTPTN tetapi tidak
mendapat pekerjaan selepas itu.

Yang Berhormat Menteri ada menekankan jalan untuk kita memperkasakan
TVET, is there a way for us to negotiate, berunding dengan IPTS-IPTS bukan yang
terkenal which fit the standard tetapi mereka yang jauh terkebelakang, sudah lama tidak
mengikut SOP dan prasyarat yang diletakkan ke atas mereka dan memberikan fokus
kepada industri TVET daripada terus menerus menghantar anak muda kita kepada IPTS
tetapi akhirnya mereka tidak mendapat pekerjaan selepas itu. Walhal jika kita menghantar
mereka ke TVET atau convert IPTS untuk bekerjasama dengan industri TVET to move
forward supaya mereka tidak terperangkap in this for a debt-trap. Terima kasih Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Silakan Yang Berhormat Menteri, teruskan.

Datuk Seri Dr. Noraini binti Anmad: Ya, terima kasih Yang Berhormat Muar.
Satu cadangan yang sangat bagus sebab kita dekat kementerian, kita ada satu yang kita
