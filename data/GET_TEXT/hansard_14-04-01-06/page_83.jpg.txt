DR.22.09.2021 73

Satu lagi Program MYWiT atau MyDigitalWorkForce Work in Tech merupakan
program yang telah dilaksanakan bagi menambah baik kemahiran pekerja Malaysia dan
meningkatkan keupayaan dan permintaan terhadap mereka di samping memberi insentif
kepada para majikan. Sejajar dengan Program Celik Digital dan Peningkatan Skill MDEC,
inisiatif ini adalah sebuah platform yang menggalakkan syarikat untuk mengambil pekerja-
pekerja melalui insentif gaji dan kursus latihan.

Program ini juga telah memberikan peluang kepada ramai daripada kalangan para
peserta. Kita juga ada program seperti program perkhidmatan digital perniagaan, program
peranti teknologi digital dan juga Program Primier Digital Tech Institution yang dijalankan
bersama_institusi-institusi TVET bagi membolehkan universiti-universiti mempunyai
kurikulum yang dapat menyampaikan maksud yang sama. Kira-kira 24 buah fakulti
daripada 16 IPT telah diberikan penarafan PDTI ini dan sejak diperkenalkan universiti-
universiti tersebut telah melahirkan lebih dari 30,000 orang graduan.

Saya menyebutkan ini sebagai antara beberapa program yang melibatkan anak-
anak muda yang dijalankan oleh kementerian dan agensi-agensi di bawahnya. Ini
terutama sekali bagi peringkat universiti adalah untuk menentukan kita dapat
meningkatkan kebolehpasaran graduan atau graduate employability kepada satu tahap
yang membanggakan.

MDEC juga melaksanakan _inisiatif seperti berikut bagi menggalakkan
penggunaan platform e-dagang serta teknologi digital dalam operasi perniagaan yang
disasarkan kepada perusahaan kecil dan sederhana ataupun juga perusahaan kecil
sederhana dan mikro. Antara program ini untuk makluman Yang Berhormat ialah kempen
e-dagang untuk PKS dan usahawan mikro yang telah memberikan peluang kepada lebih
daripada 200,009 orang pengusaha, yang mana menerusi kempen ini telah mencapai
hasil jualan lebih daripada RM834 juta.

Kempen ini telah dijalankan sejak tahun 2016 dan diteruskan sehingga sekarang.
Kempen usahawan muda dan juga kempen Shop Malaysia Online adalah antara program-
program yang dijalankan yang sebahagian besarnya disertai oleh anak-anak muda.
Kempen Shop Malaysia Online telah berjaya menjana jualan e-dagang melebihi RM945
juta dengan RM8.2 juta transaksi dan telah memberi manfaat kepada lebih dari 202,000
orang peniaga Malaysia. Kempen ini telah dilaksanakan sejak Ogos 2020 dan diteruskan
sekarang.

Tuan Yang di-Pertua, saya ucapkan terima kasih kepada Yang Berhormat
Simpang Renggam yang telah menyentuh tentang penyalahgunaan media sosial.

Dato’ Hajah Azizah binti Mohd Dun [Beaufort]: Yang Berhormat, boleh saya
minta penjelasan? Beaufort.

Tan Sri Datuk Seri Panglima Haji Annuar bin Haji Musa: Ya, sila Yang
Berhormat.

Dato’ Hajah Azizah binti Mohd Dun [Beaufort]: Ya terima kasih atas jawapan
tadi. Cuma saya ingin bertanya daripada program-program yang dilaksanakan dan begitu
ramai yang mendapat manfaatnya yang diberikan oleh kerajaan, berapa peratus kah di
kalangan mereka ini terdiri daripada anak-anak muda kita yang berada di luar bandar. Ini
kerana sering kali aduan mereka ialah mereka tidak dapat, reach out kepada mereka tidak
sampai. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort. Sila Yang Berhormat Menteri sambung.

Tan Sri Datuk Seri Panglima Haji Annuar bin Haji Musa: Sebenarnya Yang
Berhormat, sesuai dengan dunia teknologi digital, kita tidak perlu mengasingkan sama
ada bandar atau luar bandar tetapi saya faham maksud Yang Berhormat kerana
kemungkinan anak-anak muda di luar bandar tidak sampai maklumat kepada mereka.
Saya ambil perhatian tentang pandangan Yang Berhormat itu kerana saya memahami
maksudnya. Seharusnya kita berikan perhatian kepada anak-anak muda di luar bandar.

Bagi perkara yang dibangkitkan oleh Yang Berhormat Simpang Renggam tentang
penyalahgunaan media sosial dan jenayah siber, saya tidak mahu mengulangi jawapan
