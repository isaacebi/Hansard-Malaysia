DR.22.09.2021 143

Baik, Ahli-ahli Yang Berhormat saya hendak teruskan jawapan seterusnya
kepada Menteri Perumahan dan Kerajaan Tempatan. Saya berikan masa 25 minit.
Dipersilakan Yang Berhormat Menteri. [Dewan riuh] Baik, minta switch on Menteri.
Teruskan Menteri KPKT.

Tuan M. Kulasegaran [Ipoh Barat]: No use. You don’t want to answer our
question. | raised specifically.

Datuk Seri M. Saravanan: [Bercakap tanpa menggunakan pembesar suara]

Timbalan Menteri Sains, Teknologi dan Inovasi [Tuan Haji Anmad Amzad
bin Mohamed @ Hashim]: Tuan Yang di-Pertua, buang masa lah.

Timbalan Yang di-Pertua [Dato’ Mohd Rashid Hasnon]: Ahli Yang Berhormat
Ipoh Barat, minta duduk. Sila Menteri.

Tuan M. Kulasegaran [Ipoh Barat]: Tuan Yang di-Pertua, jangan lindungkan
Menteri.

9.09 mlm.

Menteri Perumahan dan Kerajaan Tempatan [Dato’ Sri Reezal Merican bin
Naina Merican]: Assalamualaikum warahmatullahi wabarakatuh. Salam sejahtera.

Tuan M. Kulasegaran [Ipoh Barat]: Tengok dia lari. Dia patut menjawab soalan
yang dibangkitkan, don’t try to deny. Answer those questions, don’t be worried. Be a
gentleman.

Dato’ Sri Reezal Merican bin Naina Merican: Tuan Yang di-Pertua, terlebih
dahulu saya ingin mengucapkan dan merakamkan jutaan terima kasih kepada Ahli-ahli
Parlimen, Ahli-ahli Yang Berhormat yang telah mengambil bahagian dalam Perbahasan
Titah Diraja yang menyentuh berkaitan Kementerian Perumahan dan Kerajaan Tempatan
dan perkara-perkara yang berada di bawah kawal seliaan KPKT.

02110

Seramai lapan orang Ahli Yang Berhormat yang telah mengambil bahagian terdiri
daripada Yang Berhormat Muar, Yang Berhormat Kota Melaka, Yang Berhormat Tanjong
Manis, Yang Berhormat Julau, Yang Berhormat Lubok Antu, Yang Berhormat Setiu, Yang
Berhormat Kota Kinabalu dan juga Yang Berhormat Kota Raja.

Kebanyakan menyentuh perkara berkaitan kebombaan dan juga perumahan serta
kerajaan tempatan. Suka untuk saya menjawab soalan yang dibangkitkan oleh tiga orang
Ahli Parlimen yang menyentuh perkara yang hampir sama iaitu Yang Berhormat Tanjong
Manis, Yang Berhormat Julau dan juga Yang Berhormat Lubok Antu di atas saranan agar
kerajaan menyediakan keperluan untuk membina sebuah balai bomba di kawasan Pulau
Bruit, Julau dan juga Lubok Antu.

Secara peribadi saya menzahirkan rasa kagum kerana atas tanggungjawab,
kepedulian dan keprihatinan oleh Ahli Yang Berhormat terhadap isu-isu keselamatan
penduduk di Pulau Bruit, Julau dan juga Lubok Antu Sarawak.

Untuk makluman Yang Berhormat, ketiga-tiga Yang Berhormat, pembinaan
sebuah balai bomba adalah berdasarkan kepada tahap risiko kebakaran dan kecemasan
di suatu kawasan yang dikaji melalui Fire Cover Norm ataupun Norma Perlindungan
Keselamatan Kebakaran yang merupakan model piawaian yang dibangunkan oleh
Perkhidmatan Kebombaan United Kingdom yang melibatkan enam kriteria dalam setiap
grid keluasan 25 kilometer persegi ataupun lima kilometer by lima kilometer.

Di Malaysia, kajian Fire Cover Norm dibuat setiap lima tahun sekali. Setiap kriteria
akan diberikan pemarkahan mengikut kewajaran yang akan menyumbang kepada skor
risiko keseluruhan di dalam grid tersebut yang menjadi asa penentu kepada keperluan
pembinaan sebuah balai bomba.

Untuk menjawab persoalan kepada Ahli Parlimen Julau, bagi kawasan Julau
cadangan pembinaan balai bomba kategori ‘D’ telah pun dimasukkan dalam permohonan
