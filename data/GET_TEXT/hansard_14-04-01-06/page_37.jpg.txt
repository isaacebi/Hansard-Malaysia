DR.22.09.2021 27

berpangkalan di Austria yang komited untuk melabur sebanyak RM8.5 bilion bagi
pengeluaran integrated circuits substrates, SK Nexilis dari Republik Korea komited
dengan RM4.2 bilion- pengeluar kerajang tembaga atau copper foil yang turut
menghasilkan bateri kenderaan elektrik.

Ketiga, pembuat kereta terkemuka Jerman, Porsche telah mengumumkan
keputusannya untuk membuka kilang di Kulim, Kedah, menjadikan Malaysia sebagai
negara pertama di luar Eropah yang akan memasang kereta Porsche. Keputusan strategik
oleh Porsche menunjukkan Malaysia kekal sebagai destinasi pelaburan strategik bagi
syarikat gergasi antarabangsa.

Terkini, hanya beberapa hari yang lalu, Tuan Yang di-Pertua, Syarikat Taiyo
Yuden dari Jepun iaitu pengeluar multilayer ceramic capacitor akan menambah pelaburan
mereka sebanyak RM680 juta di negeri Sarawak.

Selain itu, syarikat asing yang sedia ada akan terus mengembangkan operasi di
Malaysia termasuk Intel, syarikat pengeluar semikonduktor terbesar dunia dari Amerika
Syarikat yang membawa masuk teknologi terkini Advance Assembly and Testing. Bosch
syarikat Jerman yang mendirikan facility park untuk menguji komponen dan sensor
semikonduktor dan B.Braun syarikat Jerman yang mengembangkan pusat ujian globalnya
untuk alat perubatan kerana kemampuan serta tenaga mahir yang ada di Malaysia.

Keadaan ekonomi dunia yang semakin pulih juga telah memberikan impak positif
kepada prestasi perdagangan negara. Bagi tempoh Januari hingga Julai 2021,
perdagangan meningkat sebanyak 23.9 peratus kepada RM1.24 trilion berbanding
tempoh yang sama tahun 2020. Eksport berkembang sebanyak 25.9 peratus kepada
RM682.9 bilion dan import meningkat sebanyak 21.6 peratus kepada RM554.17 bilion.
Lebihan dagangan melonjak sebanyak 48.8 peratus kepada RM128.74 bilion.

Peningkatan eksport ini didorong oleh pemulihan ekonomi global serta
permintaan luar yang semakin meningkat di mana ia dapat dilihat dengan kenaikan bagi
hampir kesemua eksport barangan terutamanya E&E, keluaran getah, keluaran
petroleum, barangan perkilangan logam serta minyak sawit dan keluaran pertanian
berasaskan minyak sawit.

Prestasi perdagangan turut merekodkan beberapa pencapaian yang signifikan,
antaranya:

(i) jumlah perdagangan Malaysia melepasi nilai RM1 trilion hanya
dalam tempoh enam bulan pertama tahun ini yang merupakan
tempoh terpantas pernah direkodkan setakat ini;

(ii) | eksport pada bulan April 2021, mencatatkan nilai tertinggi iaitu
sebanyak RM105.59 bilion. Eksport turut merekodkan_nilai
melebihi RM100 bilion pada bulan Mac 2021 iaitu dengan nilai
RM105 bilion dan bulan Jun 2021 dengan nilai sebanyak
RM105.49 bilion; dan,

(iii) pertumbuhan eksport barangan E&E berikutan permintaan yang
kukuh khasnya bagi peralatan semikonduktor dalam pengeluaran
telefon pintar, komputer dan kelengkapan rumah _ bagi
menampung peningkatan permintaan. Manakala, peningkatan
eksport bagi sarung tangan getah adalah disokong oleh
permintaan tinggi di pasaran global, berikutan pandemik COVID-
19. Selain itu, kenaikan harga barangan komoditi seperti
petroleum mentah dan minyak sawit turut menyumbang kepada
peningkatan prestasi eksport.

01150

Dalam usaha memastikan Malaysia terus kekal sebagai destinasi pelaburan
utama di rantau ini, Jemaah Menteri pada 21 April 2021 telah bersetuju dengan dasar
pelaburan baharu negara berasaskan Aspirasi Pelaburan Nasional atau, dengan izin,
National Investment Aspirations (NIA) yang menyasarkan pelaburan berkualiti tinggi
