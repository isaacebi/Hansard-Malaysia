6 DR.22.09.2021

Pasukan Gerakan Am dan Agensi Penguat kuasa Maritim
Malaysia;

(vi) | mengadakan sesi libat urus bersama-sama majikan supaya patuh
kepada prosedur pengambilan pekerja asing di negara ini dan
peruntukan undang-undang di bawah Akta Imigresen 1959 dan
1963;

(vii) | mengadakan perbincangan dengan konsulat negara asing untuk
makluman kepada rakyat negara tersebut agar tidak sewenang-
wenangnya masuk ke negeri Sarawak melalui prosedur yang tidak
teratur;

(viii) _mengadakan perbincangan dengan pelbagai agensi yang
mengawal sempadan untuk mencegah kemasukan PATI dari
semasa ke semasa;

(ix) | memperkasakan kawalan kemasukan warganegara asing melalui
pendigitalan Sistem Imigresen Bersepadu Nasional (NIISe) yang
sedang dibangunkan; dan

(x) bekerjasama dengan negara-negara jiran melalui forum
persidangan Jawatankuasa Kerja dan Kelompok Kerja
Pembangunan Sosioekonomi Malaysia-Indonesia (JKK/KK
SOSEK MALINDO) dan Brunei Darussalam-Indonesia-Malaysia-
Philippines East ASEAN Growth Area (BIMP-EAGA) untuk
membincangkan isu-isu berkenaan PATI.

Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Timbalan
Menteri. Sila soalan tambahan yang pertama.

Datuk Robert Lawson Chuat [Betong]: Terima kasih, Timbalan Menteri.
Memandangkan sektor pembinaan dan sektor perladangan khususnya di Sarawak sangat
memerlukan tenaga kerja asing dan dengan pembekuan pengambilan buruh asing
dilanjutkan sehingga bulan Disember 2021, bagaimanakah masalah kekurangan tenaga
buruh di Sarawak dapat diringankan? Terima kasih.

Timbalan Yang di-Pertua [Dato' Mohd Rashid Hasnon]: Sila Timbalan Menteri,
jawapannya.

Tuan Jonathan bin Yasin: Tuan Yang di-Pertua, memang kedua-duanya
berkaitan dengan soal orang asing. Namun saya rasa soalan yang dikemukakan itu adalah
tersasar daripada soalan asal kerana ia melibatkan tenaga kerja. Ini sepatutnya
ditanyakan kepada Kementerian Sumber Manusia berkenaan dengan soalan yang harus
mereka dapatkan kerana ia berkaitan dengan PATI, bagaimana mengekang penularan
COVID-19.

Soalannya tidak kena-mengena langsung dengan COVID-19. Terima kasih Tuan
Yang di-Pertua.

Beberapa Ahli: [Bangun]

Timbalan Yang di-Pertua [Dato' Mohd Rashid Hasnon]: Terima_ kasih,
Timbalan Menteri. Pertanyaan tambahan yang kedua, saya jemput Yang Berhormat
Papar.

Tuan Haji Ahmad bin Hassan [Papar]: Terima kasih, Tuan Yang di-Pertua, saya
ingin bertanya satu soalan yang mana baru-baru ini ada berita tular bahawa PATI yang
menerima vaksin daripada kerajaan akan diberikan kad pengenalan? Saya ingin bertanya,
sama ada berita ini betul atau tidak? Terima kasih.

Tuan Jonathan bin Yasin: Tuan Yang di-Pertua, walaupun soalan ini juga sedikit
tersasar kerana melibatkan kad pengenalan kerana ini tidak berkaitan  tetapi
bagaimanapun saya ingin menjawab sedikit berkenaan perkara ini.
