DR.22.09.2021 87

berkenaan dengan bekalan air. Untuk makluman bahawa perkhidmatan bekalan air
disediakan oleh operator-operator air di negeri masing-masing.

Operator air ini hampir kesemuanya dimiliki oleh kerajaan negeri. Fungsi
Kementerian Alam Sekitar dan Air adalah menetapkan hala tuju dan polisi sektor air
negara. Manakala fungsi kawal selia dilaksanakan oleh Suruhanjaya Perkhidmatan Air
Negara (SPAN) dan pembiayaan pembangunan aset-aset bekalan air oleh Pengurusan
Aset Air Berhad (PAAB) dan berdasarkan pendekatan bina dan pajak.

Untuk makluman semua, sebagai sebuah entiti perniagaan, operator air harus
mempunyai kedudukan kewangan yang kukuh untuk terus memberikan perkhidmatan
terbaik kepada pengguna. Oleh itu, Mekanisme Penetapan Tarif Air (TSM) perlu
dilaksanakan bagi memastikan operator air berada dalam kedudukan kewangan yang
stabil dan berdaya maju untuk terus membuat pelaburan dalam infrastruktur air.

Pada masa ini, kebanyakan operator air berada dalam kedudukan kewangan
yang tidak mampan bagi memberikan perkhidmatan berkualiti kepada pengguna.
Kementerian mendapati bahawa TSM dibina bertujuan untuk mewujudkan kaedah
penetapan tarif air yang telus, adil dan sistematik untuk kebaikan pengguna industri
operator air dan pihak kerajaan. Melalui TSM, pengguna akan mendapat jaminan bekalan
air yang berterusan melalui pembinaan loji-loji baru, menaik taraf lodging dan membaiki
paip-paip yang usang.

Yang Berhormat Sik membangkitkan isu yang berlaku di kawasan beliau. Untuk
makluman semua, bekalan air yang terawat di kawasan Sik adalah daripada Loji Rawatan
Air (LRA) Batu 5 dan LRA Jeniang Baru yang beroperasi melebihi kapasiti reka bentuk
yang telah pun dibina. Untuk makluman semua, penyelesaian jangka panjang ialah
dengan menaik taraf dua buah loji iaitu LRA Jeniang Baru daripada 25 juta liter sehari
kepada 60 juta liter sehari yang dilaksanakan oleh KPLB dan LRA Sungai Limau daripada
18 juta liter sehari kepada 40 juta liter sehari yang dilaksanakan oleh bahagian bekalan
air. KASA ...

01730

Tuan Ahmad Tarmizi bin Sulaiman [Sik]: Sik mohon penjelasan sedikit. Terima
kasih Yang Berhormat Menteri di atas penjelasan untuk projek-projek penambahbaikan
bekalan air di Sik.

Cuma saya lihat mungkin projek itu mengambil masa yang agak lama untuk kita
siapkan. Satu alternatif bekalan air itu ialah alternatif air bukit ataupun air daripada hutan-
hutan simpan ini yang boleh diteroka, digunakan lebih cepat oleh para penduduk yang
tiada bekalan air. Jadi mungkin pihak kementerian dapat melihat ini bersama dengan
Kementerian Sumber Asli kerana sumber air ini banyak daripada punca bukit ataupun
hutan-hutan yang ada simpanan air ini sebagai alternatif segera kepada penduduk yang
terputus bekalan ini. Terima kasih.

Tuan Karupaiya a/l Mutusami [Padang Serai]: Yang Berhormat Menteri,
tambah sedikit. Yang Berhormat Menteri, Padang Serai.

Dato’ Sri Tuan Ibrahim bin Tuan Man: Saya hendak jawab dahulu soalan Yang
Berhormat Sik. Untuk maklumat Yang Berhormat Sik, projek yang saya sebutkan tadi
kalau ikut jadual, ia akan siap pada tahun 2023. Namun saya menyambut baik. Sebagai
contoh projek bekalan air bukit ini sebenarnya kita pun telah mulakan di air tandak di
kawasan Kampung Charok Damar, Sik pada Oktober 2020 dan kita memperluaskan
penggunaan sumber air alternatif atau off-grid ini daripada seperti air bukit atau air tandak.

Untuk makluman semua, agensi di bawah Kementerian Alam Sekitar dan Air
bekerjasama dengan SPAN dan kementerian Luar Bandar, kita juga melancarkan projek
wakaf air untuk memberi dan menyediakan bekalan air kepada penduduk yang jauh
daripada sumber air awam. Ini telah pun berjaya kita laksanakan. Sehingga setakat ini,
kerjasama yang sangat baik dengan pelbagai pihak. /nsya-Allah, apa yang dibangkitkan
oleh Yang Berhormat Sik itu akan kita terus laksanakan di seluruh negara. Terima kasih.
