52 DR.22.09.2021

01510

KKR telah menerima cadangan oleh syarikat-syarikat yang berminat untuk
meneruskan pelaksanaan bagi fasa satu Lebuhraya Pan Borneo Sabah secara private
finance initiative (PFl) dan juga cadangan syarikat-syarikat kepada Kerajaan Negeri
Sabah. Semua cadangan tersebut sedang diperincikan oleh semua agensi kerajaan yang
berkaitan.

Datuk Mohd Azis bin Jamman [Sepanggar]: Boleh?
Dato’ Sri Haji Fadillah bin Yusof: Ya, sila.

Datuk Mohd Azis bin Jamman [Sepanggar]: Okey, terima kasih Yang
Berhormat Menteri. Saya sekali lagi merujuk kepada apa yang disebutkan oleh Yang
Berhormat Kinabatangan berkenaan dengan kononnya peruntukan kepada projek ini telah
pun dipotong oleh Kerajaan Pakatan Harapan pada ketika itu. Akan tetapi mengikut
maklumat yang saya terima, projek itu tidak pernah dipotong tetapi apa yang dilakukan
oleh kerajaan terdahulu dan juga kerajaan negeri pada ketika itu adalah menstrukturkan
semula projek ini yang mana sebelum ini ia diurus tadbir oleh syarikat PDP yang mana
pada ketika itu telah membelanjakan lebih kurang RM26 juta dan juga sebanyak RM900
juta untuk pampasan tanah.

Namun, progress jalan itu tidak selari dengan perbelanjaan yang telah digunakan.
Maka dengan itulah, Kerajaan Pakatan Harapan dan Kerajaan Warisan di negeri Sabah
pada ketika itu telah bersetuju untuk menamatkan PDP dan melantik JKR Sabah sebagai
PDP kepada projek ini.

Jadi, saya ingin penjelasan daripada Yang Berhormat Menteri, sama ada
maklumat yang diberikan oleh Yang Berhormat Kinabatangan itu benar atau pun tidak.
Saya juga ingin penjelasan daripada Yang Berhormat Menteri, adakah benar setelah
penstrukturan semula itu dilakukan, kerajaan telah jimat lebih kurang RM1.2 bilion. Terima
kasih.

Tuan Ma'mun bin Sulaiman [Kalabakan]: Kalabakan ingin tambah sedikit. Saya
ingin bertanya kepada Yang Berhormat Menteri tentang Pan Borneo jugalah. Pan Borneo
yang kerajaan Sabah sekarang mencadangkan PFI. Daripada kos asal sebanyak RM12.9
bilion untuk projek ini, selepas kita menerima tawaran daripada PFI ini, berapakah kos
yang akan ditanggung oleh kerajaan untuk keseluruhan projek? Terima kasih.

Tuan Chan Foong Hin [Kota Kinabalu]: Yang Berhormat Menteri, Kota
Kinabalu. Sini-sini. Tuduhan yang dilemparkan oleh Yang Berhormat Kinabatangan. Dia
kata bajet untuk Sabah potong tetapi bajet untuk Sarawak tidak potong. Jikalau apa yang
dituduh oleh Yang Berhormat Kinabatangan adalah salah, saya rasa beliau harus dirujuk
kepada Jawatankuasa Hak dan Kebebasan.

Dato’ Sri Haji Fadillah bin Yusof: Untuk menjawab kepada ketiga-tiga Ahli-ahli
Yang Berhormat. Memang benar apa yang berlaku ialah apabila perubahan kerajaan
dahulu, kalau kita hendak tahu dalam pembiayaan kerajaan ada dua kaedah. Pertama
melalui dana pembangunan iaitu peruntukan yang disediakan oleh MoF. Kedua ialah
Danalinfra iaitu melalui pinjaman. Untuk Sabah, sebahagian besar pembiayaan Pan
Borneo Sabah ialah melalui Danalnfra iaitu pinjaman.

Pada waktu itu apabila PDP ditamatkan, maka projek ini juga telah ditamatkan
peruntukan dana infra oleh Menteri Kewangan pada waktu itu. Oleh sebab itu ia akan
dijalankan ataupun projek ini akan diteruskan tetapi hanya melalui peruntukan dana
pembangunan yang mana dana pembangunan komitmen ialah RM1 bilion setahun untuk
Pan Borneo Sabah.

Oleh sebab itulah fasa yang seterusnya tidak dapat dilaksanakan sebab
peruntukan Danalnfra itu sudah dibatalkan oleh Kementerian Kewangan pada waktu itu.
Oleh sebab itu, hanya sebanyak 15 projek ketika itu hanya dapat dicommit melalui
peruntukan pembangunan yang disediakan oleh MO. Yang lainnya tidak dapat diteruskan.
Melainkan kita mendapat setiap tahun peruntukan daripada Kementerian Kewangan
melalui dana pembangunan. Memang tidak ada.
