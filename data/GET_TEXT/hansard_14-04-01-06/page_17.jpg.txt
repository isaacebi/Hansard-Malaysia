DR.22.09.2021 7

Apa yang berlaku sebenarnya ialah rakan saya TMDN | sedang menjawab soalan
yang dikemukakan berkaitan dengan warga-warga tempatan yang berada di Sarawak,
orang asal tetapi jauh di pedalaman dan ada /C kerana mereka ini tidak keluar ataupun
belum berkesempatan untuk membuat /C.

Jadi, apa yang dijawab oleh rakan saya ialah bahawa kalau memang mereka ini
orang tempatan, mahu membuat /C juga kena mengikut peraturan sedia ada dan
memenuhi peraturan-peraturan yang ada untuk mendapatkan kad pengenalan.

la bukan suatu blanket approval bahawa sesiapa pun PATI yang masuk ke dalam
negara kita diberi kad pengenalan secara automatik. Ini merupakan satu berita yang tidak
berapa tepat di mata umum. Sekian, terima kasih.

4. Tuan Ma'mun bin Sulaiman [Kalabakan] minta Menteri Pembangunan Luar
Bandar menyatakan, peranan yang telah dimainkan oleh MARA dalam membantu
golongan peniaga kecil dari kawasan-kawasan luar bandar di seluruh negeri Sabah yang
terkesan dengan arahan penutupan sektor ekonomi tertentu sepanjang tempoh darurat.

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Terima kasih Tuan Yang di-Pertua, terima kasih Yang Berhormat
Kalabakan. Pertamanya, MARA telah melaksanakan beberapa inisiatif bantuan bagi
membantu golongan peniaga kecil di seluruh negeri Sabah yang terkesan dengan arahan
penutupan sektor ekonomi tertentu sepanjang tempoh darurat.

Bagi inisiatif bantuan pembiayaan perniagaan, MARA menawarkan Skim
Pembiayaan Perniagaan Prihatin Mikro (S3P) di bawah Program Strategik
Memperkasakan Rakyat dan Ekonomi (PEMERKASA) yang bertujuan untuk membantu
Perusahaan Kecil dan Sederhana (PKS), Mikro Bumiputera yang terjejas akibat COVID-
19 dan Perintah Kawalan Pergerakan (PKP) untuk meneruskan kelangsungan
perniagaan.

Sehingga kini, 89 orang usahawan di negeri Sabah telah diluluskan pembiayaan
sebanyak RM2.67 juta. MARA juga tetap meneruskan penawaran skim pembiayaan sedia
ada di bawah Rancangan Malaysia Ke-12 (RMKe-12) seperti berikut:

(i) Skim Pembiayaan Kontrak Ekspres (SPIKE) merupakan
pembiayaan perniagaan kepada kontraktor bumiputera dalam
bidang pembinaan, bekalan, perkhidmatan dan elektrik yang
mendapat kontrak kerja daripada jabatan atau agensi kerajaan,
anak syarikat berkaitan serta Syarikat Berkaitan Kerajaan (GLC).
Terdapat 30 orang usahawan di negeri Sabah telah diluluskan
pembiayaan sebanyak RM4.4 juta;

(ii) Skim Pembiayaan Perniagaan Khas Wanita (DanaNITA) yang
memfokuskan penyertaan wanita dalam aktiviti kKeusahawanan
serta) memperkasakan usahawan wanita sedia ada bagi
meningkatkan pendapatan isi rumah. Terdapat 18 orang
usahawan dari negeri Sabah telah diluluskan permohonan
dengan jumlah pembiayaan sebanyak RM800 ribu;

(iii) Program Keusahawanan Muda (PUTRA)  merupakan
pembiayaan berbentuk pinjaman, modal pusingan dan peralatan;

01030

Seramai 39 orang usahawan negeri Sabah telah mendapat pembiayaan
sebanyak RM351,500. Bagi Program Usahawan Teknikal ataupun PUTEK merupakan
pembiayaan perniagaan berbentuk pinjaman 60 peratus dan geran 40 peratus untuk skop
modal pusingan penggunaan mesin dan peralatan. Tiga orang usahawan di negeri Sabah
telah diluluskan pembiayaan berjumlah RM180 ribu. Manakala bagi membantu para
penyewa, MARA juga menawarkan diskaun sebanyak 30 peratus kepada semua penyewa
premis perniagaan MARA dari bulan Januari hingga Jun dan pengecualian bayaran sewa
selama tiga bulan bermula dari bulan Julai sehingga bulan September.
