DR.22.09.2021 15

Datuk Haji Awang bin Hashim: Kalau you buat tiap-tiap bulan dengan MTUC,
tidak ada lah masalah. Kami sekarang tidak ada masalah sebab kita masih lagi
menghadapi pandemik COVID-19. Banyak benda kita hendak fikirkan.

Tuan M. Kulasegaran [Ipoh Barat]: Online.

Datuk Haji Awang bin Hashim: Okey. So, kalau you sudah bertemu dengan
MTUC tiap-tiap bulan, saya ingat tidak ada masalah. Kami teruskan apa yang telah you
selesaikan semasa you jadi Menteri Sumber Manusia. Jadi sekarang kita sedang continue
masalah, maknanya tidak selesai.

Tuan Cha Kee Chin [Rasah]: Sekarang pun ada masalah sebab Yang Berhormat
Pendang ada.

Datuk Haji Awang bin Hashim: Ini masa saya. Hendak bertengkar dengan saya
di luar pun boleh. No problem... [Dewan riuh]

Timbalan Yang di-Pertua [Dato' Mohd Rashid Hasnon]: Saya tidak benarkan
sesiapa bercakap tadi tanpa kebenaran saya. Jangan mencelah tanpa kebenaran Tuan
Yang di-Pertua, tolong. Yang Berhormat Timbalan Menteri, teruskan.

Datuk Haji Awang bin Hashim: Jadi kita sedang mengkaji living wage untuk
semua sektor yang perlu kita jalankan. Insya-Allah apa yang dibangkitkan itu sahaja untuk
kita panaskan keadaanlah. Akan tetapi sebenarnya benda ini sedang berjalan, insya-
Allah. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Sekarang saya hendak menjemput Yang Berhormat
Cameron Highlands.

7. Tuan Ramli bin Dato’ Mohd Nor [Cameron Highlands] minta Menteri Dalam
Negeri menyatakan, apa langkah yang dilakukan oleh pihak Kementerian berhubung isu
kesihatan mental para anggota Polis Diraja Malaysia (PDRM).

Timbalan Menteri Dalam Negeri Il [Tuan Jonathan bin Yasin]: Terima kasih,
Tuan Yang di-Pertua. Terima kasih atas soalan daripada Yang Berhormat Cameron
Highlands. Jawapannya adalah seperti berikut, Tuan Yang di-Pertua.

Polis Diraja Malaysia (PDRM) telah menjalankan beberapa kajian berkaitan isu
kesihatan mental bermula tahun 2019. Kajian ini telah dijadikan rujukan utama dalam
rangka tindakan pencegahan yang perlu diambil termasuk keperluan menambah baik
prosedur operasi standard yang sedia ada.

Untuk makluman pada 21 Februari 2020, PDRM telah mengeluarkan arahan
pentadbiran dalaman melalui Arahan Pentadbiran Jabatan Integriti dan Pematuhan
Standard Bil. 1/2020 mengenai pengurusan kesihatan mental warga PDRM. Arahan ini
bertujuan untuk memberi pemahaman, kesedaran dan panduan kepada ketua jabatan dan
pegawai yang terlibat mengenai tanggungjawab untuk bersama-sama membantu pegawai
kanan polis, pegawai rendah polis dan pegawai awam di bawah seliaan masing-masing
yang menunjukkan gejala tekanan dan kemurungan.

Rentetan itu Bahagian Agama dan Kaunseling (BAKA) Bukit Aman telah
memainkan peranan proaktif dengan melaksanakan beberapa langkah dan inisiatif
susulan untuk mengekang masalah isu kesihatan mental dalam kalangan warga PDRM
seperti berikut:

(i) dengan melaksanakan publisiti atau promosi melalui infografik
poster berkaitan kepentingan menjaga kesihatan mental. Infografik
ini mengandungi elemen faktor penyebab dan simptom masalah
kesihatan mental serta tindakan yang perlu diambil oleh ketua
jabatan atau penyelia apabila berhadapan dengan mereka yang
mempunyai simptom tersebut; dan
