44 DR.22.09.2021

syarikat yang menjana keuntungan luar biasa dalam tempoh pandemik COVID-19. Hasil
tambahan daripada cukai one-off tersebut akan digunakan untuk membiayai aktiviti atau
program pemulihan khusus bagi membantu golongan sasar.

Berkaitan syor untuk kerajaan mengenakan cukai kepada perniagaan tertentu
yang menjana keuntungan berlipat kali ganda semasa pandemik COVID-19, kerajaan juga
perlu mengambil kira pandangan dan maklum balas pelbagai pihak berkepentingan
mengenai kesan pelaksanaan langkah cukai khas ini supaya tidak menjejaskan
kedudukan ekonomi dan daya saing negara khususnya dalam usaha menarik pelaburan
asing.

Tuan Sanisvara Nethaji Rayer a/l Rajaji [Jelutong]: Yang Berhormat, sebelum
Yang Berhormat ke topik yang lain,berkenaan dengan cukai. Saya ingin tanya beberapa
soalan. Saya memetik satu laporan daripada surat khabar The Edge Weekly yang
bertarikh 13 Januari 2021 yang melaporkan, untuk pengetahuan Dewan yang mulia ini
bahawa Yang Berhormat Pekan dan keluarga beliau berhutang RM1.75 bilion dalam cukai
yang tidak dibayar.

Persoalan saya yang pertama, adakah laporan terkini dapat diberikan kepada
Dewan yang mulia ini tentang cukai-cukai ini yang telah pun dikutip.

01440

Kita tahu Yang Berhormat Pekan pandai berbahas tentang pembayaran cukai dan
sebagainya tetapi beliau dan keluarga beliau sendiri berhutang RM1.75 bilion kepada
pihak cukai Lembaga Hasil Dalam Negeri. Soalan kedua saya adalah, kenapakah
tindakan diambil terhadap kakitangan Lembaga Hasil Dalam Negeri? Hari ini saya melihat
kepada satu laporan yang menunjukkan bahawa- yang melaporkan bahawa kononnya
pihak Polis Diraja Malaysia akan memanggil kakitangan Lembaga Hasil Dalam Negeri
untuk siasatan kononnya kerana memalsukan dokumen dan sebagainya.

Ini juga adalah berikutan laporan yang dibuat oleh Yang Berhormat Pekan. So,
saranan saya adalah jangan benarkan Yang Berhormat Pekan menggunakan
kedudukannya untuk mengambil tindakan-tindakan terhad kakitangan Lembaga Hasil
Dalam Negeri. Don’t allow him to bully the employees of the Inland Revenue Board.

Tuan Yang di-Pertua: Okey Yang Berhormat.

Tuan Sanisvara Nethaji Rayer a/l Rajaji [Jelutong]: Kedua, saya ingin tanya,
apa perkembangan tentang kutipan cukai RM1.75 bilion yang dihutang oleh Yang
Berhormat Pekan dan keluarga beliau. Terima kasih.

Tuan Ahmad Fadhli bin Shaari [Pasir Mas]: Yang Berhormat Timbalan Menteri,
Pasir Mas. Pasir Mas ya. Sebelum Yang Berhormat Timbalan Menteri pindah ke topik
berikutnya, saya hendak ingatkan balik tentang cadangan saya supaya dikenakan windfall
tax kepada keuntungan bank-bank yang disebut oleh Yang Berhormat Timbalan Menteri
tadi ialah kepada syarikat-syarikat yang menjana keuntungan. Juga, ada satu perkara
yang tidak disentuh dalam ucapan saya tetapi saya juga minta kalau ada respons daripada
Yang Berhormat Menteri dan kalau boleh jawapan bertulis.

Apa reasonable, atau apakah keuntungan yang dijana oleh kerajaan daripada
meningkatkan cabutan judi daripada lapan kepada 22 yang saya kira ini merupakan
perkara yang tidak sepatutnya diadakan dan dilakukan pada masa sekarang. Berapakah
sangat keuntungan yang hendak dijana daripada kita meningkatkan cabutan judi ini yang
pada kita adalah lebih baik kerajaan menarik balik keputusan ini yang jelas tidak menepati
roh pembangunan spiritual rakyat yang diperlukan pada masa sekarang. Terima kasih
Yang Berhormat Menteri.

Tuan Haji Yamani Hafez bin Musa: Terima kasih Yang Berhormat Jelutong dan
juga Yang Berhormat Pasir Mas. Mungkin Yang Berhormat Jelutong saya akan jawab
soalan yang awal tadi biarpun ia tidak berkaitan dengan kewangan. la berkaitan ke
Tabung Cerdik Kementerian Pendidikan Malaysia. Secara keseluruhannya sehingga kini
sebanyak 111,209 buah peranti telah diagihkan kepada 890 buah sekolah dan proses
pengagihan itu masih dibuat. Tuan Yang di-Pertua, saya akan sambung lagilah.
