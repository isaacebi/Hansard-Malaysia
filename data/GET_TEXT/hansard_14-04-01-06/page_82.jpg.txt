72 DR.22.09.2021

bagaimanapun, saya mengambil pandangan Yang Berhormat tadi, kita akan bincang
secara terperinci dalam Kabinet bersama dengan KKMM. Saya yakin kita akan
mengimbangi antara kedaulatan digital, soal keselamatan, kita mengambil pandangan
daripada MKN, KDN, KKMM, Kementerian Kewangan, EPU dan juga yang penting ialah
semua stakeholders yang terlibat.

Saya rasa kita akan buat satu keputusan yang mana tidak menggangu-gugat
pelaburan asing tetapi pada waktu yang sama mempertahankan kedaulatan negara
seperti mana yang dilakukan oleh Indonesia dan juga negara-negara jiran. Sekian, terima
kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Lebih 11 minit. Sekarang saya jemput Yang Berhormat Menteri
Komunikasi dan Multimedia untuk menjawab, 20 minit.

4.29 ptg.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Bismillahi Rahmani Rahim. Assalamualaikum warahmatullahi
wabarakatuh.

Tuan Yang di-Pertua, a/hamdulillah 26 orang rakan-rakan Ahli-ahli Yang
Berhormat telah dalam perbahasan masing-masing menyentuh perkara-perkara di bawah
bidang kuasa Kementerian Komunikasi dan Multimedia. Pada mereka semua saya
ucapkan terima kasih. Kalau Tuan Yang di-Pertua beri 20 minit saya ada 26 orang yang
hendak kena jawab. [Ketawa] Tidak tahu macam mana hendak uruskan.

Timbalan Yang di-Pertua [Dato’ Mohd Rashid Hasnon]: Boleh bertulis, Yang
Berhormat Menteri.

Tan Sri Datuk Seri Panglima Haji Annuar bin Haji Musa: Walau
bagaimanapun, saya cuba sebaik yang mungkin. Pertama sekali saya ucapkan terima
kasih kepada Yang Berhormat Beaufort yang telah menyentuh antara lain program-
program yang dilaksanakan oleh kementerian terutamanya melalui MEDC dalam
menyediakan peluang kepada golongan sasar terutama sekali golongan muda dalam
meraih manfaat dan peluang dalam dunia digital.

01630

Saya ucapkan terima kasih kerana keprihatinan sedemikian amat selari dengan
dasar dan matlamat kerajaan untuk menggalakkan penyertaan ekonomi digital
terutamanya di kalangan orang-orang muda.

Anak muda pewaris negara,
Berjiwa kental berakal kuat,

Digital ekonomi perlu diutama,
Agar Malaysia kekal hebat.

Yang Berhormat telah meminta saya menyenaraikan antara program-program
yang telah dijalankan dan manfaat yang telah diperolehi oleh anak-anak muda.
Sebenarnya sekian lama berbagai-bagai program yang telah dijalankan oleh kementerian.
Misalnya yang pertama Program Global Online Workforce ataupun GLOW ataupun dirujuk
juga sebagai GLOW PENJANA telah diperkenalkan pada kira-kira dua tahun yang lalu
bagi membantu lebih daripada 10,000 orang individu daripada kumpulan sasar seperti
mereka yang hilang pekerjaan, individu yang terjejas sumber pendapatan termasuk yang
dipotong gaji sewaktu perintah PKP dan juga para graduan yang menganggur.

Kumpulan ini telah dilatih dalam pelbagai bidang dan sepertimana yang
disebutkan tadi sehingga bulan Jun 2021, seramai 10,200 orang peserta telah dibimbing
dan telah berjaya menjana pendapatan lebih daripada RM15 juta dan selaras dengan
pengumuman Pakej Perlindungan Rakyat dan Pemulihan Ekonomi ataupun PEMULIH
pada 28 Jun yang lalu, pihak MDEC telah melancarkan program khas GLOW PEMULIH
sebagai program sambungan program yang baik ini dan boleh mula menerima
pendaftaran mulai pada bulan ini, bulan September 2021.
