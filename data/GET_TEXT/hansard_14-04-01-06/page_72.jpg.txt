62 DR.22.09.2021

Datuk Dr. Mohd Radzi bin Md. Jidin: Belakang, okey.

Tuan Ahmad Tarmizi bin Sulaiman [Sik]: Belakang, ya. Baik, terima kasih Yang
Berhormat Menteri. Saya juga hari itu menyentuh dalam perbahasan berkaitan PdPR ini.
Saya nampak instrumen yang paling penting dalam PdPR ini ialah pemilikan gajet ataupun
smartphone di kalangan para pelajar kita. Begitu juga yang keduanya ialah jaringan
internet itu.

Jadi apa saya timbulkan khususnya di kawasan saya, di kawasan Sik ialah
sebahagian besar pelajar khususnya pelajar tingkatan empat dan lima dalam maklumat
yang diterima dari pejabat pelajaran daerah ada sebahagian pelajar yang tidak ada gajet
ini. Maksudnya mereka tidak ada handphone dan apatah lagi jaringan internet yang sangat
lemah di beberapa buah kawasan kampung ini. Jadi, mungkin pihak kementerian melihat
data yang dikumpul dari sekolah ini, berapa ramai pelajar yang belum ada handphone
ataupun smartphone ini.

Bagaimana kementerian melihat satu koordinasi bersama Kementerian
Komunikasi sendiri yang membekalkan jaringan internet ini? Kedua, pusat-pusat internet
yang diurus oleh KPLB, bagaimana boleh dimanfaatkan oleh anak-anak pelajar kita di
area ataupun dekat persekolahan dengan rumah mereka itu. Terima kasih Yang
Berhormat Menteri.

01550

Tuan Khoo Poay Tiong [Kota Melaka]: Yang Berhormat Menteri. Tambah
sedikit.

Datuk Dr. Mohd Radzi bin Md. Jidin: [Bercakap tanpa menggunakan pembesar
suara]

Tuan Khoo Poay Tiong [Kota Melaka]: Lebih kurang sama.
Datuk Dr. Mohd Radzi bin Md. Jidin: Soalan sama?

Tuan Khoo Poay Tiong [Kota Melaka]: Lebih kurang sama. Tentang janji
kerajaan bahawa 150,000 komputer yang hendak diberikan, bolehkah kementerian
berikan senarai nama penerima 150,000 ini untuk semua orang boleh tahu? Ini
disebabkan Menteri pernah umumkan sudah beri sekian jumlah tetapi ramai masyarakat
kata tidak dapat lagi.

Tuan Lim Lip Eng [Kepong]: Ya, hendak tambah.

Tuan Khoo Poay Tiong [Kota Melaka]: Jadi boleh berikan penjelasan?
Cadangan saya, senaraikan semua 150,000 penerima tersebut. Terima kasih.

Datuk Dr. Mohd Radzi bin Md. Jidin: Okey, okey Yang Berhormat.

Tuan Lim Lip Eng [Kepong]: Saya hanya hendak senarai nama di kawasan
Parlimen Kepong sahaja.

Dato’ Hajah Azizah binti Mohd Dun [Beaufort]: Yang Berhormat Menteri,
bolehkah saya menyampuk sedikit? Saya ingin bertanya, daripada kalau ada bilangan
keciciran tersebut, berapa ramai daripada bilangan yang keciciran itu disebabkan mereka
tidak mempunyai peranti seperti handphone dan sebagainya untuk mereka melaksanakan
pembelajaran PdPR? Thank you.

Tuan Yang di-Pertua: Yang Berhormat Menteri ada enam minit lagi ya.

Datuk Dr. Mohd Radzi bin Md. Jidin: Okey, panjang lagi ini. Tuan Yang di-
Pertua, saya cuba jawab dahulu and then go through baki persoalan yang ditimbulkan.

Pertama sekali berkaitan perkara yang dibangkitkan oleh Yang Berhormat Sik tadi
dan juga Yang Berhormat Beaufort tadi berkaitan dengan peranti. Ini merupakan antara
cabaran yang kita hadapi daripada peringkat awal lagi. Ini kita sedar bahawa kekangan
utama adalah dalam konteks internet access dan peranti. Oleh sebab itu kita daripada
peringkat awal menyatakan bahawa pendekatan yang kita benarkan atau kita berikan
pada dalam konteks PdPR ini adalah mengikut kesesuaian guru dan murid.
