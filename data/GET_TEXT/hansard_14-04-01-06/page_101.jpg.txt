DR.22.09.2021 91

Masalah kita ialah air yang ada ini tidak memenuhi, tidak capai kapasiti loji. Kadang-
kadang kita buat loji lebih kurang 30 MLD tetapi air dalam 20 MLD. Puncanya ialah kerana
punca air tersebut. Jadi, kita — jalan penyelesaian ialah kita membina sebuah TAPS yang
lebih kurang dalam 500 MLD yang boleh menampung hampir tujuh buah loji utama yang
bekalkan air di Kelantan. /nsya-Allah kita harapkan ini sebagai penyelesaian menyeluru...

Datuk Ahmad Jazlan bin Yaakub [Machang]: Kalau boleh kita hendak tahu time
frame Yang Berhormat Menteri. Bilakah agaknya? Sudah berdekad Yang Berhormat
Menteri.

Dato’ Sri Tuan Ibrahim bin Tuan Man: Ya. Kalau ikutkan unjuran kita bahawa
pembinaan loji ini diperlukan lebih kurang dalam tiga tahun. Loji ia ada tiga komponen
untuk makluman Yang Berhormat. Satu ialah TAPS, kedua ialah loji dan ketiga piping
yang akan menyambung secara graviti daripada TAPS tersebut kepada loji-loji yang sedia
ada.

Tuan Yang di-Pertua: Yang Berhormat, masa sudah tamat.

Dato’ Sri Tuan Ibrahim bin Tuan Man: /nsya-Allah, kita doakan mudah-mudahan
perkara kita dapat atasilah. Insya-Allah.

Tuan Yang di-Pertua: Yang Berhormat, masa sudah habis.

Dato’ Sri Tuan Ibrahim bin Tuan Man: Terima kasih, terima kasih. Saya sudah
habis masa. Saya hendak sikit saja saya hendak sentuh bahagian akhir yang juga
dibangkitkan ialah — Tuan Yang di-Pertua, sikit. Saya ambil masa sikit dalam seminit —
ialah isu pengurusan alam sekitar juga dibangkitkan oleh Yang Berhormat Sik. Bagi
tempoh 1 Januari 2021 hingga 21 September 2021, JAS telah pun melaksanakan
penguatkuasaan terhadap 15,344 buah premis yang tertakluk di bawah Akta Kualiti Alam
Sekeliling 1974 di seluruh negara. Sebanyak 6,762 tindakan tegas yang merangkumi
1,267 notis arahan, 4,529 kompaun, 750 penahanan operasi kelengkapan, dua perintah
larangan, 12 gantung lesen dan sebanyak 202 kertas siasatan telah pun dibuka.

lsu pencemaran ditangani melalui pelbagai agensi termasuklah Unit Cegah
Jenayah Jabatan Alam Sekitar (UCJJAS) dan penglibatan pelbagai agensi terutama pihak
kerajaan negeri, PDRM, Suruhanjaya Perkhidmatan Air Negara, Jabatan Bio
Keselamatan, badan bekalan air dan pihak berkuasa tempatan. Tindakan secara
menyeluruh ini akan meningkatkan lagi keberkesanan strategi dan tindakan yang diambil
terutama dalam melaksanakan penguatkuasaan ke atas punca-punca pencemar sama
ada daripada industri, projek pembangunan ataupun lain-lain punca yang berlaku. Tuan
Yang di-Pertua, saya juga akan respons kepada beberapa persoalan yang tidak sempat
saya jawab secara bertulis. Terima kasih banyak dan Assalamualaikum warahmatullahi
wabarakatuh.

Tuan Yang di-Pertua: Waalaikumusalam. Terima kasih Yang Berhormat Menteri.
Seterusnya, saya ingin menjemput Yang Berhormat Menteri Kementerian Dalam Negeri.
Masa 30 minit. Silakan.

5.44 ptg.

Menteri Dalam Negeri [Dato’ Seri Hamzah bin Zainudin]: Tuan Yang di-Pertua,
saya ingin mengucapkan terima kasih kepada seramai 24 orang Ahli-ahli Yang Berhormat
yang telah mengambil bahagian dalam sesi perbahasan Titah Diraja 2021 di Dewan yang
mulia ini dari 14 hingga 21 September. Antara yang lain telah menyentuh portfolio
berkaitan dengan Kementerian Dalam Negeri. Sebelum saya menjawab pertanyaan-
pertanyaan yang telah dibangkitkan oleh Ahli-ahli Yang Berhormat, izinkan saya
merafakkan sembah menjunjung kasih atas Titah Diraja oleh Duli Yang Maha Mulia Seri
Paduka Baginda Yang di-Pertuan Agong Keenam Belas semasa Majlis Istiadat
Pembukaan Mesyuarat Pertama Penggal Keempat Parlimen Keempat Belas tahun 2021
pada 13 September yang lalu.

Yang Berhormat Hulu Rajang, Yang Berhormat Tanjong Manis dan Yang
Berhormat Kalabakan bertanyakan mengenai status dan cadangan pembangunan
infrastruktur yang melibatkan agensi-agensi di bawah bidang kuasa Kementerian Dalam
