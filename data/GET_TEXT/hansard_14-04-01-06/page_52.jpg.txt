42 DR.22.09.2021

Apa-apa pun peminjam yang menghadapi kesukaran semasa berurusan dengan
pihak bank atau pun permohonan bantuan bayaran balik pinjaman ditolak, mereka boleh
menghubungi Bank Negara Malaysia secara terus melalui BNM telelink. Saya juga ingin
maklumkan juga bahawa jumlah aduan yang diterima melalui BNM telelink pada kadar
yang agak rendah sepanjang tempoh PEMULIH iaitu Jun hingga Ogos 2021 iaitu 0.6
peratus daripada jumlah permohonan yang diluluskan.

Yang Berhormat Port Dickson juga membangkitkan perkara berkaitan moratorium
iaitu. mencadangkan kerajaan mengusahakan pengecualian bayar faedah untuk
moratorium pinjaman bank bagi tempoh tiga bulan dalam suku tahun keempat. Untuk
makluman, kerajaan masih berbincang perkara ini dengan institusi perbankan kerana ia
melibatkan keputusan komersial antara pihak bank, lembaga pengarah dan pemegang
saham mereka masing-masing. Namun satu rumusan akan kita usahakan, yang workable,
dengan izin, dan setara dengan mengambil kira kesan jangka masa panjang terhadap
peminjam, pendeposit, pelabur, institusi kewangan dan ekonomi negara. Kerajaan juga
memahami masalah yang dihadapi oleh rakyat dan akan mempertimbangkan pelbagai
cadangan yang dikemukakan.

Tuan Yang di-Pertua, selanjutnya perkara berkaitan...

Datuk Seri Haji Ahmad bin Haji Maslan [Pontian]: Untuk Yang Berhormat
Timbalan Menteri, maaf saya. Tuan Yang di-Pertua, kita difahamkan oleh Menteri
Kewangan bahawa perkara itu sudah selesai, dan MoU antara kerajaan dan
Pembangkang juga, salah satu perkaranya ialah untuk menyelesaikan berhubung
moratorium pinjaman balik tanpa faedah terakru. Akan tetapi Yang berhormat Timbalan
Menteri menjawab, nampak perkara itu macam belum selesai. Saya harap perkara ini
diselesaikanlah- bahawa kerajaan memutuskan tidak ada faedah terakru terhadap
moratorium pinjaman balik itu. Itu yang diharapkan oleh ramai di luar sana. Terima kasih
Timbalan Menteri.

Tuan Yang di-Pertua: Yang Berhormat masa sudah pukul 1 tengah hari. Saya
hendak hentikan persidangan ini dan disambung pada pukul 2.30, insya-Allah. Boleh ya...
[Bertanya kepada Yang Berhormat Timbalan Menteri Kewangan II] 2.30? Baik. Terima
kasih.

Kita sambung pada pukul 2.30 petang nanti.

[Mesyuarat ditempohkan pada pukul 1.00 petang]

[Mesyuarat disambung semula pada pukul 2.30 petang]
01430

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh semua.
Meneruskan mesyuarat. Saya jemput Yang Berhormat Timbalan Menteri Kewangan II
untuk menyambung jawapan beliau, 18 minit lagi Yang Berhormat. Silakan.

2.34 ptg.

Tuan Haji Yamani Hafez bin Musa: Terima kasih, Tuan Yang di-Pertua. Saya
ingin menjawab.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
sebentar Yang Berhormat Timbalan Menteri.

Tuan Yang di-Pertua, kelmarin saya telah diberi peluang untuk berbahas dan
semasa perbahasan saya, saya telah mengemukakan beberapa soalan kepada beberapa
kementerian. Antara soalan yang dikemukakan Kementerian Kewangan berkenaan
dengan pengedaran peranti atau /ap-top sebanyak 150 ribu /ap-top. Saya berharap Yang
Berhormat Timbalan Menteri akan memberi penjelasan.

Soalan saya ketika itu dipengerusikan oleh Yang Berhormat Timbalan Yang di-
Pertua adalah berkenaan dengan berapakah di antara peranti atau komputer riba- lap-top
