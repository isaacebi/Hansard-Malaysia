22 DR.22.09.2021

Datuk Haji Awang bin Hashim: Terima kasih Tuan Yang di-Pertua. Terima kasih
kepada sahabat saya Yang Berhormat Kuala Krai yang membangkitkan berkenaan
dengan jaminan job security. Jadi, salah daripada inisiatif kerajaan iaitu Program Subsidi
Upah (PSU) merupakan antara inisiatif yang boleh membantu kelangsungan job security
ataupun job retention ini dalam kalangan pekerja-pekerja sektor perusahaan kecil dan
sederhana. Program ini juga bertujuan membantu meringankan beban majikan yang
terjejas akibat wabak COVID-19, di mana mereka kadang-kadang memberi kesan yang
besar untuk mereka membayar upah pekerja.

Syarat-syarat yang ditetapkan bagi program ini termasuklah majikan tidak boleh
membuang pekerja, memotong gaji pekerja dan mengarahkan pekerja mengambil cuti
tanpa gaji bagi tempoh tiga bulan selepas program ini dilaksanakan. Menerusi program
ini, tindakan pemberhentian pekerja oleh majikan dapat dielakkan dan majikan dapat
diringankan melalui bantuan kewangan yang disalurkan.

Jadi, kita juga melihat eksploitasi daripada majikan terhadap pekerja-pekerja
ketika kita menghadapi COVID-19. Ini juga kes-kes telah dilaporkan melalui portal Working
For Workers. Sekiranya majikan- di bawah KSM ya portal ini. Jadi, kita boleh tahu di mana
eksploitasi berlaku di situ. Sekiranya majikan tidak berupaya meneruskan operasi, majikan
perlu mengikuti Garis Panduan Pengurusan Pemberhentian yang dikeluarkan oleh
Jabatan Tenaga Kerja Semenanjung Malaysia di dalam melaksanakan langkah-langkah
sewajarnya bagi mengelakkan pemberhentian pekerja. Antaranya tindakan yang perlu
dilaksanakan oleh majikan adalah seperti berikut:

(i) membekukan pengambilan pekerja baharu;

(ii) mengehadkan dan mengurangkan waktu bekerja;

(iii) melaksanakan pemberhentian kerja sementara (layoff); dan
(

iv) |melaksanakan pengurangan gaji (pay) ataupun potongan gaji
secara adil (pay cut) di semua peringkat.

01130

Ketidakupayaan PKS meneruskan operasi, semestinya akan menjejaskan
pekerja namun, kementerian akan terus membantu pekerja yang terjejas melalui pelbagai
lagi platform seperti Sistem Insurans Pekerjaan (SIP) yang dilancarkan kepada mereka
yang bekerja dan tidak bekerja pun dibolehkan oleh SIP ini dan juga Undang-undang
Perburuhan di bawah bidang kuasa kementerian.

Aspek padanan dan penempatan pekerjaan terhadap pekerja yang terjejas diberi
keutamaan oleh kementerian di samping memberi ruang dan peluang untuk pekerja yang
terjejas mengikut pelbagai latihan kemahiran bagi tujuan meningkatkan kebolehpasaran
pekerjaan mereka. Jadi, di bawah KSM ada Jabatan Pembangunan Perusahaan, ada
Jabatan Hal Ehwal Kesatuan Sekerja.

Jadi, kita gabungkan jabatan-jabatan ini supaya kita dapat satu conclusion data
supaya kita dapat memberi perlindungan kepada pekerja, bukan sahaja kepada pekerja
termasuk kepada majikan. Sekian, terima kasih.

Tuan Yang di-Pertua: Terima kasih. Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Tadi dalam jawapan Yang Berhormat Timbalan Menteri ada disentuh berkaitan dengan
place and train iaitu berkaitan dengan usaha TVET. Saya ingat Ketua Pembangkang,
Yang Berhormat Port Dickson pernah bertanya kepada Yang Berhormat Menteri tetapi
Yang Berhormat Menteri itu hari pergi merewang jauh. Cuma, Yang Berhormat Timbalan
Menteri ada sentuh.

Soalan saya, jika dalam pentadbiran yang dahulu, kerjasama rentas kementerian
untuk mengangkat TVET dan menjadikan dia industrial-led supaya dipandu dan diterajui
oleh industri. Sejauh mana dalam usaha yang telah disebutkan oleh Yang Berhormat
Timbalan Menteri diteruskan? Itu yang pertama.
