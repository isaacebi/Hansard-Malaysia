86 DR.22.09.2021

sebanyak RM430,000. Projek ini dijangka siap pada Oktober ini. Itu bagi kawasan Gurun.
Manakala bagi pelan pemulihan jangka panjang, pihak JPS telah pun mengemukakan
permohonan untuk mewujudkan butiran kerja kepada Unit Perancang Ekonomi, Jabatan
Perdana Menteri.

Untuk makluman semua, skop kerja melibatkan pembinaan dua buah Empangan
Sabo dan dua buah jambatan. Cadangan kontraktor yang telah pun layak telah pun di
kemukakan untuk kelulusan bagi pihak Kementerian Kewangan. /Insya-Allah kita harapkan
projek ini akan dapat dilaksanakan dengan segera.

Satu lagi ialah isu pencerobohan di kawasan tanah rizab sungai. Saya ingin
membangkitkan perkara ini kerana kita ingin memohon kerjasama daripada setiap
kerajaan negeri bagi memastikan tiada aktiviti pembangunan dan penempatan di kawasan
rizab sungai. Langkah-langkah kerjasama ini perlu bagi kita memastikan bahawa tidak
ada kawasan pencerobohan rizab sungai tersebut.

Insya-Allah untuk makluman semua, saya juga ingin menjawab kepada soalan
yang dibangkitkan oleh Yang Berhormat Baram. Untuk makluman Yang Berhormat
Baram, kerajaan telah meluluskan peruntukan sejumlah RM6.2 juta dalam pembinaan
retaining wall tebing Sungai Baram, Sarawak. Untuk makluman semua, projek ini telah
pun bermula secara fizikal dan sebanyak 98 peratus, kalau mengikut jadual ia akan siap
dalam bulan Oktober ini.

Di samping itu untuk projek bagi kawasan hakisan pantai di Kampung Batu Satu,
Kuala Baram, Miri Sarawak, kerajaan telah pun meluluskan peruntukan sebanyak RM17.3
juta dan projek ini di peringkat pelaksanaan dan dijangka siap pada tahun 2022.

Isu_ banjir juga dibangkitkan oleh Ahli Parlimen Labuan. JPS sedang
melaksanakan projek penyelenggaraan kolam takungan banjir sebagai langkah
penyelesaian jangka pendek berikut. Pertama, kerja penyelenggaraan kolam takungan
banjir termasuk kerja berkaitan sepanjang koridor di kompleks JPS, Wilayah Persekutuan
Labuan dengan kos sebanyak RM311,700 dengan status pelaksanaan sebanyak 30
peratus. Kalau mengikut jadual, dijangka siap pada November 2021.

Kedua, kerja penyelenggaraan kolam takungan Ranca-ranca Darat dengan kos
sebanyak RM70,350 dan telah pun siap pada 29 Jun 2021. Manakala kerja yang ketiga
ialah pembesaran kolam takungan banjir Jabatan Bomba Ranha-racha Wilayah
Persekutuan Labuan yang dijangka siap pada akhir bulan September ini, insya-Allah.

Selain itu, JPS juga sedang melaksanakan projek naik taraf sistem saliran mesra
alam Kampung Ranca-ranca yang lain, dijangka siap pada tahun 2024 dengan kos siling
sebanyak RM4.5 juta bagi mengatasi masalah banjir yang dibangkitkan oleh Yang
Berhormat.

Ahli Yang Berhormat Hang Tuah Jaya juga membangkitkan isu yang sama
tentang masalah banjir. Kementerian melalui JPS mengambil beberapa pendekatan
secara berstruktur dan bukan berstruktur untuk mengurangkan risiko banjir dalam
pemuliharaan alam seperti berikut.

Bagi pendekatan secara berstruktur, dengan pelaksanaan enam projek RTB di
Melaka dalam peringkat pra pelaksanaan dan dua projek kajian sedang dalam proses
pelaksanaan. Jumlah keseluruhan bagi enam projek ini ialah sebanyak RM930.7 juta.

Untuk makluman semua, RTB Sungai Duyung juga dibangkitkan oleh Ahli Yang
Berhormat di kawasan Ayer Keroh dengan kos sebanyak RM117 juta telah pun diluluskan
dan Insya-Allah projek ini akan siap dalam tempoh tiga tahun iaitu dalam tempoh 36 bulan,
Insya-Allah.

Selain daripada pendekatan berstruktur, JPS juga menggunakan pendekatan
Pengurusan Lembangan Sungai Bersepadu (IRBM) sebagai rujukan kerajaan negeri
dalam merancang pembangunan agar selari dengan matlamat pemeliharaan kelestarian
alam sekitar.

Tuan Yang di-Pertua, selain itu isu yang dibangkitkan oleh Ahli Parlimen ialah
berhubung dengan isu bekalan air. Saya ingin menjawab isu-isu yang telah dibangkitkan
