DR.22.09.2021 45

Puan Teo Nie Ching [Kulai]: Boleh saya tanya sedikit tak? Kenapakah
pengagihan komputer riba itu begitu lambat? Janji dibuat pada bulan November tahun
lalu, kenapakah sampai sekarang masih belum siapkan lagi? Pada bulan Oktober yang
akan datang ini, sekolah akan buka balik berskala. Jadi saya hendak tanya, apakah sebab
pengagihan /ap-top ini begitu lambat? Siapa punya masalah? MoF punya masalah atau
KPM bermasalah? Ini kerana on the ground, pelajar-pelajar kita yang menderita kerana
tidak ada /ap-top, tiada akses kepada online learning.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
izinkan saya juga tanya. Saya ingin tanya bagi pihak rakyat Pulau Pinang, sebagai wakil
rakyat dari Pulau Pinang. Berapa jumlah pelajar di Pulau Pinang yang telah memperoleh
manfaat daripada 150 ribu peranti ini. Butiran, butiran...

Tuan Yang di-Pertua: Kalau boleh Yang Berhormat ada butiran. Kalau tidak ada,
boleh jawab secara bertulis.

Tuan Sanisvara Nethaji Rayer a/l Rajaji [Jelutong]: Saya ingin tanya butiran
sekolah-sekolah agama. Kembali dalam perbahasan saya telah bangkitkan sekolah jenis
Tamil, Cina, sekolah kebangsaan. Berapakah jumlah pelajar di Pulau Pinang yang telah
terima peranti-peranti ini. Terima kasih.

Tuan Yang di-Pertua: Yang Berhormat tidak ada banyak masa lagi.

Tuan Haji Yamani Hafez bin Musa: Tidak mengapa. / think Pulau Pinang ini so
far ada- kalau kita lihat daripada data daripada program Tabung Cerdik Pulau Pinang dia
sudah bagi ke-24 buah sekolah dan 3,606 buah peranti. Akan tetapi, the detail itu nanti /
think better Yang Berhormat tanya kepada KPM because it’s not under MoF punya...

Tuan Sanisvara Nethaji Rayer a/l Rajaji [Jelutong]: Sejumlah 24 buah sekolah
di Pulau Pinang telah terima. Jadi Yang Berhormat minta saya tanya dengan Yang
Berhormat Menteri Pendidikan? Yang Berhormat Menteri Pendidikan boleh memberi
maklumat tersebut. Itu jawapannya?

Tuan Haji Yamani Hafez bin Musa: Ya, / think.

Tuan Sanisvara Nethaji Rayer a/l Rajaji [Jelutong]: Okey, saya akan tunggu
Yang Berhormat Menteri Pendidikan memberi penjelasan.

Tuan Haji Yamani Hafez bin Musa: Terima kasih Yang Berhormat Jelutong.
Puan Teo Nie Ching [Kulai]: Kenapakah lambat, boleh jelaskan tak?
Tuan Yang di-Pertua: Cukuplah, cukup.

Puan Teo Nie Ching [Kulai]: Kenapakah lambat sangat Yang Berhormat
Timbalan Menteri? Boleh beri sedikit penjelasan.

Tuan Haji Yamani Hafez bin Musa: / think this macam saya katakan tadi ini di
bawah Kementerian Pendidikan. So, / think Kementerian Pendidikan will be the
kementerian yang betullah untuk bertanya.

Puan Teo Nie Ching [Kulai]: Okey, terima kasih.

Tuan Haji Yamani Hafez bin Musa: Terima kasih. Yang Berhormat Pekan juga
mencadangkan kerajaan untuk menjual sebahagian daripada saham syarikat Digital
Nasional Berhad (DNB) kepada syarikat penyedia tempatan bagi membantu dalam
membiayai perbelanjaan membina infrastruktur 5G Malaysia.

Untuk makluman Yang Berhormat, berdasarkan proses tender yang telah
dilaksanakan oleh Digital Nasional Berhad, kos penyediaan infrastruktur 5G nasional yang
ditetapkan untuk tempoh 10 tahun akan datang adalah sebanyak RM11 bilion berbanding
anggaran asal sebanyak RM15 bilion.

Kos ini akan dibiayai sepenuhnya oleh DNB melalui sumber pembiayaan yang
terdapat di pasaran serta pendapatan yang akan dijana oleh DNB tanpa melibatkan
peruntukan daripada kerajaan. Sehubungan dengan itu, tidak timbul isu penjualan saham
DNB kepada telco-telco tempatan bagi membantu membiayai perbelanjaan infrastruktur
5G.
