94 DR.22.09.2021

Dato’ Ngeh Koo Ham [Beruas]: Jadi saya haraplah dipermudahkan permohonan
pemutihan ini kerana memang banyak ladang yang memerlukan pekerja ini boleh
mendapat pekerja secara sah dengan secepat mungkin. Terima kasih.

Dato’ Seri Hamzah bin Zainudin: Terima kasih. Pertamanya tentang kuota. Saya
dah maklumkan tadi bahawa 10 peratus itu ada formulanya. Selalunya sesiapa sahaja
yang memohon, ada formula tentang berapa keluasan, dia membandingkan keluasan
ladang sebagai contoh. Jadi, dalam perkiraan itu, kita benarkan 10 peratus untuk
disamakan daripada formula yang ada peratusan. Kadang-kadang 9.1 peratus contohnya.
Jadi kita berikan 10 peratus untuk mereka boleh naik atau turunkan. Itu kita boleh
benarkan kepada JTKSM.

Dato’ Ngeh Koo Ham [Beruas]: Boleh beri secara bertulis dengan secara
terperinci formula itu tak? Oleh kerana ramai yang tanya saya, saya pun tak dapat jawab.

Dato’ Seri Hamzah bin Zainudin: Yang itu tak apa, all right. Keduanya, tentang
Foreign Workers Centralized Management System tadi. Memang kita gunakan tetapi
untuk Program Rekalibrasi ini, oleh kerana kita berikan inisiatif ini dikepalai oleh
Kementerian Sumber Manusia, mereka menggunakan sistem yang dipunyai oleh
kementerian tersebut dan diintegratekan dengan MyIMMs Jabatan Imigresen.

Untuk makluman Yang Berhormat bahawa segala sistem yang ada dalam
kerajaan ini adalah dipunyai oleh kerajaan. Sama ada ia di KDN ataupun di Kementerian
Sumber Manusia, boleh kita integratedkan. Jadi, mereka boleh bergabung untuk
melakukan ini.

Dato’ Ngeh Koo Ham [Beruas]: Yang Berhormat Menteri, kalau boleh dengan
secara ringkas, boleh Yang Berhormat Menteri senaraikan the steps to be taken, dengan
izin, supaya saya boleh jelaskan kepada rakyat di luar yang sekarang maki kerajaan.
Tolong terangkan secara ringkas.

Dato’ Seri Hamzah bin Zainudin: Saya jawab. Okey, saya nak maklumkan
kepada Yang Berhormat tentang yang mengatakan susah untuk mereka mendapatkan
jawapan daripada kedua-dua sistem ini, saya rasa tak betullah kerana buat masa ini,
sudah melebihi 300 ribu pemohon dan telah pun kita luluskan 300 ribu permohonan itu.
Jadi, kalau kata tak ada ini, susahlah sebab Yang Berhormat kata rakyat tak faham. Kalau
rakyat tak faham, macam mana boleh ada 300 ribu pemohon?

Dato’ Ngeh Koo Ham [Beruas]: Yang Berhormat Menteri, semua mesti melalui
ejen. Itulah masalah dia. Jadi Tuan Yang di-Pertua...

Dato’ Seri Hamzah bin Zainudin: Yang Berhormat Beruas, tak apalah. Kita kalau
nak argue, susahlah Yang Berhormat.

Tuan Yang di-Pertua: Yang Berhormat, isu telah ditangani.

Dato’ Ngeh Koo Ham [Beruas]: Bukan, sekarang ini saya hendak tahu what are
the steps? Senaraikan langkah-langkah... [Pembesar suara dimatikan]

Tuan Yang di-Pertua: Yang Berhormat, Yang Berhormat Menteri dah kata dia
akan berikan. Terima kasih.

Dato’ Seri Hamzah bin Zainudin: Yang Berhormat, kita banyak isu lagi. Lepas
ini pun ada yang dibangkitkan oleh Yang Berhormat, tentang citizenship...

Dato’ Ngeh Koo Ham [Beruas]: Sekarang ini, jawapannya tak jelas. Oleh sebab
itu, saya nak satu jawapan yang jelas. Itu sahaja.

Tuan Yang di-Pertua: Yang Berhormat Menteri dah kata dia akan beri.

Dato’ Seri Hamzah bin Zainudin: Yang Berhormat, kalau Yang Berhormat tak
jelas, Yang Berhormat jumpa saya lepas ini ya. Yang lain itu dah jelas, Yang Berhormat
seorang sahaja yang tak jelas. Jadi saya terpaksa terangkan.

Kepada Yang Berhormat Tebrau dan Yang Berhormat Bukit Gantang bertanyakan
mengenai cadangan kementerian untuk nak meneliti semula SOP permohonan exit permit
