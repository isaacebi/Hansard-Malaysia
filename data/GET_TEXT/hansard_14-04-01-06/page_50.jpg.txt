40 DR.22.09.2021

(vi) program jaringan prihatin; dan
(vii) perbelanjaan berkaitan COVID-19.

Selain itu, kelewatan pelaksanaan projek berskala kecil adalah juga akibat
Perintah Kawalan Pergerakan (PKP) yang juga dijangka akan melangkau sehingga tahun
2022.

Tuan Yang di-Pertua, saya ingin sambung penggulungan.

Dato’ Wira Haji Amiruddin bin Haji Hamzah [Kubang Pasu]: Tuan Yang di-
Pertua, ada sedikit lagi hendak minta penjelasan yang disebutkan tadi. Disebut suntikan
fiskal langsung- RM91.8 bilion. Yang ingin saya dapatkan penjelasan, daripada RM91.8
bilion ini berapa yang telah dibelanjakan? Mungkin saya tidak sempat hendak tangkap
tadi. Berapa yang dijangka akan dibelanjakan sehingga akhir tahun ini? Berapa yang
melimpah masuk ke tahun 2022? Terima kasih.

Tuan Haji Yamani Hafez bin Musa: Sebahagian daripada jawapan saya tadi,
saya telah menyentuh beberapa perkara tentang berapa yang telah dibelanjakan tetapi
saya akan beri maklumat yang lebih detail lagi nanti kepada Yang Berhormat Kubang
Pasu. Kalau boleh Tuan Yang di-Pertua, saya hendak continuelah penggulungan saya.

Jadi Tuan Yang di-Pertua, berkaitan pembukaan bank di kawasan pedalaman
pada masa ini, terdapat lebih daripada 4,600 orang ejen bank di seluruh Malaysia dan kini
hampir 95 peratus berbanding dengan 2011- 46 peratus. Daripada semua mukim
mempunyai sekurang-kurangnya sebuah pusat akses kewangan termasuk ejen bank dan
penggunaan ejen bank untuk melakukan transaksi kewangan juga adalah
memberangsangkan dengan jumlah transaksi ejen bank mencatatkan kenaikan sebanyak
61 peratus semenjak mula operasi pada tahun 2012 dan kini telah mencapai jumlah
transaksi sebanyak RM18.5 bilion pada tahun 2020.

01250

Dari semasa ke semasa, institusi kewangan akan memantau tahap penggunaan
perkhidmatan perbankan pada ejen-ejen bank penduduk setempat sebagai justifikasi bagi
penambahan kemudahan perkhidmatan kewangan seperti ATM atau pembukaan sebuah
cawangan bank.

Tuan Yang di-Pertua, cadangan Yang Berhormat Pekan untuk menaikkan had
pengeluaran i-Citra ini kita perlu perhalusi dan dikaji secara menyeluruh dengan
mengambil kira semua bentuk bantuan yang telah dan akan disalurkan oleh kerajaan
kepada rakyat bagi membantu meringankan beban kewangan ahli yang terjejas dengan
pandemik COVID-19 ini. Pertimbangan terhadap had pengeluaran i-Citra perlu turut
mengambil kira keperluan untuk mengimbangkan antara keperluan semasa dan
kepentingan simpanan persaraan untuk masa hadapan dengan keadaan negara dijangka
akan mengalami penuaan penduduk pada 10 ke-15 tahun akan datang.

Kementerian Kewangan mengambil maklum berhubung cadangan murni Yang
Berhormat Pekan untuk memperkenalkan program pinjaman oleh pihak bank sehingga
RM4,000 kepada golongan B40 dan M40 sebagai usaha untuk menambah aliran tunai
setiap isi rumah yang memerlukan.

Suka saya maklumkan Ahli Yang Berhormat, bagi tujuan sama, kajian juga telah
melaksanakan pelbagai inisiatif, antaranya termasuklah pemberian pelbagai bentuk tunai
langsung seperti Bantuan Prihatin Nasional (BPN), Bantuan Prihatin Rakyat (BPR) dan
Bantuan Khas COVID-19 (BKC) dan Bantuan Kehilangan Pekerjaan dengan nilai jumlah
keseluruhan peruntukan bagi tahun 2021 sebanyak RM17.1 bilion. Daripada jumlah
tersebut sebanyak RM15.1 bilion telah pun disalurkan kepada akaun penerima.

Bagi golongan peniaga kecil pula, kerajaan telah melaksanakan Pemberian
Geran Khas Prihatin (GKP) pada tahun 2021 dengan peruntukan keseluruhan sebanyak
RM3.6 bilion dan RM2.6 bilion Ringgit telah pun disalurkan kepada penerima.

Di bawah bajet tahun 2022 yang akan dibentangkan kelak, kerajaan akan
mempertimbangkan untuk meneruskan sebarang inisiatif sedia ada yang mampu untuk
