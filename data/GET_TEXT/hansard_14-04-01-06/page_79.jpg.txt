DR.22.09.2021 69

masuk utama barangan import dan eksport dan juga kecekapan pengurusan yang
mengawal selia segala pengoperasian pelabuhan.

Pintu masuk utama bagi barangan import dan eksport di negeri Sabah adalah
Pelabuhan Kontena Teluk Sepanggar. Jumlah kontena yang dikendalikan setakat tahun
2019 adalah sebanyak 379,384 TEU manakala pencapaian pada tahun 2020 adalah
sebanyak 357,416 TEU penurunan sebanyak enam peratus adalah disebabkan impak
COVID-19.

Kerajaan Persekutuan telah meluluskan geran berjumlah RM1.027 bilion untuk
melaksanakan pembesaran Pelabuhan Kontena Teluk Sepanggar sebagai hab
transshipment dan dana Kerajaan Persekutuan itu telah diuruskan oleh Sabah Economic
Development Investment Authority di bawah Sabah Development Corridor. Lembaga
Pelabuhan-pelabuhan Sabah adalah pemilik projek manakala Sabah Port Sdn. Bhd.
bertindak sebagai pelaksana projek. Projek pembesaran Pelabuhan Kontena Teluk
Sepanggar ini akan dimulakan pada 31 Oktober 2021 dan dijangka siap pada 28 Februari
2025.

Tuan Yang di-Pertua, saya ingin mengakhiri ucapan...

Datuk Seri Panglima Wilfred Madius Tangau [Tuaran]: Tuan Yang di-Pertua,
soalan tambahan.

Datuk Seri Ir. Dr. Wee Ka Siong: Ya.
Datuk Seri Panglima Wilfred Madius Tangau [Tuaran]: Tuaran, Tuaran.
Datuk Seri Ir. Dr. Wee Ka Siong: Ya, Yang Berhormat Tuaran.

Datuk Seri Panglima Wilfred Madius Tangau [Tuaran]: Terima kasih Yang
Berhormat atas jawapan berkenaan dengan Pelabuhan Teluk Sepanggar tadi. Saya ingin
bertanya kepada Yang Berhormat, apakah status mengenai dengan Dasar Kabotaj pada
ketika ini? Kita tahu bahawa pada tahun 2017, Dasar Kabotaj telah pun direlaxed dan
dibolehkan Syarikat Perkapalan Antarabangsa untuk mendaftar di Pelabuhan Kontena
Teluk Sepanggar Kota Kinabalu. Apakah status pada ketika ini? Adakah syarikat
perkapalan antarabangsa telah mendaftar? Kalau_ tidak, apakah kekangan?
Bagaimanakah kita hendak memastikan supaya Syarikat Perkapalan Antarabangsa ini
akan akhirnya mendaftar di Pelabuhan Sepanggar? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tuaran. Sila, kalau tak ini, boleh bertulis.

Datuk Seri Ir. Dr. Wee Ka Siong: Okey, tidak ada masalah. Untuk makluman
Yang Berhormat Tuaran, perkara ini ingin saya ceritakan daripada segi Dasar Kabotaj
dalam negara kita. Sabah dan Sarawak mempunyai pandangan yang berlainan. Pada
tahun 2017, memang kita membuat liberalisasi daripada segi Dasar Kabotaj. Akan tetapi,
setelah dilaksanakan hampir empat tahun, nampaknya reaksi daripada pihak Sabah dan
Sarawak berlainan di mana Sabah menganggap kita perlu teruskan liberalisasi dasar ini.
Sebaliknya Sarawak memberikan pandangan yang berlainan, bermakna_ untuk
mengekalkan Dasar Kabotaj.

Jadi pihak kementerian, kita telah menghantar Timbalan KSU kita untuk berunding
dengan kerajaan negeri untuk mendapatkan dan mengharmonikan dasar ini. Kalau tidak,
mungkin kita akan ada satu dasar berdasarkan keperluan negeri tersebut. Kalau di Sabah
kita tahu. Berbanding dengan Sarawak, Sarawak lebih banyak syarikat untuk membina
kapal. Jadi kalau kita lihat daripada segi ini, perancangan pelabuhan kalau di Sepanggar
ataupun seperti mana yang dirancang oleh Sabah, mungkin ada satu perancangan yang
direncanakan oleh mereka dalam konteks untuk menjadi transshipment hub.

Jadi dalam soal ini, memang empat tahun ini kita jangkakan. Andaian yang dibuat
sebelum ini ialah disebabkan oleh Cabotage Policy, barang-barang di Sabah itu lebih
mahal. Akan tetapi, setelah kita buat kajian secara menyeluruh, apa yang kita dapati
walaupun pada satu ketika kos pengangkutan turun tetapi harga barang di Sabah tidak
turun. Maka, kita membuat satu kesimpulan bahawa kadangkala correlation yang kita
