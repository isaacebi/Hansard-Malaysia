DR.22.09.2021 41

meminimumkan beban kewangan yang ditanggung oleh rakyat yang masih terkesan
akibat daripada pandemik COVID-19.

Selain itu kerajaan juga sedar bahawa pemerkasaan perlindungan sosial untuk
jangka masa sederhana adalah penting bagi menjamin kesejahteraan pekerja dalam
golongan B40 dan M40. Untuk itu, di bawah program Perkukuh Pelaburan Rakyat
(Perkukuh), KWSP juga sedang menerokai langkah-langkah untuk meningkatkan liputan
dan kecukupan perlindungan sosial bagi memastikan rakyat Malaysia mendapat
perlindungan serta kemampuan dalam memperbaiki taraf hidup mereka.

Berhubung cadangan pinjaman berjaminan kerajaan, Kementerian Kewangan
bersedia untuk mendengar lebih lanjut cadangan Yang Berhormat Pekan semasa sesi
libat urus bersama-sama pemimpin parti politik yang akan diadakan pada masa terdekat
ini.

Tuan Yang di-Pertua Yang Berhormat Dungun telah menyarankan agar kadar
faedah kad kredit sebanyak 45 peratus diturunkan bagi pemegang kad kredit yang
menghadapi kesukaran dalam membuat balik bayaran pinjaman boleh memohon untuk
menukar baki pinjaman kad kredit mereka kepada fasiliti pinjaman bertempoh pada kadar
pembiayaan yang lebih rendah sama seperti tahun 2020.

Dato’ Wira Haji Amiruddin bin Haji Hamzah [Kubang Pasu]: Yang Berhormat
Menteri, mohon sikit lagi, Yang Berhormat sudah pindah ke topik baru. Tadi disebut
tentang soft loan yang diberikan kepada SME dan sebagainya. Sila betul kan kalau fakta
ini tidak betul. Saya dimaklumkan bahawa hanya 2.9 peratus daripada keseluruhan SME
iaitu sebanyak 26,048 yang terima soft loan iaitu 2.6 percent daripada keseluruhannya.
Boleh kah kita tahu kenapa terlalu rendah? Adakah semua yang memohon ini untuk
mendapat soft loan ini tidak layak ataupun syarat-syarat yang diberikan terlalu
menyukarkan yang akhirnya menyebabkan hanya 2.9 peratus sahaja SME yang
mendapat soft loan ini. Terima kasih

Tuan Haji Yamani Hafez bin Musa: Terima kasih Yang Berhormat Kubang Pasu
kita sudah masuk ke moratorium tetapi tidak apa. Kerajaan melalui Bank Negara telah pun
melonggarkan requirement untuk menggalakkan lebih ramai lagi PKS untuk mendapat
akses kepada /oan ini. Akan tetapi daripada segi figure, saya tidak boleh confirm lagi
kerana saya belum ada figure itu lagi. Akan tetapi saya akan memberi perincian secara
detail kemudian. Terima kasih.

Tuan Yang di-Pertua, saya ingin menyambung penggulungan saya bagi soalan
Yang Berhormat Dungun berkaitan pemberian moratorium tiga hingga lima bulan kepada
golongan yang tidak layak moratorium. Untuk makluman Yang Berhormat, pakej
PEMULIH yang ditawarkan sejak 7 Julai 2021, moratorium selama enam bulan ini tersedia
untuk semua peminjam individu dan PKS. Pemohon tidak perlu mengemukakan bukti
kelayakan atau dokumen sokongan. Kelulusan pakej bantuan bayaran balik adalah
automatik untuk pinjaman yang tidak mempunyai bayaran ansuran yang tertunggak
melebihi 90 hari.

Manakala bagi pelanggan yang mempunyai pinjaman tertunggak melebihi 90 hari,
mereka akan memerlukan bantuan bayaran balik pinjaman yang lebih menyeluruh bagi
mengelakkan mereka daripada jatuh muflis ataupun bankrap dan bukannya bantuan
sementara seperti moratorium. Jadi sebagai maklumat tambahan, pihak bank masih lagi
boleh menawarkan bantuan dalam bentuk langkah pemulihan yang disesuaikan
berdasarkan keadaan kewangan dan kemampuan bayaran balik oleh peminjam.

Untuk peminjam yang menghadapi situasi yang lebih mencabar atau mereka
mempunyai pinjaman di beberapa buah bank, mereka akan dirujuk kepada agensi
kaunseling dan pengurusan kredit AKPK yang merupakan saluran yang lebih sesuai untuk
mendapatkan bantuan khidmat nasihat percuma bagi bayaran balik pinjaman. AKPK
merupakan sebuah pusat yang akan menyelaras dan menilai obligasi kewangan
keseluruhan peminjam bagi memberikan nasihat kewangan yang sesuai serta membantu
menstrukturkan dan menjadualkan semula bayaran balik pinjaman berdasarkan
kedudukan kewangan peminjam.
