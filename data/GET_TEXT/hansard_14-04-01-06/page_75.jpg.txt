DR.22.09.2021 65

Tuan Yang di-Pertua: 30 saat sahaja.

Dr. Maszlee bin Malik [Simpang Renggam]: Terima kasih Yang Berhormat
Menteri, Tuan Yang di-Pertua. Saya mungkin waktu sudah tidak cukup untuk bertanya
soalan.

Cuma satu harapan saya iaitu daripada apa yang telah diterangkan oleh Yang
Berhormat Menteri tadi, pembukaan sekolah, penggiliran, PAPR, harapan saya supaya
diberikan autonomi kepada pihak sekolah. Diberikan kepercayaan kepada kepimpinan
pengurusan sekolah dan juga para guru dan lebih penting, jangan bebankan para guru
dengan pelaporan yang bertindan. Cukuplah guru membuat pelaporan kepada pihak
sekolah dan pihak ibu bapa. Tidak perlulah mereka dipantau sehingga ada JPN, PPD
yang masuk ke dalam kelas PdPR mereka.

Keduanya, harapan saya juga supaya tadi disebutkan oleh Yang Berhormat
Menteri tentang TV Pendidikan dan DELIMa supaya adanya kelangsungan jadual PdPR
yang diselarikan dengan siaran TV pendidikan agar tidak berlaku dua kali kerja kepada
guru. Harapan saya, berikan kepercayaan kepada guru dan jangan bebankan guru
dengan pelaporan bertindan. Terima kasih Yang Berhormat Menteri. Terima kasih Tuan
Yang di-Pertua.

Tuan Lukanisman bin Awang Sauni [Sibuti]: Sedikit sahaja Menteri Kanan
daripada Sibuti. A few seconds.

Tuan Yang di-Pertua: Masa sudah habis ini.

Tuan Lukanisman bin Awang Sauni [Sibuti]: Saya hendak tegaskan kepada
Menteri, beri tumpuan kepada pembukaan sekolah di luar bandar dan pedalaman yang
berdekatan dengan rumah panjang dan juga saya hairan Menteri Kanan kenapa
pembahagian /aptop 150,000 ini, dilonggokkan di beberapa buah sekolah sahaja?

01600

Contohnya kenapa kita tidak memfokuskan kepada sekolah-sekolah kecil?
Seperti di Sibuti, 343 buah diberi kepada satu sekolah sahaja, sekolah menengah. So
saya rasa...

Datuk Dr. Mohd. Radzi bin Md. Jidin: Okey. Saya jawab, saya jawab. Saya rasa
ini yang terakhir. Pertama sekali, berkaitan dengan autonomi pihak sekolah yang
dibangkitkan oleh Yang Berhormat Simpang Renggam. Saya nak jelaskan kepada Yang
Berhormat Simpang Renggam. Berkaitan dengan autonomi ini, bercakapnya nampak
mudah tetapi apa yang Yang Berhormat Klang bangkitkan tadi menunjukkan bagaimana
PPD membuat keputusan yang berbeza daripada keputusan kami di kementerian.

Oleh sebab itu kita kata melihat kepada sistem persekolahan yang ada pada hari
ini, maka autonomi itu bukanlah satu pendekatan yang sesuai. Saya beri contoh tadi
bagaimana PPD Klang, itu bukan keputusan kementerian untuk mengenakan bayaran dan
sebagainya. Oleh sebab itu kita perlu teliti dalam konteks autonomi ini kerana jaringan kita
melibatkan lebih 10,000 buah sekolah di seluruh negara di pelbagai kawasan dan pelbagai
latar belakang.

Seterusnya berkaitan dengan guru. Itu kami daripada awal lagi untuk makluman
Yang Berhormat Simpang Renggam, first day PdPR, kita maklumkan PdPR dilaksanakan
mengikut kesesuaian guru dan murid kerana kita sedar guru dan murid itu mempunyai
kekangan masing-masing.

Akhir sekali menjawab Yang Berhormat Sibuti. Mengapakah tidak banyak
diberikan kepada sekolah-sekolah? Seperti mana yang saya sebut peringkat awal tadi
bahawa jumlahnya kecil, namun begitu, ada sekolah di kawasan luar bandar di mana
kawasan itu tidak ada internet. Memang sekolah itu tak ramai tetapi kawasan itu tidak ada
internet ataupun kurang liputan internetnya maka kalau kita bagi /ap-top sekalipun, dalam
keadaan tersebut, mereka tidak dapat menggunakan peranti tersebut dengan optimum.
