76 DR.22.09.2021

Tan Sri Datuk Seri Panglima Haji Annuar bin Haji Musa: Boleh Yang
Berhormat.

Timbalan Yang di-Pertua [Dato' Mohd Rashid Hasnon ]: Terima kasih Yang
Berhormat Kulai.

Tan Sri Datuk Seri Panglima Haji Annuar bin Haji Musa: Boleh Yang
Berhormat, sesuai dengan semangat Keluarga Malaysia dan juga tandatangan
kerjasama, kita akan berikan perhatian insya-Allah ya.

Timbalan Yang di-Pertua [Dato' Mohd Rashid Hasnon ]: Teruskan Yang
Berhormat Menteri.

Tan Sri Datuk Seri Panglima Haji Annuar bin Haji Musa: Sebenarnya bukan
saja untuk Yang Berhormat Kulai, mana-mana rakan Ahli Yang Berhormat yang masih
mengalami atau menerima aduan di kawasan masing-masing, ada kawasan-kawasan
yang perlu pembinaan menara baru, saya amat berbesar hati kalau dapat menulis kepada
saya untuk kajian segera di laksanakan. Ini kerana saya telah memaklumkan pada hemat
saya dan juga kerajaan, soal connectivity dan internet ini adalah dianggap sebagai hak
asasi manusia.

Tuan Ahmad Fadhli bin Shaari [Pasir Mas]: Celah sedikit.

Tan Sri Datuk Seri Panglima Haji Annuar bin Haji Musa: Kita melihat seluruh
rakyat Malaysia tidak kira di pedalaman dan di mana juga berada, mereka perlu mendapat
akses ini. Bukan saja connectivity, tetapi connectivity dengan kualiti yang tinggi.

Tuan Ahmad Fadhli bin Shaari [Pasir Mas]: Yang Berhormat Pasir Mas boleh
tidak Tan Sri.

Dato’ Haji Salim Sharif [Jempol]: Sikit.

Tuan Ahmad Fadhli bin Shaari [Pasir Mas]: Yang Berhormat Pasir Mas Yang
Berhormat Ketereh.

Dato’ Haji Salim Sharif [Jempol]: Yang Berhormat Jempol.
Tan Sri Datuk Seri Panglima Haji Annuar bin Haji Musa: Ya.

Tuan Ahmad Fadhli bin Shaari [Pasir Mas]: Isunya Yang Berhormat Menteri
bahawa projek ini telah ada dalam perancangan JENDELA tetapi kenapa pembinaan
menara itu terlalu perlahan terutamanya di Kelantan. Isunya apa masalah.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Projek ini sebenarnya, tender-tender dibuka pada bulan Mac lagi. Saya tak
dapat beri jawapan apa yang berlaku sebelumnya. Tapi saya nak maklumkan pada Dewan
yang mulia ini dalam tempoh empat minggu daripada sekarang semua tender-tender ini
akan dikeluarkan, akan dibuat.

Tuan Abdul Latiff bin Abdul Rahman [Kuala Krai]: Terima kasih Tan Sri,
Terima kasih. Tahniah, tahniah.

Dato’ Haji Salim Sharif [Jempol]: Sikit, sikit Yang Berhormat Menteri. Sikit Yang
Berhormat Menteri, Yang Berhormat Jempol. Yang Berhormat Jempol sikit. Ya terima
kasih saya ucapkan pada Yang Berhormat Menteri kerana Jempol dapat tujuh kalau tidak
silap saya tadi, tujuh ya.

Tan Sri Datuk Seri Panglima Haji Annuar bin Haji Musa: Ya.

Dato’ Haji Salim Sharif [Jempol]: Tujuh, alhamdulillah. Apa yang ada
kegusaran ini, tentang soal fi untuk bayaran yang kurang mendapat liputan ini, mereka di
kampung ini masih bayar yang sama. Jadi adakah ini ada dapat rebet dan sebagainya
kerana sekarang ini pembelajaran secara PDPR ini, dia menghadapi kesan yang sangat
mendalam kepada mereka warga, terpaksa duduk di bangsal getah dan sebagainya,
duduk di atas bukit dan sebagainya sementara menunggu siap. Adakah jangka siap ini
yang mengambil masa yang agak lama dan time frame itu sangat diperlukan. Terima
kasih, KPI Yang Berhormat Menteri hebat.
