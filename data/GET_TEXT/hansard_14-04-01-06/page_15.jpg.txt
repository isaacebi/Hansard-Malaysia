DR.22.09.2021 5

sama ada kapasiti katil, modular ICU, hospital medan dan sebagainya, sudah tentu kita
memerlukan tenaga kerja yang tambahan.

Sebab itu Yang Berhormat, saya telah mengarahkan supaya dapat ditubuhkan
satu National Rapid Response Task Force yang boleh kita deploy ataupun atur gerak
kepada mana-mana kawasan ataupun negeri yang berhadapan dengan peningkatan kes
dan juga peningkatan kapasiti.

Sebagai contoh di Pulau Pinang, kita telah atur gerak sama ada telah atau sedang
mobilisasi 223 orang petugas kesihatan, 57 orang Pegawai Perubatan, 36 orang
Jururawat, 62 orang Penolong Pegawai Perubatan.

#1020

Di Kedah saya baru sahaja melawat pada hari Ahad, ada peningkatan kes. Saya
telah atur gerak seramai 156 orang petugas kesihatan. Sabah juga sekarang ini melihat
peningkatan kes telah diatur gerak seramai 102 orang kakitangan kesihatan. Jadi kita ada
rotate kakitangan kesihatan ini untuk memastikan bahawa cukup kakitangan kesihatan di
kawasan-kawasan yang kita melihat peningkatan kes dan kedua untuk memastikan
bahawa petugas barisan hadapan di negeri-negeri tersebut tidak menghadapi burnout dan
juga keadaan yang tidak dapat dikawal workload mereka dengan izin. Terima kasih.

Tuan Haji Ahmad bin Hassan [Papar]: Papar, minta kasihan.

Timbalan Yang di-Pertua [Dato' Mohd Rashid Hasnon]: Yang Berhormat
Papar, peraturan mesyuarat kata maksimum tiga soalan tambahan. Minta maaf Yang
Berhormat Papar.

3. Datuk Robert Lawson Chuat [Betong] minta Menteri Dalam Negeri
menyatakan, adakah usaha dan langkah-langkah kerajaan bagi mengawal pendatang
asing tanpa izin (PATI) yang dibawa masuk oleh ejen yang tidak bertanggungjawab dan
telah dikenal pasti sebagai satu punca penularan COVID-19 di Sarawak.

Timbalan Menteri Dalam Negeri II [Tuan Jonathan bin Yasin]: Selamat pagi
Tuan Yang di-Pertua, terima kasih atas soalan daripada Yang Berhormat Betong dan
jawapannya adalah seperti ini.

Tuan Yang di-Pertua, untuk makluman Ahli Yang Berhormat, KDN melalui
Jabatan Imigresen Malaysia sentiasa menitik beratkan isu pendatang asing tanpa izin di
negara ini yang memerlukan strategi pembanterasan secara berterusan, khususnya
semasa pandemik COVID-19 bagi menangani penularan wabak COVID-19 dalam negara.

Jabatan Imigresen Malaysia Negeri Sarawak melaksanakan langkah-langkah
strategik seperti berikut bagi mengawal kemasukan PATI melalui negeri Sarawak iaitu:

(i) menutup kesemua pos kawalan sempadan dengan Kalimantan,
Indonesia semasa tempoh pelaksanaan perintah kawalan
pergerakan;

(ii) mengehadkan waktu operasi kompleks Imigresen, Kastam,
Kuarantin dan Keselamatan (ICQS) di negeri Sarawak, Malaysia
dengan Kalimantan iaitu pada jam 9 pagi hingga ke jam 3 petang;

(iii) mengehadkan waktu operasi kompleks ICQS di negeri Sarawak
Malaysia dengan negara Brunei Darul Salam dari jam 6 pagi
hingga jam 6 petang.

(iv) semua pelawat asing yang ingin memasuki negeri Sarawak
diwajibkan untuk mendapatkan kebenaran daripada State Disaster
Management Committee sebelum masuk ke negeri Sarawak;

(v) mengawal laluan-laluan ke negeri Sarawak yang tidak diwartakan
dengan menjalankan Ops Bentang yang dilaksanakan dengan
