DR.22.09.2021 123

Datuk Seri Dr. Noraini Ahmad: Oh! Pembelian peranti. Okey, kita akan
pertimbangkan dan kita akan berbincang dengan each university, dengan setiap universiti
berkenaan. Terima kasih atas cadangan tersebut.

Tuan Yang di-Pertua...
Timbalan Yang di-Pertua [Dato’ Mohd Rashid Hasnon]: Masa dah tamat.

Datuk Seri Dr. Noraini Ahmad: Nanti sekejap. Ada yang lain saya jawab bertulis
tetapi yang ini saya hendak jawab.

Timbalan Yang di-Pertua [Dato’ Mohd Rashid Hasnon]: Berapa minit lagi?
Satu? Dua?

Datuk Seri Dr. Noraini Anmad: Satu minit bolehlah.
Timbalan Yang di-Pertua [Dato’ Mohd Rashid Hasnon]: Baik, silakan.

Datuk Seri Dr. Noraini Ahmad: Yang Berhormat Balik Pulau ada bertanya
mengenai pertukaran nama Politeknik Balik Pulau. Jadinya, penjenamaan semula
Politeknik Balik Pulau...

Tuan Ahmad Tarmizi bin Sulaiman [Sik]: Yang Berhormat Menteri, Sik minta
sedikit sahaja. Setengah minit.

Datuk Seri Dr. Noraini Ahmad: ...Masih dalam peringkat cadangan.

Tuan Ahmad Tarmizi bin Sulaiman [Sik]: Saya kalau dapat jawapan bertulis
pun tak apa.

Datuk Seri Dr. Noraini Ahmad: Nanti kejap. Saya jawab soalan Yang Berhormat
Balik Pulau dahulu.

Tuan Ahmad Tarmizi bin Sulaiman [Sik]: Okey, okey.

Datuk Seri Dr. Noraini Ahmad: Penjenamaan semula Politeknik Balik Pulau
masih dalam peringkat cadangan dan penelitian. Walau bagaimanapun, pihak
kementerian akan membuat sesi libat urus bersama semua pihak yang berkepentingan
sebelum keputusan lanjut ini dibuat. Okey, Yang Berhormat Sik.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Soalan saya berkaitan dengan tempoh pemberian biasiswa pascasiswazah ini.
Ketika ini dalam program biasiswa MyBrain, saya ingat disebut tempohnya tiga tahun.
Namun, ada permohonan-permohonan daripada pelajar-pelajar ini biarlah tempoh ini iaitu
berdasarkan minimum bidang pengajian itu. Ada bidang-bidang pengajian itu yang
sehingga empat tahun dan lebih. Jadi, mohon mungkin dapat kementerian melihat perkara
ini. Terima kasih.

Datuk Seri Dr. Noraini Ahmad: Okey, terima kasih Yang Berhormat Sik. Kita
akan lihat mengenai cadangan tersebut. Terima kasih banyak-banyak.

Ada satu sahaja lagi...
Timbalan Yang di-Pertua [Dato’ Mohd Rashid Hasnon]: Jawab bertulis.

Datuk Seri Dr. Noraini binti Ahmad: Jawapan akan diberikan secara bertulis.
Sekali lagi KPT mengucapkan ribuan terima kasih, penghargaan di atas keprihatinan,
perhatian dan sokongan yang berterusan daripada Ahli-ahli Yang Berhormat terutamanya
dalam usaha memartabatkan kecemerlangan pendidikan tinggi negara yang diterajui oleh
KPT.

Terima kasih banyak Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Pengajian Tinggi. Ada usul.
