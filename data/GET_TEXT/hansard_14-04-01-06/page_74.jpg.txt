64 DR.22.09.2021

Datuk Dr. Mohd Radzi bin Md. Jidin: Terima kasih Yang Berhormat Muar. Saya
boleh jawab sekarang.

Tuan Lukanisman bin Awang Sauni [Sibuti]: Boleh tambah sedikit Yang
Berhormat Menteri?

Datuk Dr. Mohd Radzi bin Md. Jidin: Pertama sekali saya ucapkan jutaan terima
kasih kepada Yang Berhormat Muar yang menunjukkan bahawa beliau faham cabaran
yang dihadapi oleh KPM. Jika Yang Berhormat Muar sebut sudah lama tutup sekolah, itu
sebablah kami di kementerian ini seboleh-bolehnya ingin melihat bilakah ruang yang
terbaik untuk kita buka sekolah. Pada masa yang sama, membuka sekolah dalam
keadaan yang selamat. Jadi saya mengucapkan terima kasih di atas pemahaman Ahli-
ahli Yang Berhormat sekalian tentang keputusan kita untuk membuka sekolah, menyedari
bahawa keadaan ini sudah berlarutan sekian lama.

Saya sedar bahawa ramai yang kata, “Kenapa tidak tutup sekolah sahaja sampai
hujung tahun, masuk tahun depan?”. Sekiranya kita berbuat demikian, anak-anak kita
akan semakin renggang dengan sistem persekolahan untuk satu tempoh yang lama. Jalan
paling mudah bagi kami ialah tutup sehingga tahun depan. Namun sebagai sebuah
kerajaan yang bertanggungjawab, kita mengambil kira apakah pendekatan yang terbaik
bagi membolehkan kita ...

Dr. Maszlee bin Malik [Simpang Renggam]: /[Bangun]

Datuk Dr. Mohd Radzi bin Md. Jidin: Memberi ruang sebaiknya untuk anak-
anak kita.

Tuan Lukanisman bin Awang Sauni [Sibuti]: Yang Berhormat Menteri.

Datuk Dr. Mohd Radzi bin Md. Jidin: Jadi sebelum saya — saya habiskan sedikit
ini and then saya beri Yang Berhormat Simpang Renggam.

Puan Hajah Natrah Ismail [Sekijang]: Yang Berhormat Menteri.

Datuk Dr. Mohd Radzi bin Md. Jidin: Saya hendak sentuh sedikit tentang
perancangan tadi seperti mana yang disebutkan oleh Yang Berhormat Muar. Dalam
konteks kita membantu anak-anak murid kita sewaktu PdPR ini terutamanya yang tidak
mempunyai akses kepada talian internet dan data serta alat peranti yang sesuai, kita terus
memperkasakan TV Pendidikan. Ini merupakan pendekatan berterusan dari hari ke hari
apabila kita pastikan supaya sekurang-kurangnya anak ini mendapat pendedahan kepada
ilmu-ilmu yang sepatutnya daripada guru-guru yang terbaik dari seluruh negara.

Kita juga terus memperkasakan pelantar DELIMa yang mengandungi pelbagai
sumber pendidikan dan sehingga kini, lebih 3,000 video kokurikulum, 324 video pedagogi
dan juga 1,761 video DidikTV telah mula kita upload kan, telah ada di situ. Ini merupakan
pendekatan-pendekatan yang kita gunakan untuk merapatkan jurang yang disebut oleh
Yang Berhormat Muar tadi.

Seterusnya saya ingin menyentuh berkaitan juga apa yang disebutkan oleh Yang
Berhormat Muar ...

Tuan Yang di-Pertua: Tolong rumuskan ya sebab masa sudah hendak habis.

Datuk Dr. Mohd Radzi bin Md. Jidin: Okey. Yang Berhormat Muar tadi dan turut
disentuh oleh Yang Berhormat ... [Gangguan pembesar suara] menyentuh tentang takwim
persekolahan. KPM menyedari bahawa sesi persekolahan 2020 dan 2021 tidak dapat
dilaksanakan seperti biasa. Oleh sebab itu kita sudah buat ketetapan bahawa sesi
persekolahan 2021 dilanjutkan sehingga bulan Februari 2022. Tujuannya adalah untuk
guru-guru gunakan ruang yang ada dalam tempoh bulan Januari dan Februari ini
mengukuhkan pemahaman anak-anak kita sebelum mereka dapat naik ke tingkatan yang
seterusnya.

Okey, saya beri kepada Yang Berhormat Simpang Renggam boleh?

Tuan Lukanisman bin Awang Sauni [Sibuti]: Untuk Yang Berhormat Sibuti,
Menteri Kanan.
