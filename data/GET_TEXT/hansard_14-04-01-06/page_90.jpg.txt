80 DR.22.09.2021

menjemput Yang Berhormat Yang Berhormat Menteri Pertanian dan Industri Makanan, 20
minit.

4.59 ptg.

Timbalan Menteri Pertanian dan Industri Makanan | [Datuk Seri Haji Ahmad
bin Hamzah]: Bismillahi Rahmani Rahim terima kasih Tuan Yang di-Pertua. Selaku
kementerian yang telah diamanahkan untuk menjamin bekalan makanan bagi Keluarga
Malaysia mewakili pihak MAFI saya menyeru pada semua pihak sama ada pada kerajaan
atau pembangkang untuk kita sama-sama menjunjung Titah Ke Bawah Duli Yang Maha
Mulia Seri Paduka Baginda Yang di-Pertuan Agong yang menekankan pemerkasaan
pertanian dan industri makanan sebagai jaminan sekuriti dan nutrisi makanan kepada
hampir 32 juta warga Malaysia.

Seramai 12 orang Ahli Yang Berhormat telah menyentuh tentang beberapa
perkara berkaitan dengan kementerian ini sepanjang sesi perbahasan.

01700

Pertamanya, Yang Berhormat Papar, Yang Berhormat Kuala Nerus dan Yang
Berhormat Kota Samarahan yang telah membangkitkan— pertamanya, isu hala tuju
berkaitan sekuriti makanan dan keduanya sasaran sifar lapar, zero hunger.

Tuan Yang di-Pertua, untuk sekuriti makanan. Untuk makluman Yang Berhormat
Papar, Dasar Agromakanan Negara 2021 - 2030 atau lebih dikenali sebagai DAN 2.0 telah
digubal oleh kementerian dengan harapan untuk memberikan manfaat kepada semua
golongan sasar khususnya golongan petani dan juga pesawah secara menyeluruh
meliputi pelbagai aspek seperti sosial, ekonomi dan juga teknologi. la selari dengan
objektif yang telah digariskan di bawah DAN 2.0, iaitu untuk meningkatkan pertumbuhan
pendapatan dan kualiti hidup yang lebih baik kepada pengeluar makanan.

Keduanya, melalui DAN 2.0 yang menjangkaui tempoh masa 10 tahun, pelbagai
strategi dan juga pelan tindakan telah dirangka untuk meningkatkan hasil petani dan
pesawah serta pendapatan mereka berasaskan kepada lima teras dan juga dasar.
Antaranya, fokus adalah kepada pemodenan dan pertanian pintar termasuk penggunaan
mekanisasi dan juga automasi serta aplikasi teknologi moden yang dapat meningkatkan
kecekapan pengeluaran golongan petani dan menyumbang kepada peningkatan hasil
tanaman mereka.

Tambahan lagi, golongan pesawah telah diberikan perhatian knhusus dalam DAN
2.0 melalui pemerkasaan industri padi dan juga beras. Dalam hubungan ini, tumpuan akan
diberikan kepada peningkatan produktiviti hasil padi melalui pengurusan penggunaan
tanah dan juga air dengan lebih baik. Pembangunan variety tempatan yang berpotensi,
penstrukturan semula bantuan kewangan dan peningkatan penglibatan sektor swasta di
sepanjang rantaian ini.

Keempat yang penting sekali Dasar Agromakanan Negara 2.0 tahun 2021 - 2030
telah digubal oleh MAFI dengan mengambil kira isu sekuriti makanan yang meliputi daya
saing dan juga kemapanan berlandaskan prinsip dan teras Wawasan Kemakmuran
Bersama (WKB) 2030 dan juga Agenda Pembangunan Mampan 2030 (SDG 2030)
termasuk Rancangan Malaysia Kedua Belas dan juga Rancangan Malaysia Ketiga Belas
bagi kita sama-sama menjayakan transformasi dan juga pemodenan_ sektor
agromakanan.

Seterusnya, manakala Pelan Tindakan Dasar Sekuriti Makanan Negara tahun
2021 - 2025 yang dirangka untuk memastikan kestabilan dan kemampanan sistem
makanan negara kekal terjamin adalah merangkumi strategi seperti berikut;-

(i) memperluaskan adaptasi teknologi dalam sistem makanan
sebagai langkah pragmatik bagi meningkatkan lagi
kecekapan dan juga produktiviti sistem ini, berteraskan skala
economical dan pertanian mampan;
