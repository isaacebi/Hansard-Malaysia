DR.22.09.2021 97

Kementerian ini memberi jaminan sebarang laporan polis yang diterima akan disiasat
dengan telus mengikut lunas perundangan sedia ada.

Tuan Gobind Singh Deo [Puchong]: Tuan Yang di-Pertua, izinkan saya. Terima
kasih Yang Berhormat Menteri. Soal berkenaan dengan integriti pihak polis dan
sebagainya memang baik kita ketengahkan dan bincangkan kerana kita kena kukuhkan
PDRM sejauh mana yang boleh. Dalam keadaan tersebut Yang Berhormat Menteri, saya
hendak ungkit satu perkara yang melibatkan isu kartel yang saya bangkitkan dalam
ucapan saya tempoh hari.

Yang Berhormat Menteri sendiri tahu bahawa perkara ini telah pun dibangkitkan
oleh Ketua Polis Negara pada bulan Mac yang lalu, beliau yang membuat pendedahan.
Selepas daripada itu, walaupun jaminan diberikan seperti mana hari ini diberikan jaminan
bahawa tindakan akan diambil menurut nas undang-undang dan sebagainya. Kita lihat
apa berlaku, ada pengumuman bahawa apa yang akan berlaku ialah siasatan dalaman.
Just an internal inquiry. \ni berkisar kepada aduan yang dibuat oleh KPN, ada pegawai-
pegawai yang bersekongkol dengan kumpulan-kumpulan tertentu dan mereka itu ada niat
yang tertentu.

Jadi dalam keadaan tersebut saya hendak tanya, apakah yang berlaku. Kenapa
tidak ada tuduhan dibawa untuk kes tersebut? What is the status of siasatan dalaman
yang dijalankan? Kenapa ada perbezaan di mana kalau rakyat biasa atau anggota-
anggota lain yang melakukan kesalahan, diheret ke mahkamah dan diambil tindakan
tetapi kenapa kumpulan ini diberikan layanan berbeza? Itu satu.

Kedua, sekiranya Yang Berhormat Menteri setuju dengan apa yang saya sebut
dan telah pun menyatakan bahawa laporan polis telah pun dibuat. Kenapa laporan polis
itu setakat hanya laporan yang akan melibatkan siasatan dalaman? Again, it’s happening.
So, | think this has to be explained. Yang Berhormat Menteri, you are here and | think we
want to know. Kenapa kes ini bukan kes yang diberikan satu seksyen di bawah Penal
Code, kes curi dan sebagainya?

Tuan Yang di-Pertua, yang paling penting bukankah ini satu kes yang melibatkan
pegawai-pegawai SPRM dan juga pegawai kanan SPRM, kes yang perlu disiasat oleh
pihak polis. Tidakkah Yang Berhormat Menteri bersetuju dalam keadaan tersebut pegawai
kanan itu khususnya Datuk Seri Azam Baki harus direhatkan sementara menunggu
keputusan siasatan? Terima kasih Yang Berhormat Menteri.

Dato’ Seri Hamzah bin Zainudin: Isu ini seperti Yang Berhormat bangkitkan baru
timbul dalam masa yang terdekat ini. Oleh sebab itu saya dah jawab bahawa kertas inquiry
polis telah pun kita buka.

01810

Saya tidak pernah mendengar bahawa siasatan dalaman itu dibuat oleh SPRM
yang umumkan. Polis akan melihat kembali kertas laporan yang diberikan dan kita akan-
saya bersetujulah kalau ia kes curi, kita akan bawa, masukkan dalam membabitkan kes
curi. Ini akan kita pastikan secepat mungkin.

Saya telah pun berbincang dengan pihak polis Jabatan Siasatan Jenayah untuk
memastikan kes ini mesti dipercepatkan untuk kepentingan rakyat keseluruhan. Bukan
sahaja Yang Berhormat tetapi kerajaan ini adalah kerajaan yang mengekalkan sikap
mereka yang benar-benar integriti dan insya-Allah perkara ini akan kita ambil tindakan
dengan sewajarnya.

Tuan Gobind Singh Deo [Puchong]: Terima kasih Yang Berhormat Menteri, just
soalan yang akhir. Kalau begitu kerajaan yang menitik beratkan integriti dan sebagainya,
siasatan ini melibatkan pegawai-pegawai SPRM. Dalam keadaan tersebut, kita tidak mahu
satu keadaan di mana pegawai kanan yang terlibat itu masih di dalam kedudukan yang
boleh mengancam ataupun membawa sebarang tekanan kepada saksi-saksi SPRM.

Jadi, bukankah ini satu keadaan di mana beliau perlu diminta untuk diambil rehat,
sementara siasatan dilaksanakan dan siasatan ini dipercepatkan. That is what | am getting
at kerana ia melibatkan seorang kanan yang ada kuasa untuk secara tidak langsung
mengganggu siasatan. Itu soalan dia. Do you not agree that you should take it?
