DR.22.09.2021 57

di sekolah beberapa set test kit, just in case kalau diperlukan untuk kita test anak-anak
kita yang menunjukkan gejala di sekolah. Saya hendak jawab. Sama test kit juga?

Tuan Cha Kee Chin [Rasah]: Yang Berhormat Menteri, ya. Yang Berhormat
Menteri.

Datuk Dr. Mohd Radzi bin Md. Jidin: Okey.

Tuan Cha Kee Chin [Rasah]: Berkenaan dengan test kit itu, tadi Yang Berhormat
Menteri ada menyebutkan bahawa pihak kementerian menyediakan test kit untuk sekolah.
Jadi, macam mana dia ikut bilangan murid, bilangan pelajar kah macam mana? Ataupun
ada katakan wajibkan paling kurang buat kali pertama, nanti tiga hari bulan nanti at least
first time wajibkan semua buat, lepas itu baru kalau tidak bergejala mungkin tidak perlulah,
kalau bergejala itu baru buat. Boleh tidak minta penjelasan daripada Yang Berhormat
Menteri? Terima kasih.

Datuk Dr. Mohd Radzi bin Md. Jidin: Terima kasih Yang Berhormat Rasah. Buat
masa ini ketetapan kita adalah seperti mana yang saya jelaskan tadi murid yang bergejala
kita tidak benarkan hadir ke sekolah. Sekiranya hadir ke sekolah tiba-tiba dalam waktu
persekolahan itu nampak mereka bergejala di situ kita sediakan di sekolah test kit saliva
tadi untuk mengasingkan mereka lebih awal ya.

Saya hendak jawab soalan yang disebut oleh Yang Berhormat Klang berkaitan
dengan bayaran. Saya mendapat maklumat tersebut malam tadi daripada Yang
Berhormat Menteri Kesihatan. Jadi, saya semak dan saya telah arahkan daripada malam
tadi tidak ada sebarang pembayaran yang perlu dibuat ya. Itu adalah sedikit
miscommunication di peringkat PPD di Klang, sebab itu ia timbul di Klang. Kita telah
arahkan supaya perkara tersebut tidak diteruskan.

Tuan Charles Anthony Santiago [Klang]: Terima kasih Yang Berhormat
Menteri.

Datuk Dr. Mohd Radzi bin Md. Jidin: Terima kasih. Okey. Tuan Yang di-Pertua,
Ahli Yang Berhormat Jerlun, Yang Berhormat Kemaman dan Yang Berhormat Lanang
turut membangkitkan tentang vaksinasi warga sekolah.

Untuk makluman, KPM sentiasa bekerjasama rapat dengan Pasukan Petugas
Khas Imunisasi COVID-19 (CITF) bagi memastikan kadar vaksinasi dalam kalangan guru,
Anggota Kumpulan Pelaksana (AKP), dan pekerja perkhidmatan sokongan dapat terus
ditingkatkan.

Tuan Ahmad Fadhli bin Shaari [Pasir Mas]: Yang Berhormat Menteri.

Datuk Dr. Mohd Radzi bin Md. Jidin: Ini bagi mewujudkan satu ekosistem di
mana mereka yang berada di sekeliling anak-anak murid di sekolah telah divaksin
sepenuhnya. Sehingga 20 September 2021, 90.5 peratus guru, 85.8 peratus AKP dan
79.2 peratus pekerja perkhidmatan sokongan telah lengkap divaksin. Pada masa ini, 7.2
peratus guru, 11.4 peratus AKP dan 15.1 peratus pekerja perkhidmatan sokongan sedang
menunggu suntikan dos kedua. Yes, silakan.

Tuan Ahmad Fadhli bin Shaari [Pasir Mas]: Terima kasih Yang Berhormat
Menteri. Tadi saya mahu ke tajuk pembukaan semula sekolah. Antara yang tidak dijawab
oleh Yang Berhormat Menteri ialah berkenaan dengan murid berkeperluan khas. Mereka
ini kalau pergi ke sekolah boleh mereka susah untuk dikawal. Jadi, apa respons Yang
Berhormat Menteri? Adakah mereka ini boleh juga dibenarkan untuk ke sekolah, guru
tidak dapat hendak kawal dan boleh mengakibatkan penularan? Macam mana itu?

Datuk Seri Haji Ahmad bin Haji Maslan [Pontian]: Yang Berhormat Menteri,
sikit. Saya Pontian. Tumpang ya Tuan Yang di-Pertua. Tadi Yang Berhormat Menteri
sudah timbulkan tentang tadika swasta, saya ingin bertanya tentang sekolah rendah
swasta, sekolah menengah swasta, tahfiz swasta, institusi pendidikan swasta, apa SOP
waktu persekolahannya? Juga pusat pemberian vaksin ini adakah pelajar-pelajar
terpaksa keluar daripada sekolah atau PPV itu boleh dibuat di dewan sekolah menengah
masing-masing? Terima kasih.
