DR.22.09.2021 117

bertanggungjawab ke atas pendidikan tinggi. Sehubungan itu, kementerian dengan
kerjasama Jabatan Peguam Negara sedang membuat semakan ke atas Akta MPTN 1996
melalui kuasa yang diperuntukkan kepada Pesuruhjaya Penyemak Undang-undang di
bawah Akta Penyemakan Undang-undang 1968.

Saya difahamkan ia kini di peringkat akhir semakan oleh AGC dan dijangka siap
pada Oktober 2021. Menyedari proses semakan ini mungkin mengambil masa,
kementerian telah mengambil tindakan proaktif dengan menubuhkan secara pentadbiran,
apa yang kita namakan Jawatankuasa Penasihat Pendidikan Tinggi yang menjalankan
sebahagian daripada fungsi MPTN. Komposisi keahlian JPPT adalah sama sepertimana
keahlian MPTN dengan tambahan ahli iaitu Ketua Pengarah Jabatan Pendidikan
Politeknik dan Kolej Komuniti.

Jawatankuasa ini untuk makluman Dewan telah bersidang buat pertama kalinya
pada 22 Julai 2021. Antara perkara yang telah dibincangkan dalam mesyuarat tersebut
adalah berkenaan penjanaan pendapatan universiti awam, succession plan dengan izin
di universiti awam, pengajaran dan pembelajaran masa hadapan, kebolehpasaran
graduan, pengoperasian IPT dalam tempoh Pelan Pemulihan Negara dan lain-lain lagi isu
penting berkenaan pendidikan tinggi.

Dalam usaha untuk memastikan kredibiliti LPU terpelinara dan mampu berfungsi
dengan berkesan, KPT telah menghasilkan University Transformation Program Green
Book-Enhancing University Board Governance and Effectiveness sebagai panduan. la
menyentuh kepada perkara-perkara berkaitan saiz, komposisi dan kriteria pencalonan ahli
LPU. Lantikan LPU juga mengambil kira kepakaran calon yang memenuhi keperluan
komposisi di bawah Akta 30 di samping keunikan universiti awam yang mempunyai bidang
tujahan tertentu.

Berkaitan isu memartabatkan bahasa kebangsaan pula, KPT sedar mengenai
perkara ini dan mengenai peranan penting sasterawan dalam membina Malaysia sebagai
sebuah negara bangsa yang maju dan makmur.

01930

Pembinaan negara bukan sahaja terletak kepada kemajuan material tetapi ia
perlu seiring dengan kematangan, pemikiran rakyat dan pembangunan jati diri bangsa
yang mana salah satu caranya adalah melalui penulisan sastera. Inisiatif Sasterawan
Negara di universiti akan terus disemarakkan dan sebagai satu pengiktirafan kepada
kesarjanaan dan pengalaman luas mereka, yang insya-Allah akan dimanfaatkan oleh
warga IPT.

Antara aktiviti terkini yang dijalankan adalah Majlis Perasmian Galeri Sasterawan
di UniSZA, A. Samad Said pada 11 April 2021. Syarahan Perdana Sasterawan Negara
2021 pada 21 September 2021 yang baru-baru lalu di UNIMAS bersama Sasterawan
Negara Profesor Datuk Dr. Siti Zainon Ismail dan di UniMAP pula, Naratif Sasterawan Siri
1, Wawansabda Pantun Melayu bersama Sasterawan Negara Datuk Dr. Zurinah Hassan
dan Khairul Anuar Harun telah dilaksanakan.

Yang Berhormat Simpang Renggam turut menyentuh berkenaan literasi digital
dan keselamatan siber. Dalam hal ini, KPT peka akan keperluan pelajar berhubung
teknologi digital. Tambahan pula dalam norma baharu masa Kini, teknologi digital
merupakan kemahiran yang diperlukan untuk semua industri, bukan sahaja di dalam
bidang pendidikan. Untuk memastikan graduan dapat bersaing dalam era digital pada hari
ini, universiti turut membuat persiapan secara komprehensif daripada pendedahan
kemahiran berasaskan teknologi untuk kekal relevan dan merancakkan sistem pendidikan
negara supaya terus dinamik dan sentiasa sejajar dengan keperluan industri.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Dengan mengambil kira literasi digital sebagai antara aspek yang penting, IPT
mengambil inisiatif menyemak semula semua struktur dan kandungan kursus program
pengajian sedia ada bermula tahun 2019. Melalui proses semakan semula ini, antara
