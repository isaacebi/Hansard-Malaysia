78 DR.22.09.2021

ini ialah jauh daripada bandar masuk ke pelosok-pelosok kampung yang tidak mendapat
manfaat.

Jadi, masalahnya ialah anak-anak yang sekolah memang susah untuk mendapat
kemudahan yang di bagi tetapi apa yang saya minta supaya kerajaan dapat menambah
lagi untuk kKemudahan di Libaran. Terima kasih.

Timbalan Yang di-Pertua [Dato' Mohd Rashid Hasnon]: Satu lagi Yang
Berhormat Menteri. Yang Berhormat Kota Samarahan, ringkas.

Puan Rubiah binti Wang [Kota Samarahan]: Terima kasih Yang Berhormat
Menteri tentang penjelasan tadi. Kota Samarahan pun ingin merakamkan penghargaan.
Namun begitu, dalam kes perkara telekomunikasi bukan sahaja prasarana yang perlu
ditekankan.

Pengalaman kita di luar bandar. Selain prasarana, satu lagi isu yang perlu kita
linat ialah service provider. Maksudnya, saya mencadangkan agar pihak kementerian
bekerjasama rapat dengan service provider, contohnya TM selepas itu Maxis, Celcom dan
sebagainya.

Berdasarkan pengalaman kita di luar bandar ini, service provider ini ada enggan
sedikit untuk memberi perkhidmatan. Walaupun menara-menara ini telah siap dibina
sepenuhnya. Mohon pencerahan Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Samarahan.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Saya faham dan kita perlu menguruskan keseluruhan ekosistem yang
berkaitan dengan soal kemudahan jalur lebar ini.

Untuk makluman Tuan Yang di-Pertua, saya telah membuat engagement secara
berasingan dengan setiap service provider. Saya jumpa satu persatu dan kita berunding
dengan mereka dan kita membawa permasalahan itu dalam suasana berunding kerana
kita faham bagi khidmat di luar bandar, kita memerlukan komitmen daripada syarikat-
syarikat telcos yang berkenaan. Setakat ini saya ucapkan terima kasih kepada mereka
kerana mereka menunjukkan kerjasama yang sangat positif.

Tuan Yang di-Pertua, saya pula hendak mengambil masa yang...

Datuk Seri Panglima Wilfred Madius Tangau [Tuaran]: Soalan Tambahan,
soalan tambahan. Boleh tanya sedikit lagi tentang connectivity? Terima kasih Yang
Berhormat, dalam engagement dengan telcos, adakah juga Yang Berhormat telah buat
engagement dengan MEASAT khususnya dari segi memastikan supaya kita dapat
menggunakan teknologi satelit untuk to reach pada setiap tempat-tempat di mana
keadaan muka bumi ini berbukit bukau. Berapa banyak pun menara jika sekiranya telcos
biasa tidak dapat menyelesaikan masalah ini tanpa penggunaan teknologi satelit, itu yang
satu.

Kedua, apabila menggunakan teknologi satelit tentunya ini daripada pihak swasta
dan akhirnya ini melibatkan harga datanya. Jadi bagaimana — adakah kerajaan dapat
pertimbangkan untuk memberi subsidi jika kos harga data itu begitu tinggi terutama sekali
di luar bandar? Terima kasih.

Timbalan Yang di-Pertua [Dato' Mohd Rashid Hasnon]: Okey Yang Berhormat
Tuaran. Sila Yang Berhormat Menteri habiskan.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Untuk makluman Yang Berhormat, sebanyak 839 lokasi di kawasan-kawasan
terpencil seluruh negara telah dikenal pasti dan telah pun diluluskan untuk pembinaan
kemudahan menggunakan teknologi satelit.

Macam saya katakan tadi oleh kerana kita menganggapkan ini sebagai hak asasi
manusia, hak asasi rakyat maka walaupun terpencil dan kosnya agak tinggi, kerajaan
telah membuat komitmen untuk meneruskan program ini. Sebagai contoh misalnya di
