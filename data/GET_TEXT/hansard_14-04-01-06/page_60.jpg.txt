50 DR.22.09.2021

Di samping itu, semakan kementerian ini juga mendapati laluan ini tiada dalam
senarai keutamaan projek oleh negeri Kelantan atau negeri Perak dalam rolling plan
pertama dan rolling plan yang kedua Rancangan Malaysia Ke-12. Walaupun begitu,
kementerian ini akan meneliti cadangan projek ini sekiranya dimohon dalam rolling plan
yang akan datang dan akan dipertimbangkan untuk diangkat ke agensi pusat jika
memenuhi keperluan teknikal untuk dinaik taraf.

Untuk makluman Ahli Yang Berhormat, jaringan Lebuhraya Timur—Barat FT004
bermula dari Lunas Kedah yang melalui Gerik, Perak dan berakhir di negeri Kelantan.
Oleh itu, laluan FT004 ini dilihat mempunyai accessibility yang tinggi kerana dapat
menghubungkan Pantai Barat dan Pantai Timur Semenanjung Malaysia. Sehubungan
dengan itu, Kerajaan Persekutuan telah meluluskan projek menaik taraf Jalan
Persekutuan FT004 iaitu Gerik, Kupang, Lunas daripada seksyen 23.1 sehingga seksyen
35.7 Kulim, Kedah Darul Aman dalam Rancangan Malaysia Ke-12 Rolling Plan Pertama.

Kerja-kerja menaik taraf di laluan ini dapat memberikan impak pembangunan
yang positif terutama kepada sektor perindustrian dan perumahan serta dapat
meningkatkan aktiviti sosioekonomi penduduk tempatan. Selain itu, laluan FT004 ini dapat
menghubungkan Pulau Pinang dan Kedah melalui Butterworth Kulim Expressway (BKE)
yang dijangka dapat menyumbang kepada pembinaan Kulim /nternational Airport yang
akan dilaksanakan kelak.

Tuan Yang di-Pertua, isu dibangkitkan oleh Yang Berhormat Kuala Krai. Untuk
makluman Ahli Yang Berhormat, hasil semakan kementerian ini bersama pihak Jabatan
Kerja Raya mendapati Jalan Dabong-Jelawang di kawasan Parlimen Kuala Krai
merupakan jajaran jalan yang merangkumi dua milikan laluan iaitu jalan persekutuan dan
jalan negeri. Untuk itu, saya hendak merekodkan dan memohon maaf pada Yang
Berhormat Kuala Krai, di mana jawapan secara bertulis mungkin ada kekeliruan yang
timbul dan hari ini saya mengesahkan bahawa memang ada dua pemilikan jalan itu iaitu
jalan persekutuan dan juga jalan negeri.

Jalan persekutuan di laluan tersebut adalah laluan FTO66 Jalan Jeli-Dabong
sepanjang 10.830 meter dan laluan FT066 Jalan Sungai Sam ke Dabong sepanjang 43.9
kilometer. Jalan-jalan awam pula merupakan jalan negeri iaitu laluan D29 sepanjang 18.9
kilometer di mana tanggungjawab seliaan tersebut adalah di bawah bidang kuasa
kerajaan negeri.

Untuk makluman Ahli Yang Berhormat, kementerian ini telah memperuntukkan
RM1.1 juta setahun bagi penyelenggaraan rutin di laluan FTO66 Jalan Jeli-Dabong dan
Laluan FT066 Jalan Sungai Sam—Dabong ini. Bagi tahun 2019 hingga 2021, kementerian
juga telah memperuntukkan sebanyak RM3.94 juta untuk kerja-kerja penyelenggaraan
berkala yang dilaksanakan oleh syarikat konsesi melalui arahan kerja.

Pada tahun 2021, sebanyak RM924,000 nilai peruntukan telah diluluskan bagi
melaksanakan kerja-kerja penyelenggaraan berkala melibatkan satu kerja berkala
pavement dan dua kerja berkala bukan pavement. Berdasarkan laporan terkini kemajuan
kerja di tapak, dua kerja telah disiapbkan sepenuhnya dan satu kerja berkala bukan
pavement dan proses pembinaan dan akan siap pada pertengahan bulan Oktober tahun
ini.

Untuk makluman Ahli Yang Berhormat, bagi tahun 2022, Kementerian Kerja Raya
telah merancang sebanyak empat bilangan kerja pembaikan jalan di bawah Program
Penyelenggaraan Berkala Pavement dengan nilai keseluruhan kerja sebanyak RM4.45
juta dan kerja-kerja ini akan dilaksanakan secara arahan kerja kepada syarikat konsesi
dan tertakluk kepada peruntukan yang diluluskan oleh Kementerian Kewangan serta
senarai keutamaan kerja yang disediakan oleh Jabatan Kerja Raya berdasarkan penilaian
tahap kritikal kerosakan jalan bagi keseluruhan jaringan jalan persekutuan di bawah
seliaan Kementerian Kerja Raya.

Kementerian Kerja Raya melalui Jabatan Kerja Raya Malaysia komited dalam
memastikan jalan sentiasa berada dalam keadaan yang selamat dan selesa dengan
menjalankan kerja-kerja penyelenggaraan rutin sepanjang tahun.
