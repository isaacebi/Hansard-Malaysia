74 DR.22.09.2021

kerana saya telah memberikan jawapan pada 14 September kepada soalan Yang
Berhormat Beaufort soalan nombor tiga pada hari tersebut. Jawapan-jawapan itu saya fikir
bolehlah dirujuk kepada jawapan yang telah saya berikan kerana masa yang agak terhad.

Saya ingin menyentuh sepintas lalu tentang apa yang dibangkitkan oleh Yang
Berhormat Kota Kinabalu tentang keberkesanan Malaysian Emergency Response
Services ataupun MERS 999 kerana dikaitkan dengan satu peristiwa yang berlaku di Kota
Kinabalu. Saya telah menyemak apa yang telah berlaku dan oleh sebab ia memerlukan
satu perincian bilakah panggilan diterima dan bilakah reaksi diberikan dan sebagainya,
saya akan berikan kepada Yang Berhormat kronologi terperinci apa yang telah berlaku.

Cuma apa yang ingin saya sebutkan di sini pusat-pusat MERS 999 ini yang ada
di Kuala Lumpur, Melaka dan Kuching adalah tujuannya untuk mengintegrasikan respons
terhadap panggilan-panggilan kecemasan di samping menguruskan soal-soal panggilan
palsu dan sebagainya dengan kaedah dan teknologi, panggilan-panggilan dapatlah ditapis
dan reaksi yang real time dan segera dapat dilakukan.

Akan tetapi oleh sebab perkembangan teknologi yang pantas, kita akan melihat
kepada prospek-prospek untuk terus memperbaiki khidmat MERS 999 ini untuk ditambah
baik.

Tuan Yang di-Pertua, saya ingin mengucapkan terima kasih kepada Yang
Berhormat Kuala Krai dan Yang Berhormat Baling yang telah membangkitkan isu
keberkesanan penyebaran maklumat. Izinkan saya mengambil sedikit masa untuk
menegaskan dan juga untuk memaklumkan bahawa kerajaan memandang amat serius
tentang keberkesanan kerajaan untuk menyampaikan information ataupun maklumat dan
juga cabaran-cabaran semasa yang kita temui yang berpunca daripada misinformation,
disinformation dan sebagainya.

01640

Sesebuah kerajaan yang berkesan adalah kerajaan yang dapat menyampaikan
maklumat dengan pantas dan tepat serta difahami oleh rakyat. Untuk itu sukacita saya
memaklumkan bahawa di peringkat Jemaah Menteri, satu jawatankuasa telah dibentuk
dan yang melibatkan sepuluh Menteri yang bersidang pada setiap minggu untuk membuat
penelitian dan pengkajian aspek yang berkaitan dengan komunikasi kerajaan yang
kebetulannya dipengerusikan oleh saya sendiri.

Selain daripada usaha tersebut yang memberikan penekanan kepada komunikasi
yang berkesan, saya juga hendak memaklumkan pada petang ini bahawasanya saya
bercadang untuk mewujudkan satu command center komunikasi. Yang ini satu kajian
penelitian sedang dilakukan untuk membolehkan pusat kawalan komunikasi ini berfungsi
dengan lebih berkesan supaya segala apa yang diputuskan kerajaan dapat disampaikan
kepada kumpulan sasar dengan secara lebih tepat dan lebih pantas.

Sementara itu jentera penerangan kerajaan akan diperkemaskan. Bukan saja di
peringkat Jabatan Penerangan yang berada di daerah-daerah, tetapi juga penglibatan
komuniti empowerment termasuk menghidupkan apa yang kita akan namakan sebagai
Komuniti Keluarga Malaysia iaitu satu bentuk kerjasama NGO di akar umbi, agar mereka
dapat bersama-sama dengan kerajaan di bawah konsep community empowerment untuk
menyampaikan dan menerima mesej-mesej kerajaan.

Pada masa yang sama kita juga berharap pusat-pusat internet komuniti, dulunya
PIK akan dapat kita ubahsuai untuk turut menjadi pusat-pusat di mana penyaluran
maklumat boleh disampaikan. Pada masa ini ada hampir 800 pusat-pusat internet yang
akan diubah menjadi pusat digital ekonomi Keluarga Malaysia dan mereka juga dengan
kemudahan yang ada di situ akan turut membantu usaha-usaha kerajaan menyampaikan
maklumat kepada rakyat ataupun pada masyarakat.

Usaha-usaha lain saya fikir memang telah semuanya diketahui, agensi di bawah
kerajaan termasuk RTM, BERNAMA dan juga JAPEN telah menjalankan pelbagai usaha
bersesuaian dengan kaedah-kaedah semasa menggunakan pelbagai media. Bukan saja
secara bersemuka, tetapi juga menggunakan sosial media dan kaedah-kaedah yang
terkini. Tidak perlulah saya sebutkan satu persatu. Cuma, apa yang dapat saya katakan
