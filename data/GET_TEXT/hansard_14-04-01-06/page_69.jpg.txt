DR.22.09.2021 59

beberapa orang guru yang tidak hendak dapat suntikan. So, apa yang akan dibuat oleh
Kementerian Pendidikan atas guru-guru ini?

Datuk Dr. Mohd Radzi bin Md. Jidin: Terima kasih Yang Berhormat Kuala
Langat. Tadi, disebut jumlah guru yang telah terima, jumlah guru yang menunggu untuk
menerima dos kedua dan satu lagi kumpulan adalah mereka yang tidak ingin divaksinkan.
Pada hari ini ada sekitar 2,100 orang guru yang memilih untuk tidak divaksinkan.

Seperti mana yang — saya tertinggal satu paragraph tadi, saya ingin jelaskan
bahawa guru-guru yang tidak divaksinkan ini kita pastikan mereka tidak akan mengajar
anak-anak kita secara bersemuka di dalam kelas. Tentang tindakan pada guru ini, kita
telah berbincang dengan pihak Jabatan Perkhidmatan Awam dan semalam pihak Jabatan
Perkhidmatan Awam telah mengeluarkan kenyataan bahawa mereka sedang
memperincikan dan akan membawa ke pihak MKN untuk dibincangkan apakah
pendekatan yang sesuai.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
kelmarin saya telah ...

Puan Teo Nie Ching [Kulai]: Kulai, Kulai hendak tanya sikit.
Datuk Dr. Mohd Radzi bin Md. Jidin: Kejap. Seorang-seorang.
Puan Teo Nie Ching [Kulai]: Kulai.

Tuan Sanisvara Nethaji Rayer a/l Rajaji [Jelutong]: Saya telah bangkitkan
dalam perbahasan saya kelmarin tentang tindakan.

Tuan Yang di-Pertua: Yang Berhormat Kulai dulu Yang Berhormat Jelutong,
Yang Berhormat Kulai dulu. Yang Berhormat Kulai sudah berdiri lama. Ya.

Puan Teo Nie Ching [Kulai]: Simple sahaja. Saya hanya hendak tanya tadi Yang
Berhormat Menteri Kanan menyatakan bahawa untuk institusi pendidikan swasta perlu
ikut SOP KPM. Itu saya faham. Akan tetapi saya hendak tanya, hendak clarify satu perkara
sama ada institusi pendidikan swasta ini juga perlu mencontohi KPM untuk menyediakan
saliva test kit untuk murid-murid mereka dan juga anak-anak yang pergi ke tadika. Itu
sahaja. Terima kasih.

1540
Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Datuk Dr. Mohd Radzi bin Md. Jidin: Terima kasih Yang Berhormat Kulai.
Tuan Karupaiya a/l Mutusami [Padang Serai]: Yang Berhormat Menteri.

Datuk Dr. Mohd Radzi bin Md. Jidin: Jadi untuk menjawab soalan itu, yes.
Dalam konteks di situ kita menasihatkan supaya disediakan just in case bila anak-anak ini
datang ke sama ada pusat penjagaan ataupun mereka hadir di sekolah, sekurang-
kurangnya isolasi itu dapat dibuat lebih awal.

Puan Teo Nie Ching [Kulai]: Itu nasihat atau wajib?

Datuk Dr. Mohd Radzi bin Md. Jidin: Itu dalam SOP kita supaya disediakan
beberapa test kit untuk memastikan anak-anak ini termasuk di sekolah swasta. Ini tidak
semua ya, bukan dia kata test semua, sediakan di sekolah apabila ternampak ada murid
yang menunjukkan gejala maka boleh test. The reason is this supaya isolasi itu dapat
dibuat lebih awal. Kita ingat, kita sudah cuba mengurangkan risiko dengan mengurangkan
jumlah murid dalam kelas. Kalau dahulu 36 orang, sekarang jadi 18 orang. Hendak
mengurangkan lagi risiko jangkitan, kalau ada nampak gejala, kita isolate siap-siap jadi 18
orang ini lebih terlindung daripada potensi jangkitan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
dalam perbahasan saya kelmarin, saya telah membangkitkan isu tentang 2,500 atau 2,100
orang guru yang enggan diberikan vaksinasi. Saya telah memohon satu jaminan daripada
kerajaan supaya tidak ada tindakan diambil terhadap mereka. Mereka mungkin
mempunyai alasan-alasan tertentu untuk tidak mengambil vaksin, mungkin disebabkan
oleh kepercayaan agama ataupun masalah kesihatan dan sebagainya.
