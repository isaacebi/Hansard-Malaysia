118 DR.22.09.2021

elemen yang wajib diterapkan oleh semua program pengajian ke dalam komponen
penyampaian dan penilaian sesuatu program adalah kemahiran digital dan literasi.
Kemahiran ini adalah sebagai komponen hasil pembelajaran kursus atau course learning
outcome dan wajib diukur keberkesanannya.

Pada masa ini, KPT dengan kerjasama MiGHT dan UTM sedang menjalankan
kajian kesediaan institusi pendidikan dalam mendepani IR 4.0. Kajian ini menilai
kesediaan institusi pendidikan dalam menerapkan Revolusi Industri Keempat daripada
empat aspek iaitu tadbir urus, ekosistem, pengajaran dan pembelajaran dan penyelidikan
dan inovasi. Penyelidik kini berada di peringkat akhir dalam menyiapkan laporan kajian
tersebut.

Tuan Yang di-Pertua, Yang Berhormat Hang Tuah Jaya telah mencadangkan
berkenaan pewujudan Kerusi Siddiq Fadzil di Universiti Sains Islam Malaysia. Untuk
makluman Yang Berhormat, Akta Universiti dan Kolej Universiti 1971 [Akta 30] telah
memperuntukkan kuasa kepada universiti bagi mengadakan kerusi seperti yang
dinyatakan di Perkara 4(1)(g) Jadual Pertama dan pelantikan penyandang bagi sesuatu
kerusi itu hendaklah dilaksanakan melalui sebuah jawatankuasa pemilih seperti di Perkara
20 akta yang sama.

Terima kasih atas cadangan daripada Yang Berhormat Hang Tuah Jaya. /nsya-
Allah, KPT akan meneliti dan memperhalusi cadangan penubuhan kerusi tersebut. Ini
adalah kerana cadangan Yang Berhormat perlu mengambil kira implikasi kewangan dan
perjawatan kepada universiti berkenaan. Ini bagi memastikan objektif penubuhan kerusi
juga tidak bertindan dengan mana-mana kerusi yang sedia ada di universiti avam yang
lain.

Tuan Yang di-Pertua, Yang Berhormat Beaufort telah menyentuh mengenai
usaha mencipta pekerjaan melalui keusahawanan dalam menangani isu pengangguran
mahasiswa dan latihan yang berteraskan TVET dengan kolaborasi dengan pihak industri.
Untuk makluman Yang Berhormat, KPT sentiasa komited dalam memastikan pendidikan
tinggi negara berupaya melahirkan graduan IPT yang holistik dan seimbang dalam aspek
ilmu dan akhlak, bercirikan keusahawanan serta berupaya untuk menjadi pemimpin yang
cemerlang pada masa hadapan.

Justeru, kementerian telah melancarkan satu pelan yang dinamakan Pelan
Tindakan Keusahawanan Institusi Pendidikan Tinggi 2021-2025 dan MOHE Guide to
Entrepreneurship Integrated Education sebagai guiding principle, dengan izin dalam
usaha memperkasa dan membentuk ekosistem keusahawanan di IPT. Usaha ini adalah
untuk menyokong Lonjakan 1 iaitu Pelan Pembangunan Pendidikan Malaysia 2015-2025
bagi pendidikan tinggi iaitu menerapkan nilai dan kemahiran keusahawanan kepada
pelajar untuk membentuk minda mereka daripada hanya sebagai pencari kerja kepada
pencipta kerja ataupun job creator.

Antara usaha berterusan kementerian untuk makluman Dewan adalah untuk
menambah bilangan usahawan dalam kalangan pelajar. Adalah beberapa usaha
berterusan yang dilaksanakan oleh kementerian. Antaranya adalah menerapkan elemen
keusahawanan merentasi kurikulum dan bidang pengajian. Dalam hal ini, KPT telah
menjadikan modul Kursus Asas Keusahawanan sebagai subjek yang wajib di IPT untuk
memastikan semua pelajar daripada pelbagai bidang pengajian mendapat pendedahan
keusahawanan secara berstruktur.

Kemudian yang kedua pula adalah melaksanakan rangka kerja penjana
pekerjaan ataupun job creator framework, dengan izin. Melalui kerangka ini pula, pelajar
diberi bimbingan dan galakan untuk menubuhkan syarikat pemula yang berteraskan
teknologi dan inovasi bagi meningkatkan daya saing mereka di pasaran. Selain itu,
penerapan kemahiran keusahawanan terkini seperti kemahiran digital melibatkan e-
commerce, melibatkan fintech, logistik, big data, robotic engineering dan internet of things
turut diberikan penekanan.

Ketiga pula adalah menyediakan inkubator keusahawanan bagi membantu
pelajar mendapat latihan dengan bimbingan mentor daripada IPT atau daripada kalangan
usahawan yang berjaya secara lebih sistematik. Sebagai contohnya, pada tahun 2021,
