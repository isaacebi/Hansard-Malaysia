DR.22.09.2021 99

Tuan Yang di-Pertua: Terima kasih Yang Berhormat Menteri. Jadi /ast Yang
Berhormat Muar, 30 saat.

Tuan Syed Saddiq bin Syed Abdul Rahman [Muar]: Terima kasih Tuan Yang
di-Pertua, Terima kasih Yang Berhormat Menteri. Saya ingin merayu untuk panduan dan
nasihat kepada Yang Berhormat Menteri, berkenaan isu kelulusan Parti MUDA. Panduan
diperlukan kerana sudah satu tahun kita cuba untuk dapatkan parti ini untuk didaftarkan.
Pada bulan Januari, secara rasmi ROS menolak dan selepas itu kita merayu Yang
Berhormat Menteri melalui proses rayuan formal.

Akan tetapi dalam proses penolakan rayuan, sebab tidak dikhususkan. Kalau
Yang Berhormat Menteri tidak boleh dalam sesi ini, mungkin di luar atau secara lisan untuk
dibincangkan, what else must | do. Sebab kalau boleh tidak boleh tunggu keputusan
mahkamah, we do it together. Terima kasih Yang Berhormat Menteri.

Dato’ Seri Hamzah bin Zainudin: Yang Berhormat Muar, saya juga kesian
dengan apa yang berlaku terhadap Yang Berhormat. Saya simpati tetapi kita boleh jumpa
dan kita tengok macam mana untuk membantu Yang Berhormat.

Tuan Ramkarpal Singh a/l Karpal Singh [Bukit Gelugor]: Tuan Yang di-Pertua.
Boleh saya tanya satu perkara yang dibangkitkan tadi.

Dato’ Seri Hamzah bin Zainudin: Saya hendak masuk ke bab yang akhir,
kewarganegaraan dan pendaftaran. Ini isu yang sekarang ini hangat dibincangkan. Masa
sudah habis kalau...

Tuan Ramkarpal Singh a/l Karpal Singh [Bukit Gelugor]: Boleh saya tanya?
Sekejap sahaja.

Dato’ Seri Hamzah bin Zainudin: Kalau yang Yang Berhormat ambil masa dan
saya tidak boleh sambung...

Tuan Ramkarpal Singh a/l Karpal Singh [Bukit Gelugor]: No, no. Ini adalah
berkenaan citizenship.

Dato’ Seri Hamzah bin Zainudin: ...Jadi saya tidak jawab isu ini dan akan saya
jawab secara bertulis. Terpulang kepada Yang Berhormat.

Tuan Yang di-Pertua: Ya.

Tuan Ramkarpal Singh a/l Karpal Singh [Bukit Gelugor]: Yang Berhormat
Menteri, tadi ada menyatakan akan memberi jawapan berkenaan citizenship. Itu adalah
satu perkara penting yang ditimbulkan banyak kali.

Dato’ Seri Hamzah bin Zainudin: Ya.

Tuan Ramkarpal Singh a/l Karpal Singh [Bukit Gelugor]: Boleh saya tanya
satu soalan? Itu akan beberapa sahaja...

Dato’ Seri Hamzah bin Zainudin: Kalau citizenship, tunggu saya jawab.

Tuan Ramkarpal Singh a/l Karpal Singh [Bukit Gelugor]: No. Adakah kerajaan
akan mengambil langkah untuk membuat pindaan kepada Perlembagaan Persekutuan
memandangkan baru-baru ini ada kes...

Dato’ Seri Hamzah bin Zainudin: Yang Berhormat, biar saya jawab. Lepas tu
Yang Berhormat tanya saya.

Tuan Ramkarpal Singh a/l Karpal Singh [Bukit Gelugor]: No, no. Itu kita perlu
tahu. Boleh dapat jawapan.

Dato’ Seri Hamzah bin Zainudin: Saya akan jawab. Duduklah.
Tuan Ramkarpal Singh a/l Karpal Singh [Bukit Gelugor]: Okey, terima kasih.

Dato’ Seri Hamzah bin Zainudin: Saya perlukan dua, tiga minit. Okey? Jangan
20 minit, Tuan Yang di-Pertua. [Ketawa]

Isu kewarganegaraan dan pendaftaran telah dibangkit oleh Yang Berhormat
Beruas, Yang Berhormat Padang Serai, Yang Berhormat Libaran dan juga Yang
