DR.22.09.2021 13

Datuk Haji Awang bin Hashim: Jadi, kita hendak sentuh juga sebab kita banding
Luxembourg- saya minta sikit satu minit.

Timbalan Yang di-Pertua [Dato’ Mohd Rashid Hasnon]: Satu minit panjang
sangat tu.

Datuk Haji Awang bin Hashim: laitu kadar inflasi di Luxembourg 0.82 peratus
dan di Australia 0.87 peratus adalah lebih tinggi berbanding dengan kadar inflasi di
Malaysia. Kita melihat kesan sistem ekonomi, sistem pelaburan, sistem politik mereka.
Jadi, setakat itu sahaja lah walaupun ada panjang lagi.

Timbalan Yang di-Pertua [Dato’ Mohd Rashid Hasnon]: Sebab nanti ada
soalan tambahan lagi

Datuk Haji Awang bin Hashim: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik terima kasih. Sila
Yang Berhormat Permatang Pauh, soalan tambahan 30 saat.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua, terima kasih Yang Berhormat Timbalan Menteri. Saya hargai jawapan dan usaha
hanya pada saya bila kita tunggu sampai suku keempat 2021 amat lewat sekali.
Memandangkan semalam Yang Amat Berhormat Perdana Menteri sendiri unum jawapan
ya 580 ribu isi rumah M40 yang jatuh ke kategori B40, akibat pandemik COVID-19. Maka
perlunya diambil kira peningkatan paras pendapatan garis kemiskinan daripada kadar
sedia ada. Ini selari dengan dapatan kami yang kami buat di Permatang Pauh untuk
menunjukkan bahawa sama juga dengan peningkatan paras pendapatan garis
kemiskinan. la kena selari dengan pengenalan gaji minimum yang lebih bermakna.

Sehubungan itu, adakah Yang Berhormat Timbalan Menteri akan
mempercepatkan proses ini kerana saya fikir tidak ada mana-mana Ahli Parlimen di dalam
dewan yang akan menolak usaha untuk mempertingkatkan kebajikan. Saya rujuk
Luxembourg bukan apa, kalau kita nak menuju ke penanda aras yang terbaik, sebaiknya
terlihatlah mungkin pengenalan gaji, sara hidup yang memadai untuk pekerja.

Terakhir- rungutan daripada MTUC. Mereka merupakan kesatuan pekerja yang
mendengar keluhan pekerja di bawah, mohon agar diberikan ruang menerusi
jawatankuasa yang ada memandangkan majlis penasihat tripartite dahulunya tidak lagi
dipanggil oleh kementerian tetapi perlu ada penglibatan lebih aktif. Saya pohon jawapan,
terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Sila Timbalan Menteri satu minit.

Datuk Haji Awang bin Hashim: Terima kasih Yang Berhormat Permatang Pauh.
Dua benda yang disentuh iaitu yang pertama berkenan dengan pendapatan garis gaji
minimum yang dibangkitkan iaitu kajian kerana lambat. Alhamdulillah memang setiap suku
pertama, kedua dan ketiga, ia ada kajian, cuma untuk suku yang keempat ini end of this
year will be tabled up to the Cabinet, dengan izin.

Jadi kita tidak boleh umum sekaranglah. Suku pertama, suku kedua, suku ketiga
telah ada. Jadi walau mana pun kita mengambil kira sebelum kita membuat satu
conclusion ataupun kesimpulan dalam suku terakhir ini, suku keempat yang terakhir. Kita
ada beberapa kriteria yang kita ambil kira, yang pertamanya kriteria asas_ iaitu
menggunakan dua indikator ekonomi yang diguna pakai bagi kita mengukur pendapatan
garis kemiskinan iaitu PGK ataupun poverty line income, dengan izin.

Gaji penengah iaitu kemampuan ataupun median wage, kemampuan majikan
untuk membayar gaji. PGK adalah sebagai indikator bagi menentukan keperluan asas
pekerja serta keluarga pekerja dan gaji penengah sebagai indikator keupayaan majikan
membayar gaji.

Jadi kita mengambil masa yang tertentu. Kalau setakat Permatang Pauh satu
kawasan yang kecil tetapi kita mengambil semua keseluruhan Semenanjung dari Perlis
ke Johor dan juga daripada Sabah dan Sarawak untuk kita menjadikan sampling average
bagi kita membuat satu pelarasan.
