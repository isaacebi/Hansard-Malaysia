DR.22.09.2021 139

Timbalan Yang di-Pertua [Dato’ Mohd Rashid Hasnon]: Minta switch on the
microphone.

Datuk Seri M. Saravanan: Inisiatif ini dijangka membuka peluang kepada 30,000
orang untuk mengikuti program latihan dengan jaminan pekerjaan setelah tamat latihan.

Berhubung dengan isu yang dibangkitkan oleh Yang Berhormat Papar mengenai
penciptaan peluang pekerjaan khususnya bagi rakyat negeri Sabah di bawah Majlis
Pekerjaan Negara, Kementerian Sumber Manusia terlibat secara langsung dalam
Pasukan Petugas Khas Sumber Manusia dan Keusahawanan yang ditubuhkan oleh Majlis
Pekerjaan Negara. Majlis Pekerjaan Negara menyasarkan sebanyak 500,000 peluang
pekerjaan yang disokong oleh pelbagai Pakej Rangsangan Ekonomi sejak diperkenalkan
tahun lalu.

Pasukan Petugas Khas berperanan menyokong objektif utama Majlis Pekerjaan
Negara iaitu meningkatkan penciptaan pekerja, maksimumkan tahap pengekalan
pekerjaan, membuat padanan pekerjaan secara komprehensif bagi mengatasi isu
underemployment dengan izin serta mengkaji dan merangka mekanisme pelindungan
keselamatan sosial bagi pekerjaan sendiri.

Sehingga 31 Ogos 2021, melalui Pasukan Petugas Khas yang dipengerusikan
oleh Kementerian Sumber Manusia dan Kementerian Pembangunan Usahawan dan
Koperasi (MEDAC) telah berjaya mencapai KPI sebanyak 98 peratus iaitu sebanyak
259,677 kepada 365,700 jumlah penepatan pekerjaan dan penciptaan pendapatan yang
disasarkan. Di samping itu Tuan Yang di-Pertua, program upskilling dan_reskilling,
Pembangunan Sumber Manusia Berhad yang bertujuan untuk meningkatkan kemahiran
dan lain-lain latihan semula guna tenaga tempatan turut melibatkan peneraju sektor
swasta seperti Malaysian Employers Federation, Federation of Malaysian Manufacturers
dan State Skills Development Centers.

Tuan Yang di-Pertua, seterusnya saya telah beralih kepada isu hak pekerja dan
majikan. Yang Berhormat Jerlun meminta penguatkuasaan Akta Standard Minimum
Perumahan, Penginapan dan Kemudahan Pekerja 1990 [Akta 446] dipertingkatkan
supaya pihak industri dapat mematuhi prosedur operasi standard (SOP) yang ditetapkan
oleh pihak berkuasa.

Akta 446 dikuatkuasakan pada 1 Jun 2020 telah diperluaskan kepada semua
sektor industri. Pemakaian akta ini juga diperluaskan ke Sabah dan Sarawak semasa
tempoh Proklamasi Darurat lalu dalam usaha membendung penularan COVID-19
terutamanya yang melibatkan kluster penginapan pekerja.

Dengan penguatkuasaan Akta 446, semua sektor pekerjaan yang menyediakan
penginapan kepada pekerja perlu mematuhi standard minimum penginapan yang
ditetapkan di bawah akta dan peraturan. Manakala, majikan menggaji pekerja asing
adalah diwajibkan untuk menyediakan penginapan dan mematuhi peruntukan akta.

Operasi pemeriksaan penginapan di bawah Akta 446 dilipat gandakan di seluruh
negara melibatkan bukan hanya pegawai Jabatan Tenaga Kerja tetapi juga pegawai-
pegawai agensi lain yang diturunkan kuasa di bawah Ordinan Darurat untuk menjalankan
penguatkuasaan. Setakat 25 Ogos 2021, sebanyak 23,993 orang majikan telah diperiksa
yang melibatkan sebanyak 129,664 buah tempat penginapan yang didiami oleh 804,204
orang pekerja asing dan hampir 1.2 juta orang pekerja tempatan.

Tuan Noor Amin bin Ahmad [Kangar]: Minta selit sedikit Tuan Yang di-Pertua.

Datuk Seri M. Saravanan: Let me finish. Hasil pemeriksaan dan penguatkuasaan
sejak setahun yang lalu iaitu bermula daripada 1 Jun 2020 sehingga kini, sebanyak
12,0195 permohonan perakuan penginapan di bawah Akta 446 telah dibuat oleh majikan
dan penyedia penginapan berpusat melibatkan hampir satu juta orang pekerja. Susulan
pemeriksaan tersebut juga sebanyak 940 kertas siasatan telah dibuka dan sebanyak 618
kompaun telah di keluarkan atas pelbagai kesalahan.

Di samping itu- penguatkuasaan Ordinan Darurat, sebanyak 49 arahan pindah ke
penginapan sementara dikeluarkan kepada pihak majikan dan penyedia penginapan
berpusat yang mempunyai penginapan yang kotor dan tidak sesuai untuk didiami oleh
