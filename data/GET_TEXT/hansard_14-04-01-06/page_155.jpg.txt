DR.22.09.2021 145

sesuatu pekan dapat diwujudkan di kawasan rumah panjang dan kampung dan juga kita
membekalkan hos-hos bomba ini kepada rumah-rumah panjang supaya dapat prevention
yang awal dapat dilakukan ketika kebakaran awal berlaku. Terima kasih Yang Berhormat
Menteri.

Tuan Karupaiya a/l Mutusami [Padang Serai]: Yang Berhormat Menteri, sedikit.
Bomba lagi.

Dato’ Sri Reezal Merican bin Naina Merican: Okey.

Tuan Karupaiya a/l Mutusami [Padang Serai]: Padang Serai. Terima kasih
Yang Berhormat Menteri, terima kasih Tuan Yang di-Pertua. Yang Berhormat Menteri,
mengikut Rancangan Malaysia Ke-11, satu balai bomba akan didirikan di pekan Padang
Serai. Sehingga hari ini tidak ada apa-apa yang boleh kita lihat. Rancangan Malaysia Ke-
12 pun sudah bermula. Saya berharap mungkin Yang Berhormat Menteri baru ambil alih
tugas sebagai Menteri Perumahan boleh lihat dan juga jawapan boleh beri kemudian pun
tidak apa dengan cara bertulis pun tidak apa. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Dato’ Sri Reezal Merican bin Naina Merican: Ya. Terima kasih Yang Berhormat
Sibuti. Sememangnya jawapan yang saya hendak berikan selepas ini lebih menjawab
kepada apa yang dicadangkan oleh Yang Berhormat Sibuti. Sememangnyalah Pasukan
Bomba Sukarela kebanyakan mereka memang dibekalkan dengan pacuan empat roda.
Namun ada pendekatan yang lebih proaktif yang diambil oleh pasukan ataupun Jabatan
Bomba dan Penyelamat Malaysia seperti mana yang dilakukan di kawasan Pulau Bruit ini
iaitu untuk melaksanakan satu lagi bomba komuniti yang akan ditubuhkan di Kampung
Semop dan 11 buah kampung lagi di pulau secara berperingkat.

Di samping itu juga, Jabatan Bomba dan Penyelamat Malaysia merancang untuk
membekalkan peralatan-peralatan yang seperti yang disebut oleh Yang Berhormat Sibuti
tadi iaitu 10 alat pemadam api dan juga peralatan-peralatan yang boleh digunakan
sebagai the first responder bila mana berlakunya kebakaran terutamanya di kawasan
rumah panjang.

Tuan Noor Amin bin Ahmad [Kangar]: Yang Berhormat Menteri, kalau hendak
mencelah sikit berkaitan dengan hal ini.

Dato’ Sri Reezal Merican bin Naina Merican: Okey.

Tuan Noor Amin bin Ahmad [Kangar]: Saya pernah bangkitkan di Dewan ini
sebab dulu pernah berlaku kebakaran di kawasan saya di Kuala Perlis. Apa yang berlaku
adalah pili bomba ini sebahagiannya tidak ada air. Untuk makluman Yang Berhormat
Menteri Perlis ini masalah non-revenue water sangat tinggilah. Jadi, mungkin perlu ada
penyelarasan antara kementerian yang berkaitan supaya masalah ini dilihat. Juga apabila
kita memberi bantuan saya ingin mencadangkan supaya latihan-latihan dibuatlah
terutama di kawasan-kawasan yang sulit kalau macam di Kuala Perlis itu dia punya
laluannya agak sempit. Jadi, untuk first responder tahu mengendalikannya. Itu sahaja,
terima kasih.

Dato’ Sri Reezal Merican bin Naina Merican: Akan tetapi saya hendak jawab
dulu sahabat saya daripada Padang Serai tadi.

02120

Kedua-dua soalan daripada Yang Berhormat Padang Serai dan Yang Berhormat
Kangar ini tidak dibangkitkan dalam perbahasan. Jadi saya akan usaha_ untuk
mendapatkan maklumat. Dahulu saya Menteri Belia dan Sukan, saya beri satu kompleks.
Jadi saya cek tengok kalau ada kesesuaian dan keupayaan insya-Allah.

Untuk Yang Berhormat Kangar pula, saya hendak maklumkan bahawa daripada
segi latihan, memang diberikan kepada semua Pasukan Bomba Sukarela secara
sepenuhnya. Antara Pasukan Bomba Sukarela yang dikatakan yang terbaik adalah di
kawasan Engkilili yang saya sebutkan tadi. Mereka dilatih sepenuhnya. Ada 20 kalau tidak
silap saya sebutkan tadi. Mereka dilatih sepenuhnya oleh pasukan bomba sukarela
