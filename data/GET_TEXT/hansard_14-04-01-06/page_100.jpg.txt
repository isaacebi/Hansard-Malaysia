90 DR.22.09.2021

selaras dengan Dasar Pengangkutan Negara dan menggariskan fokus dan strategi bagi
perkhidmatan tenaga dan pengurangan pelepasan gas rumah kaca...

Datuk Ahmad Jazlan bin Yaakub [Machang]: Machang Yang Berhormat.
Dato’ Sri Tuan Ibrahim bin Tuan Man: untuk sektor pengangkutan darat.
Tuan Yang di-Pertua: Yang Berhormat Menteri, ada Yang Berhormat Machang.

Dato’ Sri Tuan Ibrahim bin Tuan Man: Selain daripada bidang fokus ialah
penggunaan kenderaan EV, pengangkutan darat merangkumi kereta, bas dan motosikal
elektrik. Strategi dan inisiatif bersesuaian bagi menggalakkan penggunaan EV dan ini
akan membuka peluang pelaburan baharu dan pekerjaan berkemahiran tinggi dalam
bidang teknologi hijau.

Yang Berhormat Bentong juga membangkitkan isu tentang perkara ini ...

Datuk Ahmad Jazlan bin Yaakub [Machang]: Yang Berhormat Menteri, boleh
minta?

Tuan Yang di-Pertua: Yang Berhormat Machang.
Datuk Ahmad Jazlan bin Yaakub [Machang]: Machang.

Dato’ Sri Tuan Ibrahim bin Tuan Man: Yang Berhormat Machang, sila. Saya
tidak ada masa — okey, okey.

Datuk Ahmad Jazlan bin Yaakub [Machang]: Sedikit. Terima kasih Yang
Berhormat Menteri, terima kasih Tuan Yang di-Pertua. Yang Berhormat Menteri sudah
masuk ke tajuk lain. Mungkin masa tidak mencukupi.

Saya ada membangkitkan soal masalah air di Kelantan. Saya faham
bahawasanya air di setiap negeri diuruskan oleh operator-operator di setiap negeri. Akan
tetapi pada tahun 2017 dan awal tahun 2018, saya terlibat di dalam satu mesyuarat di
antara pihak negeri dengan pihak ‘PAAB’ dan juga Kerajaan Persekutuan. Pihak
kementerian pada waktu itu di dalam menyelaraskan kembali masalah air bersih dan air
terawat, bekalan air di Kelantan yang sudah berdekad lamanya rakyat negeri Kelantan
bermasalah daripada segi mendapatkan bekalan air yang bersih.

01740

Sehingga hari ini pun Yang Berhormat Menteri pun maklum, Yang Berhormat
Menteri daripada Parlimen di Kelantan juga. Rakyat menghadapi masalah air yang begitu
teruk sekali. Kadang-kadang bukan sahaja terputus tetapi keadaan air yang terlalu tidak
bersih, air yang berkeladak. Jadi, apakah perancangan kerajaan sama ada hendak
meneruskan balik program rasionalisasi air yang pada waktu itu saya ingat Yang
Berhormat Jeli juga bersama dengan saya di dalam mesyuarat tersebut di dalam
perjumpaan tersebut. Adakah ia terhenti di setakat ini dan apakah langkah yang perlu
dilihat oleh pihak kementerian bagi memastikan operator-operator di negeri Kelantan
khususnya Air Kelantan Sdn. Bhd. dapat membuat penambahbaikan dan memastikan
rakyat negeri Kelantan tidak akan tertinggal begitu jauh di dalam mendapatkan bekalan
air bersih untuk rakyat negeri Kelantan. Terima kasih Yang Berhormat Menteri.

Dato’ Sri Tuan Ibrahim bin Tuan Man: Terima kasih Yang Berhormat Machang.
Saya mengakui bahawa isu bekalan air di Kelantan ini sangat rendah. Liputan lebih kurang
dalam 76 peratus dan saya fikir di antara isu besar yang kita hadapi di hampir dalam 60
peratus loji-loji di Kelantan ialah kerana sumber air yang tidak menepati piawaian tertentu
kadar...

Datuk Ahmad Jazlan bin Yaakub [Machang]: NRW pun, NRW pun begitu tinggi
Yang Berhormat Menteri.

Dato’ Sri Tuan Ibrahim bin Tuan Man: Ya, ya. Jadi, isu kita ialah — penyelesaian
saya hendak maklumkan bahawa kita dalam perancangan untuk bersama-sama dengan
Yang Berhormat Jeli dengan beberapa agensi di Kelantan termasuk juga AKSB untuk
membina suatu Projek Takungan Air Pinggiran Sungai (TAPS) di kawasan Machang yang
boleh menampung kepada tujuh buah LRA yang memang di bawah kapasiti sebenar.
