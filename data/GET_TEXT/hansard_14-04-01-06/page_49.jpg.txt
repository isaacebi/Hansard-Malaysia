DR.22.09.2021 39

Keduanya Tuan Yang di-Pertua ialah juga kekhuatiran saya apabila disebut
RM300 bilion yang belum dibelanjakan lagi, tinggal enam bulan ini kerana dalam tourism
related industry, hanya 3.6 peratus sahaja company yang dapat. Daripada RM600 juta
yang diperuntukkan, hanya 11.2 persen baru dibelanjakan. Akan tetapi yang kita tahu
tourism related industry ini memang sangat terkesan. Jadi saya hendak tanya, apa
tindakan untuk memastikan niat kerajaan untuk membantu ini dapat diberikan disburse as
soon as possible sebab mereka sudah sangat terkesan dan perlu bangun daripada
pandemik yang ada ini. Terima kasih.

Datuk Seri Haji Anmad bin Haji Maslan [Pontian]: Yang Berhormat Timbalan
Menteri, berkaitan. Saya Pontian.

Tuan Yang di-Pertua, tadi Yang Berhormat Timbalan Menteri ada menyebut telah
menjawab soalan sayalah tetapi soalan saya ketika perbahasan itu mengenai RM530
billion yang disebut ketika titah Seri Paduka Baginda Yang di-Pertuan Agong. Yang saya
perlukan daripada RM530 bilion itu ialah perincian pakej-pakej bantuan. Apa sebenarnya
suntikan fiskal secara langsung itu berapa sebenarnya. Kalau kita masukkan juga
moratorium, masukkan juga KWSP yang wang rakyat saya sendiri, saya kira jumlahnya
tidaklah sampai RM530 bilion. Bunyi RM530 bilion itu amat besar dan ia hampir dua kali
bajet tahunan.

Saya juga ada bertanya tentang kaedah kementerian untuk menambah
pendapatan negara selain menaikkan had siling hutang. Had siling hutang ini terlalu
mudah untuk dilaksanakan iaitu daripada 55 naik kepada 60, daripada 60 naik kepada 65
peratus. Jadi itu perkara yang mudah. Apa perkara-perkara yang agak sukar untuk
dilaksanakan, belum pernah dilaksanakan? Bererti cadangan Yang Berhormat Pekan
dalam ucapan beliau tempoh hari, adakah kementerian bercadang untuk melaksanakan
perkara itu? Jika Yang Berhormat Timbalan Menteri, soalan ini panjang bolehlah
menjawab secara bertulis kah apa. Terima kasih.

Tuan Haji Yamani Hafez bin Musa: Terima kasih kepada Yang Berhormat
Kubang Pasu. Kita ambil maklum cadangan tersebut. Sebenarnya kita mempunyai jadual
untuk pemberian cash transfers kepada mereka yang memerlukan. Kalau mengikut
amaun RM17.1 bilion untuk tahun ini. Pihak kerajaan sudah tentu akan terus mengambil
kiralah keadaan semasa untuk tujuan penambahbaikan seperti yang diperkatakan oleh
Yang Berhormat Kubang Pasu tadi.

Yang Berhormat Pontian, RM530 bilion meliputi suntikan fiskal dan bukan fiskal.
Hanya RM91.8 bilion merupakan suntikan fiskal langsung. Jadi, komitmen suntikan fiskal
di bawah Kumpulan Wang COVID-19 bagi lapan buah pakej rangsangan dan bantuan
yang diumumkan serta sebahagian inisiatif di bawah Belanjawan 2021 adalah sebanyak
RM91.8 bilion.

Sehingga bulan September 2021, sejumlah RM6O0 bilion telah dibelanjakan atau
92 peratus daripada keseluruhan RM65 bilion- siling KWC-19 yang telah diluluskan di
Parlimen melalui pindaan Akta Langkah-langkah Sementara bagi Pembiayaan Kerajaan
Penyakit Koronavirus 2019/2020 pada Disember 2020. Kerajaan akan membentangkan
kenaikan siling tabung COVID-19 ini dari RM65 bilion ke RM110 bilion pada sesi Parlimen
kali ini bagi menampung komitmen bayaran keseluruhan yang kini mencecah RM91.8
billion. Masih terdapat beberapa inisiatif yang sedang dalam pelaksanaan dan akan tamat
sepenuhnya pada Disember 2021. Antaranya Bantuan Khas COVID-19 (BKC), Gerak
Khas Prihatin 4.0 dan bantuan kehilangan pekerjaan serta diskaun bil elektrik.

Manakala terdapat juga beberapa inisiatif yang pelaksanaan akan melangkau ke
tahun 2022 termasuklah:

(i) program subsidi upah;

(ii) program pengekalan pekerjaan;

(iii) program insentif pengambilan pekerja;

(iv) bantuan latihan;

(v) program kemahiran dan peningkatan kemahiran;
