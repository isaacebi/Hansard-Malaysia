12 DR.22.09.2021

diperoleh bagi mendapat perincian berkaitan kesan langsung PGM 2020 kepada majikan
dan juga pekerja.

Seterusnya, mengadakan sesi rundingan awam melibatkan persatuan majikan
dan juga majikan, kesatuan sekerja dan pekerja, badan-badan bukan pekerjaan seperti
non-governmental organization (NGO) dan juga orang-orang awam bagi mendapatkan
pandangan awam berkaitan kesan PGM 2020.

Seterusnya, kita juga daripada dapatan ini membuat analisa dan kajian terhadap
data-data sosioekonomi negara semasa. Sehingga 1 September 2021, Kementerian
Sumber Manusia melalui Majlis Perundingan Gaji Negara telah melaksanakan usaha-
usaha berikut. Pertama, menjalankan enam sesi libat urus iaitu focus group discussion
mengikut zon dengan dihadiri oleh 209 buah persatuan majikan yang juga majikan dan
juga 93 buah kesatuan sekerja, dan empat buah badan NGO.

01050

Dapatan daripada kebarangkalian ini ataupun probability ini akan dibentangkan di
suku keempat ataupun fourth quarter of 2021. Maknanya hujung tahun inilah dan akan
dilaksanakan pada 2022.

Mengedarkan borang kaji selidik pada sampel kajian yang telah ditetapkan iaitu
1,996 orang responden, majikan. Maknanya 1,996 orang majikan dan juga 1,996-
responden pekerja dan melaksanakan kajian persepsi orang awam mengenai perintah
gaji minimum 2020 melalui portal yang disediakan oleh Kementerian Sumber Manusia.
Jumlah responden ialah 239 yang terdiri daripada 177 orang pekerja iaitu 74.2 peratus,
25- majikan — 10.5 peratus dan juga 37 responden lain pencari kerja dan orang awam
yang mana bersamaan dengan 15.7 peratus.

Unsur-unsur lain yang kita kenal pasti iaitu unsur-unsur eksploitasi daripada
employers juga kita melihat dari sudut ini, selain daripada perkara-perkara yang telah
disebutkan tadi. Jadi GTPGN ini sedang diperhalusi, menganalisis semua dapatan yang
diperoleh. Laporan dapatan kajian ini akan dibentangkan, dan dibahaskan di peringkat
Majlis Perundingan Gaji Negara sebelum disyorkan dan dipertimbangkan untuk
persetujuan kerajaan melalui Kabinet.

Tuan Yang di-Pertua, kementerian juga mengambil maklum ke atas cadangan
untuk memperkenalkan gaji sara hidup yang diamalkan di negara Luxembourg—— ini
sambung kepada soalan yang kedua. Saya nak teruskan dengan cepat iaitu negara
Luxembourg dan negara Australia. Memandangkan Malaysia sedang mengorak langkah
ke arah menjadi sebuah negara berpendapatan tinggi, gaji boleh menjadi salah satu
instrumen yang berpotensi untuk menambah baik dasar ke arah itu.

Namun penting bagi Malaysia untuk mengatasi cabaran pertumbuhan produktiviti
yang sederhana dan berusaha untuk mewujudkan pekerjaan yang berproduktiviti tinggi
serta bergaji tinggi, melihat kepada keadaan semasa iaitu faktor ekonomi, faktor politik
dan juga faktor pelaburan yang boleh merangsang kepada kita mengurangkan kadar
pengangguran.

Jumlah penduduk- apabila kita melihat perbandingan ini dengan negara
Luxembourg dan Australia, kadar purata gaji di Luxembourg dan Australia adalah lebih
tinggi hampir dua kali ganda dengan kadar purata gaji di Malaysia. Walau bagaimanapun,
jumlah penduduk Luxembourg jauh lebih rendah 0.63 juta orang penduduk daripada
bilangan penduduk di Malaysia iaitu 32.7 juta- penduduk. Ini menyebabkan KDNK per
kapita di Luxembourg lebih tinggi iaitu USD107,458 berbanding KDNK per kapita di
Malaysia iaitu USD11,637.

Timbalan Yang di-Pertua [Dato’ Mohd Rashid Hasnon]: Timbalan Menteri,
jawapan itu panjang sangat.

Datuk Haji Awang bin Hashim: Ya, saya nak kena sebut

Timbalan Yang di-Pertua [Dato’ Mohd Rashid Hasnon]: Saya bagi tiga minit
sahaja.
