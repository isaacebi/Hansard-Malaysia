8 DR.22.09.2021

Seramai 224 orang penyewa premis perniagaan MARA di negeri Sabah telah
mendapat manfaat daripada inisiatif ini dengan jumlah implikasi kewangan sebanyak
RM1.06 juta. Bagi membantu para peminjam MARA yang terjejas sepanjang tempoh
pelaksanaan darurat, MARA memperkenalkan inisiatif penangguhan bayaran_ balik
pembiayaan perniagaan moratorium selama tiga bulan atau penjadualan semula bayaran
balik dengan memanjangkan tempoh pembiayaan sehingga 36 bulan.

Sehingga kini, seramai 536 orang usahawan di negeri Sabah telah mendapat
manfaat di bawah inisiatif ini dengan implikasi kewangan berjumlah RM750,100. Selain
daripada itu, MARA turut melaksanakan Program Latihan Keusahawanan kepada para
usahawan bertujuan untuk memberi pendedahan ilmu keusahawanan dan pengetahuan
berkaitan strategi bagi meningkatkan jualan perniagaan.

Sebanyak 23 program latihan telah diusahakan dan yang terlibat seramai 685
orang usahawan dengan kos ditanggung oleh MARA sebanyak RM303 ribu. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila
Yang Berhormat Kalabakan, soalan tambahan pertama.

Tuan Ma’mun bin Sulaiman [Kalabakan]: Terima kasih Yang Berhormat Menteri
yang memberi jawapan yang sangat detailed. Satu yang dipertanyakan oleh peniaga-
peniaga di Sabah yang ada pinjaman MARA, mereka juga ingin sebuah pakej untuk
mereka menstrukturkan semula pinjaman mereka di MARA untuk mereka bersedia untuk
memulakan  perniagaan semula pasca COVID-19. Adakah MARA akan
mempertimbangkan permintaan mereka di Sabah? Terima kasih.

Dato’ Sri Haji Abdul Rahman bin Mohamad: Terima kasih Tuan Yang di-Pertua,
terima kasih Yang Berhormat Kalabakan. Sebagaimana yang kita ketahui bahawa MARA
sentiasa bersikap terbuka. Telah kami bincangkan bahawa dalam keadaan pandemik
COVID-19 ini, kita memang bersikap terbuka dan pada bila-bila masa Yang Berhormat
boleh datang atau menghubungi di KPLB ataupun di MARA. Untuk pengetahuan Yang
Berhormat bahawa di Sabah ini merupakan salah satu yang tertinggi pencapaian yang
kita telah berikan daripada segi bentuk pinjaman ataupun daripada segi latihan dan
sebagainya.

Setakat ini, kita di negeri Sabah bagi peniaga kecil sahaja, sepanjang pandemik
COVID-19 ini, kita telah membantu sebanyak 25.4 juta- peniaga kecil yang mana untuk
makluman Yang Berhormat, sehingga September ini, kita dah berbelanja RM22.5 juta.
Insya-Allah dengan lebihan-lebihan demikian rupa, maka Yang Berhormat bolehlah
membantu para peniaga tersebut bagi memastikan mereka dapat meneruskan kerjaya
sebagai seorang ahli perniagaan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ada soalan tambahan kedua? Sila, Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua, terima
kasih Yang Berhormat Timbalan Menteri yang menjawab sebentar tadi. Saya melihat
bahawa Yang Berhormat Timbalan Menteri begitu peka dalam membantu usahawan kecil
menerusi MARA tetapi yang dibuat adalah strategi jangka pendek di mana perkara yang
dibuat contohnya 30 peratus diskaun bayaran sewa selama tiga bulan.

Jadi saya hendak tahu, adakah strategi baharu dan perancangan jangka masa
panjang oleh MARA bagi merancakkan ekonomi usahawan-usahawan di luar bandar
seperti mana yang disebut tadi di Sabah tetapi dilihat secara keseluruhan di luar bandar
seperti di Negeri Sembilan, di Pahang, kawasan-kawasan yang jauh daripada segi
pembangunan. Mereka ini juga mahu sebahagiannya dapat pembelaan di luar bandar.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol. Sila Yang Berhormat Timbalan Menteri, satu minit.

Dato’ Sri Haji Abdul Rahman bin Mohamad: Terima kasih Tuan Yang di-Pertua,
terima kasih Yang Berhormat Jempol. Sebagaimana yang kita ketahui bahawa daripada
dahulu lagi MARA ini telah melaksanakan pelbagai program. Oleh sebab itu, saya
nyatakan sebentar tadi, untuk Sabah sahaja. Mungkin saya tidak dapat nyatakan untuk
