DR.22.09.2021 25

syukur dan menjunjung kasih Titah Kebawah Duli Yang
Maha Mulia Seri Paduka Baginda Yang di-Pertuan Agong
semasa membuka Penggal Keempat Parlimen Keempat
Belas”. [21 September 2021]

Tuan Ahmad Fahmi bin Mohamed Fadzil [Lembah Pantai]: Peraturan
mesyuarat Tuan Yang di-Pertua, Lembah Pantai.

Tuan Yang di-Pertua: Ya.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua, saya mohon panduan daripada Tuan Yang di-Pertua. Semalam saya ada bawa
satu usul di bawah Peraturan Mesyuarat 18(2) berhubung dengan isu penangkapan tiga
orang anggota SPRM dan satu kes yang berat, besar dan ada kesan terhadap sesebuah
institusi yang dilantik Seri Paduka Baginda Yang di-Pertuan Agong.

Oleh sebab ia satu perkara yang tertentu, melibatkan kepentingan umum dan
perlu disegerakan, saya pohon pertimbangan agar usul ini dibenarkan.

Tuan Yang di-Pertua: Saya sedang meneliti baharu dari pagi tadi. Saya akan
menulis suratlah kepada Yang Berhormat pada hari ini juga, insya-Allah sebelum pukul
2.30 ya.

Dato’ Seri Anwar bin Ibrahim [Port Dickson]: Tuan Yang di-Pertua, sementara
Tuan Yang di-Pertua meneliti, saya mohon sedikit pertimbangan. Kes ini di antara yang
agak serius kebelakangan ini ya. Bukan sahaja melibatkan kecuaian SPRM ini ‘pegar
makan padi’, melibatkan polis kerana ini sudah jadi urusan polis, Bank Negara kerana
counterfoil kewangan itu besar. Bank Negara ini tidak dapat kawal RM6 juta ataupun 6
juta Dollar to Ringgit yang ditipu, dipalsukan dan juga Kementerian Kewangan.

Oleh sebab itu saya mohon Tuan Yang di-Pertua, berilah ruang perkara ini
dibahaskan supaya kita dapat penjernihan tentang permasalahan ini dari sudut tindakan
berkesan oleh kerajaan.

Tuan Yang di-Pertua: Terima kasih, saya sedang teliti. Hari ini ialah permulaan
para Menteri untuk menjawab semua selepas perbahasan tamat. Sukacita saya ingin
ingatkan bahawa perbahasan telah tamat, jadi kementerian-kementerian akan mula
menggulung.

Saya telah memberikan masa kepada semua kementerian itu masing-masing
mengikut significance kementerian tersebut semasa perbahasan. Jadi, dia lain-lain la ya.
Bukan saya hendak kata ada kementerian tidak significant bukan tetapi mengikut
significant semasa perbahasan ya.

Saya ingin mengingatkan bahawa masa perbahasan telah tamat, jadi pencelahan
itu cuma boleh dibuat kalau inginkan penjelasan bukan untuk berbalahlah ya. Tolong
jangan mencelah sekiranya Yang Berhormat Menteri tidak memberikan laluan ataupun
sekiranya saya tidak memberi laluan.

Kepada mana-mana kementerian yang tidak sempat untuk menjawab semua itu,
saya memberi arahan untuk menjawab secara bertulis dalam masa lima hari bekerja ya.

Okey, kita akan mulakan dengan Kementerian Perdagangan Antarabangsa dan
Industri. Saya akan menjemput Yang Berhormat Menteri Kanan dalam masa 30 minit.

11.39 pg.

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Terima kasih Tuan Yang di-Pertua. Saya ingin mengucapkan
terima kasih kepada Ahli-ahli Yang Berhormat yang telah mengambil bahagian dalam
perbahasan Titah Diraja dan menyentuh perkara-perkara di bawah tanggungjawab MITI.

Tuan Yang di-Pertua, Yang Berhormat Jerlun membangkitkan mengenai
keperluan menetapkan SOP yang seragam dan Yang Berhormat Jerlun juga merujuk
