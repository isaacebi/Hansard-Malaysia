116 DR.22.09.2021

Datuk Seri Takiyuddin bin Hassan: Saya ada beberapa perkara lagi tetapi saya
bercadang untuk memberikan jawapan bertulis, termasuk daripada Yang Berhormat
Raub, tenaga boleh baharu (TBB) ya dan daripada rakan saya daripada Tanjong Manis
dan juga dari Lubok Antu. Saya tidak ada masa, saya tidak mahu melanggar masa ini.
Terima kasih banyak Tuan Yang di-Pertua. Terima kasih. Assalamualaikum
warahmatullahi wabarakatuh.

Tuan Yang di-Pertua: Terima kasih Yang Berhormat. Terima_ kasih.
Waalaikumusalam. Seterusnya saya menjemput Menteri di Kementerian Pengajian
Tinggi, 30 minit.

7.24 mlm.

Menteri Pengajian Tinggi [Datuk Seri Dr. Noraini binti Anmad]: Terima kasih
saya ucapkan kepada Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh dan salam sejahtera.

Tuan Yang di-Pertua, Kementerian Pengajian Tinggi ingin merakamkan ucapan
terima kasih dan menghargai keprihatinan tujuh orang Ahli Yang Berhormat yang
mengajukan pertanyaan, memberikan pandangan serta saranan membina semasa sesi
perbahasan titah Seri Paduka Baginda Yang di-Pertuan Agong dan menyentuh perkara-
perkara di bawah tanggungjawab Kementerian Pengajian Tinggi. Semua isu yang telah
dibangkitkan oleh Ahli-ahli Yang Berhormat sepanjang perbahasan, insya-Allah saya akan
jawab dan saya jelaskan sebaik mungkin.

Tuan Yang di-Pertua, Yang Berhormat Simpang Renggam telah memberikan
beberapa cadangan berkenaan Pelan Pemulihan COVID-19, lantikan ahli Majlis Tindakan
Pendidikan dan Lembaga Pengarah Universiti, usaha memartabatkan bahasa
kebangsaan melalui Program Sasterawan di universiti dan isu literasi digital dan
keselamatan siber.

Untuk makluman Yang Berhormat, bagi meneruskan momentum kecemerlangan
pendidikan tinggi yang terkesan akibat pandemik COVID-19, Pelan Kesejahteraan
Pendidikan Tinggi ataupun Sejahtera IPT telah dimulakan di peringkat KPT sebagai
respons strategik KPT dalam memulihkan pendidikan tinggi negara dalam pasca COVID-
19. Sejahtera IPT ini merangkumi tujuh strategik utama iaitu:

(i) memperkukuhkan ekosistem kampus yang selamat;
(ii) memperkukuh kebolehpasaran graduan;

(iii) memperkasa agenda pendigitalan;

(iv) memantapkan jaringan kolaborasi strategik;

(v) memacu kesejahteraan komuniti;

(vi) mempersada kecemerlangan institusi; dan

(vii) menyemarakkan semangat KPT Prihatin.

Sejahtera IPT ini juga dijajarkan dengan dasar dan hala tuju semasa kerajaan
seperti Pelan Pembangunan Pendidikan Malaysia (Pendidikan Tinggi), Keluarga
Malaysia, KPT Prihatin, Wawasan Kemakmuran Bersama 2030, sustainable development
goals (SDG’s) dan Rancangan Malaysia Kedua Belas. Sejahtera IPT ini dijangka dapat
disiapbkan sepenuhnya pada awal tahun 2022.

Yang Berhormat Simpang Renggam turut membangkitkan berkenaan lantikan ahli
Majlis Tindakan Pendidikan Tinggi Negara dan Lembaga Pengarah Universiti. MPTN
ditubuhkan di bawah Akta Majlis Pendidikan Tinggi Negara 1996, Akta 546 dan berfungsi
untuk merancang membentuk dan menentukan dasar nasional bagi pembangunan
pendidikan tinggi.

Buat masa ini, akta 546 menyatakan bahawa Pengerusi MPTN merupakan
Menteri Pendidikan. Justeru, proses untuk memperkasakan semula MPTN menghadapi
cabaran berikutan fungsi Menteri yang bertanggungjawab adalah bukan Menteri yang
