DR.22.09.2021 79

Parlimen Cameron Highlands sahaja 54 lokasi yang kita telah laksanakan dan kita
laksanakan juga di kampung-kampung Orang Asli di pedalaman.

Jadi saya bersedia untuk berbincang dengan mana-mana Ahli-ahli Yang
Berhormat yang mempunyai kawasan-kawasan terpencil yang sedemikian yang mungkin
merupakan lompong-lompong ataupun kawasan yang masih tertinggal daripada
rancangan yang telah kita buat sama ada oleh Jendela ataupun ada satu lagi program di
bawah kementerian yang kita panggil Point of Presence (POP) yang sedang kita
laksanakan dengan satu peruntukan pembiayaan langsung oleh kerajaan bagi memasang
fiber optic bagi memberikan bekalan jalur lebar yang lebih stabil.

Jadi, kita ada dua program. Satunya Jendela yang menumpukan pada pembinaan
tower dan juga equipment. Kita juga ada pembinaan gentian optik bagi lebih banyak
premis dapat dihubungkan dengan fiber optic.

Jadi oleh kerana program ini menyentuh hampir kesemua kawasan-kawasan
Parlimen. Jadi saya memohon kerjasama Parlimen Ahli-ahli Yang Berhormat untuk
membuat engagement dengan kementerian supaya kita boleh merancang bersama kalau
boleh ada kawasan-kawasan lompong terutamanya di mana ada penempatan ataupun
ada penduduk supaya konsep connectivity ini sebagai satu human right dapat
dilaksanakan secara menyeluruh.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat.

Datuk Seri Panglima Wilfred Madius Tangau [Tuaran]: Yang Berhormat di
Tuaran ada yang dijanjikan dahulu dari segi Jendela ini dan juga untuk fiber optic tetapi
kita menunggu pelaksanaan terutama sekali di dalam satu tempat yang sudah pun
diluluskan.

Tan Sri Datuk Seri Panglima Haji Annuar bin Haji Musa: Terima kasih /nsya-
Allah Yang Berhormat 29 adalah menara dan bagi tempat-tempat terpencil kita perlu
bincang untuk membolehkan kita membuat rancangan untuk menggunakan jalur lebar
satelit. Saya akan lihat pada perkara ini. Terima kasih Tuan Yang di-Pertua,
Assalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Baik.

Tuan Syed Ibrahim bin Syed Noh [Ledang]: Yang Berhormat Menteri, Tuan
Yang di-Pertua, minta maaf.

Timbalan Yang di-Pertua [Dato' Mohd Rashid Hasnon]: Terima kasih, saya
sudah bagi masa sepuluh minit sudah kepada..

Tuan Syed Ibrahim bin Syed Noh [Ledang]: Perbahasan saya langsung tidak
disentuh oleh Yang Berhormat Menteri berkenaan dengan 5G yang saya sebutkan
sebanyak lima perkara.

Jadi, saya mohon juga penjelasan dan jawapan bertulis dari pihak Yang
Berhormat Menteri boleh?

Timbalan Yang di-Pertua [Dato' Mohd Rashid Hasnon]: Yang Berhormat
Menteri boleh?

Tan Sri Datuk Seri Panglima Haji Annuar bin Haji Musa: Sebenarnya saya ada
masuk dalam teks ucapan saya tetapi oleh kerana menghormati masa saya akan berikan
jawapan bertulis bukan sahaja pada Yang Berhormat sebenarnya ramai lagi yang tidak
dapat saya ulas kan satu persatu saya akan tetap beri makluman secara bertulis.

Tuan Syed Ibrahim bin Syed Noh [Ledang]: Terima kasih, minta kalau boleh
esok ya.

Tan Sri Datuk Seri Panglima Haji Annuar bin Haji Musa: Boleh, /nsya-Allah.

Timbalan Yang di-Pertua [Dato' Mohd Rashid Hasnon]: Jawapan bertulis
dalam masa lima hari. Baik, terima kasih Yang Berhormat Menteri. Seterusnya saya
