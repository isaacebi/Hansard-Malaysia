DR.22.09.2021 93

01750

Kerajaan melalui KDN dengan kerjasama Kementerian Sumber Manusia dan
semua agensi kawal selia sentiasa prihatin untuk meneliti dan menyemak dasar Pelan
Rekalibrasi PATI daripada semasa ke semasa bagi memastikan pelan tersebut sentiasa
relevan. Antara penambahbaikan program ini di bawah Pelan Rekalibrasi PATI yang telah
dipersetujui oleh kerajaan adalah seperti berikut.

Pertama, Kementerian Sumber Manusia. Kita benarkan membuat kelonggaran
terhadap kelayakan kriteria minimum majikan semasa permohonan kuota Program
Rekalibrasi Tenaga Kerja di Jabatan Tenaga Kerja Semenanjung Malaysia (JTKSM)
berdasarkan kadar margin 10 peratus. Jadi kalau boleh, kita bagi 10 peratus margin.

Kedua, Program Rekalibrasi Tenaga Kerja atau RTK turut dibuka kepada majikan
dalam subsektor perkhidmatan seperti berikut:

(i) subsektor restoran;

(ii) subsektor kargo;

(iii) subsektor borong dan runcit; dan

(iv) subsektor pembersihan dan pencucian

Syarat kelayakan penyertaan Program Rekalibrasi Tenaga Kerja diperluaskan
kepada PATI yang tergolong dalam kategori seperti berikut:

(i) PATI yang lari tetapi tidak dilaporkan oleh majikan, maknanya dia
ada masalah dengan majikan; dan

(ii) PATI yang mempunyai dokumen perjalanan negara asal yang
tulen dan sah walaupun telah tamat tempoh.

Jadi, Yang Berhormat Beruas juga ada bertanyakan mengenai status kesediaan
kerajaan untuk menggunakan Foreign Workers Centralized Management System
(FWCMS) bagi urusan pemutihan dan pengambilan pekerja asing. Untuk makluman Ahli
Yang Berhormat, kerajaan pada 21 Oktober 2020 bersetuju supaya KDN dan Kementerian
Sumber Manusia bekerjasama bagi melaksanakan Pelan Rekalibrasi Pendatang Asing
Tanpa Izin ini yang merupakan inisiatif kerajaan untuk membenarkan pengambilan pekerja
daripada kalangan PATI atau Program Pemutihan.

Saya ingin maklumkan bahawa sungguhpun sistem FWCMS boleh digunakan,
namun buat masa ini bagi tujuan pelaksanaan Pelan Rekalibrasi PATI, Jabatan Imigresen
Malaysia hanya mengguna pakai sistem Imigresen Malaysia atau MyIMMs sahaja yang
telah sedia ada dan di integrate-kan dengan sistem yang digunakan oleh Kementerian
Sumber Manusia. Kedua-dua sistem ini telah pun kita gunakan sejak tahun 2017 lagi.
Yang Berhormat Tebrau dan...

Dato’ Ngeh Koo Ham [Beruas]: Boleh dapat penjelasan?
Dato’ Seri Hamzah bin Zainudin: Ya.

Dato’ Ngeh Koo Ham [Beruas]: Apa maksud Yang Berhormat Menteri tadi
apabila mengatakan kuota yang dibenarkan ada kelonggaran 10 percent? Saya tak
berapa faham maksud 10 percent tadi. Kedua, daripada segi mereka yang memohon, oleh
kerana laman web Foreign Workers Centralize Management System ini dan juga tadi
sistem MylMMs, bagi rakyat jelata, mereka tak boleh langsung mohon sejak dikatakan
dilaksanakan sejak 1 Julai 2021. Jadi, sudah dua setengah bulan mereka nak memohon
tetapi tak tahu macam mana.

Tanya pejabat untuk memohon, mereka kata sistem ini belum bersedia. Tadi
dikatakan ada dua sistem. Bagi rakyat di luar, mereka tak tahu apa sistem sekarang yang
boleh digunakan. Jadi saya mohon kalau benar-benar kerajaan hendak membuat
pemutihan, sudah dua setengah bulan mereka tak dapat mohon. Mungkin perlu
dilanjutkan dan kriterianya mesti jelas.

Dato’ Seri Hamzah bin Zainudin: Okey Yang Berhormat. Saya dah...
