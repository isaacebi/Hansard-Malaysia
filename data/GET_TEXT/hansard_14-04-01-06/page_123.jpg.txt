DR.22.09.2021 113

Dalam hal ini, kementerian amat mengalu-alukan pandangan daripada Yang
Berhormat Raub seorang yang amat cinta kepada alam sekitar, saya tahu. Memang
menjadi hasrat kerajaan memasukkan spesis pollinator ataupun pendebunya ini di dalam
jadual hidupan liar yang dilindungi. Sebagai contohnya pada masa ini terdapat dua
spesies hidupan liar pollinator iaitu island flying fox ataupun keluang kecil dan juga
malayan flying fox atau keluang dilindungi di bawah Akta Pemeliharaan Hidupan Liar 2010
[Akta 716].

PERHILITAN juga berhasrat untuk menyenaraikan beberapa lagi spesies
kelawar, spesies pollinator sebagai tambahan kepada jadual hidupan liar ini. Mengenai
cadangan kawasan migratory dan juga kawasan pembiakan dijadikan sanctuary haiwan
liar kekal sepenuhnya ia satu cadangan yang baik. Cumanya kekangannya kepada
Kerajaan Persekutuan ialah kita perlukan kepada pertimbangan dan kelulusan pihak
berkuasa negeri kerana hutan di bawah bidang kuasa negeri.

Seterusnya, Yang Berhormat Raub juga memohon supaya kajian dibuat untuk
menyedia peruntukan membaiki sungai, jambatan, jalan raya dan tanah runtuh
disebabkan oleh bencana banjir kepala air dan pergerakan tanah dan sebagainya. Saya
ingin menyatakan bahawa KeTSA melalui Jabatan Perhutanan Semenanjung Malaysia
(JPSM) dan juga Institut Penyelidikan Perhutanan Malaysia (FRIM) sedang menjalankan
kajian penilaian ekonomi berasaskan pendekatan kos di hutan simpan kekal.

Sebagai contohnya sekarang ini di negeri Kedah bermula Julai 2021 sehingga
Oktober 2022 yang mana kajian ini bertujuan untuk memberi nilai ekonomi terhadap
kerosakan perkhidmatan ekosistem hutan dalam HSK yang disebabkan kemungkinan
berlakunya perubahan guna tanah seperti pembangunan, pertanian dan sebagainya.

Hasil kajian ini akan menyediakan baseline data untuk kajian seterusnya
mengenai penilaian ekonomi terhadap barangan dan perkhidmatan ekosistem hutan di
kawasan berhutan di Semenanjung Malaysia dan membantu membangunkan mekanisme
pelaksanaan bayaran kepada perkhidmatan ekosistem.

Untuk makluman Yang Berhormat Raub juga, bantuan kewangan bagi
menangani isu bencana alam telah disediakan melalui Tabung Bencana Alam Negara
yang dikendalikan oleh NADMA. Walau bagaimanapun pengurusan hasil fee dan kutipan
royalti sumber mineral adalah di bawah bidang kuasa negeri masing-masing.

Tuan Yang di-Pertua, Yang Berhormat Bentong membangkitkan atau memohon
penjelasan mengenai aktiviti pembalakan yang dikatakan berlaku di kawasan Hutan
Simpan Lentang. Kementerian ini melalui Jabatan Perhutanan Semenanjung (JPSM) dan
Perhutanan Pahang sebenarnya telah membuat semakan terhadap apa yang
dibangkitkan oleh Yang Berhormat Bentong ini berkaitan isu yang tular kononnya ada
pembalakan di kawasan hutan simpan.

Sebenarnya Tuan Yang di-Pertua, hasil daripada semakan menunjukkan
bahawa ia merupakan pembersihan hutan di kawasan berstatus tanah milik. Ini tanah milik
individu yang mana ia mempunyai lesen untuk membersihkan tanah itu. Bukan dalam
tanah HSK ia berkeluasan 3.5 hektar sahaja dan dalam ini saya harap Yang Berhormat
Bentong sebagai seorang yang profesional dalam hal ini boleh membetulkan keadaan ini.
Tidak ada di dalam Dewan hari ini. Betulkan keadaan hari ini yang berlaku ditularkan itu
di luar daripada HSK.

Tuan Wong Tack [Bentong]: Boleh saya— Boleh saya jawab sekarang? Boleh
saya jelaskan?

Datuk Seri Takiyuddin bin Hassan: Okey, okey Yang Berhormat Bentong. Sila.

Tuan Wong Tack [Bentong]: Yang Berhormat Menteri, memang tanah yang
akan dibuka milikan under TOL tetapi sekarang hutan yang dibuka ialah membuka jalan
sampai ke tempat itu yang sudah musnahkan Hutan Kekal Lendang.

Tuan Yang di-Pertua: Jalan yang menghala.

Datuk Seri Takiyuddin bin Hassan: Yang saya hendak jelaskan ialah undang-
undang menunjukkan bahawa pembersihan di dalam tanah milik tidak menjadi satu
