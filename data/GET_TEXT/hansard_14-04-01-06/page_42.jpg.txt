32 DR.22.09.2021

01210

Dato’ Seri Hishammuddin Tun Hussein: Yang Berhormat Jerantut, ia
diputuskan oleh Kementerian Kesihatan Malaysia (KKM). Baru-baru ini, pertimbangan
yang kita laksanakan banyak bergantung kepada fasa-fasa dan kedudukan negeri-negeri
mengikut Pelan Pemulihan Negara.

Semalam saya terima permintaan daripada Kerajaan Negeri Kedah untuk
memikirkan sama ada kita boleh membina satu lagi hospital medan di negeri Kedah tetapi
ia banyak bergantung kepada persetujuan KKM. Kita di MinDef dan ATM sentiasa siap
sedia untuk melaksanakannya sekiranya mendapat persetujuan dan arahan daripada
Kementerian Kesihatan.

Isu kedua, keselamatan negara Sarawak-Kalimantan dan Malaysia-Thailand.
Bagi menjawab soalan Yang Berhormat Batang Lupar dan Yang Berhormat Sibuti yang
menyentuh mengenai usaha kerajaan dalam melindungi keselamatan sempadan
Sarawak-Kalimantan terutama setelah ibu kota negara Indonesia dipindahkan ke Borneo,
saya ingin memaklumkan bahawa ATM sedang melaksanakan pembinaan empat pos
imbangan iaitu:

i) Pos Padawan di Bahagian Kuching;

ii) | Pos Sungai Paoh di Bahagian Serian;

iii) | Pos Batu Kaya di Bahagian Sri Aman; dan
iv) | Pos Tapak Megah di Bahagian Kapit.

Pembinaan pos imbangan ini dijangka akan siap sepenuhnya pada awal tahun
2022. Sehingga kini, seramai 495 orang anggota telah diatur gerak dalam penugasan
operasi teras di perbatasan Sarawak bertujuan untuk membanteras segala aktiviti
pencerobohan dan penyusupan melalui pengawasan dan kawalan rapi di sempadan. la
meliputi Operasi Awas Keris/Parang, Operasi Jagakawan dan Operasi Kerangka.

Bagi menjawab soalan yang diajukan oleh Yang Berhormat Hulu Rajang yang
menyentuh jaringan keselamatan di laluan sepanjang Sarawak-Kalimantan border
security alignment, dengan izin, saya ingin menjelaskan bahawa ATM juga sedang
merancang untuk melaksanakan pembinaan 10 lagi pos imbangan di sempadan Sarawak-
Kalimantan pada tahun 2022.

Pembinaan pos-pos imbangan tersebut adalah bagi mengimbangi pos-pos
kawalan Tentera Nasional Indonesia (TNI) seterusnya memperkukuhkan lagi kawalan
sempadan Sarawak-Kalimantan. Pada masa yang sama, ATM juga menjalinkan
kerjasama dengan TNI di kawasan sempadan Sarawak-Kalimantan melalui operasi
gabungan antara Tentera Darat Malaysia dan TNI di enam buah penempatan pos-pos
gabungan.

Berhubung soalan Yang Berhormat Tumpat pula, yang menyentuh mengenai
usaha memperkukuhkan lagi kawalan sempadan Malaysia-Thailand, saya ingin
memaklumkan bahawa Tentera Darat Malaysia telah melaksanakan pelbagai operasi di
kawasan sempadan Malaysia-Thailand. Antaranya Operasi Pagar Il, Operasi Kota
Bravo/Charlie/Delta, Operasi Pagar Ill, Operasi Kota Echo/Foxtrot, Operasi Merpati Sektor
8 Briged.

Tambahan, ATM bersama agensi penguat kuasa kerajaan yang lain turut
bekerjasama rapat dengan Royal Thai Army melalui dua Pos Sempadan Terkoordinasi
(PST) yang telah diwujudkan sejak tahun 2004 lagi. Terdapat juga rancangan dua hala
yang melibatkan Tentera Darat Malaysia dengan RTA melalui pelaksanaan rondaan
bersama joint border patrol, dengan izin, dan sebarang permasalahan yang berlaku di
sempadan akan dikoordinasi oleh Malaysian-Thailand Border Coordination Office
(MTBCO).

Tuan Yang di-Pertua, menjawab soalan Yang Berhormat Lubok Antu yang
membangkitkan pertanyaan berkaitan usaha kerajaan dalam membendung aktiviti
penyeludupan dan kemasukan PATI serta membantu KKM menangani penyebaran
wabak COVID-19, penting untuk saya jelaskan di sini, ATM telah menerajui Operasi
