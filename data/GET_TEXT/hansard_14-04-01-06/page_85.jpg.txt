DR.22.09.2021 75

bahawasanya, saya menerima hakikat dan pandangan yang dikemukakan oleh Ahli
Parlimen bahawasanya usaha-usaha penyampaian maklumat perlu dipertingkatkan dan
usaha-usaha merekayasa sistem ini perlu dilakukan. Oleh kerana saya baru berada di
kementerian ini, saya memerlukan sedikit masa untuk memastikan proses merekayasa ini
dapat dilakukan dengan berkesan.

Saya ingin menumpukan masa yang berbaki Tuan Yang di-Pertua kerana 24
orang Ahli Yang Berhormat telah menyentuh perkara-perkara yang berkaitan dengan
connectivity, internet dan bekalan jalur lebar. Saya mengambil peluang ini untuk
mengucapkan terima kasih kepada Yang Berhormat Beaufort, Yang Berhormat Betong,
Yang Berhormat Pasir Mas, Yang Berhormat Papar, Yang Berhormat Hulu Rejang, Yang
Berhormat Tuaran, Yang Berhormat Jempol, Yang Berhormat Kuala Krai, Yang Berhormat
Tasek Gelugor, Yang Berhormat Cameron Highlands, Yang Berhormat Simpang
Renggam, Yang Berhormat Lembah Pantai, Yang Berhormat Sik, Yang Berhormat
Tanjong Manis, Yang Berhormat Balik Pulau, Yang Berhormat Julau, Yang Berhormat Sri
Aman, Yang Berhormat Kota Samarahan, Yang Berhormat Tampin, Yang Berhormat
Lubok Antu, Yang Berhormat Libaran, Yang Berhormat Igan, Yang Berhormat Setiu dan
Yang Berhormat Serian.

Saya sebutkan mereka untuk tujuan rekod dan saya ucapkan terima kasih. Untuk
makluman Yang Berhormat-Yang Berhormat sekalian, di kawasan-kawasan Yang
Berhormat akan mula dilaksanakan program-program membina menara-menara baru
untuk memastikan pelaksanaan program jalur lebar dan khidmat 4G dapat dilaksanakan
dalam masa terdekat. Untuk makluman Yang Berhormat, di Beaufort — 26 menara baru,
di Betong 40 menara baru, di Pasir Mas — 2, Papar — 5, Hulu Rejang — 59 menara baru,
Tuaran — 29, Jempol — 7, di Kuala Krai — 28, Tasik Gelugor — 3, Cameron Highlands — 50
menara baru, di Simpang Renggam — 8, di Lembah Pantai — 14, di Sik — 23 menara baru,
Tanjong Manis — 12, Balik Pulau — 4, di Julau — 47 menara baru, di Sri Aman — 21, di Kota
Samarahan — 14, di Tampin — 3, Lubok Antu — 36, Libaran — 8, Igan — 13, Setiu — 19 dan
di Serian — 24.

Timbalan Yang di-Pertua [Dato' Mohd Rashid Hasnon ]: Minta maaf, Batu
Pahat.

Tan Sri Datuk Seri Panglima Haji Annuar bin Haji Musa: Boleh dirundingkan
Tuan Yang di-Pertua.

Puan Teo Nie Ching [Kulai]: Yang Berhormat Menteri, Yang Berhormat Menteri.
Dr. Ong Kian Ming [Bangi]: Ketereh berapa.
Tan Sri Datuk Seri Panglima Haji Annuar bin Haji Musa: Ketereh satu sahaja.

Puan Teo Nie Ching [Kulai]: Yang Berhormat Menteri, Kulai pun minta. Kulai
sudah tulis surat kepada Yang Berhormat Menteri dan juga kepada KKMM untuk
mencadangkan beberapa tempat untuk...

Timbalan Yang di-Pertua [Dato' Mohd Rashid Hasnon ]: Yang Berhormat
Kulai, Yang Berhormat Kulai.

Puan Teo Nie Ching [Kulai]: Sini, sini.

Tan Sri Datuk Seri Panglima Haji Annuar bin Haji Musa: Yang Berhormat Kulai
ya.

Puan Teo Nie Ching [Kulai]: Sini, sini, sini.

Tan Sri Datuk Seri Panglima Haji Annuar bin Haji Musa: Oh ya sorry. Maaf
ya.

Timbalan Yang di-Pertua [Dato' Mohd Rashid Hasnon ]: Ya, ya.

Puan Teo Nie Ching [Kulai]: Okey tidak apa. Saya memang sudah tulis
beberapa surat kepada KKMM dan minta bahawa menara ini juga dibina di kawasan
Parlimen Kulai. Jadi saya harap bahawa Yang Berhormat Menteri juga boleh tengok balik
surat tersebutlah. Terima kasih.
