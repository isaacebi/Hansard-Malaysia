DR.22.09.2021 17

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri.

Puan Kasthuriraani a/p Patto [Batu Kawan]: Satu lagi soalan.
Dr. Maszlee bin Malik [Simpang Renggam]: Satu lagi.
Tuan Karupaiya a/l Mutusami [Padang Serai]: Padang Serai.

Timbalan Yang di-Pertua [Dato' Mohd Rashid Hasnon]: Ada dua, tiga orang
ini saya hendak jemput yang ke...

Puan Kasthuriraani a/p Patto [Batu Kawan]: Pendek, ringkas sahaja.
Tuan Karupaiya a/l Mutusami [Padang Serai]: Padang Serai.

Timbalan Yang di-Pertua [Dato' Mohd Rashid Hasnon]: Saya bagi Yang
Berhormat Batu Kawan, wanita.

Puan Kasthuriraani a/p Patto [Batu Kawan]: Terima kasih, Tuan Yang di-
Pertua. Terima kasih, Yang Berhormat Timbalan Menteri. Soalan saya berkaitan dengan
moratorium untuk pendakwaan atas kes-kes cubaan untuk membunuh diri. Andai kata ada
seorang anggota polis yang telah cuba untuk membunuh diri dan beliau tidak meninggal
dunia, maka adakah pendakwaan akan diteruskan.

Oleh sebab mengikut jawapan yang saya terima daripada kerajaan, sebanyak 900
lebih orang yang telah didakwa dalam tempoh masa tiga tahun ini. Mereka ini perlukan
rawatan, bukan hukuman. Maka saya ingin satu penjelasan dan jaminan kita tidak perlu
masa lagi untuk mengkaji. Sudah banyak tahun Pejabat Peguam Negara mengkaji
keperluan untuk, dengan izin, decriminalize suicide. The time has come to do it. Dia adalah
low-hanging fruit.

Maka saya ingin satu jawapan daripada Yang Berhormat Timbalan Menteri to give
your commitment here yang ini akan menjadi agenda atas meja Mesyuarat Kabinet untuk
pastikan bahawa insiden ataupun tindakan membunuh diri akan dinyahjenayahkan.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Batu Kawan. Sila, Yang Berhormat Timbalan Menteri.

Tuan Jonathan bin Yasin: Terima kasih kepada Yang Berhormat yang telah
mengemukakan cadangan-cadangan sebentar tadi dan cadangan yang telah
dikemukakan itu akan diambil kira dengan sebaiknya daripada pihak kementerian.
Bagaimanapun tentang moratorium seperti yang disebut dikatakan itu pihak kami meminta
sedikit waktu untuk memberikan jawapan secara bertulis kerana ia merupakan dan
melibatkan polisi dan ia perlu dibincangkan dengan pihak kementerian. Sekian, terima
kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Seterusnya saya ingin menjemput Yang Berhormat Lembah
Pantai. Sila.

8. Tuan Ahmad Fahmi bin Mohamed Fadzil [Lembah Pantai] minta Menteri
Perumahan dan Kerajaan Tempatan menyatakan, jumlah unit rumah Projek Perumahan
Rakyat (PPR) yang telah siap dibina, serta yang dalam perancangan untuk dibina antara
tahun 2018 hingga ke hari ini.

01110

Menteri Perumahan dan Kerajaan Tempatan [Dato’ Sri Reezal Merican bin
Naina Merican]: Terima kasih kepada Ahli Yang Berhormat Lembah Pantai atas
kepedulian dan perhatian beliau terhadap perancangan projek perumahan rakyat yang
berada dikawal seliaan Kementerian Perumahan dan Kerajaan Tempatan.

Untuk makluman Yang Berhormat, Program Perumahan Rakyat (PPR)
merupakan program perumahan awam yang dilaksanakan oleh Kerajaan Persekutuan
khusus bagi tujuan untuk membantu golongan setinggan dan golongan berpendapatan di
bawah RM3,000 sebulan. Program yang pada mulanya dilaksanakan pada tahun 1982 di
