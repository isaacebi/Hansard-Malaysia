58 DR.22.09.2021

Datuk Dr. Mohd Radzi bin Md. Jidin: Okey. Pertama sekali berkaitan dengan
apa yang dibangkitkan oleh Yang Berhormat Menteri Pasir Mas tentang murid
berkeperluan khas. Ini sebenarnya kita berbincang dengan cukup mendalam tentang
apakah pendekatan yang terbaik untuk murid berkeperluan khas. Kita tahu bahawa
selama ini mereka hadir ke sekolah dididik bersama dengan guru-guru. Keadaan di
sekolah persekitaran yang cukup berbeza. Ramai yang antara mereka merasakan
bahawa duduk di rumah ini adalah amat tertekan khususnya untuk ibu bapa juga.

Jadi, sebab itu seperti mana yang kita jelaskan sebelum ini, kita utamakan untuk
mereka kembali ke sekolah, belajar di sekolah dalam keadaan di mana kita pastikan
supaya persekitaran itu adalah persekitaran yang dilindungi. Seperti mana yang saya
sebut tadi, kita pastikan semua guru yang berada di sekolah, semua kakitangan yang
berada di sekolah di sekeliling anak-anak kita di sekolah nanti adalah mereka yang telah
divaksinkan.

Jadi, murid berkeperluan khas ini kita bincang panjang, kita terima rayuan
daripada ibu bapa, anak-anak terlalu lama di rumah, mereka ingin berada dalam
persekitaran yang mereka pernah ada sebelum ini. Jadi, sebab itu lah kita membawa
mereka kembali ke sekolah. Seperti mana saya jelaskan sebelum ini bahawa kehadiran
ke sekolah, sekiranya ibu bapa masih belum yakin dan merasakan bahawa masih belum
sampai masanya untuk mereka menghantar anak ke sekolah, mereka boleh berbuat
demikian, kita tidak akan ambil sebarang tindakan disiplin. Cuma kita mohon supaya ibu
bapa maklumkan kepada kita jadi kita ada rekod yang jelas mengapa anak-anak ini tidak
hadir ke sekolah.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, Yang Berhormat Menteri.

Datuk Dr. Mohd Radzi bin Md. Jidin: Seterusnya saya menjawab...

Dato' Dr. Xavier Jayakumar a/l Arulanandam [Kuala Langat]: Yang Berhormat
Menteri.

Datuk Dr. Mohd Radzi bin Md. Jidin: Sekejap, saya hendak jawab Yang
Berhormat Pontian.

Dato' Dr. Xavier Jayakumar a/l Arulanandam [Kuala Langat]: Yang Berhormat
Menteri.

Datuk Dr. Mohd Radzi bin Md. Jidin: Saya hendak jelaskan — saya jawab Yang
Berhormat Pontian dulu. Apa yang dibangkitkan oleh Yang Berhormat Pontian tadi
berkaitan dengan sekolah swasta dan sebagainya, itu kita ikut ketetapan sekolah-sekolah
di bawah KPM yang saya sebutkan tadi.

Kedua, Yang Berhormat Pontian menyebut tentang cadangan supaya PPV ini
dibuat di sekolah. Alhamdulillah kita telah laksanakan. PPV di sekolah ia bergantung
kepada perbincangan antara KKM dan KPM. Sekiranya sesuai untuk dibuat di sekolah,
kita di KPM amat berbesar hati untuk membantu Kementerian Kesihatan memastikan
perkara berkaitan dengan logistik dapat dibantu dan proses pemberian vaksin di sekolah
dapat dilaksanakan dengan lancar. Namun, ada dalam kes tertentu kita minta anak-anak
ini ke PPV awam untuk mereka mendapatkan vaksin. Okey. Ada lagi?

Dato' Dr. Xavier Jayakumar a/l Arulanandam [Kuala Langat]: Yang Berhormat
Menteri.

Puan Teo Nie Ching [Kulai]: Kulai sini.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, saya ada soalan lagi.

Datuk Dr. Mohd Radzi bin Md. Jidin: Silakan.

Dato’ Dr. Xavier Jayakumar a/l Arulanandam [Kuala Langat]: Tadi, Yang
Berhormat Menteri kata ada dekat tujuh peratus guru yang belum dapat suntikan ataupun
tunggu untuk suntikan. Akan tetapi itu bercanggah dengan apa yang kita dengar ada
