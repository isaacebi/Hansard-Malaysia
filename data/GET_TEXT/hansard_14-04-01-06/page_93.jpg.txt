DR.22.09.2021 83

mendapat pilihan ini kerana kalau kita buka lebih banyak ia nya mungkin daripada segi
harga akan dapat lebih murah. Daripada itu bagaimanakah tindakan kita kebergantungan
negara-negara luar? Apa yang disebut tadi langkah contohnya penubuhan insentif
kerajaan menubuhkan Lembaga Padi Negara. Jadi, adakah penubuhan Lembaga Padi
Negara ini gagal kerana kita masih bergantung import daripada beras luar. Jadi mohon
penjelasan daripada Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol. Sila Yang Berhormat Menteri.

Datuk Seri Haji Ahmad bin Hamzah: Terima kasih sahabat saya daripada
Jempol yang sebenarnya banyak mempunyai pengetahuan tentang apa yang berlaku
terutamanya bagi memastikan supaya bekalan makanan kita terjamin.

Pertamanya Tuan Yang di-Pertua, kita mempunyai sejarah hitam. Pada tahun
1971 walaupun kita telah menubuhkan Lembaga Padi Negara (LPN) pada ketika tersebut
tetapi pada tahun 1973 kita menghadapi krisis beras dunia di mana kekurangan beras dan
harga beras melambung. Maka kerajaan telah menubuhkan LPN dan memberikan LPN
sebagai pengimport tunggal dan sebagai gatekeeper dan juga dengan mekanisme
pengurusan bekalan beras dan juga menstabilkan harga.

Untuk makluman Tuan Yang di-Pertua, LPN telah menerima geran dari tahun
1972 hingga tahun 1994 untuk perbelanjaan mereka adalah sebanyak RM1.2 bilion pada
ketika tersebut. Selepas itu, selaras dengan Dasar Penswastaan Negara kita menjimatkan
tanggungan kepada kerajaan, BERNAS telah diswastakan.

Akhirnya, Tuan Yang di-Pertua, banyak perkara berlaku sehingga BERNAS
selepas itu telah diapungkan di pasaran saham, Bursa Saham Malaysia. Untuk maklumat
Yang Berhormat yang bertanya tadi, barulah kita dapat pasti pemegang utama saham
BERNAS ini adalah rakyat Hong Kong. Pernah menjadi tanggungjawab kita sebagai
rakyat Malaysia untuk menyelamatkan pegangan saham ini. Maka di sinilah sebenarnya
BERNAS telah diarahkan untuk menyelamatkan saham BERNAS tadi yang dipegang oleh
Hong Kong dan dia beli.

Seterusnya BERNAS mempunyai satu pengalaman yang panjang dalam
menguruskan pembekalan padi negara selama 30 tahun dan juga mempunyai obligasi
sebanyak 10 obligasi yang telah ditetapkan. Saya hendak sebut di sini...

Tuan Sim Tze Tzin [Bayan Baru]: Penjelasan.

Datuk Seri Haji Ahmad bin Hamzah: Satu lagi perkara yang patut kita
sebutkan.

Tuan Sim Tze Tzin [Bayan Baru]: Minta penjelasan. Sedikit ya. Saya hendak
mohon penjelasan daripada Yang Berhormat Menteri. Tadi Yang Berhormat Jempol tanya
soalan yang sangat penting kerana kita tahu bahawa BERNAS sebagai sole importer
kepada semua beras dari luar negara. Jadi kita biarkan BERNAS import 30 peratus beras
dari luar negara dan keputusan itu adalah satu monopoli, memberi monopoli. Kita tahu
bahawa monopoli itu sebenarnya tidak sihat daripada segi competition. Tadi Yang
Berhormat Jempol tanya isu monopoli. Dia pun rasa tidak patutnya dibiarkan lebih syarikat
yang mungkin akan menurunkan harga dan sebagainya kerana competition is good
kerana ada persaingan barulah ada persaingan yang sihat. Jadi, saya hendak tanya Yang
Berhormat Menteri...

Datuk Seri Haji Anmad bin Hamzah: Yang Berhormat sebenarnya saya pun...

Tuan Sim Tze Tzin [Bayan Baru]: ...Dengan memberi monopoli kepada
BERNAS kerana BERNAS ini dia sekarang syarikat swasta.

Datuk Seri Haji Anmad bin Hamzah: Saya baru hendak menjawab tadi Yang
Berhormat . Cukup, cukup. Saya faham.

Tuan Sim Tze Tzin [Bayan Baru]: Syarikat swasta ya.

Datuk Seri Haji Anmad bin Hamzah: Saya sudah faham Yang Berhormat.
Saya faham sudah.
