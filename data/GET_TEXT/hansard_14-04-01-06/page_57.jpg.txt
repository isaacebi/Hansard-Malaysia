DR.22.09.2021 47

lama yang bagi saya akan menjadi white elephant kerana dikatakan kalau tidak
dibelanjakan, ia akan ditarik balik. Jadi, hendak dapat penjelasan tentang polisi ini.

Tuan Haji Yamani Hafez bin Musa: Terima kasih Yang Berhormat dari Beruas
ya. Untuk Development Expenditure (DE), selalunya bagi kos projek ini akan kita bawa ke
hadapanlah.

Pohon berangan tempat bertemu;

Tidak mengira tua dan muda;
Marilah kita bersatu padu;

Membina bangsa Keluarga Malaysia.

Sekian daripada saya,  wabillahitaufik walhidayah. Assalamualaikum
warahmatullahi wabarakatuh. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri
Kewangan Il. Seterusnya saya ingin menjemput Yang Berhormat Menteri Kanan
Kementerian Kerja Raya. Lima belas minit. Silakan.

2.51 ptg.

Menteri Kanan Kerja Raya [Dato’ Sri Haji Fadillah bin Yusof]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera dan
salam hormat. Terima kasih Tuan Yang di-Pertua.

Terlebih dahulu saya ingin mengambil kesempatan ini untuk mengucapkan terima
kasih pada sepuluh orang Ahli Yang Berhormat yang telah mengambil bahagian dalam
sesi perbahasan yang menyentuh isu-isu di bawah bidang kuasa Kementerian Kerja Raya
semasa minggu perbahasan yang lalu. Terima kasih atas keprihatinan Ahli-ahli Yang
Berhormat mengenai isu-isu yang telah dibangkitkan itu. Saya akan menggunakan
kesempatan ini dengan sebaik mungkin bagi memberikan jawapan bagi setiap soalan dan
cadangan-cadangan Ahli Yang Berhormat tersebut.

Tuan Yang di-Pertua, isu yang dibangkitkan oleh Yang Berhormat Betong. Untuk
makluman Ahli Yang Berhormat, isu berkaitan kawasan rehat dan rawat di sepanjang
projek Lebuhraya Pan Borneo yang dibangkitkan oleh Yang Berhormat Betong, terdapat
tiga buah kawasan rehat dan rawat ataupun rest and service area (RSA), dengan izin,
yang dibina di sepanjang Projek Lebuhraya Pan Borneo Sarawak iaitu di Jelukong, Sungai
Basai dan juga Lambir. Pembinaan RSA dengan keluasan 10 ekar bakal membolehkan
usahawan tempatan untuk menjana pendapatan dengan mengusahakan kemudahan
kedai makan dan pasar tamu di kawasan tersebut.

Tuan Yang di-Pertua, isu yang dibangkitkan oleh Yang Berhormat Papar. Untuk
makluman Ahli Yang Berhormat, berdasarkan pertanyaan daripada Yang Berhormat
Papar, Kementerian Kerja Raya ingin memaklumkan bahawa bagi struktur jalan raya yang
dibina di negara ini, ia terbahagi kepada tiga kategori status jalan iaitu Jalan Persekutuan,
Jalan Negeri dan Jalan Perbandaran.

Bagi maksud pembinaan dan penyelenggaraan semua Jalan Persekutuan
termasuk Jalan Persekutuan di negeri Sabah, ia terletak di bawah bidang kuasa
Kementerian Kerja Malaysia selaku agensi Kerajaan Persekutuan. Manakala bagi kategori
jalan negeri dan perbandaran, pembinaan dan penyelenggaraan kedua-dua jalan ini
adalah di bawah tanggungjawab dan bidang kuasa pihak kerajaan negeri.

Ini termasuk jalan penghubung ke kampung-kampung di Parlimen Papar yang di
bawah bidang kuasa Kementerian Kerja Raya Negeri Sabah, dan diselenggarakan oleh
pihak Jabatan Kerja Raya Sabah.

Untuk makluman Ahli Yang Berhormat, Kementerian Kerja Raya sentiasa gigih
melaksanakan...

Datuk Mohd Azis bin Jamman [Sepanggar]: Yang Berhormat Menteri.
Tuan Yang di-Pertua: Yang Berhormat Sepanggar.
