36 DR.22.09.2021

12.28 tgh.

Timbalan Menteri Kewangan Il [Tuan Haji Yamani Hafez bin Musa]: Terima
kasih Tuan Yang di-Pertua. Bismillahi Rahmani Rahim. Assalamualaikum warahmatullahi
wabarakatuh dan salam sejahtera.

Tuan Yang di-Pertua, ingin saya menzahirkan  setinggi-tinggi ucapan
penghargaan ke atas titah diraja semasa Majlis Istiadat Pembukaan Mesyuarat Pertama
yang lalu. Jawapan terima kasih juga kepada 18 orang Ahli Yang Berhormat yang telah
mengambil bahagian dalam perbahasan Titah Seri Paduka Baginda Yang di-Pertuan
Agong di Dewan yang mulia ini dari 14 sehingga 21 September 2021 kelmarin.

Beberapa perkara dan isu berbangkit berkaitan portfolio Kementerian Kewangan
akan saya perjelaskan. Manakala sebarang pandangan, cadangan dan teguran yang telah
diberikan oleh Ahli-ahli Yang Berhormat sekalian adalah amat dihargai. Izinkan saya
memberikan penjelasan ke atas beberapa perkara yang telah dibangkitkan di bawah
tanggungjawab Kementerian Kewangan berdasarkan isu-isu yang telah dibahaskan.

Tuan Yang di-Pertua, Yang Berhormat Pasir Mas dan Yang Berhormat Parit telah
membangkitkan isu bantuan dalam Pelan Pemulihan Negara. Untuk makluman Ahli Yang
Berhormat Dewan yang mulia ini, pandemik COVID-19 bukan sahaja telah mengakibatkan
krisis kesihatan, malah mengekang penubuhan ekonomi negara akibat penutupan sektor
perniagaan sewaktu Perintah Kawalan Pergerakan (PKP).

01230

Impak penularan wabak ini sememangnya telah memberi kesan langsung kepada
para peniaga khususnya dalam kalangan PKS dan peniaga kecil untuk menampung
beban kewangan dan aliran tunai mereka. Sebagai langkah tindak balas kerajaan dalam
menangani isu ini, Kementerian Kewangan telah memperkenalkan lapan buah pakej
bantuan dan rangsangan ekonomi bernilai RM530 bilion.

Antaranya bertujuan untuk menyokong dan melonjakkan kembali perniagaan
yang terjejas sewaktu tempoh pandemik. Pelbagai bentuk bantuan kepada peniaga PKS
telah diberikan seperti pembiayaan mikro kredit berjumlah RM2.54 bilion, pemberian
subsidi upah sebanyak RM23.8 bilion dan insentif menggalakkan peralihan PKS dan PKS
Mikro ke dalam ekosistem digital untuk mempromosi usaha pembelian secara dalam
talian.

Sebagai langkah penyediaan Bajet 2022 yang akan diumumkan_kelak,
Kementerian Kewangan sedang giat melaksanakan pelbagai sesi libat urus dengan
pemain industri dan NGO termasuklah jelajah ke negeri-negeri bagi mendengar maklum
balas serta cadangan yang diperlukan dalam memastikan Bajet 2022 dirangka secara
inklusif dan dapat menyokong pembukaan semula sektor perniagaan sewaktu fasa
pemulihan ini, insya-Allah. Kerajaan Persekutuan sedia bekerjasama dengan mana-mana
pihak demi kebaikan para usahawan kita di luar sana.

Yang Berhormat Papar bertanya berkaitan cadangan Majlis Pekerjaan Negara
bagi mengatasi masalah pengangguran kesan daripada pandemik COVID-19. Untuk
makluman Yang Berhormat, seperti sedia maklum, kerajaan telah melaksanakan Perintah
Kawalan Pergerakan (PKP) dalam usaha untuk membendung penularan wabak COVID-
19 yang melanda Malaysia sejak awal tahun 2020, di mana sektor perniagaan yang
terkesan telah menyebabkan kerugian kepada ekonomi negara. Penutupan ekonomi turut
memberi impak terhadap kadar pengangguran yang telah melonjak naik kepada tahap
yang tertinggi iaitu 5.3 peratus atau 826 ribu orang penganggur pada bulan Mei 2020 yang
merupakan kadar pengangguran yang tertinggi sejak krisis komoditi 1980-an.

Justeru, kerajaan melalui Belanjawan 2021 telah mengumumkan pembentukan
Majlis Pekerjaan Negara (NEC) dalam usaha untuk menyelaras pelbagai inisiatif merentas
kementerian dan agensi dalam mencipta peluang pekerjaan, meningkatkan kemahiran
dan memberi latihan kepada pekerja dengan menyasarkan 500,000 peluang pekerjaan.
Sebagai Sekretariat NEC, ejen laksana telah diberi mandat untuk memantau
keberkesanan segala inisiatif di bawah NEC dalam memastikan penciptaan peluang
pekerjaan terhadap kelangsungan hidup rakyat Malaysia.
