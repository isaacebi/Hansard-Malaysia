DR.22.09.2021 103

Kementerian juga melihat sektor jualan langsung boleh digerakkan sebagai aktiviti
pemulihan ekonomi negara kerana walaupun dalam tempoh mencabar, sektor ini masih
mampu melepasi sasaran jualan tahunan iaitu sebanyak RM23.3 bilion dan dijangkakan
nilai ini akan terus meningkat.

Kementerian aktif menyumbang idea dan pandangan dalam Mesyuarat
Jawatankuasa Teknikal Pengurusan Pandemik dan Mesyuarat Kumpulan Kerja
Pengurusan pandemik dalam merangka SOP bagi membolehkan industri bawah kawal
selia kementerian beroperasi secepat mungkin.

Melalui pengumuman Yang Amat Berhormat Perdana Menteri pada 15
September 2021 baru-baru ini, kesemua sektor di bawah kawal selia kementerian ini kini
sudah dibuka dengan SOP yang lebih ketat dan sesuai. Kementerian juga mengambil
inisiatif melaksanakan Program Vaksinasi Industri Peruncitan (RiVAC) dengan
mengutamakan barisan hadapan industri peruncitan seperti juru wang, jurujual, tukang
gunting dan kecantikan serta pekerja rantaian pengedaran.

Sebanyak lima buah pusat RiVAC dibuka di Lembah Klang serta di beberapa
buah negeri lain seperti Perak, Melaka, Johor, Pahang, Pulau Pinang dan Kedah untuk
memastikan industri peruncitan dapat dibuka secepat mungkin selain memberi
perkhidmatan yang meyakinkan dan selamat kepada pengguna.

Dengan pembukaan sektor peruncitan seiring dengan sektor ekonomi yang lain,
pemulihan ke atas sektor peruncitan dapat dilaksanakan dengan segera. Untuk makluman
Dewan yang mulia ini, program RiVAC telah memberi manfaat kepada lebih kurang 46,685
barisan hadapan sektor peruncitan dengan mereka menerima dua dos lengkap vaksin.
Kementerian percaya usaha ini berjaya mewujudkan ekosistem menang-menang antara
pihak peniaga dengan pengguna.

Tuan Yang di-Pertua, pandemik COVID-19 telah mengubah kebiasaan bukan
sahaja melibatkan sektor perniagaan malah juga kepada pengguna. Saya menyeru
supaya pihak peniaga untuk segera mengadaptasikan pendigitalan dalam perniagaan
mereka. Kita tidak boleh menafikan teknologi digital mampu mengurangkan kos operasi
serta mempercepatkan capaian pasaran.

Untuk makluman Ahli Yang Berhormat, pihak Kementerian Perdagangan Dalam
Negeri dan Hal Ehwal Pengguna telah melancarkan Inisiatif Pendigitalan Industri Runcit
(REDI) pada April 2021 yang lepas. Jika tiada aral melintang, inisiatif ini akan diperluaskan
kepada peniaga di luar bandar dalam tempoh terdekat sebaik sahaja_ situasi
membenarkan. Diharapkan inisiatif ini akan memberi manfaat kepada warga peniaga
terutama dalam melonjakkan lagi perniagaan mereka ke tahap yang lebih baik.

Aspek kepenggunaan juga diberikan penekanan oleh pihak kementerian
sepanjang tempoh mencabar ini. Pihak kementerian dari semasa ke semasa
menyarankan pengguna untuk memanfaatkan e-dagang. Pihak kementerian juga
menekankan pentingnya pengguna untuk menjadi pengguna pintar atau smart consumer
di mana pengguna tahu untuk membuat pembelian terbaik, faham akan hak pengguna
dan tahu untuk membuat aduan di saluran yang betul. Aduan-aduan — okey Yang
Berhormat Stampin.

Tuan Chong Chieng Jen [Stampin]: Okey terima kasih Yang Berhormat Menteri.
Berkenaan dengan hak pengguna untuk membuat aduan, saya ingin membuat satu aduan
di sini juga. Kebelakangan ini tiket kapal terbang dari Kuala Lumpur to Kuching to Sibu to
Miri dan Bintulu ke Sarawak, mana-mana tempat Sarawak harganya telah naik mendadak
sehingga one-way lebih daripada RM1,000. AirAsia pun macam ini, MAS pun macam ini,
economy class pun RM1,000 lebih sampai RM2,000.

Bukan sahaja harga yang mendadak naik tetapi bekalannya pun amatlah kurang.
Umpamanya untuk AirAsia dari Kuala Lumpur to Kuching, the first available ticket now is
17" of October, lebih kurang sebulan dari sekarang dan untuk Kuala Lumpur fo Sibu first
available ticket adalah 23 Oktober. Maka, saya rasa ini tidak memadai dengan hasrat
kerajaan untuk membuka semula ekonomi dan untuk merangsang ekonomi kita.
