DR.22.09.2021 89

Dato’ Sri Tuan Ibrahim bin Tuan Man: Baik, saya sambung . Selain daripada
itu, saya juga mengalu-alukan permohonan projek wakaf air sebagaimana yang saya
bangkitkan tadi. Untuk makluman, projek wakaf air ini kita limit 50,000 satu projek kawasan
luar bandar yang jauh daripada sumber bekalan air awam. Di waktu yang sama kita
mendapat kerjasama dengan KPLB dan KKM, insya-Allah bagi memastikan semua
penduduk luar bandar juga termasuk kawasan-kawasan Orang Asal dapat kita salurkan
bekalan.

Untuk makluman Yang Berhormat Beaufort juga yang membangkitkan isu sama
tentang — Kerajaan Persekutuan komited untuk menyelesaikan masalah bekalan air yang
dihadapi oleh Parlimen Beaufort. Sehingga kini, RM337 juta telah pun diperuntukkan oleh
Kerajaan Persekutuan secara pinjaman bagi melaksanakan lima buah projek bekalan air
dan kesemuanya telah pun siap sepenuhnya. Tambahan peruntukan secara langsung
sebanyak RM18.3 juta diperuntukkan bagi melaksanakan program bekalan NRW yang
melibatkan tiga pakej yang mana dijangka siap sepenuhnya pada Oktober 2022.

Namun masalah bekalan air berlarutan masih timbul. Antaranya akibat daripada
masalah pengepaman air mentah ke loji rawatan air disebabkan muka sauk yang cetek
dan berlumpur dan kerosakan peralatan pam dan sistem penapisan serta kadar
kebocoran paip atau NRW yang masih tinggi di daerah Beaufort hingga mencecah 60
peratus kadar NRW.

Puan Rusnah binti Aluai [Tangga Batu]: Yang Berhormat Menteri.

Dato’ Sri Tuan Ibrahim bin Tuan Man: Ini adalah antara isu besar yang kita
hadapi. Sebagai langkah penyelesaian, telah pun dilaksanakan oleh Jabatan Air Negeri
Sabah dengan menyiapkan kerja-kerja membina ‘veer’ bagi memudahkan pengaliran air
masuk ke muka sauk pada tahun 2019. Selain daripada itu, Jabatan Air Negeri Sabah
juga turut melaksanakan kerja-kerja pembersihan muka sauk, pembaikan peralatan, pam
dan paip bocor secara berkala. Dalam hal ini, peranan Jabatan Air Negeri Sabah selaku
operator air di negeri adalah amat penting untuk memastikan semua kerja operasi dan
penyelenggaraan dilaksanakan dengan sebaik mungkin.

Puan Rusnah binti Aluai [Tangga Batu]: Yang Berhormat Menteri. Saya ingin
mengetahui — masa tinggal tiga minit lebih sahaja lagi. Tadi Yang Berhormat Menteri telah
menyatakan tentang masalah-masalah banjir kilat tetapi dari Yang Berhormat, Tangga
Batu belum dijawab. Adakah ada di dalam senarai untuk masalah banjir kilat di Tangga
Batu ini sebab orang-orang di Tangga Batu semua sudah pasang telinga, sudah tengok
TV untuk mengetahui jawapan? Terima kasih.

Dato’ Sri Tuan Ibrahim bin Tuan Man: Ya Allah, saya ada kekangan masa. Saya
akan jawab secara bertulislah. Insya-Allah.

Isu kita ada dua lagi. Satu isu perubahan iklim. Untuk makluman Yang Berhormat
Raub, format panduan bagi pengiraan...

Datuk Ahmad Jazlan bin Yaakub [Machang]: Yang Berhormat Menteri.

Dato’ Sri Tuan Ibrahim bin Tuan Man: ...GHG yang melibatkan pengiraan
pelepasan dan penyerapan GHG yang diterima pakai dunia telah pun ditetapkan di bawah
Konvensyen Rangka Kerja Perubahan Iklim Pertubuhan Bangsa-bangsa Bersatu
(UNFCCC) yang digunakan dalam pelaporan National Communication dan Biennial
Update Reports (BUR) sejak tahun 2006. Untuk makluman Yang Berhormat, strategi
jangka panjang pembangunan rendah karbon sedang dibangunkan dan dijangka siap
pada akhir tahun 2022. Pembangunan unjuran dan analisis dijalankan dengan
menggunakan beberapa model yang berperanan untuk menyokong evidence-based
policy yang akan menentukan hala tuju Dasar Karbon Negara. Ini adalah dengan
mengambil kira impak dasar-dasar dan potensi pengurangan GHG daripada tindakan-
tindakan mitigasi perubahan iklim negara yang boleh dicapai sehingga tahun 2050.

Untuk makluman Yang Berhormat Raub juga, KASA bersama dengan
Kementerian Pengangkutan telah pun memuktamadkan memorandum Jemaah Menteri
mengenai Pelan Pembangunan Mobilit! Rendah Karbon (LCMB). Dokumen ini dirangka
