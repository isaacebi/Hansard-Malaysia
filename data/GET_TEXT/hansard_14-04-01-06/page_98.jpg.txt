88 DR.22.09.2021

[Tuan Yang di-Pertua mempengerusikan Mesyuarat]

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Terima kasih banyak.

Tuan Karupaiya a/l Mutusami [Padang Serai]: Yang Berhormat Menteri,
Padang Serai.

Dato’ Sri Tuan Ibrahim bin Tuan Man: Ya, Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Yang Berhormat
Menteri, terima kasih Tuan Yang di-Pertua. Di kawasan saya, Parlimen Padang Serai,
kerap kali paip pecah dan tekanan air kurang. Apabila kita check tengok, mereka beritahu,
paip yang dipasang itu lebih kurang 30 tahun, 40 tahun dahulu. Maknanya semuanya
sudah luput dah. Selain daripada itu juga, apabila dia buka air, pressure air kuat sedikit,
didapati paip semua pecah. Kebanyakan rumah yang dua tingkat ini, air tidak dapat naik.
Ini disebabkan saya tanya pada SADA, walaupun SADA ini under negeri Kedah, tetapi
apabila SADA beritahu apabila dia buka paip pressure kuat sedikit, banyak paip akan
pecah. So masalah ini rakyat akan sentiasa call kita macam mana, macam mana, macam
mana. So saya harap Menteri berhubung dengan negeri Kedah untuk selesaikan masalah
ini. Terima kasih Yang Berhormat Menteri.

Tuan Chan Foong Hin [Kota Kinabalu]: Ya, Yang Berhormat Menteri. Yang
Berhormat Menteri, Kota Kinabalu.

Dato’ Sri Tuan Ibrahim bin Tuan Man: Boleh. Sedikit sahaja.

Tuan Chan Foong Hin [Kota Kinabalu]: Ya, sedikit sahaja. Tadi yang masa
Menteri gulung untuk rancangan tebatan banjir, saya pernah bawa isu rancangan tebatan
banjir di Kota Kinabalu. So saya harapkan Menteri dapat mempertimbangkan masukkan
di Likas Barrage dalam RMKe-12. Terima kasih.

Dato’ Sri Tuan Ibrahim bin Tuan Man: Isu yang dibangkitkan oleh kedua-dua
orang Yang Berhormat tadi agak berbeza sedikit.

Isu yang berlaku yang dibangkitkan oleh Yang Berhormat Padang Serai tadi
adalah melibatkan soal penggantian paip. Kita akui bahawa sesetengah negeri termasuk
Kedah, kadar NRW nya sangat tinggi. Sebagaimana yang dibangkitkan bahawa paip ini
tempoh hayatnya antara 35 ke 40 tahun dan sebahagian paip yang ada ini perlu ditukar.
Saya akui bahawa apabila penukaran dibuat, tekanan air akan lebih tinggi, yang
menyebabkan berlaku pula kawasan-kawasan lain yang akan pecah dan sebagainya.
Namun perkara ini sebenarnya dalam jadual di peringkat kita, di peringkat Bahagian
Bekalan Air (BBA) bersama dengan agensi kerajaan negeri, kita ada tiga pendekatan
dalam menyelesaikan masalah NRW di seluruh negara.

Apa yang dibangkitkan oleh Yang Berhormat Kota Kinabalu berhubung dengan
soal bekalan air di kawasan Kota Kinabalu, saya telah sebutkan tadi bahawa bekalan air
bagi Sabah dan Sarawak diuruskan oleh jabatan air di Sabah dan Sarawak. Untuk
makluman semua, perkara ini sebenarnya dalam perbincangan pihak kami dengan
kerajaan negeri di Sabah tentang isu yang dibangkitkan oleh Yang Berhormat dan ini
memerlukan suatu masa sedikit. Saya akui bahawa perkara-perkara yang dibangkitkan
oleh Yang Berhormat di luar daripada bidang kuasa ataupun kuasa di peringkat
kementerian, kita akan berurusan dengan pihak jabatan bekalan air negeri, khususnya di
Sabah bagi menyelesaikan perkara yang dibangkitkan oleh Yang Berhormat. Terima
kasih.

Sedikit tambahan maklumat ialah yang dibangkitkan tadi tentang SADA. Untuk
makluman, lima projek sedang berjalan sekarang untuk penukaran paip dan hampir
keseluruhannya bernilai lebih kurang dalam RM1 bilion untuk kita atasi masalah NRW di
Kedah.

Tuan Karupaiya a/l Mutusami [Padang Serai]: Terima kasih Yang Berhormat
Menteri.
