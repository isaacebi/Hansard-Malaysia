DR.22.09.2021 121

namakan PEMUDAH IPTS. PEMUDAH IPTS kita akan discuss, sit down, duduk bersama
dengan mereka dan kita akan berbincang dan membuat engagement.

Akan tetapi pandangan Yang Berhormat Muar itu, kita ambil kira dan saya
berharap pegawai dapat membuat catatan dan kemudian kita buat engagement.
Mengenai pengurangan yuran di IPTS pula, kita telah membuat engagement selepas
sahaja saya berhubung dengan Yang Berhormat Muar, kita telah membuat engagement
tetapi nanti akan ada jawapan sedikit mengenai isu yang kita akan utarakan.

Akan tetapi mengenai penubuhan IPTS ataupun PEMUDAH IPTS itu, kita sudah
bentuk empat kumpulan kerja teknikal iaitu satu, TWG 1 iaitu polisi, governance dan
prosedur. TWG 2, kelestarian, kewangan IPTS dan yang ketiga pula, kualiti pelajar
program institusi dan yang keempat, pengantarabangsaan dan juga promosi. Jadi, insya-
Allah kita akan berhubung dengan Yang Berhormat sendiri untuk mendapatkan apa-apa
juga maklum balas daripada Yang Berhormat.

Saya hendak meneruskan jawapan dengan menjawab persoalan yang
dibangkitkan oleh Yang Berhormat Pontian mengenai tawaran baharu dari kerajaan
tentang PTPTN. Untuk makluman Yang Berhormat, mengambil kira kesan wabak penyakit
COVID-19 kepada ekonomi negara yang mengakibatkan kehilangan dan kekurangan
sumber pendapatan kepada peminjam PTPTN. Kerajaan telah bersetuju memberi
penangguhan bayaran balik pinjaman pendidikan kepada semua peminjam PTPTN
selama enam bulan bermula 19 Mac 2021.

Seterusnya, kerajaan telah melanjutkan tempoh penangguhan tersebut selama
tiga bulan lagi sehingga 31 Disember. Secara keseluruhan, penangguhan ini telah
memanfaatkan kepada 1.5 juta peminjam dengan jumlah keseluruhan anggaran bayaran
balik yang ditangguhkan adalah sebanyak RM1.125 bilion.

Atas dasar keprihatinan pula, kita sambung semula penangguhan bayaran balik
ini untuk tahun 2021 di mana kerajaan telah bersetuju untuk memanjangkan inisiatif
penangguhan bayaran balik pinjaman seperti berikut iaitu selama tiga bulan kepada
peminjam yang terkesan di antara Januari hingga Mei 2021 dan seterusnya sambung lagi
tiga bulan kepada peminjam yang terkesan di antara Jun hingga Oktober 2021.

Seterusnya, kementerian juga ingin mengucapkan terima kasih kepada Ahli Yang
Berhormat Pontian atas cadangan untuk menghapuskan 10 peratus daripada hutang
PTPTN. Pihak PTPTN memerlukan kajian lanjut yang lebih terperinci mengenai perkara
ini. Hasil daripada kajian ini, kita akan minta kelulusan dan pertimbangan daripada pihak
MOF untuk meluluskan permohonan ini. Dalam pada itu, PTPTN telah memberikan 100
peratus perlepasan bayaran balik pinjaman kepada peminjam PTPTN kategori B40 dan
M40 yang mendapat ijazah sarjana muda kelas pertama.

Tuan Yang di-Pertua, Skim Simpanan Pendidikan Nasional (SSPN) telah
diperkenalkan dengan matlamat utama untuk mendidik serta memupuk budaya
penabungan awal di kalangan masyarakat bagi tujuan pendidikan tinggi. Daripada segi
pengurusan dana, skim pinjaman pendidikan dan SSPN adalah diuruskan secara
berasingan. Hasil keuntungan pelaburan deposit SSPN ini akan dikembalikan kepada
pendeposit dalam bentuk dividen tahunan selaras dengan konsep pematuhan syariah
SSPN.

01950

Secara umumnya, PTPTN tidak boleh menggunakan keuntungan daripada
pelaburan SSPN untuk menghapuskan ataupun mengurangkan hutang penerima PTPTN.
Walau bagaimanapun, secara tak langsung, penabungan awal serta konsisten di dalam
SSPN akan mengurangkan kebergantungan masyarakat kepada pembiayaan ataupun
pinjaman pendidikan oleh PTPTN, seterusnya mengurangkan kadar keberhutangan di
kalangan graduan di masa hadapan. Kerajaan prihatin dan akan terus memastikan
kebajikan rakyat dijaga, tapi dalam waktu yang sama, perlu melindungi sumber yang ada
agar sentiasa dalam keseimbangan dan kekal lestari.

Yang Berhormat Dungun pula ada memberi cadangan berkaitan pengurangan
yuran IPTS dan juga ada dibangkitkan oleh Yang Berhormat Muar apabila saya berhubung
