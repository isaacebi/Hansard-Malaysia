128 DR.22.09.2021

khususnya ibu-ibu baru diberikan insentif kepada majikan-majikan supaya mereka
menggajikan ibu-ibu yang mengambil pendirian untuk kembali semula dalam sektor-sektor
kerja. Tidak cukup sekadar untuk memberikan advice ataupun a form of pendidikan sahaja
tetapi selagi majikan tidak diberikan insentif secara financial untuk berikan pekerjaan
kepada ibu-ibu baru agak sukar untuk ibu-ibu selepas meninggalkan sektor kerja untuk
kembali semula.

Saya berharap Yang Berhormat Menteri boleh bekerjasama dengan Yang
Berhormat Menteri Kewangan untuk pastikan ada financial incentive supaya majikan
memberikan kerja-kerja kepada ibu-ibu yang telah meninggalkan sektor pekerjaan sekian
lama. Terima kasih, Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Muar. Sila, Yang Berhormat Menteri sambung.

Tuan Karupaiya a/l Mutusami [Padang Serai]: Yang Berhormat Menteri,
Padang Serai, sedikit. Saya juga sokong cadangan Yang Berhormat Muar. Di samping itu
juga kita mesti galakkan wanita-wanita yang ibu tunggal yang sering ada anak-anak
apabila mereka pergi minta kerja dan sebagainya tidak dapat.

So, walaupun kita kebajikan ada bantu dia orang tetapi sekiranya mereka tidak
teruskan dengan kerja-kerja walaupun kerja itu sebagai cleaner ataupun lain-lain juga
perlulah digalakkan dan juga mesti beri peluang kepada mereka. Terima kasih Yang
Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Padang Serai. Sila Yang Berhormat Menteri, teruskan.

Datuk Seri Rina binti Mohd Harun: Terima kasih kepada Yang Berhormat Muar
dan juga Yang Berhormat Padang Serai yang begitu prihatin terhadap nasib ibu-ibu.
Memang benar saya- terima kasih atas cadangan yang diberikan oleh Yang Berhormat
Muar dan insya-Allah kita akan sentiasa memperbaiki dan akan bekerjasama dengan
kementerian-kementerian lain bagaimana untuk mempertingkat dan memperkasakan lagi
wanita terutama ibu-ibu yang hendak kembali semula ke dalam bidang pekerjaan.

Oleh kerana itu, kementerian juga prihatin nasib berhubung dengan ibu bapa yang
akan kembali bekerja khususnya golongan ibu. Sebagai salah satu mekanisme
menggalakkan ibu untuk kembali bekerja, kerajaan juga telah menyediakan kemudahan
sebanyak 5,017 buah taska berdaftar di seluruh negara. Daripada jumlah tersebut
sebanyak 310 buah taska merupakan taska di tempat kerja.

Jadi, kita hendak bagikan juga tempat untuk mereka ini menghantar anak-
anaknya supaya anak-anak ini juga berada dalam keadaan yang selamat. Saya juga
berterima kasih kepada cadangan yang telah diberikan oleh Yang Berhormat Padang
Serai tadi. Ibu-ibu tunggal yang kita lihat dalam keadaan sekarang ini pun ramai.

Mereka bukan tidak hendak cari peluang pekerjaan. Bila kita tengok daripada
unemployment rate itu mereka bukan tidak hendak tetapi disebabkan dalam keadaan
situasi mereka. Oleh kerana itu, saya di pihak kementerian kita suka hendak
mencadangkan agar diperbanyakkan lagi flexible working hours ini yang boleh
dipraktikkan oleh syarikat-syarikat supaya mereka ini boleh juga bekerja. Mungkin juga
dalam satu hari mereka hanya boleh bekerja dalam masa empat jam, jadi ini perlu juga
diperbanyakkan.

Jadi saya harap kita juga akan bekerjasama dengan Kementerian Sumber
Manusia supaya kita dapat memperkenalkan flexible working hours ini khususnya kepada
wanita-wanita yang mereka tidak boleh bekerja mungkin satu hari dalam tempoh masa
kerja yang lama kerana ada anak yang perlu dijaga di rumah, insya-Allah. Terima kasih.

Tuan Yang di-Pertua, seterusnya soalan daripada Yang Berhormat Batang Lupar
dan juga Yang Berhormat Port Dickson. Untuk makluman yang bertanyakan tentang
norma baharu yang rata-rata melibatkan urusan syarat atas talian turut mendedahkan
pelbagai pihak dengan risiko gangguan seksual secara maya.
