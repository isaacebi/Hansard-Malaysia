28 DR.22.09.2021

berintensifkan modal dan teknologi. Pembaharuan kepada agenda pelaburan_ ini
melibatkan lima teras utama iaitu:

(i) meningkatkan ekonomik kompleksiti;
ii) mewujudkan pekerjaan bernilai tinggi;
iii) meningkatkan integrasi rangkaian ekonomi serantau dan global;

iv) | membangunkan kluster baharu dan sedia ada; dan

(
(
(
(v) mempertingkatkan keterangkuman ataupun inclusivity.

Tuan Yang di-Pertua, NIA akan memberi fokus kepada sektor yang mempunyai
potensi ekonomi yang signifikan dan lestari dalam jangka masa panjang, dengan
menekankan elemen environment, social and governance (ESG). Meskipun berhadapan

dengan situasi pandemik COVID-19 yang mencabar, Malaysia masih kekal kompetitif dan
berdaya saing dalam menarik pelaburan ke dalam negara.

Kerajaan yakin bahawa kedudukan Malaysia yang strategik, persekitaran
perniagaan dan ekosistem yang kondusif serta inisiatif-inisiatif strategik berkaitan
pelaburan akan terus menjadikan Malaysia sebagai destinasi pelaburan terpilih di rantau
ini. MITI mengulangi tekad untuk terus mengadakan libat urus dengan semua kedutaan
asing dan juga dewan-dewan perniagaan antarabangsa seperti AMCHAM, JACTIM,
EUROCHAM, KOCHAM dan lain-lain dalam memperkukuhkan hubungan perdagangan
dan pelaburan dengan pelabur-pelabur asing.

Maju ke hadapan, kerajaan akan terus mengambil tiga pendekatan utama seperti
berikut dalam mencergaskan ekonomi negara. Pertama, Program Imunisasi COVID-19
Kebangsaan (PICK) sebagai pemangkin untuk membuka semula ekonomi secara selamat
dan bersistematik. Perkembangan ini merupakan landasan terbaik dalam merangsang
permintaan domestik.

Kedua, kerajaan juga akan terus memperkukuhkan asas-asas ekonomi negara
melalui pelaksanaan dasar-dasar perdagangan dan pelaburan yang terbuka, telus dan
mesra perniagaan — business-friendly government. \ni termasuklah usaha-usaha yang
sedang dijalankan oleh kerajaan bagi meratifikasikan CPTPP dan RCEP yang kita
bincangkan dalam sesi soal jawab pada pagi semalam.

Ketiga, Malaysia akan terus mensasarkan pelaburan yang berkualiti tinggi, yang
berorientasikan teknologi termaju berpandukan NIA yang turut memberi fokus kepada
kelestarian jangka masa panjang dengan menekankan elemen alam sekitar, sosial dan
tadbir urus.

Tuan Yang di-Pertua, untuk makluman Yang Berhormat Pontian, dasar
pembangunan ekonomi negara yang digariskan dalam Rancangan Malaysia Ke-12 akan
dijajarkan dengan Wawasan Kemakmuran Bersama dengan matlamat untuk membangun
secara mampan seiring dengan pengagihan ekonomi yang adil, saksama dan inklusif
pada semua peringkat kumpulan pendapatan, etnik, wilayah dan rantaian bekalan.

Yang Berhormat Pontian, Microsoft komited untuk mendukung dasar ekonomi
digital Malaysia dan menyegerakan transformasi digital di sektor awam dan swasta.
Dijangkakan 800 peluang pekerjaan berkemahiran tinggi dan sederhana dalam ekosistem
digital ekonomi akan dapat diwujudkan menerusi pembukaan pusat data di Sedenak.

Pelaburan ini telah mendorong keputusan Microsoft untuk membuat pelaburan
tambahan sebanyak RM4.2 bilion di bawah inisiatif Bersama Malaysia bagi menubuhkan
tiga buah pusat data bermula di Cyberjaya yang akan memperkasakan kemahiran digital
dan teknologi untuk satu juta orang warga Malaysia menjelang akhir tahun 2023. Ini akan
dilaksanakan oleh pihak Microsoft menerusi beberapa pendekatan termasuk latihan dan
penempatan industri serta penyediaan kursus teknikal.

Tuan Yang di-Pertua, Yang Berhormat Raub membangkitkan mengenai...

Datuk Seri Haji Anmad bin Haji Maslan [Pontian]: Yang Berhormat Gombak,
boleh mencelah? Yang Berhormat Gombak.
