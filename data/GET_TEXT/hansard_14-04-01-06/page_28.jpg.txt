18 DR.22.09.2021

bawah Rancangan Malaysia Ketiga, waktu itu dikenali sebagai Program Perumahan
Awam Kos Rendah (PAKR).

Namun, program ini disemarakkan lagi dan dijenamakan semula sebagai Program
Perumahan Rakyat bermula pada tahun 2002 sehinggalah sekarang. Sebagai
kementerian yang menjaga keperluan perumahan rakyat pelbagai lapisan, KPKT sentiasa
berusaha untuk memastikan unit-unit PPR yang dibangunkan dapat disiapkan dan
diserahkan mengikut perancangan yang telah ditetapkan.

Kerajaan melalui KPKT menyediakan dua jenis program PPR iaitu PPR dimiliki
dan juga PPR disewa. PPR dimiliki adalah unit PPR yang dijual kepada pemohon yang
berkelayakan manakala PPR disewa ditawarkan kepada rakyat yang masih belum
berkemampuan untuk memiliki kediaman.

Sejak diperkenalkan pada tahun 1982 dan kemudiannya pada tahun 2002 dengan
jenama PPR, sebanyak 154 buah projek PPR yang disewa mahupun dimiliki telah siap
dibina yang menyediakan sejumlah 97,146 unit rumah. Merujuk soalan asal Yang
Berhormat, dalam tempoh tahun 2018 sehingga kini sebanyak 26 buah projek
merangkumi 11,710 buah unit rumah PPR yang telah siap dibina, sebanyak 28 buah
projek merangkumi 10,570 unit rumah yang sedang dalam pembinaan manakala 11 buah
projek yang merangkumi 4,120 unit rumah yang berada dalam peringkat perancangan di
seluruh negara.

Kerajaan akan terus komited dalam menyediakan PPR kepada golongan B40 dan
kerajaan akan sentiasa bekerjasama dengan kerajaan negeri bagi memastikan usaha ini
dapat diteruskan untuk mengenal pasti cadangan lokasi yang bersesuaian untuk program-
program perumahan mampu milik terutamanya untuk B40 di bawah KPKT, khususnya
program PPR. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila soalan tambahan pertama.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua, terima kasih Yang Berhormat Menteri atas jawapan. Saya ucapkan terima
kasih atas perincian yang diberikan salah satu daripada masalah yang kita lihat terutama
apabila ada dasar setengah daripada unit-unit rumah ini disewa dan setengah dimiliki ialah
isu maintenance ataupun penyelenggaraan dan timbul masalah apabila dalam satu
bangunan contohnya sekiranya ada dia jadi macam patchwork dengan izin.

Adakah dasar kerajaan ke hadapan terutama apabila mengambil kira banyak
daripada bangunan yang lebih daripada 20 tahun, 30 tahun keadaannya agak tidak begitu
baik. Mungkin ada perancangan untuk dibangunkan semula. Jadi, pohon penjelasan
tentang isu patchwork antara yang dimiliki dan yang disewa serta perancangan untuk
pembangunan semula. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Sila Yang Berhormat Menteri.

Dato’ Sri Reezal Merican bin Naina Merican: Terima kasih banyak Yang
Berhormat. Memang salah satu daripada the challenge, cabaran yang dihadapi oleh KPKT
merupakan soal penyelenggaraan. Sememangnya Kerajaan Persekutuan telah
melakukan apa yang disebut sebagai Tabung Penyelenggaraan Perumahan (TPPM) dan
juga Program Penyelenggaraan Perumahan Malaysia bagi tujuan untuk pertamanya
membantu perumahan berstrata kos rendah awam dan juga swasta untuk membaik pulih,
menyelenggarakan harta bersama.

Soalan yang ditanya oleh Yang Berhormat Lembah Pantai tadi ini adalah soalan
yang menyentuh tentang soal penyelenggaraan. Kalau daripada segi di kawasan Yang
Berhormat sendiri saya rasa ada lebih kurang 5,656 unit yang dibangunkan dan dibina
oleh KPKT. Kesemuanya telah pun diserahkan di bawah DBKL. Saya memahami ada di
kalangan Kampung Limau, Apartment Putra Ria, saya pernah jadi Satpol sana saya tahu
kawasan-kawasan tersebut yang ada dijual dan ada yang disewakan.

Akan tetapi dalami soal penyelenggaraan yang di bawah TPPM ini ia tidak memilih
kalau kita turun maka kita akan lihat keperluan-keperluan untuk mewajahkan semula
