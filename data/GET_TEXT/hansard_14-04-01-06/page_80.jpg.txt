70 DR.22.09.2021

anggap sebelum ini, hipotesis itu tidak berapa betul. Jadi, kita kena mengkaji secara
mendalam mengenai perkara ini. Itu adalah Dasar Kabotaj.

Saya ingin, untuk menghormati Yang Berhormat Bagan yang _ telah
membangkitkan soal Dasar Kabotaj. Oleh sebab kesuntukan masa, saya cuma secara
ringkas saya terangkan.

01620

Yang Berhormat, pengecualian yang diberikan sebelum ini hanya merujuk kepada
pengecualian ke atas proses pengesahan ketiadaan kapal tempatan yang perlu diperolehi
oleh semua kapal asing yang ingin memohon untuk mendapatkan Domestic Shipping
License (DSL). Kapal-kapal asing masih perlu memiliki DSL yang sah sebelum ia
memulakan operasi di pengairan negara.

Pengecualian diberikan sejak 1 April 2019 berikutan isu kelewatan pengeluaran
DSL, namun dengan penambahbaikan yang telah dilaksanakan termasuklah penggunaan
sistem eDSL, proses pengesahan telah dapat dipercepatkan. Kementerian
Pengangkutan juga telah menyediakan garis panduan yang terperinci berhubung dengan
proses rundingan dan mediasi dengan mengambil kira keperluan seperti mana yang
dipohon oleh MIDA.

Selain itu, walaupun pengecualian tersebut telah dibatalkan, kapal-kapal asing
yang terlibat dengan pembaikan kabel dasar laut masih diberikan DSL untuk beroperasi
di perairan negara. Ini dibuktikan dengan kelulusan sebanyak 10 DSL telah diberikan
kepada dua buah kapal asing ASEAN Explorer dan ASEAN Restorer bagi tempoh
Disember 2020 sehingga Ogos 2021. Malahan kelulusan DSL telah dikeluarkan dalam
tempoh tiga hari sahaja berbanding lima atau tujuh hari sebelum ini. Kementerian
Pengangkutan berpandangan kerajaan perlu...

Tuan Loke Siew Fook [Seremban]: Minta penjelasan.

Datuk Seri Ir. Dr. Wee Ka Siong: Sekejap, nanti saya bagi ya, Yang Berhormat.
Kementerian Pengangkutan berpandangan kerajaan perlu mengimbangi usaha-usaha
membina kapasiti industri perkapalan tempatan, meningkatkan keupayaan dalam sektor
perkhidmatan domestik, mengurangkan kebergantungan negara kepada kapal asing serta
memastikan keselamatan dan kedaulatan negara terjamin dengan mengurangkan
pengoperasian kapal asing di Perairan Malaysia dengan pertimbangan-pertimbangan
yang lain. Perkara ini akan dibincangkan secara menyeluruh.

Untuk makluman Yang Berhormat juga, Kementerian Pengangkutan akan
membentangkan dasar ini kepada Jemaah Menteri pada awal Oktober 2021 setelah
menerima ulasan daripada semua kementerian dan agensi tersebut untuk menentukan
hala tuju berkaitan dengan dasar ini. Ya, Yang Berhormat Seremban.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Seremban.

Tuan Loke Siew Fook [Seremban]: Terima kasih, Tuan Yang di-Pertua. Yang
Berhormat Ayer Hitam, saya rasa jawapan yang diberikan oleh Yang Berhormat tadi
adalah membawa kontradiksi kepada jawapan Yang Berhormat sendiri pada tahun lepas
dalam Dewan yang mulia ini semasa perbahasan kita berkenaan isu ini. Pada ketika itu,
Yang Berhormat mengatakan bahawa negara kita ada syarikat perkapalan yang boleh
memberikan perkhidmatan itu. Ada localized vessel yang diperlukan itu, yang Malaysian
flag.

Akan tetapi jawapan tadi, Yang Berhormat kata sendiri pengecualian tetap
diberikan untuk kapal asing. Membuktikan bahawa kini sebenarnya tidak ada lagi kapal
yang diperlukan iaitu di DP2. Masih tidak ada dalam market di Malaysia ini. Itu sebabnya
pengecualian diperlukan untuk memastikan supaya syarikat-syarikat telco ini, yang
hendak melabur dalam negara kita — dapat tarik mereka supaya Malaysia menjadi lebih
kompetitif, itu isunya.

Jadi sebab itu, kita memberikan pengecualian semasa Pakatan Harapan menjadi
harapan dan sekarang ini isu ini telah menjadi perhatian syarikat-syarikat telco yang
