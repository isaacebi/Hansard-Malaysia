DR.22.09.2021 109

Saya berharap mungkin pegawai-pegawai di kementerian boleh lakukan perkara
ini to set the right standard and action pada tahun yang akan datang tidak akan ada lagi
yang berani. Terima kasih Yang Berhormat Menteri.

Dato Sri Alexander Nanta Linggi: Terima kasih Yang Berhormat Kangar, kita
ambil perhatian apa yang dibangkitkan oleh Yang Berhormat Kangar tadi. Jadi, kita akan
melihatlah apa kita boleh buat.

Jadi, saya akan bincang dengan pegawai bagaimana hendak saya akan majukan
penjelasan secara bertulis kepada Yang Berhormat Kangar.

Tuan Noor Amin bin Ahmad [Kangar]: Terima kasih Yang Berhormat Menteri.

Dato Sri Alexander Nanta Linggi: Okey dan Yang Berhormat Muar, terima kasih
kerana Yang Berhormat Muar ini saya ingat apa, mengetahuilah apa kami depani selama
ini dan akan berterusan kerana dengan isu-isu harga ayam ini yang akan sering naik turun.
Saya berharap kalau Yang Berhormat Muar ada cadangan, tolonglah kami di KPDNHEP.
ini majukan apa cadangan-cadangan yang terbaik supaya kita dapat sama-sama
membela rakyat kita.

Yang Berhormat Muar, saya hendak yakinkan Yang Berhormat Muar ini.
Sekarang pun kami telah membuat beberapa perbincangan dan ada idea pada petang
semalam. Saya bersama Yang Berhormat Menteri Pertanian dan Industri Makanan juga
berbincang. Kita ada perancangan tetapi belum dapat saya dedahkan atau pun umumkan
sekarang, yang agak tegas sedikit ya. Jadi, tindakan yang kita akan ambil untuk
mengelakkan. Jadi Yang Berhormat terima kasih.

Tuan Charles Anthony Santiago [Klang]: Yang Berhormat Menteri.
Dato Sri Alexander Nanta Linggi: Saya sudah ambil masa sebenarnya .
Dato’ Mahfuz bin Haji Omar [Pokok Sena]: Yang Berhormat, saya ada bangkit.

Dato Sri Alexander Nanta Linggi: Tuan Yang di-Pertua, saya ada tiga pages
sedikit lagi.

Dato’ Mahfuz bin Haji Omar [Pokok Sena]: Saya ada bangkit isu kenaikan racun
pertanian, racun pertanian khususnya racun padi.

Tuan Yang di-Pertua: Yang Berhormat Pokok Sena.
Dato’ Mahfuz bin Haji Omar [Pokok Sena]: Yang Berhormat Menteri.

Tuan Charles Anthony Santiago [Klang]: Yang Berhormat Menteri, saya berkait
dengan harga, kawalan harga.

Dato Sri Alexander Nanta Linggi: Sebenarnya Tuan Yang di-Pertua. Okey,
Yang Berhormat Pasir Mas, Yang Berhormat Labuan, Yang Berhormat Kepong, Yang
Berhormat Kemaman, Yang Berhormat Kota Samarahan, Yang Berhormat Kapar, Yang
Berhormat Kubang Pasu, Yang Berhormat Sibu yang tak sempat saya jawab, saya akan
pastikan KPDNHEP akan menghantar secara bertulis penjelasan ataupun jawapan dan
kalau ada keperluan juga maklumat yang lain, tulis kepada kami. Kami rela sepanjang
masa untuk memperjelaskan apa jua ya. Biar saya habiskan.

Tuan Yang di-Pertua: Dua minit.

Dato Sri Alexander Nanta Linggi: Terima kasih Tuan Yang di-Pertua.
Berhubung isu harga kit ujian pantas yang telah dibangkitkan oleh Yang Berhormat
Kepong dan Yang Berhormat Lanang, baru-baru ini kementerian telah menetapkan harga
maksimum kit ujian pantas COVID-19 pada harga RM19.90 di peringkat runcit dan RM16
seunit di peringkat borong.

Penetapan harga ini dibuat dengan kaedah menang-menang, win-win situation
selepas sesi libat urus melibatkan pemain industri, termasuk pihak Klinik dan farmasi
termasuk memberi tempoh yang munasabah kepada industri untuk membuat
penyesuaian harga memandangkan kit ujian ini akan menjadi keperluan mustahak,
mengambil kira pembukaan sektor ekonomi serta pembukaan sekolah pada masa depan.
