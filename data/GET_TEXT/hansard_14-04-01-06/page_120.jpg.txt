110 DR.22.09.2021

Kementerian bersedia bekerjasama dengan Kementerian Kesihatan Malaysia dengan
menambah baik akses pengguna untuk mendapatkan kita tersebut.

Sebagaimana yang saya jelaskan dalam sesi MQT ataupun soalan kepada Yang
Berhormat Menteri pagi semalam, kementerian dalam proses kajian pasaran untuk
menurunkan lagi harga kit ujian pantas supaya lebih mampu milik ataupun lebih mampu
dibeli oleh pengguna tanpa mengabaikan aspek kelangsungan peniaga juga. Tuan Yang
di-Pertua.

Tuan Charles Anthony Santiago [Klang]: Yang Berhormat Menteri. Soalan
penjelasan.

Tuan Yang di-Pertua: Tidak ada masa sudah.

Tuan Charles Anthony Santiago [Klang]: Satu minit sahaja. Terima kasih Tuan
Yang di-Pertua. Terima kasih kerana membangkit isu ini sebab saya percaya bahawa
sebenarnya kos..

Tuan Yang di-Pertua: Right to the point.

Tuan Charles Anthony Santiago [Klang]: Kos kit ujian pantas ini sebenarnya
yang dikatakan tadi oleh Yang Berhormat Menteri ialah lebih kurang RM20 satu orang
tetapi yang selalunya yang gunakan satu keluarga itu adalah lima, enam orang dan ini
menjadi satu tanggungjawab yang besar, satu beban yang besar untuk keluarga yang
miskin.

Oleh kerana itu saya cadang kepada pihak kerajaan supaya have a price siling
yang boleh diterima pakai oleh golongan miskin dan juga pekerja asing yang tinggal di
Malaysia.

#1900

Jikalau di pihak pengusaha tidak ingin untuk adakan ceiling price, maka saya
cadangkan kerajaan sendiri produce and distribute to the people. So that apa yang dibuat
di Taiwan di mana mereka sendiri membuat production dan distribute kepada rakyat
mereka. Kita boleh gunakan cara itu supaya kita memberikan perkhidmatan yang bagus
kepada rakyat Malaysia. Minta pandangan.

Dato Sri Alexander Nanta Linggi: Terima kasih Yang Berhormat Klang. Yang
Berhormat Klang ini perhatian sayalah, selalu amat membantu, very constructive criticism,
kalau criticism pun bukan pada kali ini. Terima kasih dengan cadangan-cadangan yang
baik, sesungguhnya kerajaan akan, ataupun kementerian saya akan mengambil maklum
dan secara serius. Itu boleh dikatakan kaedah yang boleh kita mungkin kita laksanakan
tetapi perlu dibincangkan juga.

Tuan Yang di-Pertua, sebenarnya kelmarin pun saya sudah bermesyuarat secara
Zoom bersama Menteri Kesihatan dan ini yang dibincangkan tadi. Bukan sekadar
menurunkan harga kit ujian pantas ini, harga vaksinasi di klinik pun kita, pihak
Kementerian Kesihatan tetapi bukan hendak buat penjelasan bagi pihak mereka, cuma
hendak memberitahulah kepada Dewan ini sekadar saya berucap bersama dengan
KPDNHEP, MOH melihat kepada bagaimana kita menurunkan juga. Akan tetapi biarlah
Menteri Kesihatan sendiri yang menjelaskan itu dengan lebih mendalam.

Tuan Yang di-Pertua, biar saya teruskan dan habis. Di kesempatan ini saya ingin
mengucapkan terima kasih kepada Ahli-ahli Yang Berhormat yang telah mengambil
bahagian dalam perbahasan pada kali ini. Saya percaya pandangan dan cadangan Ahli-
ahli Yang Berhormat dapat membantu memperkukuhkan lagi rasa dan tanggungjawab
yang telah diamanahkan kepada kementerian KPDNHEP ini untuk dilaksanakan. Mudah-
mudahan setiap perkara yang dibahaskan pada hari ini akan membawa keberkatan
kepada kita semua.

Kita semua baru sahaja meraikan Hari Malaysia dan dengan mengambil
semangat Keluarga Malaysia, marilah sama-sama kita berganding bahu membawa
negara kita keluar daripada kemelut kesihatan dan ekonomi yang getir oleh sebab kunci
kejayaan kita adalah kesatuan dan semangat cintakan negara.
