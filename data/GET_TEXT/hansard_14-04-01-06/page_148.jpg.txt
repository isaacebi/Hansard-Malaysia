138 DR.22.09.2021

Timbalan Yang di-Pertua [Dato' Mohd Rashid Hasnon]: Sila Yang Berhormat.

Tuan M. Kulasegaran [Ipoh Barat]: Yang Berhormat, saya hendak tanya
mengenai MyFutureJobs ini. Adakah ia telah mengambil alih semua kerja Jobs Malaysia?
Itu soalan saya nombor satu. Nombor dua adalah saya difahamkan RM250 juta telah
diagihkan diberi kepada HRDF Corp dan saya difahamkan wang itu telah habis diguna
untuk place & train. Adakah ini benar? Apakah usaha-usaha dalam keadaan sedemikian?

Datuk Seri M. Saravanan: Tuan Yang di-Pertua, MyFutureJobs telah mengambil
alih peranan Jobs Malaysia sebagai portal kebangsaan di bawah Kementerian Sumber
Manusia terletak di bawah PERKESO.

Kedua, soalan mengenai RM250 juta disalurkan kepada Pembangunan Sumber
Manusia Berhad. Saya akan semak sama ada semuanya sudah digunakan atau pun
masih ada lagi dan saya akan beri secara bertulis.

Timbalan Yang di-Pertua [Dato' Mohd Rashid Hasnon]: Secara bertulis boleh.

Datuk Seri M. Saravanan: Bagi menyediakan belia berkemahiran dan
meningkatkan kualiti hidup rakyat, kementerian juga komited untuk memberikan latihan
kemahiran kepada rakyat Malaysia melalui Sistem Pensijilan Kemahiran Malaysia.

02100

Sebanyak tiga kaedah pelaksanaan latihan iaitu Sistem Latihan Program
Bertauliah, Sistem Latihan Dual Nasional dan Pengiktirafan Pencapaian Terdahulu
dilaksanakan oleh Jabatan Pembangunan Kemahiran. Sehingga 31 Ogos 2021, lebih dua
juta Sijil Kemahiran Malaysia, Diploma Kemahiran Malaysia serta Diploma Lanjutan
Kemahiran Malaysia telah di anugerahkan kepada individu yang kompeten. Sehubungan
dengan itu, kerajaan akan sentiasa komited dalam usaha membantu rakyat knhususnya
siswazah mendapatkan pekerjaan serta memastikan kadar pengangguran di Malaysia
adalah terkawal.

Tuan Yang di-Pertua, seterusnya Yang Berhormat Bagan mencadangkan lebih
banyak peluang pekerjaan ditumpukan kepada golongan muda. Kerajaan_ prihatin
keperluan golongan muda dan menyediakan peruntukan sebanyak RM125 juta kepada
Pembangunan Sumber Manusia Berhad untuk melaksanakan inisiatif place & train di
bawah Program Janapreneur yang menyasarkan belia lepasan sekolah dan graduan.
Inisiatif ini juga membuka peluang...

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Datuk Seri M. Saravanan: Kepada 30,000 orang...

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
sikit pertanyaan.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Saya menghargai usaha
yang dibuat oleh Yang Berhormat Menteri terutamanya berkenaan dengan peluang
pekerjaan dan sebagainya. Mungkin sebelum Yang Berhormat Menteri mengakhiri
perbahasan nanti, kalau boleh menyatakan- kita lihat bahawa terdapat kecenderungan
ramai belia India untuk berkhidmat dalam perkhidmatan awam. Akan tetapi, pada masa
yang sama kita lihat juga ada serba kekurangan, seperti perkhidmatan-perkhidmatan
melibatkan pakaian seragam seperti tentera, Polis Diraja Malaysia, kastam, imigresen dan
sebagainya.

Saya cuma merayu kepada Yang Berhormat Menteri untuk memberi perhatian
kepada perkara ini dan kalau boleh kita cuba dapatkan ramai lagi belia India khususnya
untuk memasuki perkhidmatan awam dan saya menghargai apa-apa usaha yang akan
dilakukan. Mungkin Yang Berhormat Menteri boleh perincikan apakah langkah-langkah
yang bakal diambil oleh kementerian Yang Berhormat Menteri untuk memastikan ramai
lagi belia India akan diberi peluang pekerjaan dalam perkhidmatan awam. Terima kasih.

Datuk Seri M. Saravanan: [Bercakap tanpa menggunakan pembesar suara]
