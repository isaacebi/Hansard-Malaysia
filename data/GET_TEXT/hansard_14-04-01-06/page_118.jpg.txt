108 DR.22.09.2021

Suka saya ingin menyatakan di sini bahawa pihak kementerian tidak memandang
ringan akan isu ini. Untuk makluman, kementerian pada 17 September yang lepas baru-
baru ini telah mengadakan perbincangan bersama Federation of Livestock Farmers
Association of Malaysia untuk mendapatkan input bagi mencari jalan penyelesaian jangka
panjang yang terbaik berkaitan isu ini.

Selain itu, kementerian juga telah mengadakan perbincangan dengan
Kementerian Pertanian dan Industri Makanan untuk memperhalusi cadangan-cadangan
bagi mendapatkan penyelesaian yang terbaik berhubung isu ini. Daripada segi
pemantauan pula, selain daripada aktiviti pemantauan dan penguatkuasaan harian,
kementerian juga telah menggerakkan lebih 1,000 pegawai pemantauan harga dan lebih
2,200 anggota penguat kuasa khusus akan memantau situasi ini.

Sebagai contoh, sepanjang tempoh Pemeriksaan Ops Catut 8.0 iaitu berkaitan
dengan pengeluar, penternak, pengilang dan pemborong ayam yang bermula 8 hingga 22
September 2021. Sebanyak 267 premis telah diperiksa membabitkan 78 pemborong, 38
penternak atau pengeluar pengilang dan 151 peruncit. Daripada pemeriksaan tersebut,
sebanyak 205 notis bertulis semakan harga kepada pemilik premis telah dikeluarkan.

Kementerian juga tidak teragak-agak untuk mengambil tindakan tegas ke atas
peniaga yang mengambil keuntungan yang tidak berpatutan atau tidak munasabah di
bawah Akta Kawalan Harga dan Antipencatutan 2011(AKHAP 2011). Berdasarkan
maklumat, sebanyak 418 premis telah membuat penurunan harga di seluruh negara
berdasarkan libat urus dengan peniaga di peringkat runcit yang menunjukkan penurunan
harga di bawah RM9.50 sekilo. Kementerian akan terus menyalurkan maklumat harga
dalam aplikasi mudah alih Price Catcher bagi membolehkan pengguna membuat
perbandingan harga dalam merancang perbelanjaan.

Kementerian juga mengalu-alukan pengguna untuk menyalurkan aduan kepada
saluran yang telah disediakan. Berhubung isu harga kit ujian pantas.

Tuan Noor Amin bin Ahmad [Kangar]: Yang Berhormat Menteri, boleh minta
sedikit untuk tajuk harga barang. Kangar.

Dato Sri Alexander Nanta Linggi: ...Ya siapa? Yang Berhormat Muar?
Tuan Noor Amin bin Ahmad [Kangar]: Kangar.

Dato Sri Alexander Nanta Linggi: Okey, Yang Berhormat Kangar dahulu sebab
bagi saya sikit.

Tuan Noor Amin bin Ahmad [Kangar]: Terima kasih Yang Berhormat Menteri.
Sebelum ini di Dewan ini saya pernah membangkitkan isu terutama berlaku di Perlis lah
aduan oleh kerana di Perlis ini bahagian kerja ini datang daripada negara jiran.

Jadi, oleh kerana pandemik ini mereka tidak dapat bekerja. Ini kebimbangan
mereka pada waktu itu harga barang naik. Ini sama ada dalam perikanan ataupun
pertanian. Jadi, adakah Yang Berhormat Menteri telah mengambil beberapa
pertimbangan untuk membenarkan sebahagian pekerja ini dapat kembali bekerja.

Tuan Syed Saddiq bin Syed Abdul Rahman [Muar]: Sedikit sahaja, sama juga
dengan ayam. Terima kasih Yang Berhormat Menteri. Sejujurnya saya kasihankan Yang
Berhormat Menteri kerana semua isu melibatkan kos sara hidup memang Yang Berhormat
Menteri yang pertama akan kena.

Cuma, saya faham bahawa kuasa Yang Berhormat Menteri agak terhad. Yang
Berhormat Menteri sebentar tadi telah pun terangkan bahawa ratusan serbuan ataupun
semakan harga telah pun kementerian lakukan. Ratusan notis telah dikeluarkan tetapi
kerisauan saya Yang Berhormat Menteri setiap tahun memang akan ada notis-notis yang
dikeluarkan semakan harga tetapi selepas tempoh itu telah tamat, selepas mereka
turunkan harga tempoh masa yang singkat selepas itu dinaikkan semula kerana belum
ada a strong action dikompaun yang agak tinggi dikeluarkan supaya pada pada tahun
depan masalah ini tidak berulang lagi.
