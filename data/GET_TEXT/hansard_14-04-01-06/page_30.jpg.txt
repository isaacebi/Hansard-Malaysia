20 DR.22.09.2021

01120

9. Tuan Abdul Latiff bin Abdul Rahman [Kuala Krai] minta Menteri Sumber
Manusia menyatakan, langkah yang paling efektif dan holistik bagi menangani kes-kes
pengangguran dalam kalangan rakyat dan sejauh mana persediaan Kerajaan menangani
impak jumlah pengangguran yang semakin meningkat menjelang tahun 2022.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Assalamualaikum warahmatullahi wabarakatuh.

Saya hendak menjawab sekali soalan yang dibangkitkan oleh Yang Berhormat
Bukit Gelugor. Sebelum itu, saya hendak beri interpretasi berkenaan dengan
tanggungjawab Kementerian Sumber Manusia iaitu berkaitan pekerja dan juga majikan
seperti mana keselamatan sosial. Contohnya, skim-skim insurans daripada PERKESO,
hak-hak dan kebajikan pekerja dan juga majikan. Kita juga mewujudkan undang-undang,
peraturan dan akta serta platform rundingan antara majikan. Jadi, prosedur semua
disediakan. Isu-isu berkaitan gaji dan serta penetapan gaji minimum, oleh yang demikian,
dengan hormatnya ingin saya tegaskan bahawa Kementerian Sumber Manusia tidak
terlibat secara langsung.

Walau bagaimanapun, dalam menjana pekerjaan atau meluangkan peluang-
peluang pekerjaan. Akan tetapi, kita berintegrasi dalam semua dengan kerajaan dengan
kementerian yang lain untuk kita membantu mengurangkan kadar pengangguran dalam
negara. Berdasarkan data terkini, Kaji Selidik Tenaga Buruh oleh Jabatan Perangkaan
Malaysia, kadar pengangguran rakyat Malaysia menurun 0.3 peratus daripada 5.1 peratus
pada suku kedua, tahun 2020 kepada 4.8 peratus pada suku kedua, tahun 2021.

Data yang kita peroleh terutamanya di bawah, agensi di bawah Kementerian
Sumber Manusia iaitu MYFutureJobs yang diperoleh sehingga September 2021
mencatatkan sebanyak 1,574,327 peluang pekerjaan pelbagai kategori disediakan melalui
portal tersebut manakala seramai 636,613 orang pencari kerja sedang mencari pekerjaan
di mana daripada jumlah tersebut seramai 217,356 orang individu telah berjaya mendapat
padanan pekerjaan ataupun job matching, dengan izin.

Dalam mendepani situasi ini, kerajaan telah mengumumkan_pelbagai
pelaksanaan untuk kita mengurangkan situasi pandemik COVID-19 yang mana kesan
teramat teruk kepada bidang pekerjaan seperti kerajaan merangsang program PERMAI,
PEMERKASA, PEMERKASA Tambahan serta PEMULIH. Inilah rangsangan-rangsangan
program yang dijalankan oleh kerajaan bagi mengurangkan kadar pengangguran. Dalam
usaha membantu mereka yang kehilangan pekerjaan dan juga sumber pendapatan,
kerajaan telah memperluaskan elaun mencari pekerjaan kepada bukan pencarum
PERKESO terutamanya graduan baharu, lepasan sekolah dan pekerja sektor yang tidak
formal.

Elaun diberi RM300 sekurang-kurangnya apabila mereka mendaftar untuk
mencari kerja di dalam MYFutureJobs. Sebanyak RM300 terus diberi kepada mereka.
Jadi, kerajaan telah memperluaskan skop insentif pengambilan pekerja untuk meliputi
pekerjaan sementara dan juga pekerjaan gig melalui PERKESO, menyediakan
peruntukan RM300 juta yang akan memanfaatkan 60 ribu orang pekerja di mana setiap
pekerja akan menerima elaun RM600 sebulan selama tempoh maksimum enam bulan.

Bagi majikan yang menawarkan pekerjaan jangka pendek ataupun platform
penyedia perkhidmatan gig yang berdaftar dengan PERKESO, mereka akan menerima
RM200 bagi setiap pekerja yang ditempatkan. Ini bukan sahaja kepada pekerja, majikan
juga diberi insentif RM200 per head apabila mereka mendaftar dan diambil sebagai
pekerja.

Jadi, selain daripada itu, jumlah RM125 juta diperuntukkan untuk melaksanakan
inisiatif Place & Train. That means, place, maknanya mereka sudah dapat kerja dan kita
train dan kita pulangkan kepada majikan-majikan memerlukan sektor-sektor pekerjaan
yang terlatih ini melalui program Jana'Preneur, Human Resource Development
Corporation (HRD Corp) terutamanya kepada belia lepasan sekolah dan graduan.
