148 DR.22.09.2021

Saya hendak maklumkan ya, 11 minit. Kenapa 11 minit? Ini kerana KPI kita 10 minit.
Bererti mereka lewat seminit.

Saya sebagai Menteri yang diberikan tanggungjawab telah minta supaya untuk
melihat balik tentang KPI ini. Cuma saya hendak mengesahkan apa yang telah diperoleh
daripada hasil siasatan, ia bukan soal berapa minit sampai tetapi soal ketika laporan
diberi.

02130

Ini kerana dalam amalan yang dibuat protokol sekarang ini ialah bila mana berlaku
kebakaran, mereka akan melakukan panggilan ke MERS 999 yang mempunyai response
centemya tiga iaitu di Sarawak, satu di Melaka dan satu lagi di Kuala Lumpur.

Panggilan yang dibuat pada 2.49 pagi itu telah sampai ke Melaka. Setelah sampai
ke Melaka, diproses dan dihantar, setibanya sampai di pejabat bomba, maka ia telah
mengambil masa sebagaimana yang saya sebut tadi selama 11 minit. Seandainya, kalau
ia tidak berlaku kesilapan daripada segi alamat, maka, barangkali kemungkinan ia akan
sampai on time.

Ada juga kesulitan yang saya lihat ia perlu ditangani segera dan saya telah
mengarahkan pasukan bomba untuk berjumpa dengan Telekom Malaysia dan
Kementerian Komunikasi dan Multimedia. Ini disebabkan MERS 999 bukan di bawah
kementerian saya. Untuk meminta supaya diwujudkan response center di negeri Sabah
juga. Demikian juga di Pantai Timur sebab barangkali kemungkinan ketika laporan itu
dibuat, dialek orang Sabah mungkin sukar difahami di Melaka dan adalah lebih mudah
kalau dia bercakap di kalangan orang Sabah sendiri. Demikian juga kalau berlaku. Jadi,
saya rasa ini adalah salah satu daripada pendekatan dan juga tindakan pantas yang
dilakukan untuk kita minta supaya ia dilakukan secepat mungkin.

Selain daripada itu, sebagaimana yang saya sebut tadi response time. Response
time adalah satu perkara yang saya hendak minta supaya diturunkan. 10 minit sudah
hampir lebih daripada 10 tahun, saya minta supaya ia diturunkan untuk menjadi di bawah
daripada lapan minit selari dengan negara-negara maju.

Cuma, saya hendak maklumkan kebanyakan kebakaran yang membabitkan
kematian berlaku di antara pukul 2.00 pagi hingga pukul 4.00 pagi. Sebanyak 90 peratus
kematian di dalam kebakaran adalah dalam tempoh tersebut. Kenapa? Kerana gagalnya
untuk ada the first response, first responder, first line of responder gagal dapat dilakukan.
Kenapa kerana tidak ada? Pertama, alat pemadam api dan juga smoke detector.

Bayangkan kalau Yang Berhormat sedang tidur dalam keadaan api sudah
semarak, Yang Berhormat akan get suffocated dan akan hilang dan tidak sedar. Sebab
apa? Sebab akan intoxicated dengan asap. Walhal dalam keadaan itu, Yang Berhormat
berpeluang untuk menyelamatkan diri. Kenapa berlaku? Kerana tidak ada smoke detector.
Kalau smoke detector mungkin boleh menggerakkan tidur. Barangkali nyawa boleh
diselamatkan. Oleh sebab itulah, kempen agar isi rumah memiliki alat pemadam api dan
juga smoke detector ini adalah amat penting dan akan dijadikan agenda penting dalam
pasukan bomba.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, masa sudah tamat.

Dato’ Sri Reezal Merican bin Naina Merican: Jadi...

Tuan P. Prabakaran [Batu]: Tuan Yang di-Pertua, saya mohon Tuan Yang di-
Pertua bagi masa dekat Yang Berhormat Menteri sebab Yang Berhormat Menteri belum
menyentuh isu perumahan.

Dato’ Sri Reezal Merican bin Naina Merican: Ya.
Tuan P. Prabakaran [Batu]: Terima kasih.

Dato’ Sri Reezal Merican bin Naina Merican: Saya masuk isu perumahan Tuan
Yang di-Pertua.
