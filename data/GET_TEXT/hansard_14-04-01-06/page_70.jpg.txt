60 DR.22.09.2021

Bolehkah saya mendapatkan jaminan daripada kerajaan, daripada Yang
Berhormat Menteri sekarang bahawa sebarang tindakan ataupun pertamanya, saya tidak
mahu sebarang tindakan diambil terhadap mereka. Kedua, sekiranya kerajaan terpanggil
untuk mengambil tindakan mungkin mereka boleh diberikan kerja-kerja lain seperti tidak
mengajar, mungkin di jabatan dan sebagainya. Akan tetapi, saya memohon supaya tidak
ada sebarang tindakan drastik diambil terhadap mereka. Boleh kah jaminan itu diberikan
Yang Berhormat Menteri? Terima kasih.

Tuan Karupaiya a/l Mutusami [Padang Serai]: Yang Berhormat Menteri,
tambah sedikit. Yang Berhormat Menteri, berkaitan.

Datuk Dr. Mohd Radzi bin Md. Jidin: Silakan.

Tuan Karupaiya a/l Mutusami [Padang Serai]: Terima kasih Yang Berhormat
Menteri. Sebentar tadi Yang Berhormat Menteri mengatakan bahawa orang-orang yang
tidak vaksin tidak perlu mengaji di sekolah ataupun tidak masuk ke kelas. Adakah beban
ini akan ditanggung oleh guru-guru yang sudah vaksin? Ini menjadi satu masalah sebab
guru yang sudah di vaksin bekerja lebih pula. So, tolong beri jawapan Yang Berhormat
Menteri. Terima kasih Yang Berhormat Menteri.

Tuan Syed Saddiq bin Syed Abdul Rahman [Muar]: Yang Berhormat Menteri.
Saya minta maaf kerana soalan saya bukan berkenaan vaksin tetapi soalan berkenaan
pendidikan negara pasca COVID-19. Kalau tidak dapat dijawab sekarang...

Datuk Dr. Mohd Radzi bin Md. Jidin: Saya jawab ini dahulu. Saya jawab vaksin
dahulu.

Tuan Syed Saddiq bin Syed Abdul Rahman [Muar]: Terima kasih.

Datuk Dr. Mohd Radzi bin Md. Jidin: Okey, saya jawab berkaitan vaksin tadi.
Pertama sekali soalan yang dibangkitkan oleh Yang Berhormat Jelutong berkenaan
apakah tindakan. Seperti mana yang saya sebutkan tadi guru adalah sebahagian daripada
penjawat awam, jadi kita akan mengikut apa sahaja pedoman yang diberikan oleh Jabatan
Perkhidmatan Awam berkaitan dengan hal ini, itu yang pertama.

Berkaitan hal yang kedua tadi Yang Berhormat Padang Serai. Terima kasih,
soalan ini ramai yang tanya. Apakah guru-guru yang tidak divaksin ini tidak akan mengajar
bersemuka, dia boleh duduk bersantai sahaja? Tidak. Ada tugasan-tugasan yang akan
diberikan kepada guru-guru ini berdasarkan keadaan semasa di sekolah. Ini kerana ada
2,100 orang dalam keadaan sekolah yang berbeza.

Ada sekolah memang tidak ada seorang pun, semua divaksinkan. Ada sekolah,
ada tiga orang dalam mata pelajaran yang sama sebagai contoh. Jadi kita sedang teliti
satu persatu apakah pendekatan yang terbaik. Berkaitan dengan tindakan selanjutnya
again, as | said tadi ianya adalah bergantung kepada apa yang akan ditetapkan oleh
Jabatan Perkhidmatan Awam.

Tuan Sanisvara Nethaji Rayer a/l Rajaji [Jelutong]: Akan tetapi mohonlah
supaya jangan sampai dibuang kerja Yang Berhormat Menteri. Itu adalah perkara penting.
Tindakan itu bukanlah sehingga...

Tuan Yang di-Pertua: Yang Berhormat, Menteri sudah jawab Yang Berhormat.

Datuk Dr. Mohd Radzi bin Md. Jidin: Saya rasa saya sudah jelaskan tadi tentang
hal-hal...

Tuan Sanisvara Nethaji Rayer a/l Rajaji [Jelutong]: Itulah komitmen yang kita
perlukan, jangan sampai mereka dibuang kerja.

Tuan Yang di-Pertua: Yang Berhormat Menteri tidak boleh bagi komitmen
sekarang, dia berpandukan kepada...

Datuk Dr. Mohd Radzi bin Md. Jidin: JPA.
Tuan Yang di-Pertua: JPA.

Datuk Dr. Mohd Radzi bin Md. Jidin: ...Sebagai perkhidmatan awam. Sebelum
Yang Berhormat Muar bertanya tadi tentang masa depan pendidikan. Izinkan saya masuk
