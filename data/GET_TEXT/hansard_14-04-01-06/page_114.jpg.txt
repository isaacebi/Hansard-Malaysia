104 DR.22.09.2021

Oleh itu saya haraplah Yang Berhormat Menteri boleh memberi perhatian
terhadap perkara ini dan berbincang dengan Yang Berhormat Menteri Pengangkutan
mungkin di bawah bidang kuasanya dan biarlah kita sama-sama— tolonglah anak
Sarawak yang hendak balik ke Sarawak dari Kuala Lumpur. Terima kasih.

Tuan Yang di-Pertua: Terima kasih. Microphone. Mic, mic.

Dato Sri Alexander Nanta Linggi: Terima kasih Yang Berhormat Stampin. Saya
sungguh bersama dalam pandangan ataupun teguran ataupun saranan daripada Yang
Berhormat Stampin sebab saya pun dari Sarawak. Akan tetapi perkara ini Tuan Yang di-
Pertua, bukan hanya membebankan kami orang Sarawak sahaja, sesiapa pun dari
Semenanjung, dari mana pun menggunakan perkhidmatan penerbangan itu memang
sepertimana yang telah dikatakan oleh Yang Berhormat Stampin, akan dibebankan
dengan tambang yang begitu besar, saya setuju. Cuma saya tidak ada penjelasan buat
masa ini.

Oleh sebab sepertimana Yang Berhormat Stampin tahu juga, ini mungkin ada
kaitan dengan kementerian yang lain. Biarlah saya memberi jaminan kepada Yang
Berhormat Stampin KPDNHEP berbincang dengan kementerian yang lain yang
berkenaan dan akan memberi jawapan secara bertulis ataupun penjelasan secara bertulis
ataupun apa-apa sahaja makluman nanti kepada Yang Berhormat. Terima kasih Yang
Berhormat. Saya teruskan.

Tuan Yang di-Pertua, aduan-aduan yang berasas akan disiasat. Kita sebut
tentang aduan tadi akan disiasat dan diambil tindakan penguatkuasaan di bawah akta-
akta yang dikawal selia kementerian. Antara tindakan penguatkuasaan yang diambil
terhadap peniaga-peniaga yang tidak beretika ini adalah seperti denda atau kompaun
yang dikenakan notis pendakwaan di mahkamah dan sebagainya.

Tuan Yang di-Pertua, sepanjang perbahasan titah diraja terdapat beberapa
perkara disentuh berkaitan dengan KPDNHEP ini. Antara beberapa perkara yang disentuh
melibatkan isu pengecualian pemakaian Akta Kemajuan Petroleum (PDA) 1974 dan Akta
Kawalan Bekalan (CSA) 1961 bagi memantapkan aktiviti kawal selia, aktiviti pengedaran
gas di Sarawak. Isu harga ayam dan isu harga kit ujian kendiri dan ada juga isu-isu yang
berkaitan dengan kos sara hidup.

01840

Tuan Yang di-Pertua, izinkan saya menjawab isu yang disentuh Yang Berhormat
Bandar Kuching semalam. Semalam Yang Berhormat Bandar Kuching menyoal apa yang
telah dilakukan oleh kerajaan Perikatan Nasional berhubung rundingan MA63. Saya rasa
terpanggil untuk menjawab isu yang dibangkitkan ini kerana ucapan yang dilontarkan oleh
Yang Berhormat Bandar Kuching merupakan satu pertuduhan yang tidak berasas.
Nampaknya Yang Berhormat Bandar Kuching gagal memberikan fokus atau sengaja
menidakkan ucapan Yang Berhormat Betong sebagai penyokong usul menjunjung kasih
titah Seri Paduka Baginda Yang di-Pertuan Agong.

Yang Berhormat Bandar Kuching gagal menyelami inti pati ucapan itu sehingga...

Tuan Oscar Ling Chai Yew [Sibu]: Tuan Yang di-Pertua, ini tidak berkaitan
dengan kementerian.

Dato Sri Alexander Nanta Linggi: Ini ada sebab dia sentuh 63, ada kaitan.
Dengar dulu ya, dengar dulu.

Tuan Oscar Ling Chai Yew [Sibu]: Ini bazirkan masa saja. Banyak jawapan
saya hendak berulang.

Dato Sri Alexander Nanta Linggi: Tuan Yang di-Pertua, buat ruling. Ini ada
kaitan. Saya perjelaskan ya. Sehingga tercicir kejayaan rundingan MA63 yang telah
disebutkan. “Tidak boleh menari, tuduh lantai berjungkit’. Tuan Yang di-Pertua, the
superior man blame himself, the inferior man blame others. Rakyat Malaysia sering
bertanya dan mendakwa selama ini, selama Kerajaan Pakatan Harapan (PH) memerintah
selama 22 bulan...

Tuan Oscar Ling Chai Yew [Sibu]: Ini politik Tuan Yang di-Pertua.
