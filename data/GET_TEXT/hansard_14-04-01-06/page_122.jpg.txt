112 DR.22.09.2021

Tuan Yang di-Pertua, Yang Berhormat Raub telah membangkitkan supaya
kerajaan menyegerakan pembentangan rang undang-undang yang berkaitan dengan
PERHILITAN dan juga rang undang-undang perhutanan yang dikatakan mengambil masa
yang agak lama. Saya ingin menjelaskan kepada Yang Berhormat Raub bahawa Rang
Undang-undang Perhutanan Negara (Pindaan 2020) sebenarnya ia telah diluluskan oleh
Jemaah Menteri pada 6 Januari 2021 untuk dibentangkan dalam mesyuarat Majlis Tanah
Negara pada 29 Januari.

Namun demikian, mesyuarat Majlis Tanah Negara yang telah bersetuju dengan
pindaan sebanyak 47 seksyen dan penggubalan sebanyak 15 seksyen baru telah
menghadapi sedikit kekangan kerana ada sebanyak dua seksyen yang masih belum lagi
dimuktamadkan kerana memerlukan persetujuan daripada kerajaan negeri. Ini yang
menyebabkan rang undang-undang ini belum lagi dapat dibentangkan di dalam Parlimen.
Saya beri jaminan, insya-Allah saya akan membuat libat urus dengan kerajaan negeri
untuk menyelesaikan perkara ini.

Manakala rang undang-undang yang berkaitan dengan pindaan Akta
Pemuliharaan Hidupan Liar 2010 [Akta 716] Yang Berhormat Raub, ia akan dibawa dalam
persidangan pada tahun ini. First readingnya pada persidangan ini dan insya-Allah,
mesyuarat pada bulan Oktober akan dibawa bacaan kali kedua dan diluluskan. /nsya-
Allah.

Tuan Yang di-Pertua, Yang Berhormat Raub juga mencadangkan supaya Jabatan
PERHILITAN dan Jabatan Perhutanan diperkukuhkan peranan supaya ia dapat
menangani isu pembalakan dan perlombongan yang secara langsung mengurangkan
konflik antara manusia dengan hidupan liar. Saya hendak menyebutkan kepada Yang
Berhormat Raub dan juga Dewan yang mulia ini adalah menjadi dasar kementerian ini.

Takkan mengeluarkan sebarang kelulusan untuk aktiviti perlombongan di
kawasan-kawasan pemuliharaan seperti Hutan Simpan Kekal (HSK), kawasan rizab
perlindungan dan juga Kawasan Sensitif Alam Sekitar (KSAS). Ini dasar, saya rasa zaman
Yang Berhormat dahulu pun inilah dasarnya dan kita kekalkan dasar ini.

Selain daripada itu langkah-langkah diambil oleh kementerian untuk memastikan
kelestarian alam semula jadi, banyaklah, termasuk antara apabila sesuatu projek
pembangunan hendak dilaksanakan yang memerlukan kepada Laporan Penilaian Kesan
Alam Sekitar (EIA) maka ada beberapa buah jabatan di bawah KETSA khususnya
PERHILITAN yang perlu memberikan laporan untuk— termasuklah mengukuhkan
pelaksanaan Wild Life Impact Study (WIF) dan juga Wild Life Management Plan (WNP),
itu peranan kita.

Keduanya, memulihkan, mengekal, meningkatkan connectivity, menjamin
kesinambungan ekologi dalam Central Forest Spine (CFS). Seterusnya, menjalankan
pemetaan dan pengzonan kawasan yang berpotensi untuk perlombongan dan
pengkuarian supaya tidak termasuk dalam kawasan-kawasan yang disebutkan tadi.
Begitu juga diwujudkan zon penampan di sempadan HSK, rizab perlindungan dan juga
Kawasan Sensitif Alam Sekitar ini dalam melaksanakan projek-projek. Itu akan dipastikan.

Begitu juga mengenai kawasan Hutan Simpan Kekal ini, dasar kerajaan supaya
ia tidak diwartakan keluar ataupun degazette terutamanya di kawasan-kawasan yang
melibatkan High Conservation Value Forest (HCVF) yang mana ianya mempunyai
hidupan-hidupan liar dan sebagainya. Itu tidak digalakkan dalam dasar ini.

01910

Begitu juga menggunakan teknologi terkini iaitu Forest Monitoring Using Remote
Sensing (FMRS) Plus 5. Ini adalah kerjasama di antara KeTSA dengan MYSA iaitu Agensi
Angkasa Negara yang dahulunya MACRES iaitu di bawah MOSTI. Ini ada dibuat.

Seterusnya Tuan Yang di-Pertua, Yang Berhormat Rembau memang agak aktif
dalam hal ini. Mencadangkan supaya kerajaan memasukkan spesies pollinator ke dalam
senarai habitat dilindungi. Manakala kawasan habitat asal kawasan migratory dan
kawasan pembiakan dijadikan sanctuary haiwan liar kekal sepenuhnya.
