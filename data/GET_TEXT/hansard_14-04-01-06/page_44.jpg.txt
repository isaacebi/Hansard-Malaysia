34 DR.22.09.2021

pertembungan yang tidak dirancang dan tindakan yang tidak diingini boleh mencetuskan
satu situasi yang tidak dapat kita bendung...

Dato’ Haji Salim Sharif [Jempol]: [Bangun]
Dato’ Seri Hishammuddin Tun Hussein: ...Dan akan menjejaskan rantau kita.
01220

Selain AUKUS, kami turut bercakap mengenai perkara yang lebih positif iaitu
hubungan kita dalam FPDA yang melibatkan negara New Zealand, Australia dan United
Kingdom. Jadi, kembali kepada soalan, celahan Yang Berhormat tadi, hendak
mengimbangi dua kuasa besar ini dalam konteks AUKUS dan hubungan kita dengan
FPDA, merupakan perkara yang kita berikan tumpuan pada hari ini.

Ini penting kerana bulan depan, FPDA akan meraikan ulang tahun penubuhannya
ke-50 kewujudan FPDA. Apa yang telah kita bina sejak 50 tahun dahulu dengan Australia,
New Zealand, Singapura boleh digunakan sebagai leverage atau sesuatu perkara,
kekuatan kita untuk mengimbangi kuasa-kuasa besar.

Saya menasihati Menteri Pertahanan Australia bahawa selain daripada
mendekati Malaysia dalam AUKUS ini, penting untuk mereka mendekati Brunei sebagai
Pengerusi ASEAN, mendekati negara CMLV, negara-negara yang dekat dengan China
untuk mendapatkan pandangan mereka bagaimana, apa yang telah pun diumumkan
tempoh hari tidak merupakan satu yang boleh membimbangkan dan menjejaskan
kedudukan dan rantau kita dalam konteks pertahanan. Ini masih lagi merupakan sesuatu
dalam proses Yang Berhormat...

Dato’ Haji Salim Sharif [Jempol]: Sedikit Yang Berhormat Menteri..

Dato’ Seri Hishammuddin Tun Hussein: ...Dan saya bercadang dalam masa
terdekat ini untuk membuat lawatan kerja singkat ke negara China. Satu perkara yang
akan dibangkitkan selain dari hospital medan yang Yang Berhormat sebutkan tadi. Kita
perlu. mendapatkan pandangan kepimpinan khususnya pertahanan China, apa
pandangan mereka terhadap AUKUS yang telah diumumkan tiga buah negara tadi. Apa
agaknya tindakan mereka, susulan daripada apa yang telah diumumkan.

Insya-Allah Yang Berhormat, saya akan cuba meneliti bukan satu perkara yang
mudah dan mengimbangi dua kuasa besar ini. Saya tengok kalau ia tidak dibendung dan
kekuatan kita masih lagi bukan secara persendirian, kekuatan kita ialah 10 buah negara
ASEAN ini bersatu untuk melihat bagaimana kedudukan kedaulatan dan juga
keselamatan kita di rantau ini dapat dipertahankan, insya-Allah.

Dato’ Haji Salim Sharif [Jempol]: Okey, sedikit Yang Berhormat Menteri boleh?
Mencelah.

Tuan Ramli bin Dato’ Mohd Nor [Cameron Highlands]: Mencelah.

Dato’ Haji Salim Sharif [Jempol]: Saya mendengar ucapan penggulungan tadi.
Saya tertarik dengan apa yang Kementerian Luar dahulu buat semasa Yang Berhormat
menjadi Menteri Luar telah mendapatkan vaksin sebanyak enam juta secara percuma
semasa Kementerian Luar.

Jadi semasa kementerian yang diterajui oleh Yang Berhormat, apa strategic
planning untuk diplomasi Kementerian Pertahanan bagi usaha sama dengan negara-
negara luar seperti Arab contohnya, dari segi pertahanan pula? Daripada segi vaksin
mungkin kita sudah berjaya. Jadi adakah pelan untuk pertahanan ini supaya kita boleh
membangunkan dalam soal industri pertahanan negara yang kita akan memiliki aset
negara yang brandnya Malaysia. Mohon penjelasan Yang Berhormat Menteri.

Tuan Ramli bin Dato’ Mohd Nor [Cameron Highlands]: Tuan Yang di-Pertua,
saya ini bertanya sekali.

Tuan Yang di-Pertua: Masa sudah tamat sebenarnya Yang Berhormat. Dua
minit, ast. Yang Berhormat.
