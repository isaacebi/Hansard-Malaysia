84 DR.22.09.2021

Tuan Sim Tze Tzin [Bayan Baru]: Adakah itu sihat? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru. Silakan Yang Berhormat Timbalan Menteri.

Datuk Seri Haji Anmad bin Hamzah: Terima kasih. Yang Berhormat, BERNAS
telah dilantik sebagai pengimport tunggal berdasarkan daripada bukan_ sahaja
kemampuan, kepakaran dan juga selama 30 tahun sebagai pengimport yang mempunyai
pengalaman dan juga semua contact daripada pembekal-pembekal. Saya bagi satu
contoh.

Tuan Oscar Ling Chai Yew [Sibu]: Itu bukan alasanlah.

Datuk Seri Haji Ahmad bin Hamzah: Semasa kita mula-mula menghadapi
COVID-19, pada ketika tersebut negara-negara pengeluar terutamanya Thailand dan
Vietnam telah menghentikan pembekalan. Maka kerajaan terpaksa mengambil tindakan
untuk mengarahkan BERNAS untuk membeli beras-beras tersebut dengan apa harga
sekalipun yang ditanggung oleh BERNAS kerana syarikat ini mempunyai kemampuan.
Untuk maklumat Tuan Yang di-Pertua, baru-baru ini Yang Berhormat Menteri telah
mengumumkan bahawa BERNAS dikehendaki untuk menambah lagi stockpile kita.
Sekarang kita ada stockpile kita di selur'uh negara hanya sebanyak 150,000 metrik tan.

Tuan Ahmad Tarmizi bin Sulaiman [Sik]: Tuan Yang di-Pertua, Sik mohon
sedikit penjelasan. Yang Berhormat Timbalan Menteri.

Datuk Seri Haji Ahmad bin Hamzah: Itu matlamat kita untuk tahun ini
meningkatkan 300 ribu metrik tan dan seterusnya harga ini ditanggung oleh BERNAS
yang berjumlah sebanyak RM250 juta berasaskan daripada harga ini ialah sebanyak
USD300.

Tuan Ahmad Tarmizi bin Sulaiman [Sik]: Yang Berhormat Timbalan Menteri
Sik mohon sedikit penjelasan.

Datuk Seri Haji Anmad bin Hamzah: Sekarang Tuan Yang di-Pertua, harga
beras di pasaran dunia adalah sebanyak USD600. Maknanya BERNAS akan
menanggung harga sebanyak RM500 juta. Jadi, inilah sebenarnya kehebatan BERNAS
yang menjadi sebagai pengeksport tunggal. Saya terus kepada perkara seterusnya Tuan
Yang di-Pertua.

Datuk Dr. Hasan bin Bahrom [Tampin]: Yang Berhormat Timbalan Menteri...

Tuan Ahmad Tarmizi bin Sulaiman [Sik]: Yang Berhormat Timbalan Menteri,
Sik mohon sedikit penjelasan.

Datuk Dr. Hasan bin Bahrom [Tampin]: ...Mohon...

Timbalan Yang di-Pertua [Dato’ Mohd Rashid Hasnon]: Daripada Sik atau
daripada mana tadi?

Tuan Ahmad Tarmizi bin Sulaiman [Sik]: Mohon Sik, mohon sedikit Yang
Berhormat Timbalan Menteri. Sebelah.

Datuk Dr. Hasan bin Bahrom [Tampin]: Tampin, Tampin.

Tuan Ahmad Tarmizi bin Sulaiman [Sik]: Sik mohon sini dulu ya. Terima kasih
Yang Berhormat Timbalan Menteri. Dalam soal perbekalan beras ini saya nampak juga
perlu diambil perhatian adalah daripada segi industri padi itu sendiri Yang Berhormat
Timbalan Menteri. Dalam industri padi ini, soal penyelidikan dan intervensi pemulihan
tanah sangat penting saya nampak. Ada yang dinyatakan yang saya rujuk dalam
International Rice Research Institute didapati kita Malaysia masih belum menganggotai
IRRI dalam penjanaan untuk membantu kita daripada segi penyelidikan khususnya dalam
pembangunan industri padi yang kita sasarkan 80 percent SSL kita dalam Dasar
Agromakanan Negara.. Jadi, saya mohon penjelasan adakah pelan pihak kementerian
untuk kita bersama menganggotai /nternational Rice Research Institute ini. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri, masa telah tamat. Saya beri beberapa minit lagi yang diperlukan?
