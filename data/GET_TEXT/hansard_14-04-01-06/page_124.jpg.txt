114 DR.22.09.2021

kesalahan. Sekiranya di dalam HSK ia menjadi kesalahan. Fakta menunjukkan ini adalah
tanah milik di dalam Daerah Bentong berkeluasan 3.59 hektar dan no dispute over it. Saya
tidak membawa keluar kayu-kayu yang telah dibersihkan. Jadi, itu tetap tidak menjadi satu
yang tidak salah daripada segi undang-undang hutan.

Tuan Wong Tack [Bentong]: Saya faham. Masalah sekarang ialah jalan.

Datuk Seri Takiyuddin bin Hassan: Saya rasa jelas. Itu sahaja yang
dibangkitkan oleh Yang Berhormat. Saya jelaskan perkara itu. Tuan Yang di-Pertua,
seterusnya Yang Berhormat Bentong juga membangkitkan memohon_ penjelasan
mengenai kemusnahan yang dikatakan berlaku di Tasik Chini. Dalam hal ini, Jabatan
Perhutanan Pahang melalui kenyataan media pada 14 Jun 2021 memaklumkan
sebenarnya gambar kawasan perlombongan di Tasik Chini yang tular itu adalah gambar
lama yang telah berlaku pada tahun 2019 lagi, Yang Berhormat.

Ini adalah dapatan daripada Jabatan Perhutanan. Juga dalam hal yang sama
pada 15 Jun iaitu sehari selepas itu Yang Amat Berhormat Menteri Besar Pahang telah
membuat satu kenyataan media rasmi memberikan komitmen Kerajaan Negeri Pahang
untuk memelihara kawasan Tasik Chini ini, antaranya ialah memperluaskan Hutan Simpan
Chini ini daripada keluasan asalnya 4,300 hektar kepada sehingga 6,000 dan juga 7,000
hektar untuk mempergiatkan pemeliharaan kawasan Tasik Chini.

Ini satu usaha yang Kerajaan Persekutuan amat-amat menghargai apa yang
dibuat oleh kerajaan negeri dan Kerajaan Negeri Pahang khususnya dalam konteks ini.
Oleh itu kita amat mengalu-alukan langkah memelihara Tasik Chini ini. KeTSA juga
sebagai national focal point bagi—

Tengku Zulpuri Shah bin Raja Puji [Raub]: Yang Berhormat Menteri.

Datuk Seri Takiyuddin bin Hassan: Bagi program Man and the Biosphere (MAB)
di bawah unit UNESCO akan menyokong terus usaha dan komitmen Kerajaan Negeri
Pahang memelihara tanah rizab biosphere Tasik Chini ini. Tasik Chini ini merupakan rizab
kepada tapak biosphere di bawah UNESCO. Itu adalah satu perkara yang juga dialu-
alukan. Selaras dengan fungsi kawal selia ini, KeTSA tidak akan— ini satu lagi perkara
penting.

KeTSA tidak akan mengeluarkan sebarang kelulusan untuk aktiviti perlombongan
di kawasan-kawasan pemuliharaan termasuklah hutan simpan kekal di Tasik Chini ini.
Kawasan rizab perlindungan dan juga Kawasan Sensitif Alam Sekitar (KSAS). Untuk ini
Jabatan Mineral dan Geosains (JMG) tidak akan mengeluarkan sebarang surat kelulusan
skim pengendalian lombong ataupun Operational Mining Scheme (OMS) bagi
permohonan di kawasan-kawasan yang berkenaan.

Tuan Yang di-Pertua...

Tengku Zulpuri Shah bin Raja Puji [Raub]: Yang Berhormat Menteri boleh?
Raub, Raub.

Datuk Seri Takiyuddin bin Hassan: Okey, sila.

Tengku Zulpuri Shah bin Raja Puji [Raub]: Yang Berhormat Menteri, boleh
saya betulkan sedikit. Ini kerana pada 6 Mac 2019, ketika itu saya Timbalan Menteri Air
Tanah dan Sumber Asli. Pada 6 Mac, Majlis Mesyuarat Kerajaan Negeri masa itu, lawatan
di Tasik Chini memberitahu bahawa 490 hektar tanah rizab untuk Tasik Chinilah. Pada 3
Mac 2019, ia bertukar 4,498 hektar. Sepertimana yang Yang Berhormat Menteri bagitahu
tadi, Pemangku Raja Pahang turun pada 13 Jun 2021. Itu yang disebut iaitu 6,000 hingga
7,000 bukan Yang Amat Berhormat Menteri Besar. Terima kasih.

Datuk Seri Takiyuddin bin Hassan: Baiklah. Terima kasih Yang Berhormat
Raub. Bila raja bertitah, disambut oleh kerajaan negeri, itu adalah satu dasar kerajaan
negerilah. Oleh sebab itulah disebutkan. Takkanlah saya nak sebutkan sini pemangku raja
bertitah buat arahan ini. Ini kerajaan melaksanakan titah Pemangku Raja Pahang itu
sendiri. Ini adalah sepatutnya.

01920
