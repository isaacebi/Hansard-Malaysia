2 DR.22.09.2021

ubat, barangan kebersihan dan dandanan diri, alat solek, pakaian. Bagaimana KPDNHEP
memantau produk-produk halal yang lain.

Dato’ Rosol bin Wahid: Terima kasih Yang Berhormat Pontian. Terima kasih
Tuan Yang di-Pertua. Sebenarnya apa yang dikatakan oleh tentang tersebut memang kita
mempunyai hubungan yang rapat dan kerjasama yang erat antara Kementerian Kesihatan
Malaysia, MAQIS, JAKIM dan semua agensi yang berkait dengan hal-hal halal dan haram
ini. Lantaran itu, kita mengadakan advokasi yang kerap untuk memastikan apa yang
berlaku tersebut dapat dilaksanakan di bawah Akta Perihal Dagangan 2011.

Berkaitan dengan kartel daging halal yang pernah menggemparkan negara satu
ketika dahulu. Sebenarnya kita telah mendakwa mereka ini pada Februari 2021 dan satu
penyiasatan penuh akan diadakan pada 14, 15 dan 16 Disember pada tahun ini. Lantaran
itu, kita menyeru kepada pengguna-pengguna di luar sana jika ada sesuatu yang
meragukan, boleh melaporkan pada kita dan kita akan mengambil tindakan yang serius
kerana hal yang berkaitan dengan makanan ini merupakan sesuatu yang tak dapat kita
kompromi.

Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Timbalan
Menteri. Sila yang berhormat, soalan tambahan kedua. Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Yang Berhormat Timbalan Menteri, kita maklum bahawa dalam isu-isu_berkaitan
kepenggunaan bagi isu halal dan melibatkan umat Islam terdapat beberapa NGO yang
begitu aktif di lapangan memperjuangkannya seperti contohnya CAP dan juga PPIM. Saya
inginkan penjelasan daripada Yang Berhormat Timbalan Menteri sejauh mana
keterlibatan mereka dan bagaimana libat urus daripada pihak kementerian bersama NGO-
NGO ini di lapangan. Kerana mereka mempunyai maklumat yang banyak dari lapangan
dan sentiasa membawanya ke media. Terima kasih.

Dato’ Rosol bin Wahid: Terima kasih Yang Berhormat Simpang Renggam. Tuan
Yang di-Pertua, sebenarnya kita mempunyai hubungan rapat dengan semua pihak yang
melibatkan hal-hal yang berkaitan dengan makanan dan produk halal. Kerana kita tahu
perkara makanan ini satu yang tidak boleh kita kompromi kerana ia melibatkan darah
daging kita. Cuma apa yang berlaku di negara kita, tanda halal ini sebagai value-add,
bukan suatu kewajipan. Lantaran itu, menjadi kewajipan pengguna untuk memilih dan
mencari produk-produk yang halal berkaitan dengan hal-hal selain daripada makanan.

01010

Sebenarnya kes yang saya katakan tadi, sebanyak ‘RM11.0616’ juta yang
dirampas oleh penguat kuasa kita. Itu semuanya berkaitan dengan makanan. JAKIM
sedang membangunkan alat untuk pastikan bahawa barang-barang bukan makanan,
contohnya kosmetik, pakaian, kulit babi, kulit anjing dan sebagainya juga satu yang serius
yang perlu diberi perhatian oleh kerajaan. Kita harap ia dapat diselesaikan dalam masa
terdekat oleh pihak JAKIM. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Pertanyaan Jawab Lisan seterusnya saya ingin menjemput Yang Berhormat Dato’
Abdullah Sani bin Abdul Hamid, Kapar.

2. Dato’ Abdullah Sani bin Abdul Hamid [Kapar] minta Menteri Kesihatan
menyatakan, status kebolehupayaan alatan hospital kerajaan yang digunakan untuk
merawat pesakit COVID-19.

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, Kementerian Kesihatan Malaysia sentiasa memantau dan berusaha dari semasa
ke semasa untuk memastikan keupayaan dan bilangan peralatan perubatan bagi
menghadapi pandemik COVID-19 adalah mencukupi dengan mengambil langkah berikut.
