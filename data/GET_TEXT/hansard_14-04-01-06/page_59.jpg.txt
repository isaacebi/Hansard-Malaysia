DR.22.09.2021 49

Dato’ Sri Haji Fadillah bin Yusof: Kajian dan penyelidikan berterusan ini
dilaksanakan melalui agensi penyelidikan...

Tuan Chan Foong Hin [Kota Kinabalu]: Yang Berhormat...

Dato’ Sri Haji Fadillah bin Yusof: Jabatan Kerja Raya Malaysia, Pusat
Kecemerlangan Kejuruteraan dan Teknologi (CREaTE).

Tuan Chan Foong Hin [Kota Kinabalu]: Yang Berhormat.
Datuk Mohd Azis bin Jamman [Sepanggar]: Pan Borneo.

Dato’ Sri Haji Fadillah bin Yusof: Yang Berhormat Sepanggar, bila saya
menyentuh apa yang dibangkitkan Pan Borneo oleh Yang Berhormat Kinabatangan nanti
saya akan beri laluan sebab ada tajuk itu telah dibangkitkan.

Tuan Yang di-Pertua, isu yang dibangkitkan oleh Yang Berhormat Kuala Nerus.
Untuk makluman Ahli Yang Berhormat, yang dimaksudkan adalah laluan FT004-
Lebuhraya Timur-Barat di dalam jajahan Jeli, Kelantan. Jalan ini diselenggarakan oleh
syarikat konsesi sepanjang 46.50 kilometer. Pada tahun 2021, kementerian ini telah
memperuntukkan sebanyak RM955 ribu setahun bagi penyelenggaraan rutin di laluan
FT004, Lebuhraya Timur-Barat ini.

Kementerian ini juga telah memperuntukkan sebanyak RM6.465 juta bagi kerja-
kerja penyelenggaraan berkala yang dilaksanakan oleh syarikat konsesi melalui arahan
kerja. Kerja-kerja penyelenggaraan tersebut melibatkan tujuh kerja berkala pavement dan
dua kerja berkala bukan pavement yang mana dua belas kerja telah disiapkan
sepenuhnya dan hanya satu kerja berkala bukan pavement dalam proses pembinaan dan
akan siap pada pertengahan bulan Oktober.

Untuk makluman Ahli Yang Berhormat, bagi laluan sedia ada dari Gua Musang
ke Cameron Highlands melibatkan dua buah laluan FT 185 iaitu Jalan Lojing-Gua Musang
yang terletak di dalam jajahan Gua Musang, Kelantan sepanjang 93.20 kilometer dan
FT185, Jalan Pos-Lojing di Daerah Cameron Highlands sepanjang 11.70 kilometer. Bagi
laluan FT185, Jalan Lojing-Gua Musang di dalam jajahan Gua Musang, Kelantan pada
tahun 2021, kementerian ini telah memperuntukkan sebanyak RM1.9 juta setahun bagi
tujuan penyelenggaraan rutin. Kementerian ini juga telah memperuntukkan sebanyak
RM7.33 juta bagi kerja-kerja penyelenggaraan berkala yang dilaksanakan oleh syarikat
konsesi melalui arahan kerja.

Kerja-kerja penyelenggaraan tersebut melibatkan empat kerja berkala pavement
dan dua kerja berkala bukan pavement di mana dua kerja telah disiapkan sepenuhnya
dan empat kerja berkala pavement dalam proses pembinaan dan akan siap pada
penghujung bulan Oktober.

01500

Manakala bagi laluan FT185 Jalan Pos Lojing di Daerah Cameron Highlands,
kementerian ini telah memperuntukkan sebanyak RM241,000 setahun bagi
penyelenggaraan rutin. Kementerian ini juga telah memperuntukkan sebanyak RM2.08
juta bagi kerja-kerja penyelenggaraan berkala yang dilaksanakan oleh syarikat konsesi
melalui arahan kerja.

Kerja-kerja penyelenggaraan tersebut melibatkan tiga kerja berkala pavement di
mana ketiga-tiga kerja sedang dalam proses pembinaan dan akan siap pada penghujung
bulan Oktober. Kementerian Kerja Raya bersama-sama Jabatan Kerja Raya Malaysia
komited dalam memastikan jalan sentiasa berada dalam keadaan yang selamat dan
selesa dengan melaksanakan kerja-kerja penyelenggaraan rutin dan berkala sepanjang
tahun, tertakluk kepada nilai peruntukan yang diluluskan oleh Kementerian Kewangan.

Tuan Yang di-Pertua, kementerian ini mengambil perhatian akan saranan Abhi
Yang Berhormat untuk memperkasakan dan memperluaskan Lebuhraya Timur—Barat iaitu
Jalan Persekutuan FT004 dari Jeli ke Gerik. Untuk makluman Ahli Yang Berhormat,
berdasarkan data trafik di laluan berkenaan, didapati bahawa tahap perkhidmatan jalan
ataupun /evel of service dengan izin, masih berada dalam /evel of service A iaitu jalan
sedia ada masih mampu menampung aliran trafik.
