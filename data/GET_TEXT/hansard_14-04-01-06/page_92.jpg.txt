82 DR.22.09.2021

Timbalan Yang di-Pertua [Dato' Mohd Rashid Hasnon]: Sila teruskan.
Datuk Seri Haji Anmad bin Hamzah: Ya, boleh duduk.
Timbalan Yang di-Pertua [Dato' Mohd Rashid Hasnon]: Teruskan, teruskan.

Tuan Sim Tze Tzin [Bayan Baru]: Yang Berhormat Menteri, sikit sahaja, sikit
sahaja Yang Berhormat Menteri.

Datuk Seri Haji Ahmad bin Hamzah: Yang Berhormat Port Dickson, Yang
Berhormat Sik.

Tuan Sim Tze Tzin [Bayan Baru]: Yang Berhormat Menteri, tolong jelaskan
redundacy itu? Tadi saya tanya tentang redundancy ya, Dasar Agromakanan dengan
Dasar Food Security.

Datuk Seri Haji Anmad bin Hamzah: Saya sudah jawab...

Timbalan Yang di-Pertua [Dato' Mohd Rashid Hasnon]: Yang Berhormat Bayan
Baru, dia hendak teruskan juga.

Tuan Sim Tze Tzin [Bayan Baru]: Tidak mahu jawab?

Datuk Seri Haji Ahmad bin Hamzah: Saya pergi kepada isu kedua. Isu import,
barang makanan mahal dan juga perdagangan antarabangsa yang telah dibangkitkan oleh
Yang Berhormat Port Dickson, Yang Berhormat Sik dan juga Yang Berhormat tampin yang
telah membangkitkan pertamanya dakwaan berlakunya monopoli import dan kesan
ratifikasi CPPPP dan juga UPOV 91 kepada penternak dan juga petani.

Pertamanya, monopoli import menyebabkan harga makanan mahal. Dakwaan
daripada Yang Berhormat Port Dickson dan juga Yang Berhormat Tampin bahawa berlaku
monopoli import sehingga menyebabkan kenaikan harga barang adalah tidak tepat kerana
tujuan MAFI adalah untuk menjalankan kawalan kuota import melalui Approved Permit
(AP) adalah bagi memastikan supaya bekalan makanan mencukupi dan keluaran
pertanian terpilih iaitu untuk kelapa biji tua, kubis bulat, susu cair, keratan ayam dan juga
beras. Pada masa yang sama, pelaksanaan AP juga dapat menghalang berlakunya
lambakan keluaran pertanian yang terpilih di pasaran yang boleh menjejaskan daya saing
dan pengeluaran petani tempatan.

Untuk makluman Yang Berhormat Port Dickson dan juga Yang Berhormat Tampin,
tiada keperluan bagi mendapatkan AP untuk mengimport cili. Permohonan kuota import di
nilai dari aspek kelayakan syarikat pemohon berdasarkan daripada kriteria yang ditetapkan
seperti kapasiti pengeluaran melalui bilangan kelengkapan dan juga mesin memproses
yang beroperasi. Bagi memastikan objektif supaya bekalan mencukupi dan tidak berlaku
lambakan, pertimbangan permohonan juga diberi kepada anggaran tahunan, permintaan
serta pengeluaran tempatan.

01710

Bagi kelapa tua biji, kubis bulat, susu cair dan keratan ayam MAFI tidak
menetapkan sebarang had bilangan pemegang kuota import. Pada tahun 2017, jumlah
syarikat yang telah diluluskan AP bagi kubis bulat ialah 115 syarikat dan 30 syarikat untuk
kelapa tua biji. Selepas itu, bagi kuota import beras, kerajaan masih meneruskan dasar
mengimport pengimport utama yang telah diperkenalkan sejak tahun 1974 dengan
mengambil kira dasar ini adalah penting dan relevan bagi menjamin kelangsungan
bekalan beras dalam negara. BERNAS telah dilantik sebagai pengimport utama bagi pihak
Kerajaan Malaysia sehingga 10 Januari tahun 2031.

Seperti yang pernah dibangkit dan ditimbulkan oleh Yang Berhormat Menteri
MAFI dalam Dewan sebelum ini keputusan kerajaan berkenaan pengimportan beras
adalah dengan mempertimbangkan semua aspek secara menyeluruh bagi melindungi
komoditi strategik ini sebagai makanan ruji rakyat Malaysia. Untuk makluman,
permohonan AP kubis bulat untuk dieksport semula adalah tidak dibenarkan.

Dato’ Haji Salim Sharif [Jempol]: Yang Berhormat Jasin, sedikit. Ya, Yang
Berhormat Timbalan Menteri. Tadi saya mendengar penjelasan daripada Menteri
mengenai BERNAS dipilih sebagai pengimport utama. Jadi, kenapa BERNAS sahaja
