DR.22.09.2021 127

secara puratanya berbanding lelaki. Kalau lelaki 73 tahun, perempuan sampai 79 tahun.
Akan tetapi hakikatnya wanita ini sudahlah tidak bekerja, simpanan kurang, jadi apakah
rancangan kementerian untuk mungkin melihat faktor ini supaya mereka ini tidaklah terbiar
sengsara ketika usia tua, maksudnya selepas pekerjaan bukan sekadar hanya waktu
pekerjaan sahaja?

02010

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kangar. Sila, Yang Berhormat Menteri teruskan.

Datuk Seri Rina binti Mohd Harun: Terima kasih, Yang Berhormat Kangar.
Terima kasih kerana begitu prihatin terhadap nasib wanita. Kita tahu waktu dalam
pandemik COVID-19 ini, apabila kajian dibuat bahawa daripada segi simpanan
pendapatan itu kita lihat rata-rata rakyat di negara ini mempunyai lebih kurang sebulan
sahaja simpanan.

Jadi sudah pasti dalam jangka bukan sahaja yang kita linat daripada segi sektor
buruh, dalam pekerjaan tetapi kita juga kita kena lihat bahawa laporan survey bagi tenaga
buruh bagi suku kedua juga menunjukkan keadaan buruh wanita ini dia berkurang.
Peratusan ini masih lagi rendah jika kita bandingkan dengan negara-negara lain. Jadi, ini
sebenarnya disebabkan komposisi terbesar luar tenaga buruh adalah disebabkan oleh
kerja rumah, tanggungjawab keluarga iaitu sebanyak 46.4 peratus.

Jadi, wanita sebenarnya ada juga yang memilih untuk keluar daripada pasaran
buruh dengan penurunan kadar tenaga buruh wanita seawal umur 35 hingga 49 tahun.
Jadi dengan itu, pihak kementerian juga kita sedang hendak membantu bukan sahaja
mereka yang sedang berada di dalam bidang pekerjaan tetapi kita hendak pertingkatkan
lagi, kita hendak memperluaskan lagi.

Tuan Syed Saddiq bin Syed Abdul Rahman [Muar]: [Bangun]

Datuk Seri Rina binti Mohd Harun: Sebagai contohnya, dalam kementerian kita
ada program penjagaan posnatal untuk ibu-ibu yang lepas bersalin untuk yang semakin
berkembang dan kita lihat ada pasaran ekonomi. Jadi kita bukan sahaja fokus kepada
yang ada dalam tenaga buruh tetapi juga informal. Oleh sebab itu program-program kita
berikan juga tadi saya sebutkan kita diberikan juga program-program literasi kewangan
bukan sahaja daripada segi bagaimana untuk mendapatkan pekerjaan tetapi juga untuk
jangka masa hadapan.

Bukan sahaja wanita Yang Berhormat kerana pada tahun 2030, negara akan
menjadi negara tua di mana 15 peratus daripada penduduk negara kita akan berusia 60
tahun ke atas. Boleh saya sambung?

Tuan Syed Saddiq bin Syed Abdul Rahman [Muar]: Yang Berhormat Menteri,
minta laluan.

Datuk Seri Rina binti Mohd Harun: Ya, Yang Berhormat Muar.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Muar.

Tuan Syed Saddiq bin Syed Abdul Rahman [Muar]: Saya setuju dengan
pandangan Yang Berhormat Menteri jelas kalau kita lihat lebih ramai wanita berpendidikan
dan berpendidikan tinggi dan apabila mereka buat pertama kali menyertai sektor
profesional lazimnya mereka boleh buat kerja yang jauh lebih baik daripada golongan
lelaki.

Akan tetapi masalahnya timbul apabila mereka jadi ibu buat pertama kali dan ada
di kalangan mereka selepas menjadi ibu mengambil pendirian untuk meninggalkan
pekerjaan mungkin enam bulan ataupun setahun untuk menjaga anak-anaknya tetapi
apabila mereka ingin diserapkan kembali ke dalam sektor tenaga kerja, diskriminasi di
situlah yang akan timbul.

Saya ingat sebelum ini apabila Yang Berhormat Menteri juga dalam Kabinet
Pakatan Harapan ada cadangan melalui proses Malaysia@Kerja di mana wanita-wanita
