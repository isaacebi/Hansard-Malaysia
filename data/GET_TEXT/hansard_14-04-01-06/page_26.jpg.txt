16 DR.22.09.2021

(ii) memperkasakan peranan rakan sekerja melalui program Rakan
Pembimbing Perkhidmatan Awam (AKRAB) iaitu. dengan
memastikan setiap kontinjen, briged termasuk di peringkat daerah
dan balai mempunyai ahli AKRAB dan ahli AKRAB berperanan
untuk mengesan atau mengenal pasti mereka yang mengalami
masalah kesihatan mental dan sekali gus membantu pihak
pengurusan sumber manusia PDRM mengambil tindakan awal;

(iii) | seterusnya, dengan memberi pemahaman umum dalam aspek
psikologi dan kaunseling kepada ketua jabatan dan penyelia
melalui slot taklimat yang dimasukkan dalam modul latihan PDRM;
dan

(iv) | program turun padang oleh BAKA bagi memberi kesedaran dan
pengetahuan-pengetahuan mengenai peranan BAKA dan- warga
PDRM khususnya kesejahteraan psikologi.

Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Soalan tambahan pertama, Yang Berhormat Cameron
Highlands, sila.

Tuan Ramli bin Dato' Mohd Nor [Cameron Highlands]: Assessment mental
adalah mustahak kerana seseorang itu bila berkhidmat dalam PDRM dia berdepan
dengan stress. Selama saya di dalam PDRM selama 34 tahun, saya lihat tidak ada
assessment untuk candidates yang akan menjadi anggota ataupun pegawai PDRM.
Adakah benda ini dilaksanakan? Jika belum, saya harap benda ini dilaksanakan kerana it
is very pertinent and important.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Cameron Highlands. Sila, Yang Berhormat Timbalan Menteri, satu minit.

Tuan Jonathan bin Yasin: Terima kasih, Yang Berhormat Cameron Highlands.
Cadangan yang dikemukakan oleh Yang Berhormat Cameron Highlands itu sangat
relevan dan penting dan saya rasa perkara ini akan dibawa dalam kementerian dan
dibincangkan dengan baik supaya perkara itu juga turut diambil kira seperti yang
dicadangkan oleh Yang Berhormat Cameron Highlands. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
kedua saya jemput Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih. Yang
Berhormat Timbalan Menteri, kalau kita melihat kepada khidmat kaunseling di kalangan
anggota PDRM, soalan pertama saya adakah khidmat unit kaunseling yang disediakan
mencukupi dan memadai bagi memberi sokongan mental dan kaunseling kepada polis
yang menghadapi kemurungan.

Saya juga bimbang kalaulah kesemua kaunselor yang ada di unit agama dan
kaunseling ini terdiri daripada anggota PDRM, saya takut klien ataupun mereka yang
dilakukan... [Suara kurang jelas] Tadi kehilangan suasana keterbukaan, kebebasan
berfikir dan kebebasan berterus-terang. Oleh sebab bersama anggota, saya percaya
dalam PDRM sangat tegas daripada segi disiplin dan menghalang untuk mereka berterus-
terang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Hulu Langat. Sila Yang Berhormat Timbalan Menteri, satu minit.

Tuan Jonathan bin Yasin: Terima kasih kepada Yang Berhormat Hulu Langat.
Soalan itu memang sangat relevan. Namun pada masa ini sebenarnya keanggotaan
BAKA itu bukan sahaja daripada kalangan anggota polis tetapi ada daripada mereka yang
daripada JPA sendiri dan ditempatkan di dalam BAKA. Mereka ini adalah independent
daripada polis sendiri yang mana mereka akan memberi kaunseling kepada mereka yang
terlibat dan saya rasa itu sudah satu cara langkah yang baik untuk mengatasi
kebimbangan seperti yang disuarakan oleh Yang Berhormat Hulu Langat. Terima kasih.
