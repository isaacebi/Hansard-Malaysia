102 DR.22.09.2021

Tuan Yang di-Pertua: Terima kasih. Jadi, terima kasih Yang Berhormat Menteri
kerana telah clear the air. Seterusnya Yang Berhormat Menteri di dalam Kementerian
Perdagangan Dalam Negeri dan Hal Ehwal Pengguna, 30 minit, silakan.

6.26 ptg.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Terlebih dahulu saya
mengucapkan terima kasih kepada semua Ahli Yang Berhormat yang mengambil
bahagian serta memberikan pandangan dan membangkitkan isu-isu yang berkaitan
dengan Kementerian Perdagangan Dalam Negeri dan Hal Ehwal Pengguna sepanjang
perbahasan titah diraja.

Saya bersyukur kerana masih diberikan kepercayaan oleh Yang Amat Berhormat
Perdana Menteri untuk terus menerajui kementerian KPDNHEP dan saya akan
menggalas amanat ini sebaik mungkin. Saya yakin gandingan mantap bersama Yang
Berhormat Timbalan Menteri serta sokongan daripada pegawai dan kakitangan
kementerian, usaha untuk meningkatkan prestasi kerja, menyempurnakan amanah serta
mencapai sasaran 100 hari kementerian dapat direalisasikan.

Tuan Yang di-Pertua, sudah diketahui unum kesan penularan pandemik COVID-
19 di negara kita begitu mendalam, malah corak kehidupan manusia turut berubah. Kita
perlu akur bahawa kita kini perlu hidup dalam suasana norma baharu mengadaptasi diri
di dalam fasa endemik dan memastikan kita sentiasa berada dalam keadaan sihat dan
selamat dari COVID-19. Syukurlah, hari ini aktiviti ekonomi mula dibuka dan aktiviti
perniagaan terutama dalam sektor peruncitan dan perdagangan domestik kembali rancak.
Saya juga ingin mengambil kesempatan untuk menyeru kepada pemain industri serta
rakyat untuk terus patuh kepada SOP.

Sepanjang melalui tempoh mencabar, pihak kementerian sentiasa bersama-sama
dengan komuniti perniagaan membantu mereka yang terkesan dan dalam kesusahan.
Sepanjang tempoh sukar ini, kementerian telah menyediakan beberapa inisiatif dalam
bentuk moratorium dan inisiatif merancakkan semula ekonomi. Antara inisiatif yang
disediakan ialah seperti:

(i) pengecualian kompaun ke atas kelewatan pembaharuan dan
pendaftaran perniagaan;

(ii) lanjutan masa serahan penyata kewangan tahunan dan
lanjutan masa mengadakan Mesyuarat Agung Tahunan;

(iii) menaikkan nilai ambang keberhutangan daripada RM10,000
kepada RM50,000; serta

(iv) menambah_ baik penyampaian kementerian — seperti
memudahkan urusan permohonan lesen PDA dan kelulusan
jual murah dengan tempoh lesen dilanjutkan sehingga tiga
dan lima tahun bergantung kepada prestasi syarikat.

01830

Bagi memastikan ekonomi domestik dapat digerakkan di samping meningkatkan
keyakinan rakyat untuk berbelanja, pihak kementerian telah menambah baik dan
memperkasakan program Kempen Beli Barangan Malaysia (KBBM) dan Program Jualan
Malaysia (PJM). Antara aktiviti yang dilaksanakan termasuk memperkasakan produk
tempatan dan merancakkan pembelian melalui platform atas talian.

Kementerian juga sedang menambah baik program logo buatan Malaysia supaya
lebih banyak produk tempatan diterima pengiktirafan dan dikenali di peringkat domestik
dan antarabangsa. Selain itu, kementerian telah mewujudkan _inisiatif program
pembangunan francais mikro dan francais mampu milik bagi memudah cara peluang
perniagaan francais pakej perniagaan, francais mikro dengan kos RM50,000 ke bawah
dan francais mampu milik dengan kos RM100,000 ke bawah.
