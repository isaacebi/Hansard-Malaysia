DR. 22.3.2022 56

12.41 tgh.

Dato' Dr. Xavier Jayakumar a/l Arulanandam [Kuala Langat]: Terima
kasih Tuan Yang di-Pertua. Kuala Langat hendak ambil bahagian di dalam
pembentangan Anggaran Perbelanjaan yang ada di atas meja ini. Apa yang
pentingnya ialah perbelanjaan ini khususnya dari Kementerian Kewangan, saya
harap akan digunakan dengan sebaiknya untuk atasi masalah-masalah yang
dihadapi oleh kita dalam beberapa bulan ini. Apa yang penting ialah waktu banjir,
apa yang kita kata dan telah dibentangkan di dalam Dewan ini di mana kita tahu
kalau kita tidak peruntukkan bajet yang cukup, kita tidak akan atasi masalah banjir
pada masa hadapan yang akan datang. Oleh sebab itu, saya harap bahawa
peruntukan yang cukup akan diberi kepada Kementerian Alam Sekitar dan Air untuk
mengatasi masalah ini.

Ada orang yang bincang hendak bina terowong dari Kuala Lumpur ke laut
dan dari Shah Alam ke laut. Ini semua baik. Kalau minta pegawai-pegawai kita di
JPS, mereka sudah sedia dengan cara ataupun pelan yang akan digunakan untuk
masa depan yang akan datang tetapi mereka menunggu untuk bajet saja. So, saya
minta Kementerian Kewangan untuk siapkan bajet untuk program-program yang kita
hendak buat. Sebab ini penting khususnya di Kuala Lumpur dan juga sekitar Shah
Alam di Selangor di mana saya nampak ini bukan akhirnya kita akan nampak banjir,
kita akan nampak banjir lebih kuat juga di dalam kawasan-kawasan ini pada masa
depan yang akan datang.

Saya hendak juga bagi perhatian kepada alam sekitar knususnya di dalam
kawasan saya di Kuala Langat. Sekarang permintaan untuk bina pembangunan
industri ini sangat tinggi. Ada juga yang mula dibina, tiga industri besar yang
menggunakan air, yang itu tiga paper mills dari China yang sudah pun mula dibina.
Saya harap Kementerian Alam Sekitar dan Air akan beri tumpuan kepada ketiga-tiga
syarikat ini. Bukan katakan kita tak nak mereka bina tetapi kita kena bagi perhatian
kepada alam sekitar iaitu air sebab mereka gunakan banyak air dan lepas itu air ini
dikeluarkan ke sungai.

Saya diberitahu bahawa air ini walaupun 30 peratus digunakan balik oleh
syarikat, 70 peratus itu guna balik kepada sungai tetapi bukan bersih sepenuhnya.
So, saya mintalah Kementerian Alam Sekitar dan Air untuk kaji dan periksa kilang-
kilang besar ini sebab mereka tidak akan melakukan pencemaran di sungai-sungai
kita di dalam kawasan-kawasan tertentu sebab kita dengar dengan micropollutants
yang ada, dengan microplastics dan sebagainya yang masuk ke dalam sungai dan
kita kena jaga. Ini kerja Kementerian Alam Sekitar dan Air untuk jaga dan pastikan
syarikat-syarikat ini akan gunakan atau ikut SOP tertentu untuk mereka tidak

mengadakan pencemaran di dalam sungai masing-masing.
