DR. 22.3.2022 77

tegar apabila mereka bersara? Sepatutnya, bagi saya, kerajaan membantu mereka,
bukan mereka membantu diri mereka sendiri.

Malang, saya cukup kecewa, apabila Yang Amat Berhormat Perdana Menteri
mengambil pendekatan jadi hero dalam Perhimpunan Agung UMNO. Dia kata, dia
membuat keputusan untuk membuat pengumuman dalam Perhimpunan Agung
UMNO— kerana apa? Kerana untuk kita beritahu kepada rakyat bahawa hanya
UMNO yang mampu bagi RM10,000 kepada pencarum. Sedangkan itu bukan duit
kerajaan, itu bukan duit daripada UMNO, bukan duit daripada peruntukan dana
kerajaan. lItu adalah duit pencarum-pencarum yang kerajaan rompak untuk beri
kepada pekerja-pekerja ataupun beri kepada pencarum.

Jadi, dia hendak menjadi hero dalam Perhimpunan Agung UMNO kerana
tekanan daripada Yang Berhormat Pekan, tekanan daripada Yang Berhormat Bagan
Datuk. Jadi, ini dilema yang dihadapi oleh Yang Amat Berhormat Perdana Menteri
yang begitu lemah dalam memimpin pemimpin-pemimpin negara kita. Jadi, saya
hendak minta supaya dia harus memberikan penjelasan ini dan penjelasan ini sangat
penting untuk diberitahu kepada rakyat bahawa ini bukan duit daripada kerajaan, ini
adalah rakyat bantu rakyat. Terima kasih.

Tuan Yang di-Pertua: Terima kasih Yang Berhormat Pokok Sena.

Seterusnya, Yang Berhormat Kota Kinabalu. Silakan.

3.26 ptg.

Tuan Chan Foong Hin [Kota Kinabalu]: Terima kasih Tuan Yang di-Pertua
atas peluang yang diberikan untuk turut serta dalam perbahasan bagi Rang Undang-
undang Perbekalan Tambahan 2021.

Rang undang-undang ini memang bertujuan untuk membenarkan kerajaan
untuk membuat pengeluaran wang daripada Kumpulan Wang Disatukan bagi tujuan
membiayai our overspending, dengan izin, oleh kerajaan. la bagi menampung
perbelanjaan tambahan yang tidak disangka-sangka dan tidak diberikan peruntukan
semasa Belanjawan 2021 pada akhir tahun 2020.

Saya di sini hanya ingin fokus kepada satu isu sahaja iaitu peruntukan
tambahan bagi Suruhanjaya Pilihan Raya (SPR) yang diperuntukkan peruntukan
tambahan sebanyak hampir RM68 _juta. Memang kebanyakannya untuk
menampung perbelanjaan bagi pilihan raya negeri yang diadakan yang tidak
disangka seperti Pilihan Raya Negeri Melaka sahaja sudah menelan RM45 juta.

Ramai MP sudah membincangkan isu ini. Di sini saya kurang bersetuju
dengan Ahli Parlimen Padang Rengas tadi yang menuduh kepada ketidakstabilan
politik berpunca daripada Pakatan Harapan sendiri. Dia kata ‘Sheraton Move’

disebabkan oleh perpecahan di antara Pakatan Harapan.
