DR. 22.3.2022 31

Datuk Mastura binti Tan Sri Dato’ Mohd Yazid: Banyak soalan Yang
Berhormat dan cadangan Yang Berhormat juga.

Pertamanya, daripada segi pembukaan peralihan ke endemik ini amat
penting sebagai exit strategy Yang Berhormat. Semestinya segala kerumitan dan
permasalahan yang mungkin timbul telah dilihat dan dikaji supaya SOP-SOP yang
telah dikeluarkan iaitu sebanyak 10 keperluan SOP dan juga sembilan garis panduan
dan akan diperincikan lagi supaya ia tidak menyusahkan pengembara-pengembara
yang masuk ke negara kita dan akan keluar juga rakyat kita untuk pergi mengembara
ke negara-negara lain.

Mengenai memulakan fasa ini pada 1 Mac 2022 Yang Berhormat, itu adalah
pandangan Yang Berhormat dan juga ahli-ahli yang lain. Akan tetapi setelah dikaji
oleh kerajaan dengan mengambil kira hal-hal untuk merancakkan ekonomi negara
dan juga khususnya industri pelancongan dan juga kadar vaksinasi yang tinggi
diambil kira juga dan juga varian Omicron didapati lebih ringan terhadap mereka yang
lebih lengkap vaksinasi, maka itulah faktor-faktor utama yang membantu kerajaan
membuat keputusan untuk memulakan fasa peralihan ini pada 1 April dengan
melonggarkan sekatan-sekatan yang tertentu walaupun peningkatan kes harian itu
ada peningkatannya dan ia terkawal dan tidak mengganggu kapasiti penggunaan
katil untuk kes-kes bukan COVID-19.

Mengenai hal-hal yang berkaitan pada pengumuman di Perhimpunan Agung
UMNO, Yang Berhormat Perdana Menteri mempunyai prerogatif untuk
mengumumkan apa sahaja pengumuman di mana-mana forum yang beliau rasa
sesuai dan semestinya juga beliau telah mengumumkan banyak perkara mengani
peralihan ini ketika beliau membuat sidang media ketika mengumumkan fasa
tersebut. Jadi Yang Berhormat, kita bersama-samalah mengusahakan supaya
negara ini keluar daripada keadaan yang sedang berlaku di negara kita sekarang.
Terima kasih.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Terima kasih atas jawapan Yang Berhormat Timbalan Menteri.

Rakyat memang mengalu-alukan pengalihan ke fasa endemik pada 1 April
yang akan datang. Akan tetapi, saya berharap kerajaan tidak mengambil perkara ini
dengan ringan. Jadi soalan saya, apakah kesiapsiagaan kerajaan untuk mengawal
peningkatan kes COVID-19 sekiranya ada varian yang baharu akan merebak dengan
cepat dan dengan kadar kematian yang tinggi, with high fatality rate. Sekiranya ada,
apakah kesiapsiagaan negara kita untuk menghadapi walaupun kita buka sempadan
kita? Terima kasih.

Datuk Mastura binti Tan Sri Dato’ Mohd Yazid: Terima kasih Yang

Berhormat Tebrau. Negara kita telah melalui dua tahun yang begitu mencabar sekali
