DR. 22.3.2022 32

dan telah melalui bermacam-macam usaha yang kita buat untuk memastikan /eve/
jangkitan ini terkawal. Banyak faktor yang akan dan telah diusahakan mengenai
kapasiti untuk merawat dan juga varian-varian baharu yang semestinya kita
mendapat nasihat yang terbaik daripada WHO dan juga pakar-pakar yang ada di
negara ini untuk membuat keputusan-keputusan yang betul, Yang Berhormat. Kita
yakinlah dengan usaha-usaha yang diusahakan oleh kerajaan. Terima kasih.

Datuk Ignatius Dorell Leiking [Penampang]: Terima kasih. Soalan
tambahan Tuan Yang di-Pertua. Yang Berhormat Menteri, boleh minta penjelasan
dengan pengumuman pembukaan boarder kita pada 1 April ini, adakah rancangan
kerajaan untuk melonggarkan bagi orang Malaysia yang fully vaccinated yang
kembali ke Malaysia dua ataupun tiga hari sebelum 1 April 2022? This is because
they will be quarantined dengan izin, dan pembukaan boarder tanpa kuarantin akan
dilaksanakan selepas 1 April 2022. Terima kasih.

Datuk Mastura binti Tan Sri Dato’ Mohd Yazid: Terima kasih Yang
Berhormat. Saya faham keprihatinan Yang Berhormat. Saya pun mendapat soalan-
soalan sebegitu juga daripada sahabat-sahabat yang lain. Itu adalah peraturannya

Yang Berhormat. la hanya akan berkuat kuasa pada 1 April 2022. Terima kasih.

8. Datuk Ignatius Darell Leiking [Penampang] minta Perdana Menteri
menyatakan apakah indikator semasa yang diguna pakai oleh Jabatan Perangkaan
Malaysia bagi mengkaji, menilai dan melaporkan turun naik harga barangan dan
adakah kaedah semasa yang diguna pakai ini masih relevan dan menggambarkan
situasi sebenar di lapangan.

Timbalan Menteri Wilayah Persekutuan [Datuk Seri Jalaluddin bin
Alias]: Minta maaf Tuan Yang di-Pertua, soalan nombor berapa ini?

Tuan Yang di-Pertua: Soalan lapan.

Datuk Seri Jalaluddin bin Alias: Oh, lapan. Sorry, minta maaf.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Minta izin Tuan Yang di-Pertua. Jabatan Perangkaan Malaysia
(DOSM) mengeluarkan Indeks Harga Pengguna (IHP) yang mengukur inflasi secara
bulanan sebagai satu indikator usaha utama mikroekonomi. IHP adalah ukuran
perubahan harga dari semasa ke semasa bagi sekumpulan barangan dan
perkhidmatan tetap yang biasa dibeli oleh isi rumah.

Bakul IHP mengandungi kira-kira 833 jenis barang dan perkhidmatan
penggunaan terpilih dan dikelaskan berpandu kepada United Nations Classification
of Individual Consumption According to Purpose (COICOP) dalam 12 kumpulan
berikut:

(i) makanan dan minuman alkohol;

(ii) minuman alkohol dan tembakau;
