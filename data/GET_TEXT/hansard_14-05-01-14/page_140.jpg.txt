DR. 22.3.2022 133

kuota. Kalau tidak ada kuota sudah tentunya tidak dapatlah, keberadaan tidak ada di
pasaran RM2.50 satu polybag untuk kegunaan yang bersubsidi.

Mengapa kewangan ini di sini diletak kepada KPDNHEP, itu memang kita
dapat kewangan. Semua kewangan untuk semua kementerian memang puncanya
daripada Kementerian Kewangan. Cuma, ini kami diminta untuk menjelaskan kerana
KPDNHEP adalah diberi tanggungjawab sebagai mengurus, mengagihkan, memberi
kepada peniaga-peniaga yang berniaga sebagai pembungkusan ini. Itu tugas dan
tanggungjawab diletakkan di KPDNHEP, oleh sebab itu, kewangan ini disalurkan
melalui KPDNHEP untuk kita membayar kepada akhirnya kilang sawit juga kepada
syarikat pembungkusan. Itu jelas penjelasannya.

#1800

Tuan Cha Kee Chin [Rasah]: Okey, terima kasih Yang Berhormat Menteri
atas penjelasan itu. memang jelas lah senang faham. Cuma satu, sekarang ini ada
lagi tidak hutang apa-apa subsidi kepada mana-mana pembekal atau pengilang? Itu
sahaja. Terima kasih Yang Berhormat Menteri.

Dato Sri Alexander Nanta Linggi: Yang Berhormat, yang terkini saya rasa
tidak ada terlalu lambat. la lambat sedikit, itu biasa lah. Okey, kita pastikan dan kami
ucap terima kasih lah kepada Kementerian Kewangan, okey. Tidak ada yang terlalu
lama tertunggak.

Jadi Yang Berhormat Padang Serai meminta kawalan kenaikan harga barang
musim perayaan. Yang Berhormat Padang Serai, ini memang kita buat setiap
perayaan dan bukan perayaan pun kalau ada kita melihat macam sekarang,
mengapa kita letakkan masa terlalu panjang? Bukan terlalu panjang, ia pasti mesti
memadai dan ada rasionalnya yang panjang ini kerana kita hendak menstabilkan
harga pasaran untuk kita menjaga pengguna. Memang ada bebanan dan tekanan
kepada pengilang, pengeluar dan penjual. Akan tetapi kita ada sistem yang lain juga
untuk membantu mereka.

Oleh sebab itu ada dikatakan subsidi tadi. Saya tak nak panjang cerita
tentang subsidi ayam dan telur tetapi ada. Jadi kita KPDNHEP penguat kuasa
memang kita bekerja sepenuh masa dan kita ada selain daripada lebih 2,000 orang
anggota penguat kuasa, kita ada hampir 1,000 yang kita panggil pegawai pemantau
harga yang membantu untuk memantau harga di seluruh negara kita juga.

Jadi, kementerian dikatakan perlulah bekerjasama, memang Yang
Berhormat. Kita memang sentiasa bekerjasama dengan kementerian-kementerian
lain, agensi-agensi dalam memantau dan juga dalam kita membuat libat urus dan
rundingan untuk kita menetapkan sesuatu, memuktamadkan sesuatu ketetapan di

mana harga patut kita letak dan juga apa yang sepatutnya kita kawal.
