DR. 22.3.2022 99

Terakhir Tuan Yang di-Pertua, perbelanjaan berkait tentang menguruskan
jenazah mereka yang terkena dengan COVID-19 ini. Saya simpati dengan
Kementerian Kesihatan, kakitangan-kakitangan mereka yang terpaksa bekerja keras
terutamanya menguruskan jenazah yang terkena dengan COVID-19 ini. Saya
percaya Ahli-ahli Parlimen kita pun ramai yang turut membantu.

Namun, saya ingin tanya apakah di sana terdapat suatu peruntukan khas
dana khas yang diberikan kepada mereka yang menguruskan jenazah COVID-19 ini
terutamanya kakitangan kesihatan bersama-sama dengan APM dan sebagainya?

Ini kerana kalau Tuan Yang di-Pertua tengoklah mengiringi sampai ke kubur
kesian dengan pakaiannya dengan segala macamnya kadang-kadang sampai 20,
30 jenazah satu hari yang pada peringkat perbahasan dahulu saya pernah
bangkitkan supaya Angkatan Tentera dimohon bantuan tetapi nampaknya kerajaan
tetap dengan APM dan Kementerian Kesihatan.

Saya cadangkan supaya dalam perbelanjaan ini dimasukkan juga peruntukan
khas untuk membantu mendanai dan memberikan mereka semangat untuk terus
bertugas. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hang Tuah Jaya.

Ahli-ahli Yang Berhormat, seramai 24 Ahli-ahli Yang Berhormat telah
berbahas dan sekarang saya menjemput Yang Berhormat Timbalan Menteri

Kewangan untuk menjawab. Saya bagi tempoh masa 20 minit.

4.33 ptg.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim, Assalamualaikum warahmatullahi wabarakatuh. Salam
sejahtera dan salam Keluarga Malaysia.

Tuan Yang di-Pertua, izinkan saya menzahirkan ucapan terima kasih kepada
semua _ Abhli-ahli Yang Berhormat yang telah mengambil bahagian dalam sesi
perbahasan Rang Undang-undang Tambahan mengenai Akta Bekalan Tambahan
(2021) 2022, Anggaran Perbelanjaan Mengurus Pertama 2021 di peringkat
pembangunan dan di peringkat dasar.

Tidak kurang lebih 24 Ahli Yang Berhormat telah berbahas bagi isu-isu yang
melibatkan rakyat. Saya bagi pihak Kementerian Kewangan dan_ kerajaan
menghargai semua cadangan, teguran dan pandangan yang disampaikan oleh Ahli-
ahli Yang Berhormat.

Pada hari ini izinkan saya memberi penjelasan dan menjawab persoalan-
persoalan utama yang dibangkitkan sepanjang tempoh perbahasan _tadi.

Pertamanya ingin saya tegaskan di dalam Dewan yang mulia ini Perbekalan
