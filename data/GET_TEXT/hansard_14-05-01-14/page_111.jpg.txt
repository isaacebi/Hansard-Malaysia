DR. 22.3.2022 104

Izinkan saya Tuan Yang di-Pertua untuk beralih kepada subsidi produk
petroleum. Tuan Yang di-Pertua, Yang Berhormat ada bangkitkan soal subsidi
produk petroleum yang meningkat sekarang ini. Sebagaimana Yang Berhormat
sedia maklum, sejak awal tahun 2021, harga minyak mentah, Brent crude oil telah
menunjukkan trend peningkatan yang signifikan. Harga minyak mentah bagi bulan
Januari 2022 adalah pada kasar USD85 setong iaitu meningkat berbanding Januari
2021, sebanyak USD55 setong.

Berikutan kenaikan ini, kerajaan terpaksa menanggung peningkatan subsidi
petroleum diesel dan gas cecair memasak LPG yang ketara sehingga sepuluh kali
ganda iaitu meningkat dari RM200 juta untuk Januari 2021 kepada lebih RM2 bilion
untuk Januari 2022. Ditambah pula dengan pergolakan antara Rusia dan Ukraine,
harga minyak mentah telah menaik mendadak ke paras melebihi USD100 setong
iaitu paras tertinggi sejak 2014. Dengan kenaikan ini dijangka jumlah subsidi petrol,
diesel dan LPG akan melebihi RM2.5 bilion sebulan.

Sekiranya harga minyak mentah dunia kekal melebihi USD100 setong,
jumlah subsidi tersebut bagi keseluruhan tahun 2022 dijangka mencecah RM28
bilion berbanding RM11 bilion pada tahun 2021. Seperti mana Yang Berhormat
sebutkan tadi, pengguna buat masa ini masih membayar hanya RM2.05 seliter untuk
petrol RONY5 berbanding harga sebenar bulan Mac yang telah mencecah RM3.70
seliter. Bagi diesel pula, pengguna hanya bayar RM2.15 seliter di stesen minyak
sementara harga sebenar telah melebihi RM4.00 seliter. Begitu juga jika kita
bandingkan dengan negara-negara pengeluar minyak, harga runcit produk
petroleum di Malaysia adalah sangat rendah. Harga runcit petroleum di Arab Saudi
ialah pada paras RM2.61 seliter, manakala Indonesia pula RM3.78 seliter untuk
petroleum. Sementara dengan negara-negara jiran pula, harga runcit petroleum di
Thailand adalah RM6.00 seliter, manakala di Singapura RM9.20 seliter.

Jurang besar antara harga runcit di stesen minyak berbanding dengan harga
pasaran sebenarnya Ahli-ahli Yang Berhormat, akan melibatkan risiko ketirisan
subsidi yang lebih tinggi disebabkan aktiviti penyeludupan keluar produk petroleum
seperti mana yang dibangkitkan oleh Yang Berhormat Kota Belud. Cumanya Yang
Berhormat Kota Belud, sekiranya Yang Berhormat ada maklumat yang lebih
terperinci, saya mohon kepada Yang Berhormat untuk melaporkan kepada
kementerian berkaitan atau Yang Berhormat boleh melaporkan melalui Kementerian
Kewangan.

Tuan Cha Kee Chin [Rasah]: [Bangun].

Dato’ Indera Mohd Shahar bin Abdullah: Pada masa yang sama, memang
benar program subsidi sekarang ini melibatkan harga subsidi yang boleh dinikmati

oleh semua pengguna tanpa mengira kaya atau miskin. Dengan kenaikan kos subsidi
