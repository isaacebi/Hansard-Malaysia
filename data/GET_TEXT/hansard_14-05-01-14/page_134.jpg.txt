DR. 22.3.2022 127

Jadi, apakah persiapan pihak kementerian untuk memastikan subsidi minyak paket
itu tidak disalah guna dan benar-benar sampai kepada golongan sasar?

Kedua Tuan Pengerusi, adalah bagaimana pentingnya dua kementerian iaitu
MAFI, dulu MOA dengan KPDNHEP ini untuk sentiasa mengadakan perundingan
dan bertukar-tukar nota di peringkat pegawai, barulah isu bekalan dan isu harga itu
dapat distabilkan. Jadi saya juga concern, adakah di sepanjang musim perayaan itu
kementerian akan kekal untuk period ataupun masa penguatkuasaan itu dua minggu
sebelum dan dua minggu selepas perayaan besar itu supaya rakyat akan dapat
menikmati harga yang terkawal. Terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Yang Berhormat

Padang Serai.

5.41 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi. Saya repeat tambahan sikit. Saya ucapkan tahniah kepada Kementerian
Perdagangan Dalam Negeri dan Hal Ehwal Pengguna, Menteri ini memang
bersungguh-sungguh untuk mengekalkan harga barang. Walau bagaimanapun,
pada masa ini kita lihat KWSP keluar RM10,000 dan juga bantuan keluarga dapat
lagi. Bila ada dengar sahaja dapat itu, para peniaga ini naikkan harga sebab kita tak
lama lagi bulan Ramadhan.

Saya harap Menteri kawalkan harga-harga ini, tidak beri beban kepada
rakyat. Kalau tidak, rakyat akan susah di sana. Tengok tiap-tiap kali naik harga, naik
harga, mereka risau dan juga di kawasan terutama di kawasan Parlimen Padang
Serai, saya rasa ramai yang miskin di situ. Hanya gajinya rendah dan sebagainya.
So selain daripada itu juga, kementerian perlu bekerjasama atau berganding bahu
dengan Kementerian Pertanian dan Industri Makanan dan juga kementerian-
kementerian lain untuk membantu kementerian ini supaya bekerjasama dan juga
supaya senang untuk kawal apa-apa sahaja untuk kebaikan rakyat. Itu sahaja Tuan
Pengerusi. Terima kasih Yang Berhormat Menteri.

Tuan Pengerusi [Dato’ Ramli bin Dato’ Mohd Nor]: Dipersilakan Yang

Berhormat Rasah.

5.43 ptg.

Tuan Cha Kee Chin [Rasah]: Terima kasih Tuan Pengerusi, sikit sahaja.
Tadi saya dah bahas di peringkat dasar berkenaan dengan subsidi daripada kerajaan
dan sebagainya. Waktu itu Yang Berhormat Menteri pun ada. Kebetulan ada waktu
itu, mungkin Yang Berhormat Menteri boleh bagi ulasan, saya tak mahu ulangi. Cuma

saya hendak kemukakan satu perkara sebab ini peringkat jawatankuasa. Ayat di sini,
