DR. 22.3.2022 75

01520

Walaupun ia merupakan Pilihan Raya Negeri Sarawak tetapi ini adalah
peringkat dasar. Saya ingin mendapat jaminan daripada pihak kerajaan untuk kita
tidak membazirkan wang kerana kita telah melalui tiga pilihan raya yang dipaksa iaitu
Sabah, Melaka dan juga Johor. Sarawak adalah pilihan raya yang memenuhi
kehendak Perlembagaan kerana ia sudah pun tamat tempoh. Akan tetapi untuk
menjamin masa depan untuk sampai kepada tamat tempoh penggal ini, tahun 2023,
apakah jaminan kerajaan yang pilihan raya kita ini tidak akan berasingan antara satu
sama lain?

Ini disebabkan sekarang ini sudah pun diumumkan oleh beberapa buah
kerajaan negeri khususnya di Kedah, Kelantan, Terengganu, mereka tidak akan
membubarkan Dewan Undangan Negeri sehingga tamat tempoh penggal ini. Begitu
juga Selangor, Pulau Pinang dan juga Negeri Sembilan mengumumkan bahawa
mereka juga tidak akan membubarkan Dewan Undangan Negeri sehingga tamat
tempoh penggal ini pada tahun 2023.

Sedangkan, UMNO dalam perhimpunan mereka riuh rendah untuk mendesak
menuntut Perdana Menteri untuk membubarkan Parlimen segera. Yang Amat
Berhormat Perdana Menteri telah memberikan komitmen untuk berbincang dengan
top five di kalangan pemimpin-pemimpin UMNO. Ini bagi saya bahawa sesuatu yang
sangat membimbangkan kita semua kerana akan berlaku pilihan raya yang
berasingan iaitu pilihan raya peringkat Parlimen akan disegerakan dan kemudian
pillhan raya peringkat negeri akan berlaku pada tahun yang akan datang apabila
tamat tempohnya.

Jadi, ini akan menyebabkan perbelanjaan kita akan bertambah. Sedangkan
yang menjadi keperluan sekarang ialah kehidupan rakyat, bukan kehendak
kerakusan politik, kuasa politik yang ada di kalangan pemimpin-pemimpin UMNO.
Saya hendak minta Yang Amat Berhormat Perdana Menteri untuk clarify perkara ini
sebab ini sangat penting untuk menarik pelabur-pelabur, memberikan keyakinan
kepada mereka bahawa kestabilan politik ini akan sampai kepada penghujung
penggal ini.

Saya sangat bimbang apabila Yang Amat Berhormat Perdana Menteri
memberikan komitmen dia akan berbincang dengan top five di kalangan pemimpin-
pemimpin UMNO. Ini seolah-olahnya mereka sudah mendahului kuasa Yang di-
Pertuan Agong.

Kita telah berhadapan dengan krisis antara kerajaan gagal tempoh hari
dengan Istana Negara apabila krisis yang berkaitan dengan soal pemansuhan atau
pembubaran Ordinan Darurat apabila Menteri di Jabatan Perdana Menteri

mengumumkan di sini bahawa Ordinan Darurat itu telah pun dimansuhkan, telah pun
