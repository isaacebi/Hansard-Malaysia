DR. 22.3.2022 52

Menteri pula menyatakan bahawa satu formula baharu telah dipersetujui dan
sebagainya.

Dalam hal ini Tuan Yang di-Pertua, apabila kita baca Fourth Schedule to
Tenth Schedule of the Federal Constitution, satu, yang berkenaan dengan Grants
and Sources of Revenue Assigned to States. Saya sebut di sini seperti mana yang
terkandung dalam Perlembagaan Persekutuan,

“a grant of amount in each year to two-fifths of the amount by which the net
revenue derived by the Federation from Sabah exceeds the net revenue which would
have been so derived in the year 1963 if—

(a) the Malaysian Act had been in operation in that year as in the year

1964; and

(b) the net revenue for the year 1963 were calculated without regard to

any alteration of any tax or fee made on or after Malaysia Day.”

Perkara ini selama ini telah memberi harapan kepada rakyat negeri Sabah
bahawa 40 peratus daripada pungutan Persekutuan dari Sabah itu hendaklah
diserahkan pada Sabah. Akan tetapi nampaknya, pelbagai interpretation yang
dibuat. Kementerian Kewangan lain pula interpretation, kerajaan negeri lain
interpretation dan sebagainya. Hari ini kita mahu lihat dan mahu dengar apa
sebenarnya interpretation terhadap peruntukan dalam Perlembagaan Persekutuan
ini. Sekiranya tidak ada interpretation yang muktamad tentang perkara ini, barangkali
ini salah satu lagi perkara yang perlu kita rujuk kepada mahkamah. Biar mahkamah
yang menentukan sebenarnya.

Oleh sebab apabila dikatakan bahawa geran yang diberikan pada Sabah
yang RM26 juta itu, yang telah direview menjadi RM53 juta itu, kalau itulah yang
dikatakan bahawa 40 peratus itu yang itu, maka tentunya kita tidak dapat menerima
itu. Hak Sabah tidak dapat menerima itu sebab kita tahu apabila tertubuhnya
Malaysia ini, maka formula yang telah digunakan adalah formula yang telah
digunakan oleh Australia dan juga Kanada apabila berbincang tentang hal revenue
sharing di antara negeri dan Persekutuan. Maka ini adalah satu perkara yang sangat
penting kerana pada hari ini negeri Sabah ini sudah dikatakan negeri yang termiskin
walaupun kita ini paling kaya daripada segi sumber asli. Kita juga mempunyai
bilangan sekolah yang paling daif dan pelbagai lagi kemudahan asas yang belum
terlaksana.

Oleh sebab itu Tuan Yang di-Pertua, perkara ini polemik yang telah
berbangkit padahal baru-baru ini apabila Kementerian Kewangan mengatakan—
menjawab soalan daripada Yang Berhormat Penampang mengatakan bahawa itu
tidak lagi terpakai sedangkan Perlembagaan Persekutuan ini bukan dipinda. Belum

lagi. Tidak ada apa-apa pindaan terhadap Artikel 112D Perlembagaan Persekutuan.
