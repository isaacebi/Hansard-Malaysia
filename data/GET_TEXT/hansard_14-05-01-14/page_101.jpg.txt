DR. 22.3.2022 94

Benar, pengusaha sawit yang menghasilkan minyak sawit mentah dia
tanggung rugi sedikitlah. Akan tetapi 90 peratus mereka menikmati harga yang tinggi.
Itu cukup untung. Jadi kalau 10 peratus untuk tujuan kegunaan tempatan, termasuk
untuk menghasilkan minyak masak, kerajaan cap bermaksud kos pengeluaran
minyak masak untuk kegunaan negara akan jadi rendah sebab minyak sawit mentah
menghasilkan RBD Olin, bahan utama minyak masak, kalau kita cap pada harga
yang lebih rendah daripada harga pasaran maka menghasilkan minyak masak
tempatan itu akan menjadi lebih rendah.

Jadi saya anjurkan kerajaan segera membuat satu keputusan dasar iaitu
melaksanakan sistem dua harga. Dua peringkat harga antara minyak sawit yang
digunakan untuk kegunaan tempatan dengan untuk tujuan eksport. Jadi kos
menghasilkan minyak masak akan lebih rendah kalau sistem dua _ harga ini
dilaksanakan.

Pilihan lain adalah daripada keuntungan jualan minyak sawit mentah yang
tinggi, kerajaan kenakan windfall tax, cukai durian runtuh yang hasilnya boleh diguna
untuk menampung subsidi.

Saya mengikuti ucapan Yang Berhormat Menteri, sahabat saya dari Kapit
yang menganggarkan bahawa kalau sekarang sistem tanggungan subsidi kerajaan
itu cuma sekitar RM400 juta sehingga RM600 juta yang kita luluskan pada bajet yang
lepas, kali ini dia pohon pula RM539 juta untuk menampung ini. Untuk menampung
supaya harga minyak masak ini rendah dan kalau ikut pengiraan saya, kerajaan kena
tanggung subsidi untuk minyak masak sahaja untuk tahun ini. Kiraan kasar saya
mencecah RM3.3 bilion setahun berbanding RM400 juta sehingga RM600 juta
sebelum ini.

Baik. Itu belum masuk tanggungan subsidi petrol diesel yang sekarang ini sudah
mencecah RM28 bilion. Minyak petrol diesel RM28 bilion, minyak masak sudah jadi
RM3 bilion, RM31 bilion di situ baharu komitmen subsidi. Belum masuk yang lain.
Jadi, subsidi, emolumen, pencen, servis hutang ini sudah memberikan
tanggungjawab kewangan kerajaan yang tinggi.

1620

Jadi, bila kerajaan mengenakan sistem harga maksimum kepada minyak
masak botol, baru-baru ini kerajaan mulakan, tetapi dalam pengumuman kerajaan
itu sepanjang saya ikuti, Ogos 2021 kerana rakyat resah dengan kenaikan minyak
botol tadi, maka kerajaan cap harga maksimum iaitu RM29.70 bagi botol lima
kilogram. Pengumuman kementerian berkenaan adalah harga maksimum untuk
minyak masak botol ini berakhir pada bulan Mac 2022, bulan inilah. Berakhir bulan

ini.
