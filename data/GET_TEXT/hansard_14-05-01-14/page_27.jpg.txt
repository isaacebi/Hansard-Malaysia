DR. 22.3.2022 20

Datuk Wira Hajah Mas Ermieyati binti Samsudin: Terima kasih Yang
Berhormat. Berkenaan dengan laporan berkenaan dengan Ketua Pesuruhjaya
SPRM. Jadi untuk makluman Yang Berhormat, kita telah pun mendapat laporan
daripada siasatan pun telah dijalankan berkenaan dengan peraturan dan juga
undang-undang pemilikan saham oleh Suruhanjaya Sekuriti berkenaan dengan kes
KP SPRM dan juga siasatan telah selesai. Suruhanjaya Sekuriti mendapati tiada
kesalahan yang dibuat berkenaan dengan KP SPRM berkenaan dengan saham yang
didaftarkan atas beliau pada tahun 2015 dan juga 2016 berdasarkan kepada semua
dokumen semasa siasatan.

Begitu juga dengan pihak PDRM. Pihak PDRM pula difahamkan sedang
menjalankan siasatan sebagaimana jawapan yang telah pun diberikan oleh Menteri
Dalam Negeri pada 7 Mac 2022. Jadi, untuk makluman Yang Berhormat juga, kita
telah pun di bawah SPRM telah ada lima buah jawatankuasa termasuk untuk
makluman Yang Berhormat daripada tahun 2009 lagi, Suruhanjaya SPRM telah pun
dipantau oleh lima panel bebas iaitu Lembaga Penasihat Pencegah Rasuah,
Jawatankuasa Khas Mengenai Rasuah, Jawatankuasa Aduan (JKA) dan juga Panel
Perundingan dan Pencegahan Rasuah (PPPR) dan juga Panel Penilaian Operasi.

Kita melihat bahawa setiap jawatankuasa ini mempunyai terma rujukan
masing-masing yang berfungsi sebagai mekanisme semak dan juga imbang
terhadap penunaian fungsi suruhanjaya itu selain daripada siasatan oleh pihak SC
dan juga PDRM, kes Tan Sri Azam juga dibincangkan dalam Mesyuarat Lembaga
Penasihat Pencegahan Rasuah dan Jawatankuasa Aduan yang mempunyai kuasa
untuk memantau dan juga memberi pandangan serta cadangan tentang siasatan
yang dijalankan. Walau bagaimanapun, tentang cadangan daripada Yang Berhormat
berkenaan dengan badan yang ditubuhkan itu, akan kita beri maklum balas tentang
perkara itu. Terima kasih.

Tuan Khoo Poay Tiong [Kota Melaka]: Soalan tambahan.

Tuan Haji Ahmad bin Hassan [Papar]: Papar.

Tuan Yang di-Pertua: Sebelah sini, maaf. Yang Berhormat Tebrau, silakan.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Saya difahamkan banyak kes berprofil tinggi dikategorikan sebagai kes no
further action (NFA) oleh sebab tiada money trail dengan izin. Bagi mencegah rasuah
kalau kerajaan ini serius adakah kerajaan sudi meminda akta-akta yang sedia ada
bahawa pendakwaan boleh dilakukan atas circumstantial evidence sahaja. Terima
kasih.

Tuan Yang di-Pertua: Terima kasih.

Datuk Wira Hajah Mas Ermieyati binti Samsudin: Terima kasih Yang

Berhormat. Untuk yang awal tadi Yang Berhormat soalan Yang Berhormat saya tidak
