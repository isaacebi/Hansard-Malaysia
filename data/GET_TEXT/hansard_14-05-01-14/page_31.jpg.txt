DR. 22.3.2022 24

pulangan pelaburan (ROI) purata sebanyak RM1.50 hingga RM3.82 bagi setiap RM1
dana yang diberikan. Terima kasih.

Tuan Lukanisman bin Awang Sauni [Sibuti]: Terima kasih Yang
Berhormat Menteri. Satu jawapan yang padat dan lengkap.

Saya juga ingin membangkitkan beberapa isu tentang apakah peranan
kerajaan terutama sekali kementerian untuk mengangkat golongan wanita untuk
mengambil bahagian lebih banyak dalam bidang sains terutama sekali wanita-wanita
di luar bandar? Saya juga ingin mengetahui, adakah program yang telah dinyatakan
oleh Yang Berhormat Menteri tadi berkenaan Ruang Reka akan diperkenalkan untuk
di negeri Sarawak? Saya juga ingin memohon sekiranya dapat ditempatkan program
tersebut di kawasan Parlimen Sibuti. Terima kasih.

Dato’ Seri Dr. Adham bin Baba: Terima kasih Yang Berhormat. Saya
sudah jawab soalan berkenaan peranan wanita dalam sains teknologi. Antaranya
ialah program-program melibatkan Planetarium Negara di mana kebanyakan saintis
yang melibatkan diri dalam angkasa seperti Yang Berbahagia Tan Sri Dr. Mazlan
sendiri yang telah pun terkenal di peringkat dunia. Kita dapati ketika ini wanita yang
melibatkan dalam bidang sains teknologi melebihi gender, kalau kita tengok gender,
berbanding dengan lelaki di peringkat pengajian tinggi.

Ruang Reka yang telah pun— Yang Berhormat tanya ialah satu projek
baharu yang dilaksanakan sejak tahun 2019 sebelum PKP. Setakat ini, ada empat
buah Ruang Reka STIE telah dibangunkan. Kita mencadangkan supaya pada tahun
2022 hinggalah seterusnya, tahun 2022 ini kita cadang sebanyak lapan buah lagi
ruang reka dibangunkan. Untuk Sarawak, kita telah memilih Sibu dan Limbang
tetapi, Yang Berhormat, kita boleh bincang bagaimana Sibuti juga boleh mendapat
satu Ruang Reka STIE. Terima kasih.

Datuk Zakaria bin Mohd. Edris @ Tubau [Libaran]: Tuan Yang di-Pertua,
soalan tambahan.

Tuan Yang di-Pertua: Terima kasih. Sekejap. Ada soalan tambahan
sebelah sini? [Merujuk pada blok pembangkang] Tidak ada? Silakan Yang
Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan
Yang di-Pertua. Yang Berhormat umum bahawa sekolah pedalaman juga
merupakan lubuk bakat hebat yang perlu kita cungkil supaya orang ramai tahu
keberadaan dan berkeunikan mereka agar dapat dihargai dan diberikan rangsangan.

Oleh yang demikian, minta Yang Berhormat Menteri jelaskan, sejauh
manakah kemahiran serta ilmu berasaskan tradisional yang dimiliki oleh masyarakat
pedalaman dan di luar bandar dapat menyumbang kepada inovasi serta

pembangunan? Terima kasih Tuan Yang di-Pertua.
