DR. 22.3.2022 142

Pembangunan Tambahan Pertama 2021 di peringkat Jawatankuasa yang mana
melibatkan beberapa orang Ahli Parlimen yang telah membahaskan berhubung
dengan perbelanjaan Pembangunan Tambahan Kementerian Perumahan dan
Kerajaan Tempatan.

Semasa membahaskan peringkat dasar, empat orang Ahli Parlimen iaitu
Yang Berhormat Pontian, Yang Berhormat Tuaran, Yang Berhormat Kuala Langat
dan Yang Berhormat Kuala Krai turut membahaskan tajuk di bawah Kementerian
Perumahan dan Kerajaan Tempatan walaupun tidak berkaitan secara terus tentang
perbelanjaan tambahan yang dibahaskan pada kali ini.

01830

Tuan Pengerusi, dua Yang Berhormat knusus membahaskan perkara dalam
KPKT ialah yang pertama ialah Yang Berhormat Pokok Sena iaitu berkaitan dengan
pembayaran ex-gratia kepada enam anggota bomba yang mati lemas.

Tuan Pengerusi [Dato’ Ramli bin Dato’ Mohd Nor]: Yang Berhormat
Timbalan Menteri, jika Yang Berhormat berkenaan tidak ada dalam Parlimen, boleh
bertulis?

Dato’ Sri Dr. Haji Ismail bin Abd Muttalib: Tidak payah, pendek sahaja
Tuan Pengerusi.

Terima kasih kepada Yang Berhormat Pokok Sena, kementerian akan
membawa perkara ini untuk disemak dan diteliti untuk tindakan susulan yang perlu
dan kerana pihak kerajaan terpaksa meneliti berbagai aspek yang perlu diambil kira
sebelum apa-apa bayaran dibuat kepada pihak-pihak yang berkenaan.

Kedua, ialah Yang Berhormat daripada Wangsa Maju. Berdasarkan rekod
bermula pada tahun 2014 hingga 2021, sebanyak 137 kes berkaitan pelupusan sisa
pepejal di tempat tidak dibenarkan telah didakwa di mahkamah dan sebanyak 112
kes telah disabitkan kesalahan dengan jumlah denda sebanyak RM1.625 juta.

Sepertimana Yang Berhormat sebutkan tadi bahawa tujuan perbelanjaan
dikeluarkan ini apa tujuan sebenarnya ialah ada tiga perkara:

(i) fasiliti sisa pepejal;

(ii) konsesi sisa pepejal dan pembersihan awam; dan

(iii) tapak pelupusan sanitari sisa pepejal ladang, Tanah Merah,

Port Dickson.

Inilah peruntukan tambahan yang diperlukan seperti yang kita bahaskan pada
kali ini. Untuk makluman Yang Berhormat juga sebenarnya tiga konsesi terlibat
dalam tanggungjawab membersihkan persekitaran kita iaitu:

(i) Alam Flora Sdn.Bhd;

(ii) SWM di Selatan, SWM Environment Sdn.Bhd; dan

(iii) Environment Idaman Sdn. Bhd di utara.
