DR. 22.3.2022 29

Tuan P. Prabakaran [Batu]: Tuan Yang di-Pertua, soalan tambahan.

Tuan Yang di-Pertua: Yang Berhormat Segambut, silakan.

Puan Hannah Yeoh [Segambut]: Terima kasih. Soalan spesifik mengenai
kesiapsiagaan Kuala Lumpur menghadapi tanah runtuh. Adakah Kementerian
Wilayah Persekutuan bersedia membantu DBKL untuk membesarkan team Jabatan
Kejuruteraan Awam dan Saliran di DBKL kerana sekarang ini team pasukan mereka
sangat kecil dan tidak mampu untuk menyelesaikan banyak kes kejadian tanah
runtuh di seluruh Kuala Lumpur. Terima kasih.

Datuk Seri Jalaluddin bin Alias: Pandangan yang saya kira sangat baik,
perlu dipertingkatkan dalam soal team dan pasukan bagi mengawal dan juga
menyelenggarakan tanah runtuh.

Tuan Yang di-Pertua, seperti saya sebut, kita ada 3,441 buah kawasan
berbukit dan cerun dan kita cuma selenggara ataupun pantau dengan pasukan yang
tidak sampai 300 orang. Ini adalah dalam percaturan dan perkiraan kementerian
khususnya DBKL bagi menambah lagi kekuatan pasukan kita. Insya-Allah, kita akan
jalankan dan kita akan lakukan. Terima kasih Tuan Yang di-Pertua.

Tuan P. Prabakaran [Batu]: Tuan Yang di-Pertua, soalan yang pendek.

Tuan Yang di-Pertua: Maaf, maaf. Peraturan kata cuma dua soalan
tambahan. Maaf ya.

Tuan P. Prabakaran [Batu]: Boleh?

Tuan Yang di-Pertua: Yang Berhormat Bagan, silakan.

[Soalan No. 5 — YB Dato’ Syed Abu Hussin bin Hafiz Syed Abdul Fasal (Bukit
Gantang) tidak hadir]

6. Tuan Lim Guan Eng [Bagan] minta Perdana Menteri menyatakan sama ada
menerima cadangan Pelan Pemulihan Negara untuk membuka semula sempadan
antarabangsa, bilakah perkara ini akan dilaksanakan dan adakah beliau mengakui
bahawa konsep berfasa yang dilancarkan oleh mantan Perdana Menteri serta
kaedah baru telah pun gagal untuk menyekat penularan COVID-19.

Timbalan Menteri di Jabatan Perdana Menteri (Tugas-tugas Khas)
[Datuk Mastura binti Tan Sri Dato’ Mohd Yazid]: Terima kasih Tuan Yang di-
Pertua. Terima kasih Yang Berhormat Bagan. Tuan Yang di-Pertua, pelaksanaan
Pelan Pemulihan Negara secara berfasa adalah berdasarkan kepada Penilaian
Risiko Kesihatan Awam dan kapasiti hospital.

Ini termasuklah fasa peralihan ke endemik yang akan dikuatkuasakan mulai
1 April 2022. Konsep Pelan Pemulihan Negara ini jelas memberikan impak positif

dalam usaha mengawal penularan dan jangkitan COVID-19 terutamanya dalam
