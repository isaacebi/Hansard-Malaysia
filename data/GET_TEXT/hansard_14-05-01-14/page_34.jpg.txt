DR. 22.3.2022 27

Assessment (EIA) di bawah Jabatan Alam Sekitar sebagai syarat wajib. Terima kasih
Tuan Yang di-Pertua.

Tuan Yang di-Pertua: Terima kasih. Soalan tambahan.

Tuan Nik Nazmi bin Nik Ahmad [Setiawangsa]: Terima kasih Yang
Berhormat Timbalan Menteri. Kalau di Setiawangsa itu, pada 19 Disember yang
mana banyak kawasan di Lembah Klang dilanda banjir tetapi di kawasan
Setiawangsa ia banyak tanah runtuh kerana ada banyak kawasan bukit di sana.

Jadi, kita tidak mahu tunggu ada insiden yang meragut nyawa. Soalan saya,
adakah kerajaan bersedia mengambil alih sebahagian besar tanah-tanah yang telah
dijual kepada pihak pemaju tetapi masih belum dibangunkan sekiranya didapati
kawasan-kawasan itu perlu untuk mengelakkan insiden banjir ataupun tanah runtuh?

Datuk Seri Jalaluddin bin Alias: Terima kasih Yang Berhormat. Saya juga
sefahaman dengan Yang Berhormat kerana kita hendak mengelakkan sebarang
kemalangan nyawa dan sebagainya. Untuk makluman Dewan yang mulia, kita ada
sekitar 3,500 buah cerun dan juga kawasan berbukit yang kita kenal pasti di
sepanjang ataupun dalam kawasan jajaran Wilayah Kuala Lumpur.

Untuk makluman Yang Berhormat, bagi kawasan di bawah DBKL, itu
tanggungjawab DBKL. Kita akan lihat semula dan kita akan mengadakan beberapa
pendekatan bagi mengurangkan risiko tanah runtuh di sekitar Kuala Lumpur.
Masalah yang dihadapi oleh DBKL ialah tanah milik persendirian yang mempunyai
cerun dan sebagainya. Oleh sebab itu saya sebut tadi, bagi penyelenggaraan awal,
itu DBKL ambil.

Untuk penyelenggaraan pasca keruntuhan itu dilakukan oleh pemilik tanah
dan pemaju perumahan yang berkenaan. Soalan Yang Berhormat kalau DBKL
berhasrat untuk mengambil alin semula tanah-tanah yang telah diperuntukkan
kepada kementerian dan juga pemilik individu setakat ini tidak ada Yang Berhormat.
Cumanya, tanah di bawah pemantauan kementerian dan agensi yang berkaitan.
Agensi yang berkaitan itu akan diminta untuk meneruskan pemantauan bagi tanah
dan juga cerun yang berkaitan. Terima kasih Yang Berhormat.

Tuan P. Prabakaran [Batu]: Soalan tambahan. Tuan Yang di-Pertua soalan.

Tuan Steven Choong Shiau Yoon [Tebrau]: [Bangun]

Dato’ Haji Che Abdullah bin Mat Nawi [Tumpat]: /Bangun]

Tuan Yang di-Pertua: Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Berkenaan dengan banjir ini. Saya difahamkan bahawa SMART Tunnel
yang dibina sejak tahun 2007 boleh menangani masalah banjir kilat di ibu kota.

Namun sekarang kita dapati bahawa banjir kilat ini sentiasa berlaku di ibu kota.
