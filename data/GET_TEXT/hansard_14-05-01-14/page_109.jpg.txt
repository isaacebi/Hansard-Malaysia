DR. 22.3.2022 102

1640

Akan tetapi, tadi dalam perbahasan saya menyebut juga beberapa program
di bawah pakej rangsangan yang perbelanjaannya masih lagi belum di tahap
memuaskanlah. Ada yang macam program PEMERKASA baru 38.2 peratus
dibelanjakan. Adakah ini juga termasuk di dalam apa yang Yang Berhormat Timbalan
Menteri sebutkan tadi sebab pakej rangsangan ini kita luluskan secara berasingan
daripada Belanjawan.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Kangar.

Tuan Sim Tze Tzin [Bayan Baru]: Yang Berhormat Timbalan Menteri,
sedikit.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Timbalan Menteri, sedikit. Boleh?

Tuan Sim Tze Tzin [Bayan Baru]: Terima kasih. Tuan Yang di-Pertua, Yang
Berhormat Timbalan Menteri tadi kata bahawa ada banyak isu substantif yang
dibangkitkan oleh Ahli-ahli Parlimen, tetapi tidak dapat dijawab kerana di luar
daripada kementerian. Akan tetapi saya hendak tengok di sini, banyak sepanjang
empat hari kita bahaskan, tetapi dalam Dewan ini tidak ada Menteri yang duduk di
sini dengar. Jadi ini selalunya Ahli Parlimen ini kita bahaskan pelbagai isu, tetapi
Menteri tidak ada. Tengok, di mana mereka? Kita belanja beratus juta ringgit untuk
pilihan raya, hendak memartabatkan Parlimen, tetapi akhirnya Menteri tidak duduk
di sini untuk menjawab isu rakyat.

Saya mohon Menteri kalau boleh, tegurlah kepada Menteri-menteri, you
punya colleague, harus datang ke Dewan untuk dengar perbahasan Parlimen.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bayan Baru.

Datuk Seri Panglima Wilfred Madius Tangau [Tuaran]: Tuan Yang di-
Pertua, Yang Berhormat Timbalan Menteri, boleh?

Timbalan Yang di-Pertua [Dato' Mohd Rashid Hasnon]: Boleh, saya bagi
Yang Berhormat Tuaran. Yang Berhormat Tuaran dahulu.

Datuk Seri Panglima Wilfred Madius Tangau [Tuaran]: Terima kasih Yang
Berhormat kerana menyebut hal PR1MA tadi. Jadi dalam perbahasan tadi ini, kita ini
berbahas di peringkat dasar. Jadi daripada segi dasarnya, ini Kementerian
Kewangan menjaga kewangan. Kalau kementerian katakanlah KPKT yang menjaga
PR1MaA ini boleh menjalankan...
