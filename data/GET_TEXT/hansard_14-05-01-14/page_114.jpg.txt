DR. 22.3.2022 107

Itulah Yang Berhormat, Jemaah Menteri telah bagi mandat kepada
Kementerian Kewangan untuk melihat kajian dan libat urus supaya kita menjurus
kepada perkara-perkara yang melibatkan mereka yang memerlukan sahaja subsidi
supaya kita dapat mengimbangi keperluan antara rakyat dan keperluan daripada
semasa, seperti mana Yang Berhormat Kuala Selangor sebutkan tadi. Insya-Allah
Yang Berhormat. Yang Berhormat juga akan dilibat uruskan dalam kita melakukan
satu cadangan dan pelaksanaan bagi subsidi yang lebih bersasar.

Saya hendak pergi kepada Yang Berhormat Rasah. Yang Berhormat Rasah,
semasa kita membentangkan Belanjawan 2022, Ahli-ahli Yang Berhormat, ketika itu
kita menganggarkan minyak berada pada kadar USD67 per barrel. Bermakna,
apabila USD dolar setong, kita menganggarkan sepatutnya cukai atau duit yang
digunakan untuk subsidi bagi petroleum hanya RM3.7 bilion sahaja untuk tahun
2022. Akan tetapi dengan keadaan apa yang berlaku pada hari ini, kita hendak buat
unjuran tetapi kita lihat ini baru awal permulaan antara konflik di antara Rusia dan
Ukraine. Seperti mana yang saya sebutkan pada awal tadi, kita menganggarkan
sekiranya minyak berada melebihi USD100 setong, kita akan meningkatkan
sehingga hampir RM28 bilion bagi tahun 2022 berbanding tahun lepas tahun 2021
hanya RM 11 bilion.

Akan tetapi Yang Berhormat sebutkan dua, supaya kita berterus terang
tentang bagaimana jangkaan hasil. Sekiranya kita menganggarkan minyak masih
berada USD100 setong dalam keadaan semasa, kita jangka kita akan dapat hasil
RM8.7 bilion, tidak termasuk lima peratus cukai kepada petroleum.

Ini perkara-perkara yang sedang kita lihat dan kita sedang membuat kajian
dan pemantauan dari semasa ke semasa untuk melihat supaya hasil yang kita dapat
ini dapat untuk membantu supaya kita dapat membiayai segala program subsidi yang
telah kita aturkan bagi tahun 2022 untuk melegakan dan mengimbangi keperluan
mendesak kepada rakyat.

Yang Berhormat, izinkan saya pergi Tuan Yang di-Pertua kepada
pengurusan bencana banjir. Ini dibangkitkan oleh beberapa Ahli Yang Berhormat
berkaitan kelewatan bayaran bantuan banjir kepada mangsa-mangsa yang terlibat.
Bantuan Wang Ihsan merupakan sumbangan tunai yang kerajaan salurkan kepada
mangsa-mangsa banjir setiap kali berlakunya bencana banjir.

Kadar bantuan ihsan telah ditingkatkan daripada RM500 kepada RM1,000
kepada setiap ketua isi rumah yang terjejas akibat banjir termasuk kepada mereka
yang tidak berpindah kepada pusat pemindahan sementara (PPS). Kadar Bantuan
Wang Ihsan (BWI) untuk kematian buat waris mangsa juga dinaikkan dari RM5,000
kepada RM10,000. Mangsa-mangsa yang terjejas akibat banjir boleh menuntut BWI

setiap kali bencana menimpa berbanding sebelum ini hanya sekali sahaja semasa
