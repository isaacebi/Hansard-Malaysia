DR. 22.3.2022 100

Tambahan Tahun 2021 ini adalah lebih untuk menguntukkan perbelanjaan lebihan
ke maksud yang berlainan dan tidak melebihi Anggaran Perbelanjaan tahun 2021
yang telah diluluskan oleh Parlimen semasa Belanjawan 2021.

Belanjawan yang telah diluluskan pada tahun 2021 adalah sebanyak
RM307.5 bilion iaitu melibatkan RM236.5 bilion di bawah Anggaran Perbelanjaan
Mengurus dan RM71 bilion di bawah Anggaran Perbelanjaan Pembangunan. Pada
ketika itu, unjuran hasil adalah sebanyak RM236.9 bilion.

Walaupun Rang Undang-undang Perbekalan Tambahan Pertama 2021 ini
membawa jumlah sebanyak RM13.9 bilion, yang melibatkan RM8.4 bilion di bawah
Perbelanjaan Mengurus dan RM5.5 bilion di bawah Perbelanjaan Pembangunan.
Sebenarnya untuk makluman Ahli-ahli Yang Berhormat jumlah ini tidaklah melebihi
jumlah yang telah diluluskan dalam Belanjawan 2021 iaitu perbelanjaan sebenar
tahun 2021 hanya RM233.7 bilion berbanding RM236.5 bilion yang telah diluluskan
bawah Perbelanjaan Mengurus.

Manakala di bawah Perbelanjaan Pembangunan hanya melibatkan
perbelanjaan sebanyak RM64.2 bilion berbanding kelulusan Belanjawan 2021
sebanyak RM71 bilion. Oleh itu, ingin saya jelaskan di sini bahawa Rang Undang-
undang Perbekalan ini bukanlah melambangkan perbelanjaan yang melebihi.

Apa-apa yang diluluskan mahupun keperluan tambahan akibat peruntukan
tidak mencukupi. Yang Berhormat Kangar saya bagi selepas habis ya.

Tuan Noor Amin bin Ahmad [Kangar]: Ya.

Dato’ Indera Mohd Shahar bin Abdullah: Mahupun keperluan tambahan
akibat peruntukan tidak mencukupi tetapi rang undang-undang ini lebih kepada
menguntukkan sesuatu lebihan perbelanjaan daripada maksud yang mengalami
ketidakcukupan lebihan perbelanjaan yang bermaksud yang mengalami
ketidakcukupan peruntukan disebabkan perkara-perkara tertentu yang memerlukan
peruntukan tambahan yang lebih tinggi daripada peruntukan asal yang telah
diluluskan.

Sebagaimana yang dibangkitkan Yang Berhormat, peruntukan tambahan ini
adalah untuk menampung keutamaan serta keperluan mendesak dan perundangan
semasa membenarkan tambahan dibentangkan setelah perbelanjaan tambahan
berkenaan dibelanjakan.

Kementerian Kewangan menyambut baik saranan untuk tambahan
dibentangkan terlebih dahulu di Parlimen sebelum dibelanjakan. Namun dalam
keadaan tertentu, terdapat keperluan mendesak dan kritikal yang memerlukan
segera peruntukan tambahan. Contohnya kenaikan harga minyak mentah dunia dan
kenaikan harga komoditi sawit dunia pada tahun 2021 yang menyebabkan kerajaan

perlu menanggung kenaikan subsidi. Peruntukan yang diluluskan pada tahun 2021
