DR. 22.3.2022 41

pagi ini kita berterima kasih kepada semua Timbalan-timbalan Menteri, bagus hadir
untuk menjawab soalan sepatutnya ditambah gaji. Mana pergi Menteri-menteri?
Mana pergi Menteri-menteri kerajaan?

Kelmarin, Tuan Yang di-Pertua di Dewan Negara telah memberi teguran
kepada Menteri-menteri supaya hadir untuk menjawab soalan.

Timbalan Yang di-Pertua [Dato' Mohd Rashid Hasnon]: Baik, terima
kasih.

Tuan Sanisvara Nethaji Rayer a/l Rajaji [Jelutong]: Saya hendak
cadangkan, kalau boleh gaji-gaji Timbalan Menteri ditambah. [Ketawa] [Dewan riuh]
Menteri-menteri yang tidak hadir untuk jawab soalan ini dipotong. [Dewan riuh]
Sungguh memalukan! Kerajaan cacamerba. Mana pergi Menteri-menteri? Ini sudah
bergaduh Perikatan Nasional, gaduh BN. BN gaduh BN semua tidak hadir.

Timbalan Yang di-Pertua [Dato' Mohd Rashid Hasnon]: Baik cukup Yang
Berhormat Jelutong, terima kasih.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
tolong beri penjelasan mereka tidak menghormati Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Yang Berhormat
Jelutong, pagi tadi Minister Question Time (MQT) ada Menteri yang datang.

Tuan Sanisvara Nethaji Rayer a/l Rajaji [Jelutong]: No, sekarang tidak
hadir.

Timbalan Yang di-Pertua [Dato’ Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Kita masih ada Rang
Undang-undang Perbekalan yang akan dibahas pagi ini. Mana pergi Menteri-
menteri? Seorang pun tidak hadir dan hanya seorang sahaja saya nampak.

Timbalan Yang di-Pertua [Dato' Mohd Rashid Hasnon]: Baik, terima
kasih, Yang Berhormat Jelutong. Kita ambil perhatian. Baik, terima kasih.

Tuan Sanisvara Nethaji Rayer a/l Rajaji [Jelutong]: Ya, ambil perhatian
cadangan saya supaya gaji Yang Berhormat Timbalan Menteri ditambah juga.
[Ketawa]

Timbalan Menteri Pendidikan II [Datuk Mohamad bin Alamin]: Ini saya
sokong, sokong, sokong.

Timbalan Yang di-Pertua [Dato' Mohd Rashid Hasnon]: Dipersilakan usul.

Datuk Mohd Azis bin Jamman [Sepanggar]: Peraturan Mesyuarat 36(12).

Timbalan Yang di-Pertua [Dato’ Mohd Rashid Hasnon]: Ya.
