DR. 22.3.2022 78

Saya hendak mengingatkan beliau bahawa Pilihan Raya Negeri Melaka yang
berlangsung pada 20 November 2021 diadakan apabila Dewan undangan Negeri
dibubarkan pada 4 Oktober susulan tindakan empat orang Ahli Dewan Undangan
Negeri (ADUN) kerajaan sendiri mengumumkan hilang kepercayaan dan menarik
sokongan terhadap kepimpinan Ketua Menteri Melaka pada masa itu.

So, maksudnya ketidakstabilan politik ini juga berlaku di antara Barisan
Nasional dan juga Perikatan Nasional di negeri Melaka. So, jangan menuduh kepada
Pakatan Harapan sahaja yang tidak stabil.

Untuk isu ini, memang akta anti lompat parti ini sudah disebut-sebut. So, ini
memang salah satu agenda di bawah MoU di antara Pakatan Harapan dengan
Perdana Menteri Malaysia. Saya mendesak kerajaan pada sidang kali ini hendaklah
menunaikan janji di bawah MoU untuk membentangkan sekurang-kurangnya bacaan
kali yang pertama untuk rang undang-undang ini.

Bukan sahaja untuk rang undang-undang akta anti lompat parti, saya rasa
kalaulah kita ada MoU 2.0 yang sekarang saya hendak membincangkan tentang satu
lagi akta iaitu akta penggal tetap. So, ahli akademik seperti Profesor Datuk Dr. Wan
Hashim Wan Teh daripada Universiti Pertahanan Nasional Malaysia (UPNM), dia
juga berpandangan bahawa untuk menjadikan politik negara lebih stabil, selain
pengenalan akta anti lompat parti, satu langkah besar yang boleh diambil ialah
menjadikan tarikh PRU sebagai satu perkara yang tetap.

Saya amat bersetuju dengan pandangan ini. So, apabila kita mewujudkan
mekanisme akta anti lompat parti untuk melarang wakil rakyat berubah pendirian
politik dengan sewenang-wenangnya, maka perubahan kerajaan atas kehilangan
wakil rakyat bukan satu lumrah yang biasa seperti apa yang berlaku sekarang.
01530

Dengan demikian, ia adalah baik jika PRU atau PRN cuma boleh diadakan
selepas kehabisan penggal dan ini memang sesuatu yang wajar.

Kita ambil contoh daripada negara-negara yang mengamalkan sistem
presidential democracy seperti US dan juga negara jiran kita Indonesia yang
memperuntukkan pemilihan Presiden di negara mereka wajib secara automatik
dilangsungkan pada tarikh tertentu. Untuk negara-negara Westminster dengan
sistem demokrasi yang lebih kurang dengan Malaysia — kita lihat pada United
Kingdom. Memang sudah ada Fixed-Term Parliament Act (FTPA) sejak tahun 2011
yang untuk menetapkan tarikh pembubaran Parlimen dan Pilihan Raya Umum untuk
membendung krisis politik yang amat merugikan negara dan rakyat. Di UK, Fixed-
Term Parliament Act ini menetapkan dalam perundangan tarikh pilihan raya yang

tetap untuk Parlimen.
