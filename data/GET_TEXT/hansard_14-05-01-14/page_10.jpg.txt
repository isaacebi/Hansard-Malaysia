DR. 22.3.2022 3

Jumlah pengeluaran padi adalah sebanyak 610.8 tan metrik dan purata hasil
adalah sebanyak 3.5 hingga 4.4 tan metrik per hektar. Manakala bagi musim dua
tahun 2021, kawasan seluas 316.2 hektar telah diusahakan melibatkan seramai 170
orang pesawah. Jumlah pengeluaran padi meningkat sebanyak 285 peratus kepada
2,350 juta tan metrik dan purata hasil pada musim dua tahun 2021 telah meningkat
sebanyak 32 peratus kepada 3.5 hingga 6.4 tan metrik per hektar.

Justeru, dengan purata hasil yang diperoleh sepanjang tahun satu, musim
satu tahun 2021 dan musim dua tahun 2021 membuktikan bahawa pelaksanaan
program rintis SMART SBB di Selangor telah dapat membantu meningkatkan
produktiviti padi tempatan dan pada masa yang sama menangani masalah
kemerosotan hasil tanaman padi kawasan negara kita. Terima kasih.

01010

Tuan Yang di-Pertua: Terima kasih. Silakan Yang Berhormat Sabak
Bernam.

Dato’ Haji Mohd Fasiah bin Mohd Fakeh [Sabak Bernam]: Terima kasih
kepada Tuan Yang di-Pertua. Terima kasih kepada Yang Berhormat Menteri yang
telah beberapa kali melawat Sabak Bernam dan prihatin tentang pertanian terutama
dari sawah padi.

Mengikut maklumat yang saya dapat daripada petani, Yang Berhormat
Menteri, hasil padi pada musim lalu terus merosot daripada tiga hingga empat tan
sahaja bagi setiap satu keping ataupun tiga ekar berbanding sebelum ini yang
mencapai lima hingga enam tan bagi setiap satu keping di kawasan Parlimen Sabak
Bernam dan Sungai Besar.

Soalan tambahan saya, adakah kerajaan khususnya MAFI telah mengenal
pasti punca hasil tanaman padi musim ini merosot dengan teruk berpunca mungkin
daripada sistem air, tanah, baja, benih dan lain-lain? Adakah kerajaan bercadang
memperkenalkan penggunaan baja organik di sawah padi seperti di Besut yang saya
mendapat maklumat di Terengganu yang berjaya meningkatkan hasil tanaman padi
termasuk memberikan subsidi bagi menggantikan baja kimia NPK sekarang yang
didapati menyebabkan tanah menjadi tidak subur setelah penggunaan yang begitu
lama? Sekian, terima kasih.

Datuk Seri Dr. Ronald Kiandee: Terima kasih Ahli Yang Berhormat Sabak
Bernam. Secara pernyataan umumnya, MAFI menggalakkan penggunaan baja
organik dalam semua sektor agromakanan. Sama ada dalam industri pertanian padi,
penanaman padi, buah-buahan, sayuran dan sebagainya, digalakkan untuk
menggunakan baja organik sebagai baja di samping baja kimia. Apatah lagi dalam
keadaan di mana baja kimia pada ketika ini melambung tinggi harganya dan baja

organik boleh dikeluarkan secara tempatan. Itu pernyataan.
