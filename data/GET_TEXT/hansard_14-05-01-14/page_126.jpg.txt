DR. 22.3.2022 119

Datuk Wira Hajah Mas Ermieyati binti Samsudin: Oh. Okey, Yang
Berhormat Pokok Sena.

Dato’ Mahfuz bin Haji Omar [Pokok Sena]: Yang Berhormat Timbalan
Menteri, terima kasih apa yang dijelaskan tadi berkaitan dengan peranan. Akan
tetapi, saya fikir bolenkah Yang Berhormat bersetuju dengan saya, untuk tempoh ini,
selain daripada program yang telah pun disebut tadi, untuk tempoh ini oleh kerana
kegilaan orang hendak pilihan raya sangat-sangat ini sampai riuh seantero dunia ini,
sepatutnya SPR memberikan tumpuan kepada pengundi-pengundi yang berdaftar
ini? Memberikan tumpuan kepada pengundi-pengundi berdaftar yang baharu ini,
yang first time untuk hendak menjadi pengundi ini supaya mereka ini mempunyai
kesedaran yang tinggi untuk mereka hendak keluar mengundi. Ini sangat penting.
Adakah Yang Berhormat boleh bersetuju dengan saya bahawa sewajarnya pilihan
raya tidak berlaku dalam tempoh yang terdekat ini sehingga bersekali dengan pilihan-
pillhan raya negeri pada penghujung tempoh penggal ini pada tahun 2023?

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri, Kota Belud.

Datuk Wira Hajah Mas Ermieyati binti Samsudin: Terima kasih Yang
Berhormat. Saya hendak tanya Yang Berhormat, siapa yang gila itu? [Ketawa]
Okey, Yang Berhormat.

Untuk makluman Yang Berhormat, sebenarnya memang betul dengan
pertambahan...

Dato’ Mahfuz bin Haji Omar [Pokok Sena]: Soalan sahaja itu.

Datuk Wira Hajah Mas Ermieyati binti Samsudin: Dengan pertambahan
jumlah pengundi yang berlaku pada Pilihan Raya Undangan Negeri Johor sampai
melonjak naik 2.5 juta, itu sebenarnya menjadikan cerminan betapa ramainya
pengundi secara automatik yang telah pun didaftarkan secara— maksudnya
automatik sebagai pengundi. Apabila ada perkara demikian, dengan adanya
kekangan di pihak Akademi Pilihan Raya dengan, maksudnya kakitangan yang tidak
mencukupi, jadi untuk pendidikan pilihan raya ini— sebab itu kita adakan kolaborasi
bukan sahaja dengan pihak kementerian-kementerian, agensi, NGO tetapi juga
dengan semua pemimpin masyarakat termasuklah Ahli-ahli Yang Berhormat
sekalian yang mana melalui parti masing-masing boleh juga mendidik warga ahli parti
masing-masing untuk sama-sama ke arah memahami proses pilihan raya tersebut.
Terima kasih.

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri, Kota Belud. Apa punya logik jawapan ini perlu pakai

darurat untuk meneruskan PRK DUN Bugaya?
