DR. 22.3.2022 7

Perancangan Bandar dan Desa telah menyediakan garis panduan pelaksanaan
pembaharuan semula bandar ataupun urban renewal.

Berdasarkan GP tersebut, pembangunan semula bandar ditafsirkan sebagai
satu program yang komprehensif dan bersepadu untuk tempoh jangka panjang bagi
menangani isu kemelesetan ekonomi, keusahawanan daripada segi_ fizikal,
persekitaran dan sosial suatu kawasan bandar.

Ciri-ciri kawasan yang memerlukan pembaharuan semula bandar adalah
seperti berikut:

(i) kawasan atau bangunan usang yang terbiar dan suram
menimbulkan imej ataupun identiti bandar yang kurang
menarik;

(ii) kawasan yang mengalami kemerosotan kualiti persekitaran,
peningkatan pencemaran, kadar jenayah dan sosial;

(iii) kawasan yang tiada ataupun kurang penyediaan kemudahan
dan infrastruktur serta kawasan hijau lapang;

(iv) kawasan kediaman yang sesak dan substandard serta tidak
sesuai dengan keadaan semasa; dan

(v) kawasan yang kegunaan tanah semasa tidak lagi economic dan
tidak bersesuaian dengan pembangunan sekitar serta
mempunyai tekanan pembangunan yang tinggi.

Untuk makluman Yang Berhormat, walaupun tiada perundangan yang
khusus bagi pelaksanaan pembangunan semula bandar di negara ini, namun bagi
menangani isu bangunan usang khususnya yang melibatkan skim strata, Jabatan
Ketua Pengarah Tanah dan Galian (JKPTG) sedang menggubal pindaan terhadap
Akta Hak Milik Strata 1985 ataupun Akta 318 berkaitan persetujuan pemilik petak
serta tatacara penamatan skim strata bagi membolehkan pembinaan semula
bangunan.

Akta Perancangan Bandar dan Desa 1976 ataupun Akta 172 juga
membolehkan Pihak Berkuasa Perancang Tempatan (PBPT) mengenal pasti dan
mengisytiharkan kawasan untuk dibangunkan sebagai kawasan pemajuan melalui
subseksyen 38(1). Seterusnya apabila suatu kawasan diisytiharkan sebagai suatu
kawasan pemajuan, menurut subseksyen 38(2) menjadi kewajipan PBPT itu
mengambil melalui pembelian ataupun pengambilan paksa di bawah Akta
Pengambilan Tanah 1960. Semua tanah beri hak milik yang terletak dalam kawasan
tersebut dan kawasan itu hendaklah dimajukan mengikut rancangan kawasan khas
yang diwartakan.

Selanjutnya bagi menunaikan kewajipannya di bawah subseksyen 38(2),

Akta 172 PBPT boleh menubuhkan perbadanan dengan kelulusan Menteri Besar
