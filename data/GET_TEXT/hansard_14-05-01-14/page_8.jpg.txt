DR. 22.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Selasa, 22 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

PEMAKLUMAN TUAN YANG DI-PERTUA

SAMBUTAN COMMONWEALTH DAY 2022

Tuan Yang di-Pertua: Assalamualaikum warahmatullahi wabarakatuh.
Salam sejahtera dan selamat pagi. Sebelum kita bermula, saya ada _ sedikit
pemakluman untuk dibuat.

Ahli-ahli Yang Berhormat semua, sukacita dimaklumkan bahawa pada Isnin,
14 Mac yang lalu merupakan Commonwealth Day 2022. Sebagai sebahagian
daripada negara-negara anggota Komanwel, ia disambut bagi meraikan
kepelbagaian jalinan persefahaman dan sumbangan Commonwealth dalam usaha
untuk mewujudkan persekitaran global yang harmoni.

Bertemakan ‘Delivering a Common Future’, Malaysia yakin dan komited
untuk bekerjasama dengan negara-negara anggota Komanwel ke arah mencapai
keamanan sejagat dan kemakmuran bersama terutamanya bagi menangani
perubahan iklim, mengukuhkan tadbir urus serta meningkatkan perdagangan
pelbagai hala. Dalam pada itu Malaysia yakin Komanwel akan dapat menangani
wabak ini melalui perkongsian inovatif dan pendekatan baharu untuk melindungi
kesejahteraan bersama.

Ahli-ahli Yang Berhormat, sambutan Commonwealth Day 2022 peringkat
Parlimen Malaysia akan diadakan pada esok, Rabu, 23 Mac 2022 anjuran Persatuan
Parlimen Komanwel Cawangan Malaysia (CPA Malaysia). Saya menyeru agar Ahli-
ahli Yang Berhormat untuk sama-sama menjayakan program ini nanti. Saya juga
dimaklumkan RTK-Antigen self-test kit saliva untuk Ahli-ahli Yang Berhormat pada
esok akan diadakan di Dewan Serbaguna, Parlimen Malaysia. Ini adalah bagi

memberi laluan kepada program sambutan Commonwealth Day 2022 yang akan
