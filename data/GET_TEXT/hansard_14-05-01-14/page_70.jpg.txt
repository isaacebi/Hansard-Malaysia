DR. 22.3.2022 63

Begitu juga dengan Program Skim Penstabilan Harga Minyak Masak (COSS)
datang ke Parlimen untuk meminta tambahan RM539 juta. Kita ada windfall profit
levy, kita ada export tax untuk tambahan kerana harga CPO yang menaik dan
windfall profit levy yang dikutip tinggi, export tax yang kutip tinggi, maka ia juga boleh
sekurang-kurangnya menanggung lebih banyak Program Skim Penstabilan Harga
Minyak Masak kita.

Saya minta penjelasan Yang Berhormat Menteri berkenaan dengan satu
perkara yang terakhir sekali berkenaan dengan hospital dan satu perbelanjaan telah
direkodkan. Satu perbelanjaan tambahan telah direkodkan untuk perkhidmatan
hospital dan kenderaan.

Saya ingin minta penjelasan kerana kita ada COVID-19 fund yang telah
diluluskan oleh Parlimen ini dan kenapa tidak digunakan COVID-19 fund ini tetapi
sebaliknya datang ke Parlimen untuk meminta satu bajet tambahan untuk
Kementerian Kesihatan untuk perkhidmatan kesihatan dan kenderaan.

Saya juga meminta sekali final sekali kerana perbelanjaan tambahan RM14
bilion ini pecahannya RM8.414 bilion, untuk perbelanjaan mengurus RM5.535 bilion
untuk perbelanjaan pembangunan. Saya ingin dapatkan penjelasan Yang Berhormat
Menteri setiap perkara berkenaan dengan perbelanjaan pembangunan yang diminta
dan yang telah dibelanjakan untuk tahun 2021. Sila jelaskan setiap perkara tentang
perbelanjaan pembangunan tersebut. Itu sahaja.

1440

Last sekali, Fiscal Responsibility Act yang telah dicadangkan. Bagaimana
Fiscal Responsibility Act ini? Bila ia akan dibentangkan di Parlimen supaya kerajaan
boleh melakukan satu fiscal discipline supaya kawalan bajet kita lebih tepat dan
projection yang lebih baik supaya rang undang-undang sedemikian boleh dielakkan
dan semua perbelanjaan mengikut bajet yang ditetapkan. Itu sahaja Tuan Yang di-
Pertua.

Tuan Yang di-Pertua: Terima kasih Yang Berhormat Bukit Bendera, tiga kali

akhir. Yang Berhormat Tebrau, silakan.

2.40 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Saya akan sentuh dua perkara sahaja. Pertama mengenai Maksud P.7 —
Jabatan Perkhidmatan Awam, Butiran 00500 — Program Biasiswa dan Pinjaman
Pelajaran JPA.

Kerajaan sudah bertahun-tahun memberi biasiswa serta pinjaman pelajaran
kepada pelajar-pelajar untuk mengikuti program atau kursus yang dipilih untuk

mereka. Soalan saya adalah adakah usaha-usaha kerajaan selama ini berhasil?
