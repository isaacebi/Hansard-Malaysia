DR. 22.3.2022 95

Saya ingin bertanya kepada Yang Berhormat Menteri, sehingga kini belum
ada pengumuman lagi yang dibuat oleh kerajaan sama ada hendak meneruskan
dasar harga maksimum ini. Sebab, pengumuman awal adalah mula Ogos 2021,
minyak masak botol harga maksimum sudah pun ditetapbkan RM29.70 untuk botol
lima kilogram. Akan tetapi, berakhir Mac 2022. Sekarang bulan Mac sudah hendak
habis. Apakah bulan depan dan bulan-bulan berikutnya harga maksimum ini akan
kerajaan teruskan? Jika teruskan juga, berapakah implikasi subsidi kerajaan? Itu
point saya.

Isu kedua. Saya tadi mencadangkan sistem two-tier price.

Timbalan Yang di-Pertua [Dato’ Mohd Rashid Hasnon]: Masa sudah
tamat. Kalau boleh, rumuskan.

Datuk Seri Saifuddin Nasution bin Ismail [Kulim-Bandar Baharu]: Ya,
rumus. Isu kedua adalah windfall tax. Aspek yang paling penting satu lagi adalah
penguatkuasaan. Sebanyak 70 peratus daripada kakitangan kementerian adalah
pegawai penguat kuasa. Tadi sahabat saya Yang Berhormat Kota Belud
memberikan satu anekdot tentang kemungkinan berlaku salah laku dan
penyelewengan. Itu cakap-cakap di kalangan rakyat biasa.

Akan tetapi, isu pokok tentang minyak masak subsidi ini, Tuan Yang di-
Pertua, ialah minyak masak satu kilogram harga RM2.50 bungkusan plastik itu payah
hendak dapat di pasaran. Paling payah. Sebab ia tersasar.

Dalam kiraan kerajaan ialah 60,000 metrik tan minyak masak subsidi satu
kilogram bungkusan plastik harga RM2.50 ini, 60,000 metrik tan itu cukup sebulan
untuk B40. Cukup. Apa yang berlaku sekarang adalah dalam pada kita kata cukup,
minyak masak tidak dapat diperolehi di pasaran. Sebab apa? Dia tidak pergi kepada
pengguna isi rumah. Dia pergi kepada pengusaha restoran yang ada 10 meja, 15
meja. Dia pergi kepada yang jual pisang goreng, ayam goreng, keropok lekor, kedai
makan semua inilah. Jadi, mereka beli ini banyak. Jadi, tidak sampai kepada
sasaran. Jadi, ini ketirisan.

Memang susah untuk kuatkuasakan, untuk pastikan seorang peniaga apabila
orang datang hendak beli minyak masak, dia tidak boleh kata boleh beli satu peket
sahaja, dua peket. Peniaga kena habiskan cepat. Isunya adalah realiti di bawah,
minyak masak subsidi satu kilogram payah hendak dapat di pasaran, selalu
kehabisan. Sedangkan dalam kiraan kementerian, 60,000 metrik tan sebulan itu
cukup sebenarnya untuk golongan miskin. Apa yang berlaku adalah sebaliknya.
Ertinya berlaku ketirisan. Perlu tingkatkan penguatkuasaan.

Melihat kepada trend harga minyak sawit mentah ini terus tinggi ini, sudah

pasti, pertama, beban tanggungan subsidi kerajaan. Bayangkan kalau sebelum ini
