DR. 22.3.2022 25

Dato’ Seri Dr. Adham bin Baba: Terima kasih Yang Berhormat. Soalan
yang sangat bagus. Kita sentiasa ingin mengangkat ilmu-ilmu yang berasaskan
tradisional di luar bandar. Oleh sebab itu kita wujudkan, ketika ini dengan
bersungguh-sungguh, Ruang Reka STIE iaitu Ruang Reka Sains, Teknologi, Inovasi
dan Ekonomi. Ketika ini, asas-asas ilmu yang mereka tidak dapat connected to the
science, kita telah pun fikirkan supaya inovasi yang dilaksanakan oleh mereka ini
dirapatkan dengan kerajaan.

Untuk itu, Yang Berhormat, saya sangat gembira apabila Yang Berhormat
bertanya soalan tersebut kerana dalam perancangan kita, kita ada beberapa orang
usahawan di luar bandar yang ketika ini menggunakan asas-asas tradisional ubat
seperti cendawan yang boleh membawa beberapa manfaat terhadap penyakit-
penyakit tertentu. Kita ada data tersebut dan saya akan beri kepada Yang Berhormat
data di mana usahawan yang melibatkan diri dengan traditional medicine kepada

sains. Terima kasih.

4. Tuan Nik Nazmi bin Nik Ahmad [Setiawangsa] minta Menteri Wilayah
Persekutuan menyatakan tentang kesiapsiagaan Kuala Lumpur berhadapan dengan
kesan iklim yang semakin ekstrem termasuk banjir dan tanah runtuh dalam tempoh
20 tahun akan datang.

Timbalan Menteri Wilayah Persekutuan [Datuk Seri Jalaluddin bin
Alias]: Tuan Yang di-Pertua, saya mengucapkan terima kasih kepada Yang
Berhormat Setiawangsa atas soalan yang dikemukakan.

Untuk makluman Dewan yang mulia ini, Kementerian Wilayah Persekutuan
melalui Dewan Bandaraya Kuala Lumpur sentiasa memastikan kesiapsagaan
menjadi hal utama dalam menghadapi perubahan iklim yang semakin ekstrem.
DBKL telah mengambil tiga pendekatan, untuk makluman Yang Berhormat serta Ahli
Dewan, dalam memastikan isu banjir dan tanah runtuh di Kuala Lumpur dapat diatasi
dengan berkesan yakni tindakan serta-merta, tindakan jangka pendek dan juga
tindakan jangka panjang.

Secara ringkasnya, tindakan serta-merta bagi mengatasi masalah banjir yang
akan dan bakal berlaku di sekitar Wilayah Kuala Lumpur, pihak DBKL akan
mengambil tindakan segera bagi membersihkan segala halangan dan saluran ke
dalam longkang tepi jalan jika berlakunya banjir. Pengurusan trafik semasa
berlakunya banjir akan terus dilakukan dan juga diselia selenggara dengan
kolaborasi DBKL sendiri dengan bantuan PDRM, JPS, bomba, JKM, APM dan lain-
lain agensi.

DBKL juga telah membuat pemantauan melalui CCTV yang dipasang di

sekitar Kuala Lumpur melalui Kuala Lumpur Command and Control Centre untuk
