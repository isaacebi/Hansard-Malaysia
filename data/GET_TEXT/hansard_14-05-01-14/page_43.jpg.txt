DR. 22.3.2022 36

secara keseluruhan, keadaan inflasi di negara kita masih lagi terkawal iaitu pada
sekitar untuk Januari ini lebih kurang 2.3 peratus.

Jadi, soal untuk mengawal itu, adalah satu isu yang perlu ditangani secara
berasingan. Contohnya untuk mengawal kadar kenaikan harga barang, kerajaan di
samping juga membantu melalui Skim Kawalan Harga Keluarga Malaysia dan
KPDNHEP juga memainkan peranan untuk mengawal harga syiling sesuatu barang
utama itu. Bagi DOSM dan KPDNHEP telah menyediakan MyPrice Dashboard yang
dilancarkan pada Disember 2021 sebagai usaha untuk memantau berkaitan harga
harian barang-barang tersebut.

Tuan Yang di-Pertua: Terima kasih. Seterusnya saya menjemput Yang

Berhormat Wangsa Maju. Silakan.

10. Datin Paduka Dr. Tan Yee Kew [Wangsa Maju] minta Menteri Wilayah
Persekutuan menyatakan berapa bilangan keseluruhan gelandangan yang berada di
Kuala Lumpur dan apakah tindakan yang telah diambil untuk membantu mereka.

Timbalan Menteri Wilayah Persekutuan [Datuk Seri Jalaluddin bin
Alias]: Tuan Yang di-Pertua, saya mengucapkan terima kasih kepada Yang
Berhormat Wangsa Maju atas soalan yang dikemukakan.

Kementerian Wilayah Persekutuan bersama-sama dengan Dewan
Bandaraya Kuala Lumpur dan pelbagai jabatan agensi kerajaan serta badan bukan
kerajaan sentiasa komited dalam usaha penyelamat dan mentransformasikan
golongan gelandangan di ibu kota dengan hasrat supaya mereka dapat menjalani
kehidupan yang lebih baik dan kembali ke pangkuan masyarakat.

Merujuk kepada bilangan keseluruhan gelandangan di Wilayah Persekutuan
Kuala Lumpur pada tahun 2021, anggaran seramai 700 ke 900 orang gelandangan
telah dikenal pasti melalui rekod keluar masuk gelandangan yang menginap di Pusat
Transit Gelandangan Kuala Lumpur, pendaftaran gelandangan semasa agihan
makanan dan bantuan di Pusat Khidmat Gelandangan Medan Tuanku serta operasi
menyelamat yang dijalankan oleh pihak DBKL dengan kerjasama beberapa agensi
dan jabatan yang lain seperti PDRM, Jabatan Imigresen, pusat kesihatan dan juga
Jabatan Kebajikan Masyarakat.

Inisiatif menyelamat gelandangan yang dijalankan oleh Kementerian Wilayah
Persekutuan adalah sejajar dengan matlamat yang ditetapbkan dalam Matlamat
Pembangunan Mampan (SDG) bagi memastikan kumpulan gelandangan juga
mempunyai akses kepada tempat perlindungan sementara dan makanan.

01150
Selain daripada penyediaan akses kepada tempat perlindungan sementara

dan makanan, usaha menyelamat gelandangan diteruskan melalui Program
