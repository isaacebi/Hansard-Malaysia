DR. 22.3.2022 105

produk petroleum, ia akan memberikan tekanan kepada kedudukan fiskal kerajaan
kerana komitmen pertambahan kos subsidi sepatutnya boleh digunakan untuk
manfaat pembangunan ekonomi dan kesejahteraan rakyat.

Kerajaan juga tidak boleh meminjam untuk membiayai belanja mengurus
seperti kos subsidi. Maka, kenaikan kos subsidi hendaklah diimbangi dengan
pertambahan hasil dan penjimatan perbelanjaan. Ya benar Ahli-ahli Yang Berhormat,
kita merupakan negara pengeluar minyak mentah dan berkemungkinan akan
mendapat peningkatan pendapatan dengan kenaikan mendadak harga minyak
mentah dunia.

Datuk Seri Dr. Haji Dzulkefly bin Ahmad [Kuala Selangor]: [Bangun].

Dato’ Indera Mohd Shahar bin Abdullah: Walau bagaimanapun,
memandangkan konflik Rusia dan Ukraine sekarang masih pada peringkat awal,
kerajaan masih belum dapat membuat unjuran sebenar peningkatan pendapatan
tersebut berbanding implikasi kewangan yang perlu ditanggung melalui pemberian
subsidi ini.

Yang Berhormat Kuala Selangor, izinkan saya habiskan dahulu. Mengikut
unjuran awal, didapati kerajaan masih perlu menampung kos subsidi produk
petroleum memandangkan hasil cukai minyak adalah tidak mencukupi. Kerajaan
sememangnya sedang mengkaji mekanisme subsidi produk minyak supaya dapat
dilaksanakan secara lebih bersasar dan menumpukan bantuan dan subsidi kepada
Keluarga Malaysia yang benar-benar memerlukan. /nsya-Allah Ahli-ahli Yang
Berhormat, pelaksanaan_ subsidi dijangka dapat mengoptimumkan sumber
kewangan kerajaan dan penjimatan yang dicapai dapat diagihkan semula untuk
program yang lebih berkesan menyumbang kepada kesejahteraan Keluarga
Malaysia.

Untuk makluman Yang Berhormat, Jemaah Menteri telah memberi mandat
kepada Kementerian Kewangan untuk melakukan libat urus bagi kita melihat secara
keseluruhan bagaimana kebolehlaksanaan dan pelbagai isu untuk kita laksanakan
subsidi secara bersasar. Sila Yang Berhormat Kuala Selangor.

Timbalan Yang di-Pertua [Dato' Mohd Rashid Hasnon]: Saya ingat bagi
Yang Berhormat Rasah dahulu.

Dato’ Indera Mohd Shahar bin Abdullah: Saya bagi Yang Berhormat Kuala
Selangor dan Yang Berhormat Rasah.

Tuan Cha Kee Chin [Rasah]: Okey, tidak apa. Yang Berhormat Kuala
Selangor dahulu.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Terima kasih Yang Berhormat Timbalan Menteri. Saya dengar

dengan tekun tadi apa yang Yang Berhormat Timbalan Menteri telah bangkitkan dan
