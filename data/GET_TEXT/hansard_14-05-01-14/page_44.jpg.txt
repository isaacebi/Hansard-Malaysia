DR. 22.3.2022 37

Pembangunan Bina Upaya di Pusat Transformasi Gelandangan atau dikenali
sebagai Anjung Kelana di Taman Desa, Kuala Lumpur yang diselaraskan dan
dilaksanakan membina pembangunan sahsiah diri dengan menjalani latihan
kemahiran tambahan bagi memastikan mereka dapat kembali kepada masyarakat
dan menyumbang kepada pembangunan sosioekonomi. Pelbagai latihan dan juga
aktiviti kKemahiran diri yang telah dijalankan di pusat yang berkenaan.

Untuk makluman Ahli Yang Berhormat, selain daripada itu kementerian
dengan kerjasama Jabatan Tenaga Kerja dan PERKESO telah mengambil inisiatif
untuk bekerjasama dengan syarikat-syarikat swasta dan menawarkan peluang
pekerjaan kepada gelandangan untuk bekerja dalam sektor perkilangan, pembuatan
makanan, peruncitan dan perkhidmatan melalui Program Penempatan Pekerjaan.
Kesemuanya ini kita lakukan untuk memastikan golongan gelandangan yang masih
berada di bandar raya Kuala Lumpur ini dapat kita berikan peluang dan juga masa
depan yang lebih baik. Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat.

Datin Paduka Dr. Tan Yee Kew [Wangsa Maju]: Tuan Yang di-Pertua,
terima kasih atas bantuan yang diberikan kepada kumpulan gelandangan. Namun,
bantuan ini merupakan langkah sementara sahaja. Saya ingin tahu sama ada satu
kajian dibuat tentang sejauh mana program-program yang dilaksanakan berjaya
menyelesaikan masalah gelandangan di ibu kota? Berapakah data dan jumlah
gelandangan yang keluar dari pusat-pusat transit atau yang lain-lain itu kembali hidup
di jalanan?

Datuk Seri Jalaluddin bin Alias: Tuan Yang di-Pertua, 20 peratus. Daripada
jumlah gelandangan yang kita selamatkan, 20 peratus kembali kepada kehidupan
gelandangan mereka kerana ini adalah masalah yang kita hadapi Ahli Yang
Berhormat. Pusat latihan di Taman Desa ini kita memberikan latihan seperti saya
sebut dalam ucapan pertama saya tadi memberikan pelbagai latihan kemahiran
kepada mereka yang kita selamatkan. Kemahiran menjahit, kemahiran berkebun,
pelbagai kemahiran yang boleh membolehkan mereka ada akses kepada peluang
pekerjaan yang boleh kita tawarkan kepada mereka kepada mana-mana agensi dan
juga syarikat-syarikat yang terlibat.

Akan tetapi, 20 peratus based on our record dengan izin, 20 peratus daripada
kumpulan yang kita selamatkan ini kembali balik kepada kehidupan gelandangan
asal mereka. Ini yang kita hadapi Tuan Yang di-Pertua. Akan tetapi gelandangan
Dewan Bandar Raya Kuala Lumpur kita hanya akses ataupun kita cuma assist atau
bantu untuk selamatkan gelandangan yang berada di sekitar Kuala Lumpur sahaja.

Dahulu pernah ada satu cadangan untuk kita hantar bagi mereka menjalani di pusat-
