DR. 22.3.2022 50

12.33 tgh.

Datuk Seri Haji Ahmad bin Haji Maslan [Pontian]: Assa/amualaikum,
salam sejahtera. Sangat baik, harga minyak Malaysia RM2.05 untuk RON95 seliter.
Jika kita bandingkan dengan Arab Saudi RM2.59, UA, RM3.55, Indonesia RM3.74,
Vietnam RM4.99, Filipina RM5.27, Thailand RM5.63, Singapura RM9.16, Malaysia
RM2.05. Ini sangat baik. Akan tetapi apa yang saya ingin timbulkan di sini ialah
adakah benar bahawa RM15 bilion diperlukan untuk subsidi pukal ini? Subsidi pukal
ini menguntungkan orang yang lebih kaya, lebih banyak kereta dan kita akan buka
sempadan, sembilan hari lagi kita akan membuka sempadan Tuan Yang di-Pertua,
pada 1 April 2022. Jadi, saya ingin memastikan kerajaan membuat komitmen hanya
rakyat Malaysia yang mendapat subsidi pukal ini dan dia tidak terkeluar subsidi pukal
ini ke negara-negara jiran. Itu perkara pertama.

Kedua, sangat baik kerajaan ingin menyediakan 600,000 pekerjaan pada
tahun ini. Penggajian oleh PERKESO 300,000 pekerjaan, MySTEP laksana MOF
80,000, upskilling HRD Corp 220,000 pekerjaan. Cuma saya ingin tanya, pekerjaan
600,000 ini, berapa peratus yang bergaji tinggi, berapa peratus yang bergaji
sederhana dan berapa peratus yang bergaji minimum? Saya inginkan peratusan-
peratusan itu kerana kita inginkan rakyat yang bergaji tinggi, bukan hanya rakyat
setakat gaji minimum.

Seterusnya, mengenai JPA RM842 juta. Saya mohon mencadangkan agar
penajaan biasiswa ke pelbagai negara diteruskan dan pinjaman boleh ubah PIDN
program ijazah dalam negara itu harus diperluaskan ke luar negara berdasarkan
meritokrasi dan latar belakang ekonomi keluarga.

Kemudian, tentang SPR RM67.7 juta ini kita lihat keluar mengundi semakin
menurun. Sabah 66.61 peratus, Melaka 65.85 peratus, Sarawak 60.67 peratus dan
Johor 54.9 peratus. Ini bererti keluar mengundi itu sentiasa menurun dalam empat
pillhan raya negeri. Jadi, perkara ini perlu dibincangkan dan didapatkan formula
untuk memastikan peratus keluar mengundi sentiasa tinggi.

Seterusnya tentang SPR ini agar ahli SPR itu ada tempoh jawatannya.
Dicadangkan untuk satu penggal, maksimum dua penggal, bukan dia seumur hidup
menjadi ahli SPR kerana tidak semestinya mereka tidak berpihak dan mereka tidak
bebas. Ini bererti kita inginkan ahli SPR itu dicadangkan hanya untuk satu penggal
atau dua penggal sahaja.

Pendidikan politik perlu diteruskan supaya rakyat faham apa itu first past the
post bukan kaedah presidential election, undi popular.

Kemudian KPDNHEP RM539.6 juta ini, kita harap supaya baja dan racun
serta makanan ternakan dalam rantaian harga barang itu hendaklah masuk dalam

barang kawalan. Kita perlu mengadakan import substitution supaya masalah global
