DR. 22.3.2022 76

dibubarkan, sedangkan dia tidak mendapatkan persetujuan daripada Yang di-
Pertuan Agong dan Yang di-Pertuan Agong memberikan arahan supaya dibubarkan,
dimansuhkan, dipertimbangkan di dalam Dewan ini. Jadi, timbul satu krisis yang
membawa kepada akhirnya sesuatu yang sangat memalukan negara kita.

Jadi, saya minta supaya pihak kerajaan...

Tuan Sanisvara Nethaji Rayer a/l Rajaji [Jelutong]: Yang Berhormat...

Dato’ Mahfuz bin Haji Omar [Pokok Sena]: Minta maaf, saya tidak ada
masa. Saya minta kepada Yang Amat Berhormat Perdana Menteri untuk
memberikan satu jaminan bahawa Parlimen tidak akan dibubarkan sampai kepada
penghujung penggal ini. Ini sangat-sangat penting untuk mengelakkan daripada
pembaziran.

Jadi, yang keduanya ialah saya hendak mendapatkan satu penjelasan iaitu
berkaitan dengan soal persaraan pesara-pesara, sebab ia disebut dalam ini. Yang
Amat Berhormat Perdana Menteri juga telah menyebut bahawa jika diluluskan
peruntukan one-off RM10,000 kepada pencarum, pekerja-pekerja yang mencarum
dalam KWSP ini, ia akan menyebabkan ramai rakyat akan berisiko menjadi miskin
tegar apabila mereka bersara.

Jadi, apakah langkah kerajaan setelah Perdana Menteri mengubah pendirian
dan Yang Berhormat Menteri Kewangan— saya tidak tahu sama ada dia sudah
meletakkan jawatan, dia sudah berpencen sudah kah sekarang ini, wallahualam,
tetapi dia telah memperakui bahawa dia rela untuk melepaskan jawatan kalau
diberikan peruntukan one-off RM10,000 ini kepada pencarum KWSP. Akan tetapi,
Yang Amat Berhormat Perdana Menteri pun menyatakan bahawa kalau diberikan,
bermakna bahawa ramai pesara ini akan berisiko menjadi miskin tegar apabila
mereka bersara.

Jadi, sekarang kita berhadapan dengan peruntukan untuk pesara-pesara ini.
Jadi, apakah jaminan, apakah langkah yang dibuat oleh pihak kerajaan untuk
memastikan supaya peruntukan RM60 bilion, kalau tidak silap saya, daripada KWSP
yang akan diberikan kepada mereka yang akan mengeluarkan wang itu nanti akan
menjamin bahawa mereka ini tidak akan berhadapan dengan miskin tegar?

Yang Berhormat Timbalan Menteri Kewangan kena— saya mengucapkan
selamat pengantin baru kepada Timbalan Menteri. Dia jangan syok, dia baru
berkahwin seronok, jadi dia lupa masalah masa depan masyarakat dan rakyat dekat-
dekat hendak berpuasa ini. Ini sejarah berkahwin dekat bulan puasa.

Tuan Yang di-Pertua: Dia ada di sini, dia tidak lupalah itu.

Dato’ Mahfuz bin Haji Omar [Pokok Sena]: Jadi, saya hendak minta
ketegasan daripada pihak kerajaan, apakah jaminan yang boleh diberikan oleh pihak

kerajaan untuk memastikan supaya pekerja-pekerja kita ini tidak akan menjadi miskin
