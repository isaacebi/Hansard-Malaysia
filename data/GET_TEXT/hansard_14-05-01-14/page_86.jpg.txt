DR. 22.3.2022 79

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Sebelum akta ini diluluskan, pilihan raya diwajibkan oleh undang-undang
diadakan sekurang-kurangnya sekali setiap lima tahun tetapi boleh dipanggil lebih
awal jika Perdana Menteri menasihatkan Raja untuk melaksanakan hak prerogatif
diraja untuk berbuat demikian. Perdana Menteri sering menggunakan mekanisme ini
untuk mengadakan pilihan raya sebelum tamat penggal lima tahun — kadangkala
agak awal dan sesetengah pengkritik melihat ini sebagai memberi kelebihan yang
tidak adil kepada Perdana Menteri yang sedang berkhidmat.

Fixed-Term Parliament Act ini telah menghapuskan kuasa Perdana Menteri
yang ini dan dengan adanya akta penggal tetap ini, maka negara kita Malaysia bukan
sahaja boleh menjimatkan kos dalam mengadakan pilihan raya yang tidak disangka-
sangka dan tidak terancang. Maka kos yang diperlukan boleh disediakan lebih awal
dan diperuntukkan dalam belanjawan. Baru-baru ini di Johor, kita lihat kita sudah
membiayai RM96 juta dan berbanding dengan tahun 2018 kalau PRU dan PRN
Johor dilangsungkan sekali cuma membelanjakan RM35 juta. Dengan itu, saya ingin
sekali lagi mendesak kerajaan untuk membentangkan Rang Undang-undang Akta
Anti Lompat Parti pada sidang kali ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Kinabalu. Seterusnya saya menjemput Yang Berhormat

Padang Serai, lima minit.

3.32 ptg.

Tuan Karupaiya a/l Mutusami [Padang Serai]: Salam sejahtera. Terima
kasih Tuan Yang di-Pertua. Dalam rang undang-undang ini, kerajaan akan
menambah jumlah RM68 bilion bagi perbelanjaan kerajaan yang tidak diperuntukkan
sepenuhnya oleh Akta Perbekalan 2021. Ini merupakan satu jumlah yang besar pada
saat ekonomi sedang baik pulih. Saya mempunyai beberapa pertanyaan mengenai
rang undang-undang ini. Dalam rang undang-undang ini, jelas menyatakan bahawa
akan memperuntukkan sebanyak RM68 juta bagi Suruhanjaya Pilihan Raya dan
sebanyak RM540 juta bagi Kementerian Perdagangan Dalam Negeri dan Hal Ehwal
Pengguna.

Tuan Yang di-Pertua, persoalan yang saya ingin bangkitkan di sini adalah
apa motif kerajaan ingin memberi peruntukan tambahan kepada Suruhanjaya Pilihan
Raya pada saat rakyat masih berusaha untuk pulih daripada kesan pandemik.
Sepatutnya duit ini digunakan untuk kerajaan dalam membina polisi dalam

membantu rakyat mendepani kesukaran ekonomi. Kerajaan jangan terlampau fokus
