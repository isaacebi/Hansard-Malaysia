DR. 22.3.2022 48

mungkin ia tidak sempurna tetapi ia diterima dan ekonomi berkembang bahkan biasa
menjadi tiger of Asia.

Selepas Sheraton Move, rakyat mula hilang kepercayaan kepada sistem
parliamentary democracy ini. Setiap kali pilihan raya, peratus keluar mengundinya
begitu rendah dan di antaranya mereka tidak percaya lagi kepada sistem yang ada
dan kepada wakil-wakil rakyat yang menang.

Oleh itu, untuk memulihkan keadaan ini, untuk memulihkan sistem
parliamentary democracy ini, Akta Anti Lompat Parti mesti disegerakan. [Tepuk]
Kalau tidak ada Akta Anti Lompat Parti ini, bagaimana kita hendak praktikkan
parliamentary democracy yang subur. Inilah yang menjadi halangan terbesar
sekarang ini.

Kalaulah Akta Anti Lompat Parti ini tidak diperkenalkan kali ini atau dalam
sidang khas Parlimen, saya dan rakan-rakan barangkali akan kembali semula ke
jalan raya untuk mendesak. [Tepuk] Oleh sebab kita lihat, kita bercakap melalui
Parlimen kadangkalanya ia tidak dipedulikan. Barangkali mereka mahu seperti
dahulu, ratusan ribu rakyat berarak di jalan raya barulah mahu dengar suara rakyat.

Kita linat akibat daripada Sheraton Move, berlaku pembaziran yang amat
sangat. Pilihan Raya Sabah, pilihan raya yang dipaksakan, memakan belanja lebih
RM130 juta. Pilihan Raya Melaka memakan belanja lebih kurang RM45 juta, Pilihan

Raya Johor yang terbaru memakan belanja lebih kurang RM96 juta sedangkan
Pilihan Raya Umum, Johor hanya belanja RM35 juta dan Melaka hanya lebih kurang
RM13 juta. Ertinya pilihan raya yang dipaksakan ini tambahan pula musim COVID-
19, maka kita lihat ia memakan belanja yang begitu besar.
01220

Ini perkara-perkara hasil daripada Sheraton Move iaitu mereka yang telah
melakukan pengkhianatan terhadap sistem parliamentary democracy ini. Oleh sebab
itulah ia amat penting untuk disegerakan soal akta lompat parti ini. Jangan main-main
sebab perkara ini adalah perkara yang begitu mendesak. Hari ini pun Bersih sudah
datang di depan Parlimen dan mendesak Akta Anti-Lompat Parti ini disegerakan.
Kalau tidak mahu dengar juga, maka kita lihatlah negara kita akan berada dalam
kegelapan dan penghormatan kepada parliamentary democracy ini tidak lagi menjadi
satu penghormatan yang ada sebelum ini.

Oleh itu, soal ini bukanlah satu soal yang main-main yang perlu dibuat oleh
pihak yang berkuasa sekarang ini walaupun kuasa mereka itu barangkali macam
telur di hujung tanduk, berbagai-bagai pihak yang mengugut mereka termasuk sama-
sama memerintah ugut sesama sendiri. Ini yang berlaku dalam pemerintahan
sekarang yang kita lihat. Mereka bukan setakat berada dalam sebuah rumah tetapi

tidak sekata, dalam sebuah rumah berperang antara satu sama lain seperti perang
