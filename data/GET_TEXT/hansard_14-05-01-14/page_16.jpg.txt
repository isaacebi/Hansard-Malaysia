DR. 22.3.2022 9

Perlembagaan Persekutuan, Artikel 13 hak kepada property, property rights perlu
dijaga juga.

Tadi saya dengar Yang Berhormat Menteri kata ada pindaan usahakan Akta
Hak Milik Strata. Bilakah ia akan dibentangkan di Parlimen? Sama ada kementerian
akan mewujudkan satu perundangan khusus dan sebuah agensi khusus seperti
urban renewal authority di Singapura dan Hong Kong dan urban renewal authority
legislation di negara-negara berkenaan. Itulah soalan saya.

Tuan Yang di-Pertua: Terima kasih. Silakan Yang Berhormat Menteri.

Dato’ Sri Reezal Merican bin Naina Merican: Terima kasih banyak kepada
soalan Yang Berhormat. Sememangnya itulah the moving forward approach oleh
pihak kementerian. Kita ingin melihat satu penggubalan akta yang spesifik bagi
tujuan pembaharuan semula bandar.

Namun, sebagaimana yang mungkin kita sedia maklum bahawa apa yang
kita linat berlaku di Singapura dan juga di Hong Kong, Taiwan yang ada akta yang
sedemikian, keadaan dan latar belakangnya tidak sama. Ini kerana kebanyakan di
Singapura semua tanah pembangunan adalah bersifat pajakan, leasehold. Jadi,
dalam soal pembangunan ataupun pembaharuan semula bandar, antara aspek
yang menjadi paling mustahak adalah soal pengambilan tanah. Ini terbukti bila
mana berlaku dua urban renewal di dalam yang boleh dijadikan some referral point
untuk kes-kes pembaharuan ataupun pembangunan semula. Satu di Kerinchi
dahulu dan kemudiannya satu lagi di Razak Mansion. Razak Mansion was a lot
easier sebab Razak Mansion tanahnya adalah tanah di bawah DBKL dan kemudian
ia di-leased.

Namun yang berada di Kerinchi, ia mengambil masa yang agak panjang
kerana pemilikan strata ini telah pun dipecah milik kepada individu. Saya hendak
maklumkan, apabila kita hendak lakukan penggubalan akta yang membabitkan soal
pembangunan ataupun pembaharuan bandar semula ini, ia akan berkait dengan
hampir tujuh ataupun lapan undang-undang ataupun akta seperti Akta Kanun
Tanah Negara, Akta Hakmilik Strata 318, Akta Pengurusan Strata 757, Akta
Pengambilan Tanah 486, Akta Perancangan Bandar dan Desa 172. la merangkumi
fungsi-fungsi kementerian yang agak rentas.

Tuan Fong Kui Lun [Bukit Bintang]: [Bangun]

Tuan Steven Choong Shiau Yoon [Tebrau]: /[Bangun]

Dato’ Haji Salim Sharif [Jempol]: [Bangun]

Dato’ Sri Reezal Merican bin Naina Merican: Maka sebab itulah saya
sudah arah pihak kementerian untuk kita adakan regulatory impact assessment
sebagai permulaan moving forward ke arah penggubalan satu undang-undang yang

baharu, yang lebih bersifat rentas dan juga yang lebih bersifat konklusif,
