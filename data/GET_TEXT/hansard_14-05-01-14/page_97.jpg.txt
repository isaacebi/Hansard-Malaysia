DR. 22.3.2022 90

minyak masak kita dihadkan, ia diselewengkan lagi. Saya mohon isu ini disiasat dan
diambil tindakan. Ini bukan sahaja memudaratkan syarikat pembungkusan tetapi
juga akan menyebabkan rakyat marhaen terpaksa membeli minyak masak dengan
kadar yang mahal, apa lagi sekarang ini menjelang Ramadhan dan juga Aidilfitri.

Tuan Yang di-Pertua, berkenaan dengan subsidi projek sokongan tarif
kepada Sabah Electricity Sdn Bhd, berapakah jumlah daripada RM4.4 bilion yang
akan diperuntukkan kepada SESB? Saya ingin tahu apakah usaha-usaha terkini
yang diambil oleh SESB bagi menyelesaikan isu gangguan bekalan elektrik dan isu
kecurian elektrik di Sabah.

Tuan Yang di-Pertua, sudah lebih setahun rakyat di DUN Bugaya dibiarkan
tanpa wakil rakyat. Tidak didengar dan tidak diperjuangkan. Untung nasib mereka
tiada siapa yang tahu. Di mana letak keprihatinan kerajaan? Adakah ini yang kita
panggil Keluarga Malaysia? Sudah beberapa pilihan raya negeri diadakan, Sarawak
memang sudah sampai masanya. Akan tetapi yang satu itu, gaduh sesama mereka
pillhan raya dibubarkan. Pihak yang satu lagi kononnya dijajakan bagi memastikan
kestabilan politik dan kestabilan masa depan.

Beberapa pilihan raya negeri ini dapat dibuat sewaktu tempoh pandemik
COVID-19 dan skalanya jauh lebih besar daripada jika kita melakukan PRK DUN
Bugaya itu sendiri. Saya tidak nampak di mana rasionalnya PRK DUN Bugaya tidak
diadakan kerana ADUN kami bukannya letak jawatan, bukannya lompat parti apatah
lagi pergolakan kuasa ataupun gila kuasa. Akan tetapi Tuan Yang di-Pertua, wakil
rakyat kami meninggal dunia.

Mengapa begitu liat dan degil untuk diadakan pilihan raya? Saya mohon
kerajaan jelaskan dengan tuntas, berikan alasan yang boleh masuk akal. Kadang-
kadang saya rasa Tuan Yang di-Pertua, kenapa pilihan raya DUN Bugaya ini
dilengah-lengahkan? Adakah DUN Bugaya ini terletak di Sabah? Agaknya kalau
DUN Bugaya ini terletak di Pahang, adakah ini akan dilengah-lengahkan juga? Kalau
Sabah kemudian, kalau Sabah sahaja nanti. Di mana keadilan? Tuan Yang di-
Pertua, saya mohon jawapan kepada semua persoalan saya hari ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Belud. Seterusnya saya menjemput Yang Berhormat Kangar.

Lima minit.

4.09 ptg.

Tuan Noor Amin bin Ahmad [Kangar]: Bismillahi Rahmani Rahim.
[Membaca selawat] Tuan Yang di-Pertua, Terima kasih di atas keizinan berbahas.
Dari tahun ke tahun, kita sering mendengar Perbekalan Tambahan dibuat oleh

kerajaan. Ini sudah tentulah dibolehkan kerana dari semasa ke semasa, ada
