DR. 22.3.2022 136

Kepala P.42 [Anggaran Pembangunan (Tamb.) (Bil.1) 2021] —

Tuan Pengerusi [Dato’ Ramli bin Dato’ Mohd Nor]: Kepala P.42 di bawah
Kementerian Kesihatan terbuka untuk dibahas. Dipersilakan Yang Berhormat Kuala
Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Pengerusi. Semasa membahaskan tambahan perbekalan ini saya telah
membangkitkan dalam maksud P.42 Kementerian Kesihatan, Tuan Pengerusi.
Dalam hal yang terkait apabila peralihan ke fasa endemik, pentingnya untuk kita
memastikan bahawa kita akan dapat tangani dan garap andainya berlaku apa yang
diistilahkan sebagai surge atau outbreak, ledakan epidemik dalam fasa endemik.

Telah pun saya juga bangkitkan betapa pentingnya dalam lima perkara
langkah-langkah yang penting untuk kita pastikan angka kematian dan BID dengan
izin, dapat kita tangani dengan berkesan. Saya membangkitkan perkara_ ini
sementara saya sangat memahami Butiran 01100 — Peralatan dan Kenderaan itu,
peruntukan yang bagi membiayai bekalan perubatan fasiliti kesihatan dan konsesi
penswastaan makmal ubat dan stor, Tuan Pengerusi.

Saya memandang pentingnya untuk kementerian mendapat benar-benar
peruntukan juga dalam membuat persiapan, kesiapsiagaan pada fasa peralihan
ataupun transisi kepada endemik ini. Justeru, saya menekankan tentang peri
pentingnya untuk kita memperkukuhkan dan memperkasa kesiapsiagaan kesihatan
awam, perkhidmatan internet atau jalur lebar di kawasan pedalaman Sabah dan
Sarawak dan juga melaksanakan field simulation bagi memastikan fasiliti dan
respons kesihatan awam memadai dari segi keupayaan menangani epidemik,
outbreak atau surge itu.

01810

Saya tidak nampak perkara itu ada peruntukan di situ. Keduanya juga saya
mahu penekanan kepada apa yang diistilahkan sebagai mempertingkatkan ataupun
diistilankan sebagai centralised database human resource management itu di mana
penting untuk kita memperkukuhkan kerana kita telah belajar daripada kesilapan dan
kekurangan kita khasnya dalam menangani gelombang Delta pada ketika itu.

Juga saya tidak nampak kesungguhan untuk peruntukan itu diberikan
sementara semua yang diberi peruntukan itu telah dibelanjakan itu adalah penting
tetapi nampaknya seperti mana yang saya telah sebutkan tadi, fasa endemik ini
bukan bermakna kita sudah selamat ataupun inilah kesilapan kita daripada segi
persepsi misplaced complacency on safety, dengan izin. Kita berasa endemik itu
selamat tetapi sebenarnya ialah virus yang kita telah — virus itu masih bersama

dengan kita dan mungkin sahaja apa yang diunjurkan ke hadapan adalah varian
