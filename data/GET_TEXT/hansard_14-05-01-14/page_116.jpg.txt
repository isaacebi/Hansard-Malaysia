DR. 22.3.2022 109

2022. Kepada semua pemohon, boleh menyemak status permohonan di portal

semakan di lawan web NADMA, di laman sesawang www.bkcovid19.nadma.gov.my.

Tuan Yang di-Pertua, saya ada masa banyak lagi?

Timbalan Yang di-Pertua [Dato’ Mohd Rashid Hasnon]: Boleh saya bagi
lima minit lagi?

Dato’ Indera Mohd Shahar bin Abdullah: Boleh saya jawab isu pilihan raya
dan saya pergi kepada isu Yang Berhormat Tuaran berkaitan PR1MA.

Timbalan Yang di-Pertua [Dato’ Mohd Rashid Hasnon]: Ya. Silakan. Ya.

Dato’ Indera Mohd Shahar bin Abdullah: Tuan Yang di-Pertua, Yang
Berhormat bangkitkan beberapa isu yang ada terkait dengan Suruhanjaya Pilihan
Raya. Pertamanya, isu peratusan keluar mengundi yang agak kurang. Keduanya
tempoh maksimum perkhidmatan kepada ahli Suruhanjaya Pilihan Raya.

Untuk maklumat, SPR melalui Akademi Pilihan Raya telah menjalinkan
kerjasama strategik dengan beberapa kementerian bagi melaksanakan program
pendidikan pengundi yang bertujuan memberi kefahaman kepada proses pilihan
raya di Malaysia dan mensiapsiagakan golongan belia agar menjadi warga yang
bertanggungjawab dengan melibatkan diri dalam pilihan raya.

Bagi menyebar luas penyampaian maklumat pilihan raya kepada golongan
belia, Program APR Associate Trainer telah dilaksanakan bertujuan melatih lebih
ramai penceramah dan jurulatih yang mampu menyampaikan maklumat tentang
proses pilihan raya kepada pelajar sekolah dan golongan belia dalam institusi
pendidikan di seluruh Malaysia. Untuk makluman Yang Berhormat, kita sedar
program ini masih pada peringkat awal pelaksanaan dan insya-Allah, ia akan
dipertingkatkan dan akan menampakkan hasilnya seperti mana kehendak Yang
Berhormat-Yang Berhormat di dalam Dewan yang mulia ini.

Program ini juga mengambil inisiatif perkongsian secara maya dalam bidang
sosial bagi memberi penerangan yang lebih mudah dan ringkas mengenai proses
pillhan raya melalui platform Facebook, YouTube, Instagram, Twitter dan TikTok
yang pada masa ini merupakan trend belia dan anak muda seperti yang dibangkitkan
oleh Yang Berhormat Setiawangsa sebentar tadi.

SPR juga telah menambahkan beberapa penambahbaikan bagi memastikan
perjalanan pilihan raya di negara ini lebih efisien, adil dan telus. Antaranya:

(i) mewujudkan saliran khusus kepada pengundi 60 tahun ke

atas dan orang kurang upaya;

(ii) menambah pusat mengundi baharu bagi mengelakkan

kesesakan di pusat mengundi dan saluran.

(iii) Ketiga memanjangkan tempoh masa mengundi dari lapan

pagi hingga enam petang.
