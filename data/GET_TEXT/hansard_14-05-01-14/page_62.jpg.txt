DR. 22.3.2022 55

01240

Kalau tidak sempat hendak habis pun, kita buatlah satu sesi yang khas yang
saya percaya ramai di kalangan kita ingin berucap dan memberi pandangan dan
sokongan terhadap rang undang-undang ini supaya jangan lagilah ia berlaku di masa
yang akan datang.

Dato’ Mahfuz bin Haji Omar [Pokok Sena]: Saudara.

Dato’ Seri Mohamed Nazri bin Abdul Aziz [Padang Rengas]: Betullah
macam mana Yang Berhormat Pokok Sena, bukan Yang Berhormat Pokok Sena
tetapi Yang Berhormat Kota Raja.

Dato’ Mahfuz bin Haji Omar [Pokok Sena]: Sini, sini Pokok Sena, hendak
celah.

Dato' Seri Mohamed Nazri bin Abdul Aziz [Padang Rengas]: Saya sokong
dia, saya sokong dia betul. Kita tidak boleh dah ini, melompat-lompat ini, memalukan
dan memanjangkan lagi kestabilan yang disebabkan oleh PH yang terlebih awal itu.
Jadi, saya tidak akan mencadangkan apa-apa pada hari ini. Saya cuma hendak
mengatakan minta kepada kerajaan bentanglah. Kalau bentang dan kalau perlu
hendak dipinda, kita pinda satu sesi yang lain. Jadi tinggal dua second, saya hendak
tambah lagi.

Dato’ Mahfuz bin Haji Omar [Pokok Sena]: Sedikit saja.

Dato' Seri Mohamed Nazri bin Abdul Aziz [Padang Rengas]: Hendak
tambah lagi, minta Yang Berhormat Pokok Sena tanya soalan pada saya ataupun
menyokong saya.

Dato’ Mahfuz bin Haji Omar [Pokok Sena]: Tuan Yang di-Pertua, Yang
Berhormat Padang Rengas boleh bersetuju dengan saya supaya Yang Amat
Berhormat dalam sehari dua ini boleh bentang dan tambah hari untuk kita bersidang
bagi membolehkan dalam persidangan ini juga kita meluluskan Akta Anti Lompat
Parti ini. [Tepuk]

Timbalan Yang di-Pertua [Dato' Mohd Rashid Hasnon]: Baik. Terima kasih
Yang Berhormat Pokok Sena. Sila, switch on the mic.

Dato' Seri Mohamed Nazri bin Abdul Aziz [Padang Rengas]: Saya
menyokong apa saja asalkan rang undang-undang Akta Anti Lompat Parti ini
dibentangkan pada waktu ini juga. Terima kasih. [Tepuk]

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Padang Rengas. Seterusnya saya menjemput Yang Berhormat
Hang Tuah Jaya, saya rasa tidak ada dalam Dewan. Seterusnya, Yang Berhormat

Kuala Langat.
