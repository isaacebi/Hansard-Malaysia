DR. 22.3.2022 137

seumpama BA.2 subvariant Omicron yang lain bakal menjenguk kita. Jadi perkara
itu saya ingin Yang Berhormat Menteri Kesihatan atau Yang Berhormat Timbalan
Menteri memberikan komitmen dan kesungguhan untuk fasa endemik ini dimasuki
terutama ketika membuka borders kesemua ini dengan izin, perlu ditangani dengan
lebih cermat dan baik, berkesan dan terancang sebelum kita terhantuk baru hendak
tengadah. Terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Dipersilakan Yang

Berhormat Padang Serai.

6.12 ptg

Tuan Karupaiya a/l Mutusami [Padang Serai]: Terima kasih Tuan
Pengerusi. Saya ingin tambah sedikit berkaitan dengan Hospital Kulim yang terletak
di kawasan saya masih lagi tidak didirikan bangunan tambahan yang diluluskan pada
2017, tambahan pula dengan elektrik stesen di hospital di mana power supply tidak
cukup. Saya rasa semasa Pakatan Harapan sudah luluskan untuk power station dan
juga tempat pembedahan tetapi apabila hendak panggil tender, harga tidak padan
dengan apa harga yang dia orang sebut. So ia tergendala.

Saya rasa Kementerian Kesihatan akan ambil berat dalam hal ini sebab apa,
penduduk di kawasan saya hari-hari bertambah. Ramai penduduk. Saya rasa kalau
boleh kementerian ini ambil serius dalam hal ini dan selesaikanlah masalah ini di
kawasan Hospital Kulim. Sekian, terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Memandangkan tidak

ada pembahas, dipersilakan Yang Berhormat Timbalan Menteri untuk menjawab.

6.13 ptg

Timbalan Menteri Kesihatan II [Datuk Aaron Ago Dagang]: Terima kasih
Tuan Pengerusi. Sebelum saya menjawab soalan yang dibangkitkan oleh dua orang
Yang Berhormat tadi, saya ingin pergi kepada mukadimah dahulu dengan pindaan
ataupun peruntukan yang dipohon ataupun dalam perbekalan tambahan.

Terlebih dahulu saya ingin mengucapkan terima kasih kepada Ahli-ahli Yang
Berhormat yang mengambil bahagian dalam perbahasan Rang Undang-undang
Perbekalan Tambahan 2021 yang telah menyentuh perkara yang berkaitan dengan
Kementerian Kesihatan.

Kerajaan komited untuk menyediakan perkhidmatan penjagaan kesihatan
yang baik pada rakyat Malaysia. Dalam hal ini Kementerian Kesihatan selaku
kementerian yang diberi tanggungjawab untuk melaksanakan sistem penyampaian
perkhidmatan penjagaan kesihatan akan memastikan bahawa aspek perkhidmatan

yang responsif dan efisien dilaksanakan di semua fasiliti kesihatan kementerian.
