DR. 22.3.2022 130

kegunaannya. Sekiranya kuota ini ingin ditambah, perkara ini perlu diangkat untuk
kelulusan Mesyuarat Jemaah Menteri, untuk kelulusan.
01750

Jadi, sebenarnya jangan risau Yang Berhormat sebab kerajaan akan
memastikan harga mampu dibeli dengan harga murah ini akan diteruskan. Saya
difahamkan ya. Cuma, tanggungan nanti beban pada kewangan kerajaan, itu cerita
lain dan saya difahamkan kerajaan memang prihatin kepada pengguna yang
menggunakan harga bersubsidi ini. Jangan risau tidak akan— setakat ini, saya tidak
dengar pun ini akan dimansuhkan atau pun diubah. Setakat ini.

Juga, Yang Berhormat Pokok Sena... [Disampuk]

Dato’ Mahfuz bin Haji Omar [Pokok Sena]: Yang Berhormat Menteri.

Dato Sri Alexander Nanta Linggi: Saya hendak jawab yang itu tadi. Boleh?

Dato’ Mahfuz bin Haji Omar [Pokok Sena]: Minyak tadi itu.

Dato Sri Alexander Nanta Linggi: Hah?

Dato’ Mahfuz bin Haji Omar [Pokok Sena]: Minyak tadi itu.

Dato Sri Alexander Nanta Linggi: Minyak lah. Jadi, yang subsidi 5kg ini.
Yakni yang 5 kilogram subsidi ditanya adakah akan diturunkan hingga tamat tempoh
yang telah ditetapkan? Ini kami di peringkat kementerian sekarang sedang mengkaji.
Oleh sebab, tanggungan ini sudah semakin besar Yang Berhormat ya. Semasa itu
apabila kita bagi dan kita mendapat daripada kewangan supaya 5kg ini— ada juga
3kg dan 2kg tetapi kita bincang tentang 5 kilogram ini tidak mencecah harga satu
botol lebih daripada RM30. Oleh sebab itu, kita letak RM29.70, kan? Untuk kegunaan
biasa tidak termasuk yang ditambah enhance itu yang lain sikit. Kualiti dia lain sikit.
Jadi, skim ini Yang Berhormat akan tiba tempoh tamatnya.

Jadi, kami di KPDNHEP sedang memperhalusi sama ada kita akan
meneruskan atau tidak. Jadi, jawapan saya sekarang kita berharap keadaan
kewangan dan sebagainya kelulusan kita boleh teruskan. Akan tetapi, tidak mustahil
juga kalau kita hendak pastikan yang penting RM2.50 satu polybag itu yang itu yang
penting. Jadi, mungkin kalau harga terlalu tinggi di CPO ini, yang pasaran terlalu
tinggi mungkin dari segi dasar mungkin kita perlu lihat sebab, tidak bolehlah kita
hendak semua subsidies-kan ataupun subsidi kan. Itu kita tengok prinsipnya nanti.
Okey Yang Berhormat, jadi kalau ditanya tadi jika tidak sambung, berapa harga? Itu
saya tidak boleh ramal itu. Itu terpulang kepada tekanan pasaran. Supply and
demand nanti dia.

Jadi, satu lagi rundingan bersama pembekal ayam dan daging. Ya, menjelang
hari raya nanti memang kita akan seperti biasa yang selalu kita buat akan diadakan
rundingan bersama stakeholders iaitu pembekal, pengguna dan penjual bagaimana

sepatutnya — apakah sepatutnya kita letakkan di beberapa lapisan aktiviti perniagaan
