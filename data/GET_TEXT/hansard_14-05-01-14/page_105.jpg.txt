DR. 22.3.2022 98

1630

Kita difahamkan esok akan ada pindaan Perlembagaan Akta 119 iaitu
kelayakan memilih yang khusus untuk memasukkan pindaan berkait tentang
kelayakan pemilih itu tidak terpakai kepada Raja-raja dan juga Yang di-Pertua Negeri
dan kaum dan juga kerabat mereka.

Saya ingin menyatakan kepada Dewan ini saya ingin mengajak Ahli-ahli
Dewan yang juga mereka yang sedang mendengar perbahasan di luar saya tidak
nampak apa rasional pindaan perlembagaan esok? Ini kerana yang diminta oleh kita
itu adalah satu Akta Anti Lompat Parti yang tentunya berkait dengan pindaan
perlembagaan.

Jadi, kalau hendak buat pindaan perlembagaan ini biarlah sekali harung.
Biarlah maknanya ada dimasukkan perkara-perkara yang kita bangkitkan yang
menjadi asas kepada persefahaman antara barisan pembangkang dan juga
kerajaan.

Justeru, saya ingin mencadangkan kepada Ahli-ahli Parlimen terutamanya di
sebelah sini supaya esok jangan kita berikan sokongan kepada pindaan ini kerana
kita merasakan pindaan ini sebenarnya bukan satu pindaan yang menuntut untuk
disegerakan.

Apa yang hendak dipinda perlembagaan ini yang penting, yang rakyat
mahukan yang kita mewakili rakyat mahukan supaya ada satu undang-undang yang
jelas berkaitan dengan Anti Lompat Parti dan ia berkait dengan pindaan
perlembagaan.

Esok kalau itu dibentangkan maknanya dalam sidang yang akan datang
kalau hendak dibentangkan dengan pelbagai alasan kerajaan, bentanglah sekali
dengan pindaan-pindaan perlembagaan yang berkait tentang segala hal termasuk
juga mengehadkan masa ataupun term Yang Amat Berhormat Perdana Menteri.

Jadi, saya ingin tanya kepada kerajaan kepada kementerian daripada segi
aspek perbelanjaan ini kerana ianya berkait dengan pindaan untuk esok.

Terakhir Tuan Yang di-Pertua untuk penggulungan. Kita juga jelas bahawa di
sana terdapat peruntukan tambahan untuk Kementerian Kesihatan. Saya percaya ini
mungkin ada kaitan dengan kita mengurus COVID-19 ataupun pandemik ini. Dua
soalan saya ingin tanyakan daripada segi perbelanjaan untuk mereka ataupun fasiliti
yang terkait dengan long COVID-19 ini?

Kita tahu long COVID-19 ini satu simptom yang memberikan kesan kepada
kebanyakan rakyat. Jadi apakah di sana terdapat satu peruntukan-peruntukan
tambahan untuk memastikan fasilitet, kelengkapan yang mencukupi untuk
disediakan kepada rakyat yang terpaksa berdepan dengan masalah Jong COVID-19

ini?
