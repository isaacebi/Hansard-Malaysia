DR. 22.3.2022 93

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kangar. Sekarang saya jemput Yang Berhormat Kulim-Bandar

Baharu.

4.14 ptg

Datuk Seri Saifuddin Nasution bin Ismail [Kulim-Bandar Baharu]: Tuan
Yang di-Pertua, terima kasih banyak. Mengambil bahagian dalam perbekalan
tambahan, saya terus juruskan perbahasan saya kepada tajuk Skim Subsidi Minyak
Masak.

Tuan Yang di-Pertua, pasaran minyak masak di negara kita sebelum 2017
semuanya dijual dengan harga yang kerajaan subsidi. Semua sekali. Akan tetapi
waktu itu kerajaan mampu tampung sebab harga minyak sawit mentah masih
rendah. Apabila minyak sawit mentah yang kemudiannya menghasilkan RBD Olin,
bahan utama untuk buat minyak masak, bila harga minyak sawit mentah meningkat,
maka tanggungan subsidi kerajaan pun semakin tinggi.

Waktu itu strategi kerajaan adalah kerajaan asingkan. Untuk minyak sawit
subsidi, RM2.50. Bungkusan plastik berat satu kilo. Ini adalah harga subsidi. Minyak
masak botol semua tidak ada subsidi. Anggaran perbelanjaan kerajaan untuk minyak
masak satu kilo bungkusan plastik kekal pada harga RM2.50. Kerajaan kena subsidi
lebih kurang RM400 juta sehingga RM600 juta setahun

Baru-baru ini apabila harga minyak sawit mentah meningkat, tanggungan
kerajaan untuk memberi subsidi pun membengkak dan itu membebankan kewangan
kerajaan terutama apabila rakyat menjadi sangat gelisah apabila minyak masak botol
yang di pek dengan satu kilo, dua kilo, tiga kilo dan lima kilo itu mencanak naik.

Apakah ikhtiar kerajaan supaya di satu sisi, rakyat tidak boleh terbeban
dengan kenaikan harga. Pada masa yang sama, nak kena seimbangkan dengan
keupayaan dana kerajaan.

Tuan Yang di-Pertua, pada kesempatan ini saya ingin mencadangkan dua
perkara. Pertama, negara kita mengeluarkan minyak sawit mentah. Penggunaan
dalam negeri sebenarnya cuma 10 peratus sahaja daripada jumlah pengeluaran
minyak sawit mentah. Sebanyak 90 peratus lagi kita eksport jadi pengusaha minyak
sawit mentah ini untung sebab minyak sawit mentah ini sekarang tinggi, sangat
tinggi.

Jadi cadangan saya ialah kerajaan segera mengenakan sistem dua peringkat
harga. Maksudnya untuk tujuan eksport, itu ikut harga pasaran dunia. Akan tetapi
untuk 10 peratus kegunaan dalam negara termasuk untuk tujuan buat minyak masak,
kerajaan cap harga. Kerajaan tetapkan harga. Ini boleh dibuat di bawah Akta

Kawalan Harga dan Anti Pencatutan.
