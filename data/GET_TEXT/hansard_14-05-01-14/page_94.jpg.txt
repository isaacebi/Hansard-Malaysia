DR. 22.3.2022 87

sehingga selesai penelitian dan penilaian ke atas syor-syor tersebut. Jadi soal
Setiawangsa ialah bila ia akan selesai? Ini disebabkan pilihan raya nampak gaya
akan berlaku tidak lama lagi. Maka kita mahukan satu garis masa yang jelas bila ia
akan selesai kerana rakyat mahu perkara ini dimaklumkan kepada mereka. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Setiawangsa. Seterusnya saya jemput Yang Berhormat Bayan

Baru, kemudian diikuti oleh Yang Berhormat Kota Belud.

3.57 ptg.

Tuan Sim Tze Tzin [Bayan Baru]: Terima kasih Tuan Yang di-Pertua. Bayan
Baru ingin bangkit untuk membahaskan Rang Undang-undang Perbelanjaan
Tambahan untuk tahun 2021. Pertama sekali, saya ingin menyatakan kepada Dewan
yang mulia ini bahawa Bajet 2021 yang dibentangkan dulu adalah sejumlah RM322.5
billion. Bajet tambahan ditambahkan sebanyak RM15 bilion.

Saya hendak beritahu bahawa dalam Dewan yang mulia ini, juga pada tahun
2021, kita telah memperuntukkan Kumpulan Wang COVID-19 sebanyak RM110
bilion. Ini bermaksud bahawa tahun lepas, tahun 2021 sebanyak lebih daripada
RM450 bilion telah dibelanjakan. Ini bermaksud bahawa kerajaan, kita lantik Menteri
Kewangan seorang banker. Kita harap bahawa banker ini boleh mengawal bajet dan
perbelanjaan ini dengan menguruskan perbelanjaan kewangan ini dengan lebih baik
supaya negara ini boleh keluar daripada COVID-19 dan juga pandemik ini dengan
keadaan yang lebih baik daripada segi kewangan dan segala aspek.

Akan tetapi malangnya, kita nampak bahawa perbelanjaan ini semakin di luar
kawalan. Dia tidak dapat mengawal belanja dalam bajet. Kita selalu menegur kepada
anak-anak kita supaya we spend within the budget. We plan something, we spend
within the budget. Don’t overspend. Akan tetapi sekarang kita nampak bahawa
Menteri Kewangan macam spend first, pay later, spend first, pay later. Ini saya
nampak bahawa sesuatu yang tidak bertanggungjawab. Betul, kita spend ini untuk
rakyat tetapi kena berhati-hati kerana segala perbelanjaan tambahan ini akan
dibayar oleh anak cucu kita. Jadi saya minta supaya Menteri Kewangan memberi
undertaking bahawa ini the last one. Jangan selalu datang ke Dewan ini meminta
perbelanjaan tambahan, ini isu pertama.

Isu kedua adalah banyak Ahli Parlimen membangkitkan tentang perbelanjaan
Suruhanjaya Pilihan Raya. Di mana kita terpaksa belanja lebih RM420 juta kerana
negeri Sarawak RM150 juta, Sabah RM130 juta, Melaka PRN Melaka RM45 juta dan
PRN negeri Johor RM96 juta. Semua ini duit rakyat. Saya setuju dengan Yang
