DR. 22.3.2022 44

Tuan M. Kulasegaran [Ipoh Barat]: Tidak apalah, terima sokongan kalau
salah. [Sistem pembesar suara dimatikan]

Timbalan Yang di-Pertua [Dato' Mohd Rashid Hasnon]: Sila, saya jemput
Yang Berhormat Timbalan Menteri.

Timbalan Menteri Kewangan | [Dato' Indera Mohd Shahar bin Abdullah]:
[Bercakap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: On kan mic.

RANG UNDANG-UNDANG
RANG UNDANG-UNDANG PERBEKALAN TAMBAHAN (2021) 2022
Bacaan Kali Yang Kedua
DAN

USUL ANGGARAN PEMBANGUNAN (TAMB.) (BIL.1) 2021

12.07 tgh.

Timbalan Menteri Kewangan | [Dato' Indera Mohd Shahar bin Abdullah]:
Bismillahi Rahmani Rahim, Assalamualaikum warahmatullahi wabarakatuh, salam
sejahtera, salam Keluarga Malaysia, Makmur Sejahtera.

Tuan Yang di-Pertua, saya mohon mencadangkan iaitu rang undang-undang
bernama suatu akta bagi menggunakan sejumlah wang daripada Kumpulan Wang
Disatukan untuk perbelanjaan tambahan bagi perkhidmatan tahun 2021 dan bagi
memperuntukkan jumlah wang itu untuk maksud yang tertentu bagi tahun itu
dibacakan kali yang kedua sekarang.

Tuan Yang di-Pertua, Peruntukan Tambahan Perbelanjaan Mengurus
Pertama 2021 ini, dibentangkan menurut Perkara 101 Perlembagaan Persekutuan
iaitu bagi memperoleh kelulusan terhadap perbelanjaan yang tidak diperuntukkan
atau yang tidak diperuntukkan dengan sepenuhnya dalam Bajet 2021 yang telah
diluluskan terdahulu dalam Dewan yang mulia ini.

Anggaran Perbelanjaan Mengurus Tambahan Pertama 2021 yang
dibentangkan adalah berjumlah RM8,413.5 juta untuk membiayai perbelanjaan
bekalan. Anggaran Tambahan Perbelanjaan Bekalan yang dipohon untuk diluluskan
di bawah Fasal 2 Rang Undang-undang yang dibentangkan adalah berjumlah
RM8,413.5 juta yang boleh diringkaskan seperti berikut iaitu sebanyak RM2,235.7
juta adalah untuk pindahan lebihan daripada Akaun Hasil Disatukan 2021 ke
