DR. 22.3.2022 143

Tuan Pengerusi, sebenarnya kita ambil perhatian dan seperti mana yang
disebutkan oleh Yang Berhormat tadi kita tidak akan bertolak ansur di atas
pelanggaran dilakukan oleh mereka yang bertanggungjawab mengeluarkan sisa
pepejal ini dan membuat pelanggaran pada peraturan-peraturan yang telah pun
ditetapkan oleh kementerian. Terima kasih.

Datin Paduka Dr. Tan Yee Kew [Wangsa Maju]: Saya minta Yang
Berhormat Menteri memberi penerangan atau justifikasi tentang peningkatan import
sisa plastik baru-baru ini.

Dato’ Sri Dr. Haji Ismail bin Abd Muttalib: Saya ingat apa ini Tuan
Pengerusi oleh kerana ini perlukan maklumat yang terperinci jadi saya terpaksa
mendapatkan maklumat tersebut kerana perlukan maklumat tertentu.

Insya-Allah Tuan Pengerusi, terima kasih Yang Berhormat. Pada tahun 2020,
Malaysia mengimport 157,299 tan sampah plastik. Kementerian Perumahan dan
Kajian Tempatan mengawal selia pengeluaran permit import hanya untuk plastik
bersih dan seragam sahaja.

Mana-mana sisa plastik yang kotor dan tidak memenuhi spesifikasi yang telah
ditetapbkan maka kontena sisa plastik akan ditahan dan dipulangkan semula kepada
pengimport, terima kasih.

Tuan Pengerusi [Dato’ Ramli bin Dato’ Mohd Nor]: Terima kasih Yang
Berhormat Timbalan Menteri, Kementerian Perumahan dan Kajian Tempatan.
Masalahnya ialah bahawa perbelanjaan di bawah Kepala P.43 Anggaran
Perbelanjaan Pembangunan Tambahan Pertama 2021 hendaklah diluluskan.

[Masalah dikemuka bagi diputuskan, dan disetujukan]

[Kepala_ P.43 jadi sebahagian daripada Anggaran  Perbelanjaan
Pembangunan Tambahan Pertama 2021]

Kepala P.45 [Anggaran Pembangunan (Tamb. (Bil.1) 2021] —

Tuan Pengerusi (Dato’ Ramli bin Dato’ Mohd Nor): Kepala Pembangunan
P.45 di bawah Kementerian Belia dan Sukan. Oleh sebab P.45 hanya token sahaja,
P.45 tidak perlu dibahas.

Masalahnya ialah bahawa perbelanjaan di bawah Kepala P.45 Anggaran
Perbelanjaan Pembangunan Tambahan Pertama 2021 hendaklah diluluskan.

[Masalah dikemuka bagi diputuskan, dan disetujukan]

[Kepala P.45 jadi sebahagian daripada Anggaran  Perbelanjaan
Pembangunan Tambahan Pertama 2021]
