DR. 22.3.2022 47

bernama suatu akta bagi menggunakan sejumlah wang daripada Kumpulan Wang
Disatukan untuk perbelanjaan tambahan bagi perkhidmatan tahun 2021 dan bagi
memperuntukkan jumlah wang itu untuk maksud yang tertentu bagi tahun itu dan
masalah bahawa usul di atas nama Yang Berhormat Menteri Kewangan di dalam
Aturan Urusan Mesyuarat ini diedarkan kepada jawatankuasa sebuah-buah Majlis
sekarang. Kedua-dua masalah tersebut terbuka untuk dibahas.

Ahli-ahli Yang Berhormat, saya ada senarai seramai 22 orang pembahas.
Saya sebutkan satu-satu. Pertama Yang Berhormat Kota Raja, Yang Berhormat
Pontian, Yang Berhormat Tuaran, Yang Berhormat Padang Rengas, Yang
Berhormat Hang Tuah Jaya, Yang Berhormat Kuala Langat, Yang Berhormat
Kubang Pasu, Yang Berhormat Kuala Krai, Yang Berhormat Bukit Bendera, Yang
Berhormat Tebrau, Yang Berhormat Simpang Renggam, Yang Berhormat Dungun,
Yang Berhormat Rasah, Yang Berhormat Tumpat, Yang Berhormat Pokok Sena,
Yang Berhormat Kulim-Bandar Baharu, Yang Berhormat Kota Kinabalu, Yang
Berhormat Padang Serai, Yang Berhormat Kuala Selangor, Yang Berhormat Pasir
Gudang, Yang Berhormat Setiawangsa dan Yang Berhormat Bayan Baru.

Sekarang saya jemput Yang Berhormat Kota Raja, lima minit. Sila. Cakap

dahulu, nanti kita adjust.

12.16 tgh.

Tuan Mohamad bin Sabu [Kota Raja]: Ketua parti lebih sedikitlah. Tuan
Yang di-Pertua, saya hendak tumpu hanya hal pengurusan pilihan raya. Kita tahu
bahawa sistem parliamentary democracy telah diamalkan di Malaya dan di Malaysia
sejak tahun 1955. Setiap lima tahun ataupun bila yang sesuai, pihak yang berkuasa
akan mengisytiharkan pilihan raya. Hatta pada tahun 1969, apabila berlaku darurat
— selepas darurat, kita lihat bahawa kerajaan diserahkan kepada parti yang menang
iaitu Perikatan dan Barisan Nasional pada waktu itu. Diikuti selepas itu berlaku
darurat di Kelantan pada tahun 1977 selepas tiga bulan diadakan pilihan raya dan
parti yang menang Barisan Nasional menguasai Kelantan.

Begitulah seterusnya sehinggalah pilihan raya 2018 di mana parti yang
menang iaitu Pakatan Harapan berkuasa dan parti yang tidak cukup majoriti menjadi
pembangkang. Sejak bulan Mac tahun 2020, telah bertukar. Parti yang majoriti
menjadi pembangkang dan pihak yang kalah pula menjadi pemerintah. Ini suatu
perkara yang begitu berat berlaku di Malaysia dan meletakkan politik di Malaysia
tidak berada dalam keadaan stabil lagi sampai kepada hari ini.

Rakyat menerima sistem parliamentary democracy ini dan_ inilah

menyebabkan Malaysia terjulang sebagai sebuah negara demokrasi walaupun
