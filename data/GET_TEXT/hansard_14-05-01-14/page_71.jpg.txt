DR. 22.3.2022 64

Berapa penerima biasiswa selepas menghabiskan pelajaran mereka telah kembali
untuk berkhidmat di sektor awam? Berapa juga yang sudah sertai sektor swasta?

Negara kita masih bergantung kepada pakar-pakar dari luar negara di banyak
bidang khususnya berteknologi tinggi seperti blockchain industry. Apa sebabnya kita
ketinggalan dalam bidang ini? Adakah kemudahan seperti data center tidak
mencukupi atau servis jalur lebar kita tidak boleh menyokong industri blockchain?
Saya berharap kerajaan akan ada garisan seperti satu roadmap yang menyeluruh
bagi memastikan negara kita tidak ketinggalan dalam apa-apa pun supaya negara
kita akan terus maju dan makmur.

Tuan Yang di-Pertua, selepas negara kita dilanda dengan COVID-19 dan
PKP dilaksanakan, ramai anak muda telah sertai industri gig. Ramai di antara mereka
mempunyai sijil diploma atau sarjana muda. Ramai yang buat kerja di industri gig,
mudah-mudahan boleh dapat gaji ataupun pendapatan di antara RM5,000 hingga
RM6,000 sebulan. Memandangkan negara kita akan beralih kepada fasa endemik
tidak lama lagi, tetapi ekonomi negara kita masih belum sampai satu tahap di mana
majikan-majikan mampu membayar gaji yang berada pada tahap yang sama seperti
yang mereka peroleh sekarang.

Maka, apakah langkah-langkah kerajaan akan ambil untuk menyelesaikan
masalah ini supaya anak-anak muda yang ada sijil diploma dan sarjana muda boleh
beralih balik kepada sektor-sektor yang akan menyumbangkan kepada negara kita
supaya negara adalah satu pasaran utama bagi pelabur-pelabur untuk buat
pelaburan di sini untuk membantu negara kita akan terus maju dan ekonomi kita
semakin meningkat.

Kedua, adalah mengenai kesihatan. Saya hendak sentuh walaupun banyak
peruntukan sudah diperuntukkan untuk menaikkan peralatan atau memperoleh
peralatan dengan kenderaan. Jadi saya hendak sentuh, adakan ini mencukupi? Bagi
satu contoh di Hospital Sultan Iskandar di kawasan saya, sudah tidak menampung
peningkatan kes-kes pesakit. Keadaan ini semakin mendesak. Saya memohon
pembangunan Hospital Pasir Gudang dipercepatkan. Buat masa sekarang yang
amat mendesak adalah kekurangan parkir untuk pelawat-pelawat hospital HSI. Saya
memohon ada bajet tambahan tahun ini untuk membina bangunan parkir bertingkat.

Begitu juga dengan Klinik Desa Kangkar Tebrau, populasi di sekitar Klinik
Desa Kangkar Tebrau telah meningkat berkali ganda dan tidak mampu menampung
peningkatan pesakit-pesakit yang memerlukan perkhidmatan dan rawatan. Tempat
klinik desa ini pun tidak memuaskan oleh sebab tidak mencukupi tempat parkir. Jadi,
saya memohon peruntukan diperoleh untuk membina satu klinik kesihatan baharu di
Bandar Dato’ Onn untuk memenuhi peningkatan pesakit-pesakit yang memerlukan

perkhidmatan.
