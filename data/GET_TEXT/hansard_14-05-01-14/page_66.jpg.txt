DR. 22.3.2022 59

dibuka semula sempadan kita ini yang akan dapat manfaat ini juga adalah daripada
warganegara luar dan juga mereka yang berpendapatan tinggi dalam negara kita.

Jadi, saya harap itu juga dapat diberikan perhatian oleh pihak kerajaan untuk
memastikan bahawa wang yang dibelanjakan dalam kita hendak menjaga disiplin
fiskal kita ini, pastikan bahawa wang yang dibelanjakan itu sampai ke tempat yang
sepatut ia sampai, memberi kesan yang sangat maksimum khususnya kepada
pembangunan di luar bandar. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kubang Pasu. Seterusnya saya jemput Yang Berhormat Kuala Krai.

Lima minit.

12.53 tgh.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Bismillahi Rahmani Rahim. Saya juga ingin mengambil peluang
dalam perbahasan Rang Undang-undang Perbekalan Tambahan 2021 ini yang telah
dibentangkan oleh Yang Berhormat Timbalan Menteri sekejap tadi. Sudah pasti
Rang Undang-undang Perbekalan Tambahan yang dibentangkan hari ini tentunya
mempunyai signifikan yang sangat penting kepada Kerajaan Keluarga Malaysia ini.

la sangat bersesuaian untuk menghadapi situasi COVID-19 yang masih
belum reda dan bencana yang melanda negara ini. Saya yakin, rang undang-undang
ini dapat membantu kerajaan untuk meneruskan bantuan-bantuan kepada rakyat di
bawah.

Tuan Yang di-Pertua, berkaitan dengan peruntukan kepada SPR sebanyak
RM60,721,300. Saya ingin tahu, apakah usaha pihak kerajaan bagi memastikan
kesedaran politik di kalangan anak-anak muda khususnya ataupun first time voters
dapat ditingkatkan kerana melalui dua PRN Melaka dan juga Johor, peratus yang
keluar mengundi adalah terlalu rendah.

Persoalan saya ialah adalah kerana protes? Kedua, ataupun kerana bimbang
dengan jangkitan penyakit COVID-19? Ketiga ialah kerana kurangnya kesedaran
dan merasakan pilihan raya tidak penting.

Seterusnya Tuan Yang di-Pertua ialah di bawah JPM walaupun hanya token
RM5O tetapi saya ingin menarik perhatian berkaitan dengan Bantuan Khas COVID-
19 dan Bantuan Khas Pengurusan Kematian COVID-19 di bawah NADMA. COVID-
19 yang melanda dunia menyebabkan kehidupan kita turut berubah dalam masa
yang sama pihak kerajaan telah memperkenalkan pelbagai bantuan untuk
mengurangkan kesusahan kepada rakyat.

Saya mengambil peluang ini untuk mengucapkan terima kasih dan syabas

kepada kerajaan. Antara bantuan yang diperkenalkan ialah Bantuan Khas COVID-
