DR. 22.3.2022 146

Tuan Pengerusi: Ahli-ahli Yang Berhormat, masalahnya ialah bahawa usul
di atas nama Yang Berhormat Menteri Kewangan di dalam Aturan Urusan Mesyuarat
hendaklah disetujukan.

[Masalah dikemuka bagi diputuskan, dan disetujukan]

[Usul Anggaran Pembangunan Tambahan Pertama 2021 dimaklumkan
kepada Majlis sekarang]

[Majlis Mesyuarat bersidang semula]

[Dato' Ramli bin Dato' Mohd Nor [Cameron Highlands] mempengerusikan
Mesyuarat]
01840

Bacaan Kali Yang Ketiga

Timbalan Menteri Kewangan | [Dato' Indera Mohd Shahar bin Abdullah]:
Tuan Yang di-Pertua, saya mohon mencadangkan bahawa rang undang-undang
bernama Suatu Akta bagi menggunakan sejumlah wang daripada Kumpulan Wang
Disatukan untuk perbelanjaan tambahan bagi perkhidmatan tahun 2021 dan bagi
memperuntukkan jumlah wang itu untuk maksud yang tertentu bagi tahun itu telah
dipertimbangkan dalam peringkat Jawatankuasa dan telah dipersetujukan tanpa
pindaan. Saya mohon mencadangkan iaitu rang undang-undang ini dibacakan kali
yang ketiga dan diluluskan sekarang.

Dato’ Ramli bin Dato’ Mohd Nor [Cameron Highlands]: Seorang Ahli yang
lain?

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Saya menyokong.

Dato’ Ramli bin Dato' Mohd Nor [Cameron Highlands]: Ahli-ahli Yang
Berhormat, masalahnya ialah bahawa rang undang-undang ini dibacakan kali yang
ketiga dan diluluskan sekarang.

[Masalah dikemuka bagi diputuskan, dan disetujukan]

[Rang undang-undang dibacakan kali yang ketiga dan diluluskan]

USUL

Timbalan Menteri Kewangan | [Dato' Indera Mohd Shahar bin Abdullah]:
Tuan Yang di-Pertua, saya mohon memaklumkan iaitu Jawatankuasa telah
menimbangkan Usul yang diedarkan kepadanya dan bersetuju dengan Usul itu.

Saya mencadangkan:
