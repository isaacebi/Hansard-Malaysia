DR. 22.3.2022 74

T20. Namun tidak pula layak mendapat bantuan-bantuan yang banyak seperti
golongan B40. Oleh itu, pemberian sebanyak RM100 sehingga RM200 pada setiap
kali pembayaran tentunya tidak mencukupi bagi golongan M40 ini lagi-lagi bagi yang
menetap di ibu kota di mana kos sara hidup adalah tinggi. Saya mohon kerajaan
mempertimbangkan untuk menaikkan jumlah demi memastikan rakyat knususnya
golongan M40 ini dibantu dengan sewajarnya selepas ini.

Tuan Yang di-Pertua, sebagai penutupnya— walaupun saya masih ada
beberapa perkara yang ingin disebut, mengakhiri perbahasan ini seperti mana yang
selalu saya sebut bahawa belanjawan negara bukanlah sahaja melibatkan
peruntukan kewangan bagi pembangunan negara semata-mata, bahkan apa yang
lebih penting ialah penyampaian serta pemantauan yang berkesan. Agar ia benar-
benar sampai kepada kumpulan sasar. Jadi, ini melibatkan juga kewibawaan SPRM
dan seumpamanya.

Pagi tadi saya cuba bangkit apabila dalam sesi Soal Jawab apabila Yang
Berhormat dari Pulai membangkitkan ataupun bertanyakan mengenai langkah-
langkah kerajaan bagi memperkasakan ataupun meningkatkan kewibawaan SPRM.
Saya cuba bangkit untuk mendapat jawapan soalan tambahan, namun tidak
dibenarkan oleh Tuan Yang di-Pertua. jadi, saya cuba bangkitkan di sini pada masa
sekarang ini.

Dalam janji ke-14, kalau tidak silap saya Pakatan Harapan dalam usaha untuk
memberikan kewibawaan kepada SPRM disebut dalam Manifesto Pakatan Harapan
ialah antaranya meletakkan ataupun SPRM melaporkan terus kepada Parlimen.
Namun perkara itu tidak dilaksanakan oleh Pakatan Harapan walaupun itulah janji
yang menarik sebahagian besar daripada rakyat yang bersetuju agar SPRM ini
diperkasakan, namun tidak dilaksanakan oleh Pakatan Harapan.

Jadi soalan saya, ia memang berkait dengan bajet ini, bagaimana ia boleh
sampai kepada rakyat dan sebagainya. Apakah kerajaan hari ini bersetuju sekiranya
SPRM ini ditingkatkan kewibawaannya dengan diletakkan terus di bawah ataupun
memberi laporan kepada Parlimen. Terima kasih, saya mohon menyokong.

Tuan Yang di-Pertua: Terima kasih Yang Berhormat Tumpat. Seterusnya

Yang Berhormat Pokok Sena. Silakan.

3.19 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua kerana saya turut dapat berbahas dalam perbelanjaan tambahan ini. Saya
hendak menyentuh berkaitan dengan soal peruntukan yang disebut ini, berkaitan

dengan soal pilihan raya.
