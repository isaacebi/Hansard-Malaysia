DR. 22.3.2022 53

Seterusnya Tuan Yang di-Pertua, saya ingin membahaskan perkara
berkenaan dengan perumahan PR1MA di negeri Sabah. Ada sebuah projek sakit
PR1MA di Menggatal, Sabah iaitu telah dilaksanakan oleh sebuah pemaju yang
bernama Puncak Borneo. Ramai pembeli daripada projek ini telah diberitahu dalam
sales and purchase agreement bahawa projek ini akan siap pada tahun 2021 dan
tidak akan ada potongan apa-apa bayaran kepada bank selagi projek ini tidak
mencapai 90 peratus siap. Akan tetapi ini baru 10 peratus mula, sudah ada potongan.
Bukan itu sahaja, tetapi didapati bahawa pemaju Puncak Borneo ini tidak mempunyai
lesen pemaju, sedangkan ini adalah projek PR1MA. Bagaimanakah dia boleh
menandatangani sales and purchase agreement sekiranya pemaju ini tidak
mempunyai lesen pemaju? Di manakah tanggungjawab pihak PR1MA membiarkan
Puncak Borneo ini menjual perumahan ini tanpa lesen pemaju?

Pada hari ini, ramai pembeli ini merana kerana mereka terpaksa— bank
memotong bayaran, meminta bayaran daripada mereka sedangkan projek ini sudah
menjadi projek sakit. Saya mohon penjelasan daripada KPKT, Menterinya. Saya
mohon penjelasan daripada kerajaan, apakah nasib mereka yang menjadi mangsa
ini? Terpaksa membayar, sedangkan projek ini projek sakit. Tidak boleh berjalan
apa-apa sekarang. Tidak ada apa-apa yang berlaku sedangkan dipotong setiap
bulan.

Akhir sekali berkenaan dengan tadi, yang tidak terlaksana peruntukan
kepada Sabah yang gagal dilaksanakan itu ataupun dibelanjakan. Saya mohon
penjelasan daripada pihak Persekutuan, apakah langkah-langkah supaya perkara ini
tidak berulang lagi pada masa akan datang? Oleh sebab ini menjadi alasan memberi
peruntukan tambahan atau lagi kepada Sabah hanya kerana gagal. Akan tetapi,
apakah langkah-langkah untuk memastikan supaya perkara seperti ini tidak lagi
berulang pada masa akan datang? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Tuaran. Seterusnya saya jemput Yang Berhormat Padang Rengas,

lima minit.

12.35 tgh.

Dato’ Seri Mohamed Nazri bin Abdul Aziz [Padang Rengas]: Tuan Yang
di-Pertua, pada sesi yang ketiga tahun lepas, saya telah mengambil bahagian dan
telah bercakap tentang anti-hopping law ini. Jadi pada hari ini — dahulu Yang
Berhormat Kota Raja dia sokong saya tetapi pada hari ini, saya sokong dia baliklah.
Akan tetapi cuma 80 peratus sahajalah, tidak 100 peratus kerana dalam ucapan dia
itu dia sebut penyebab kepada ketidakstabilan politik ini ialah kerana PN kah atau
BN kah. Walhal yang sebenarnya yang kita tahu iaitu bahawa yang tidak stabil pada
