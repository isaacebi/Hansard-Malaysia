DR. 22.3.2022 16

Jadi, apakah tindakan dan langkah-langkah yang diambil kementerian untuk
menangani masalah ini? Adakah engagement dibuat dengan pihak luar negara dan
syarikat Malaysia bagi memastikan pertamanya, terdapat permintaan ke atas minyak
kelapa sawit, minyak sawit negara yang tinggi dan juga kedua, memastikan produk
sawit Malaysia sentiasa bernilai tinggi dan diminati oleh negara-negara yang lain?
Terima kasih.

Datuk Willie anak Mongin: Terima kasih, Yang Berhormat Beaufort.
Memang tidak dinafikan, negara Amerika memang adalah salah satu daripada
pembeli minyak sawit kita dan lebih kurang quantum percentage yang mereka beli
adalah dalam lingkungan 10 peratus. Jumlah ini tidak begitu besar. Namun, kita tidak
boleh memandang remeh mengenai perkara ini kerana walaupun 10 peratus itu, ia
juga menyumbang kepada pendapatan negara. Jadi ini pihak Kementerian dan Yang
Berhormat Menteri kita sendiri pun telah mengadakan sesi libat urus bersama
dengan Duta-duta Amerika dan juga agensi-agensi terbabit untuk membincang dan
menghalusi perkara ini agar dicapai amicable solution, dengan izin.

1050

Namun begitu, kita juga melihat negara-negara Kesatuan Eropah dan negara
Amerika Syarikat juga menyentuh mengenai menuduh kita menggunakan tenaga
buruh paksa dan tenaga kanak-kanak. Namun, kita juga melihat perkara itu supaya
boleh diperhalusi dan memberi penerangan kepada mereka.

Selain daripada itu, kita juga memastikan produk sawit Malaysia sentiasa
bernilai tinggi dengan melalui skim persijilan minyak sawit kita iaitu MSPO dan juga
kita juga mempraktikkan pertanian secara mampan ataupun pertanian secara baik
iaitu GAP. Kita juga memberi jaminan bahawa produk-produk yang dikeluarkan kita
adalah bermutu tinggi dengan R&D yang berterusan yang dilaksanakan oleh pihak
MPOB dan juga kita memastikan setiap produk yang dikeluarkan oleh ladang-ladang
kita dan sektor value chain sawit itu sendiri adalah dipersijilkan dengan MSPO demi
untuk menentukan bahawa kualiti produk kita sentiasa bermutu tinggi dan mencapai
standard yang kita inginkan. Terima kasih.

Tuan Yang di-Pertua: Yang Berhormat Merbok, silakan.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Hang Tuah Jaya. Terima kasih Tuan Yang di-Pertua.

Tuan Yang di-Pertua: Hang Tuah Jaya maaf. Yang Berhormat Merbok.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Oh! Minta maaf.

Tuan Yang di-Pertua: Maaf, maaf.

Puan Nor Azrina binti Surip [Merbok]: Terima kasih Tuan Yang di-Pertua.

Saya mendengar jawapan Yang Berhormat Menteri tadi. Persoalan saya adalah kita
