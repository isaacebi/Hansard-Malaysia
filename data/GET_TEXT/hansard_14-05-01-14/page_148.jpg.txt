DR. 22.3.2022 141

laitu pertama, kelemahan penguat kuasa dalam pengawasan pembuangan
haram sisa pembinaan dan industri. Ini bukan sahaja masalah khusus bagi Wangsa
Maju tetapi ia berlaku di seluruh negara. Saya berpendapat perlu ada tindakan
menghukum terhadap mereka yang bertanggungjawab. Namun, saya jarang melihat
penguatkuasaan terhadap pembuangan haram. Saya ingin tahu, berapa ramai
individu atau syarikat yang telah ditangkap kerana lambakan sisa haram di Wilayah
Persekutuan Kuala Lumpur dari dua tahun lepas?

Isu kedua adalah mengenai ketidakberkesanan SWCorp dalam menjaga
kebersihan rumah sampah. Ya, saya memang faham bahawa kebanyakan rumah
sampah adalah di bawah pengurusan JMB ataupun MC atau pengurusan pasar.
Walau bagaimanapun, perlu ditegaskan di sini bahawa rumah sampah merupakan
sebahagian daripada sistem pelupusan sampah. Jadi, SWCorp bertanggungjawab
mencari jalan bagi menyelesaikan masalah ini. SWCorp mesti mempunyai
penyelesaian secara keseluruhan dalam menguruskan sisa pepejal di negara ini.

Tuan Pengerusi, akhir sekali, saya ingin menyentuh mengenai pengimportan
sisa plastik. Pada tahun 2018 di bawah Kerajaan Barisan Nasional, jumlah import
sisa plastik mencecah 102,000 tan. Apabila Kerajaan Pakatan Harapan mengambil
alih, banyak pengimportan sisa dan kilang haram ditutup. Hasilnya, pada tahun
2019, import sisa plastik menurun kepada 40,000 tan.

Akan tetapi kini di bawah Perikatan Nasional, import sisa plastik kembali
meningkat. Pada tahun 2020 sahaja mencecah 65,000 tan. Kita mahu Yang
Berhormat Menteri memberitahu, berapakah jumlah import sisa plastik hari ini?

Kilang kitar semula atau recycling sisa plastik kini kembali beroperasi
menggunakan lesen diberikan kepada beberapa pihak tertentu yang memegang
lesen untuk mengimport sisa plastik. Rakyat bimbang Malaysia sekali lagi menjadi
dumping ground sisa plastik dari US dan negara China. Kerajaan mesti
menghentikan trend seperti ini. Ini sahaja. Terima kasih.

Tuan Pengerusi [Dato’ Ramli bin Dato’ Mohd Nor]: Terima kasih Yang
Berhormat Wangsa Maju. Memandangkan tidak ada pembahas, Yang Berhormat

Menteri atau Yang Berhormat Timbalan Menteri dipersilakan menjawab.

6.28 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Terima kasih Tuan Pengerusi. Assalamualaikum
warahmatullahi wabarakatuh dan salam sejahtera, salam Keluarga Malaysia.

Tuan Pengerusi, saya bagi pihak Yang Berhormat Menteri dan Kementerian
Perumahan dan Kerajaan Tempatan akan menggulung perbahasan Rang Undang-

undang Perbekalan Tambahan (2021) 2022 dan Usul Anggaran Perbelanjaan
