DR. 22.3.2022 2

diadakan pada hari tersebut di Dewan Bankuet, Parlimen Malaysia. Sekian, terima
kasih.
Untuk memulakan Waktu Pertanyaan-pertanyaan Menteri, saya menjemput

Yang Berhormat Sabak Bernam. Silakan.

JAWAPAN-JAWAPAN MENTERI BAGI PERTANYAAN-PERTANYAAN

1. Dato’ Haji Mohd Fasiah bin Mohd Fakeh [Sabak Bernam] minta Menteri
Pertanian dan Industri Makanan menyatakan bilangan dan lokaliti projek SMART
Sawah Berskala Besar (SMART SBB) yang telah dan akan dilaksanakan dan
nyatakan langkah kementerian bagi menangani masalah kemerosotan hasil tanaman
padi khususnya di kawasan Parlimen Sungai Besar dan Sabak Bernam.

Menteri Pertanian dan Industri Makanan [Datuk Seri Dr. Ronald
Kiandee]: Terima kasih Tuan Yang di-Pertua. Terima kasih Yang Berhormat Sabak
Bernam. Untuk makluman Ahli Yang Berhormat, pelaksanaan SMART Sawah
Berskala Besar (SMART SBB) merupakan satu inisiatif baharu yang diperkenalkan
oleh kementerian dengan matlamat utama bagi meningkatkan produktiviti dan
pengeluaran padi dan beras negara menerusi penglibatan syarikat peneraju sekali
gus akan membantu) meningkatkan pendapatan pesawah_ sendiri_ selain
mengurangkan kebergantungan kepada orang tengah.

Pelaksanaan program ini melibatkan persetujuan bersama antara pesawah,
pengusaha dengan syarikat peneraju berteraskan kepada pendekatan sewaan dan
pertanian kontrak yang mana hak pesawah masih kekal dan tidak terjejas. Setakat
ini terdapat penyertaan 19 buah syarikat peneraju yang telah menandatangani
memorandum persefahaman dengan kerajaan yang menyasarkan pembangunan
kawasan penanaman padi seluas 300,000 hektar secara berperingkat.

Terbaru adalah MoU yang telah ditandatangani oleh pihak MAFI bersama
Lembaga Zakat Negeri Kedah. Sehingga Disember 2021, pelaksanaan SMART SBB
di kawasan pertanian IADA Barat Laut Selangor melibatkan keluasan seluas 1,274
hektar dengan bilangan pesawah seramai 881 orang. Jumlah pengeluaran padi bagi
IADA Barat Laut Selangor pada tahun 2021 adalah sebanyak 6,325 tan metrik
dengan purata 4.99 tan metrik per hektar.

Program SMART SBB yang dilaksanakan di Sekinchan, Selangor pula
melibatkan keluasan 100 hektar yang telah meningkatkan hasil padi daripada 2.5 tan
metrik sehektar kepada lapan hingga 10 tan metrik sehektar. Bagi kawasan Parlimen
Sungai Besar dan Parlimen Sabak Bernam, untuk musim satu tahun 2021, kawasan

seluas 159.8 hektar telah dilaksanakan melibatkan seramai 117 orang pesawah.
