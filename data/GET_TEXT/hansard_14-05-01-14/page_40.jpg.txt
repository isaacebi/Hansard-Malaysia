DR. 22.3.2022 33

(iii) pakaian dan kasut;

(iv) perumahan, air, elektrik, gas dan bahan api;

(v) hiasan, perkakasan;

(vi) kesihatan;

(vii) | pengangkutan;

(viii) | kKomunikasi;

(ix) perkhidmatan, lokasi, dan kebudayaan;

(x) pendidikan;

(xi) restoran dan hotel; serta

(xii) pelbagai barangan dan perkhidmatan.

Dalam konteks kewajaran kumpulan-kumpulan tersebut, makanan dan
minuman bukan alkohol merupakan kumpulan terbesar dalam perbelanjaan isi
rumah iaitu sebanyak 29.5 peratus. Selain daripada itu, perbelanjaan untuk
perumahan dan utiliti bahan api, air dan gas adalah sebanyak 23.8 peratus dan
perbelanjaan pengangkutan iaitu minyak dan diesel yang merupakan komponen
terbesar serta pemilikan kenderaan sebanyak 14.6 peratus.

la meliputi perbelanjaan yang dilakukan oleh isi rumah dan perbelanjaan yang
dimaksudkan tidak masuk pembayaran balik pinjaman, cukai pendapatan dan
pembelian aset. Penyediaan IHP ini adalah berdasarkan kepada konsep dan garis
panduan daripada Consumer Price Index Manual: Concepts and Methods 2020
dengan izin, yang diterbitkan oleh International Labour Organization (ILO) dengan
izin.

Bagi tujuan penyusunan IHP, kutipan harga dibuat secara mingguan, bulanan
dan suku tahunan meliputi 21,800 buah premis di seluruh Malaysia merangkumi
kawasan bandar dan luar bandar serta premis yang terpilin adalah premis yang
menjadi tumpuan pengguna dan berstruktur tetap.

Kerja kutipan harga ini melibatkan anggaran 1,100 orang pegawai tetap di
Jabatan Perangkaan Malaysia. Kutipan harga secara mingguan dibuat juga.
Manakala kutipan bagi harga barangan lain seperti barangan lama dan semi tahan
lama pula dikutip sebulan sekali iaitu kebiasaan pada 15 setiap hari bulan. Harga
dikutip setiap premis adalah harga yang dipaparkan dan bakul atau item IHP dikaji
semula dua kali setiap lima tahun berdasarkan daripada survey pendapatan isu
rumah.

01140

IHP yang dikeluarkan ini adalah kekal relevan yang digunakan oleh kerajaan

bagi tujuan penggubalan dasar dan polisi.

Tuan Yang di-Pertua: Terima kasih. Soalan tambahan pertama.
