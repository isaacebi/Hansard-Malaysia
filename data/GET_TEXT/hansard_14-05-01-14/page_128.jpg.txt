DR. 22.3.2022 121

Menteri yang lain di Jabatan Perdana Menteri. Sepatutnya ada penyelarasan untuk
jawapan itu diberikan kepada seorang Menteri ataupun Timbalan Menteri di bawah
Jabatan Perdana Menteri. Walaupun dia sebagai Timbalan Menteri di bawah Tugas-
tugas Khas, sepatutnya mewakili Jabatan Perdana Menteri.

Saya fikir ex-gratia itu juga di bawah Jabatan Perkhidmatan Awam juga
mempunyai tanggungjawab sebab ia ada berkaitan dengan perkhidmatan awam.
Jadi, mesti ada jawapan yang perlu diberikan.

Tuan Pengerusi [Dato’ Ramli bin Dato' Mohd Nor]: Yang Berhormat
Timbalan Menteri, jika tidak boleh, sila beri jawapan bertulis.

Datuk Mastura binti Tan Sri Dato’ Mohd Yazid: Ya, Yang Berhormat, kalau
itu pendapat Yang Berhormat tetapi inilah yang saya fahami dan saya akan minta
satu jawapan bertulis untuk diberi.

Dato’ Mahfuz bin Haji Omar [Pokok Sena]: Tuan Pengerusi, saya lihat
petang ini nampaknya penyelarasan Dewan ini tidak selaras. Ini memalukan Jabatan
Perdana Menteri, bagi saya. Ini memalukan Jabatan Perdana Menteri. Satu jabatan
induk...

Datuk Mastura binti Tan Sri Dato’ Mohd Yazid: Yang Berhormat.

Dato’ Mahfuz bin Haji Omar [Pokok Sena]: ..Yang sepatutnya
mengendaii...

Datuk Mastura binti Tan Sri Dato’ Mohd Yazid: Yang Berhormat.

Dato’ Mahfuz bin Haji Omar [Pokok Sena]: ...Urusan Parlimen yang
bersidang pada hari ini.

Datuk Mastura binti Tan Sri Dato’ Mohd Yazid: Yang Berhormat, saya
akan jawab.

Dato’ Mahfuz bin Haji Omar [Pokok Sena]: Saya tidak marah kepada Yang
Berhormat Timbalan Menteri ini sebab dia tidak dapat jawapan.

Datuk Mastura binti Tan Sri Dato’ Mohd Yazid: Tidak, tidak. Bukan soal
itu.

Dato’ Mahfuz bin Haji Omar [Pokok Sena]: la tidak ada penyelarasan.

Datuk Mastura binti Tan Sri Dato’ Mohd Yazid: Bukan soal itu, Yang
Berhormat. Saya boleh menjawab apa yang dalam bidang kuasa saya.

Jadi, perkara-perkara ini sebenarnya di bawah Perdana Menteri. Saya
menjawab dalam Parlimen bagi pihak Perdana Menteri. Jadi, Yang Berhormat,
mohon duduk sekejap, saya hendak jawab satu perkara.

Yang Berhormat Pokok Sena telah membangkitkan soalan berkaitan berapa
peratus pesara yang menerima pencen minimum dikategorikan sebagai miskin tegar.

Saya menjawab di sinilah. Bagi menentukan...
