DR. 22.3.2022 70

Jadi saya mohon satu penjelasan berkenaan dengan perkara ini. Bukan saya
hendak bantah bajet tambahan ini sebab tidak boleh hendak bantah, bantah pun
tidak guna. Ini adalah berkenaan dengan belanja yang telah dibelanjakan pada tahun
lepas, bukan untuk tahun ini. Jadi saya hendak satu penjelasan, kenapa kit yang
sebegini untuk keluarga B40? Jadi, apa gunanya kita mempunyai belanjawan yang
besar dikatakan untuk membantu B40 tetapi akhirnya benda itu tidak kesampaian
kepada penerima yang wajib.

Perkara kedua Tuan Yang di-Pertua, di bawah Maksud B.4 — Suruhanjaya
Pilihan Raya (SPR). Ini Tuan Yang di-Pertua lebih arif sebagai mantan Pengerusi
SPR. Saya nampak RM67.7 juta untuk PRN Sarawak. Tahun lepas kita tahu, itu
belanja tambahan daripada belanja yang telah dianggarkan sebelum ini. Tiada
masalah, kosnya meningkat, logistiknya meningkat dan sebagainya, itu kita
fahamlah. Cuma satu, kenapa PRN Melaka yang telah diadakan pada 20 November
lepas tidak dimasukkan? Itu tahun lepas, kalau Johor itu saya fahamlah. Johor itu
baru sahaja lepas tahun ini, tahun 2022. Kenapa yang Melaka itu, apakah Kerajaan
Negeri Melaka hendak tanggung sendiri? Rasanya tidak sebab ia adalah di bawah
Pusat, di bawah SPR.

Jadi kenapa jadi macam ini? Apakah ini menunjukkan kepada kita, membawa
maksud yang tersirat bahawa satu lagi bajet tambahan akan dibawa ke dalam Dewan
yang mulia ini pada persidangan bulan Julai yang dijadualkan. Kalau sidang go on
lah. Jadi saya rasa, kalau kita serius dalam perkara ini, bawa hari ini, kita bentang,
kita bahaskan bersama. Kita hendak tahu berapakah kos sebenar untuk PRN Melaka
yang tidak sepatutnya diadakan ketika itu tetapi disebabkan oleh kepentingan politik
pihak tertentu yang menyebabkan saya rasa berpuluh juta sekurang-kurangnya telah
dibelanjakan. Jadi saya mohon penjelasan kenapa tidak dibawa bersama.

Seterusnya untuk perkara B.11 iaitu Subsidi Petroleum lebih RM4 bilion.
Disebutkan di sini, ia termasuk untuk memberikan subsidi kepada harga minyak
untuk pasaran runcit. Saya hendak tanya, kita ini selain daripada import minyak, kita
ini pengeluar minyak, kita ini eksport minyak. Jadi, bila harga minyak sedunia
melonjak tinggi, kita dapat untung banyak. Saya hendak tanya MOF, apakah lonjakan
harga minyak mentah sedunia pada ketika ini menguntungkan kita? Berapa banyak
keuntungan tambahan yang kita dapat daripada unjuran asal ketika kita buat bajet
berbanding dengan subsidi yang kita berikan khas untuk produk petroleum runcit?
Itu soalan ringkas saya, mohon jawapan daripada Yang Berhormat Timbalan
Menteri. Saya percaya Yang Berhormat Timbalan Menteri ada jawapan.

Perkara seterusnya, tajuk terakhir Tuan Yang di-Pertua. Saya mohon dua
minit tambahan sebab kalau bercakap dengan pelitup muka itu sebagai satu teladan

yang baik, saya mohon bagi bonus sedikit Tuan Yang di-Pertua. [Ketawa] la sebab
