DR. 22.3.2022 26

memantau dan mengenal pasti lokasi-lokasi yang terlibat dengan banjir untuk
menghantar bantuan awal. Untuk makluman Ahli-ahli Yang Berhormat, sebanyak
4,000 unit CCTV telah dipasang di sekitar Kuala Lumpur. Sehingga Jun akan datang,
akan siap dipasang CCTV tambahan sebanyak 1,000 unit lagi. Sebahagian daripada
CCTV ini adalah diletakkan di beberapa lokaliti dan hotspot kawasan-kawasan
mudah banjir.

Selain daripada itu, Yang Berhormat, pusat pemindahan sementara juga,
seperti biasa, akan dibuka mengikut keperluan dan juga keadaan lokaliti banjir.

Untuk tanah runtuh, Yang Berhormat, DBKL akan melaksanakan tindakan
awalan melalui pembersihan sisa runtuhan bagi semua runtuhan termasuk kawasan
persendirian untuk kawasan keselamatan. Bagi kawasan persendirian, kerja
pembaikan pasca pembersihan akan dilakukan oleh pemilik tanah sendiri.
Memasang plastik kanvas dan menutup lencongan trafik, mengepung kawasan
runtuhan dan membina aliran sungai itu adalah merupakan tindakan yang akan
dijalankan oleh pihak DBKL.

Sebagai pendekatan jangka masa pendek, DBKL melaksanakan aktiviti-
aktiviti untuk menaik taraf longkang monsun, longkang tepi jalan dan pembetung,
dan menambah serta membesarkan saluran longkang di tepi jalan serta membina
tembok banjir (flood wall) di kawasan rendah di sepanjang kawasan sungai.

Untuk makluman Yang Berhormat, penambahbaikan kepada _aktiviti
penyelenggaraan berkala aset tebatan banjir seperti gross pollutant trap yang
sekarang kita buat tiga kali seminggu, terkini kita telah naikkan lima hingga tujuh kali
seminggu bergantung pada lokasi. Trash screen kita sekarang kita buat tiga kali
seminggu, juga kita tingkatkan kepada lima hingga tujuh kali seminggu. Saya minta,
Tuan Yang di-Pertua, untuk sambung sedikit kerana ini adalah merupakan public
interest, dengan izin.

Untuk makluman Yang Berhormat, sekali lagi saya ulang di Dewan yang
mulia ini, bagi memastikan pembangunan yang terancang supaya bencana banjir
dapat dielakkan, wakil JPS Wilayah Persekutuan Kuala Lumpur telah pun dilantik
sebagai Ahli Jawatankuasa Pusat Setempat yang telah pun bermula sejak awal
tahun.

01120

DBKL telah menjadikan syarat kelulusan JPS Wilayah Persekutuan Kuala
Lumpur sebagai syarat wajib dalam setiap kelulusan Perintah Pembangunan
(Development Order). DBKL juga menetapkan syarat Perintah Pembangunan
(Development Order) kepada pemaju untuk mematuhi keperluan penyediaan
infrastruktur yang lengkap yang antaranya ialah Traffic Impact Assessment (TIA) di

bawah Jabatan Perancangan Infrastruktur DBKL dan Environment Impact
