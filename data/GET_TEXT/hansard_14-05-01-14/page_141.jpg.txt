DR. 22.3.2022 134

KPDNHEP tidak bekerja sendiri. We do not work in a silo, sebenarnya. Kita
banyak buat libat urus. Tadi Yang Berhormat pun kata, tahu kami selalu buat libat
urus bersama industry players, stakeholders dan juga kementerian-kementerian lain
dan juga agensi-agensi kerajaan lain seperti department Jabatan Veterinar dan
sebagainya. Jadi Yang Berhormat Padang Serai, Yang Berhormat Pulai, tidak ada
lagi ya? Yang Berhormat Kubang Kerian. Minta maaf, ini sudah melampau ini. Yang
Berhormat Pulai lah.

Yang Berhormat Pulai tadi — saya untuk menjawab Yang Berhormat Pulai ini
memang kita ambil maklumlah apa yang disarankan oleh Yang Berhormat Pulai dan
isu penguatkuasaan dibeli dan kilang, restoran — telah saya sebut tadi. Tempoh skim
perayaan Hari Raya Puasa atau Aidilfitri akan datang, kita akan seperti mana telah
saya jelaskan kepada Yang Berhormat Pokok Sena tadi, kita akan laksanakan dalam
masa yang terbaiklah kali ini ya.

Kalau ada cadangan-cadangan lain, kepada Ahli-ahli Yang Berhormat,
bolehlah kemukakan dan majukan kepada KPDNHEP. Kami sentiasa menerima
cadangan, teguran dan syor-syor. Lebih baiklah kalau ada syor-syor yang boleh kita
guna pakai sebab kita akan membela, menjaga dan memelihara pengguna juga tidak
mengabaikan kepentingan peniaga, penjual dan penjaja. Mereka ini juga perlu
menyara hidup mereka, keluarga mereka.

Kita tidak boleh kata kita jaga kepentingan pengguna dan kita tidak membantu
peniaga, itu tidak betul lah. Siapa hendak berniaga di negara kita kalau kita buat
begitu. Oleh sebab itu kita tidak boleh kawal semua harga semua barang, tidak boleh
ya. Terima kasih Tuan Yang di-Pertua. Setakat itu dahulu, terima kasih. Baik.

Tuan Pengerusi [Dato’ Ramli bin Dato’ Mohd Nor]: Terima kasih Menteri
Perdagangan Dalam Negeri dan Hal Ehwal Pengguna.

Masalahnya ialah bahawa wang sejumlah RM539,699,800 untuk Kepala
B.25 Anggaran Perbelanjaan Mengurus Tambahan Pertama 2021 jadi sebahagian
daripada Jadual hendaklah disetujukan.

[Masalah dikemuka bagi diputuskan, dan disetujukan]

[Kepala B.25 diperintah jadi sebahagian daripada Jadual]

Kepala P.27 [Anggaran Pembangunan (Tamb.) (Bil.1) 2021] —

Tuan Pengerusi [Dato’ Ramli bin Dato’ Mohd Nor]: Kepala P.27 di bawah
Kementerian Kerja Raya. Oleh sebab P.27 hanyalah token sahaja, P.27 tidak perlu
dibahas.

Masalahnya ialah bahawa perbelanjaan di bawah Kepala P.27 Anggaran

Perbelanjaan Pembangunan Tambahan Pertama 2021 hendaklah diluluskan.
