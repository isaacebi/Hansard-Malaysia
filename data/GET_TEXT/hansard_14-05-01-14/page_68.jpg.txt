DR. 22.3.2022 61

persidangan belanjawan tahun lepas telah mengumumkan sebanyak 28 buah
menara telekomunikasi di Kuala Krai akan dibina.

Saya ingin mendapatkan detail berkaitan perkara tersebut. Berapa kah
menara yang sudah disiapkan, dalam pembinaan dan masih belum dimulakan?
Dalam masa yang sama, bilakah 5G akan bermula? Persoalannya sekarang, apabila
kerajaan telah mematikan 3G, talian telefon menjadi sangat teruk terutama di
kawasan kampung-kampung yang mana penggunaan PdPR yang telah bermula
pada hari ini, di sekolah-sekolah telah bermula memerlukan talian internet ini.
Walaupun sekolah dibuka secara bersemuka tetapi masih lagi anak-anak kita yang
dibuat secara penggiliran, yang belajar di rumah secara PdPR dan pelajar sekolah
menengah juga belajar secara PdPR dalam tempoh dua minggu ini sebelum SPM
berakhir.

Apakah perancangan dan penyelesaian untuk permasalahan yang saya
bangkitkan ini. Terima kasih Tuan Yang di-Pertua dan saya menyokong Rang
Undang-undang Perbekalan Tambahan 2021 ini. Wassalamualaikum
warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kuala Krai. Ahli Yang Berhormat, jam telah menunjukkan seminit
lagi pukul satu. Kita berhenti rehat. Sambung semula pukul 2.30 petang. Terima
kasih Ahli Yang Berhormat.

[Mesyuarat ditempohkan pada pukul 1.00 tengah hari]

01430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh.
Salam sejahtera semua, selamat tengah hari semua. Kita sambung perbahasan

dengan saya menjemput Yang Berhormat Bukit Bendera. Silakan Yang Berhormat.

2.32 ptg.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya turut ingin menyertai perbahasan Rang Undang-undang Perbekalan
Tambahan (2021) 2022 dan saya meneliti tentang kertas perintah yang dibentangkan
atas meja Ahli Parlimen.

Dituliskan tajuk Anggaran Perbelanjaan Mengurus Tambahan Pertama 2021
dengan ada perkataan ‘pertama’. Saya ingin mendapatkan penjelasan sama ada

dirancang untuk tambahan kedua pula kerana dengan perkataan tambahan pertama
