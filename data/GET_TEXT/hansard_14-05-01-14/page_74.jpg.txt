DR. 22.3.2022 67

bawah industri kerana tidak besar sekalanya. Kenapa? Oleh kerana apa yang
mereka hasilkan itu, tidak sepadan bayarannya. Tidak dibawa bersungguh-sungguh
oleh kerajaan untuk menjadikannya sebagai satu industri seperti mana di negara-
negara maju.

Maka, saya mencadangkan kepada K-KOMM supaya revisit. Ulang, lawan
dan melakukan satu reformasi, satu rombakan sistem pembayaran royalti, sistem
hak cipta, IP property yang lebih mampan dan menjamin ekosistem supaya industri
kreatif kita, supaya seni kita boleh diangkat ke satu tahap yang lain seperti mana di
negara maju. Tidak masalah untuk mereka belajar daripada negara-negara maju.

P.31 berkaitan dengan Kementerian Pelancongan Seni dan Budaya. Baru-
baru ini saya ditimbulkan isu bagaimana stesen lama kereta api Layang-Layang yang
sepatutnya dipelihara, dipulihara untuk menjadi spot ataupun daya_ penarik
pelancong ke Pekan Layang-Layang. Malangnya, selepas saya bawakan kepada
Kementerian Pelancongan dan saya telah bertemu sendiri dengan Menteri
Pengangkutan beberapa hari selepas itu ia telah pun dirobohkan. Malah papan tanda
Stesen Kereta Api Layang-Layang yang berdekad-dekad lamanya dan begitu
signifikan di hati para penduduk Layang-Layang telah tiada lagi. Amat menyedihkan
dan kita minta walaupun dalam pembekalan ini tidak ada Kementerian
Pengangkutan tetapi bagi Kementerian Pelancongan Seni dan Budaya untuk
perjuangkan ini. Kita pertahankan nilai sejarah, nilai khazanah yang boleh dijadikan
produk pelancongan bagi pekan Layang-Layang itu sendiri.

P.63 berkaitan Kementerian Pendidikan Malaysia. Saya lihat di sini ada
penambahan berkaitan dengan perlanjutan belajar. Soalan yang saya ingin bawakan
kepada Kementerian Pendidikan. Apakah insentif yang pernah direncanakan suatu
waktu dahulu untuk guru-guru yang telah berjaya menamatkan pembelajaran pasca
sarjana mereka sama ada di bidang masters ataupun PhD? Apakah insentif yang
pernah kita rangkakan itu diteruskan? Ataupun apakah kini insentif yang diberikan
kepada guru-guru yang telah selesaikan masters, selesaikan PhD mereka, kenaikan
pangkat kah? Kenaikan gaji kah? Apakah status projek gagasan scholarly teachers,
guru berkesarjanaan yang pernah kita laungkan dulu? Oleh kerana ia membawa
kepada sekurang-kurangnya guru kita di kalangan MA holders.

Keduanya, kepada KPM. Perlu dilihat pertambahan penduduk di kawasan
Cyberjaya dan sekitarnya telah menyebabkan kepadatan sekolah di Cyberjaya yang
agak kekurangan. Kita ada satu sekolah sahaja. Sekolah rendah, sekolah
menengah. Sudah tidak cukup. Kepadatan penduduk di Cyberjaya dan penduduk
yang berdekatan Kota Warisan dan lain-lain lagi menyebabkan padat. Kita pernah
dulu merencanakan untuk penubuhan sekolah-sekolah lain di Cyberjaya untuk

menampung permintaan yang begitu banyak. Jadi, permintaan kita kepada
