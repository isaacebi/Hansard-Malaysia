DR. 22.3.2022 30

memastikan sistem kesihatan awam berada pada tahap yang stabil dan terkawal
Yang Berhormat.

Yang Amat Berhormat Perdana Menteri pada 8 Mac 2022 telah
mengumumkan bahawa negara akan memasuki fasa peralihan ke endemik berkuat
kuasa 1 April ini selari dengan langkah fasa peralihan ke endemik ini. Kerajaan juga
telah memutuskan supaya sempadan negara turut dibuka semula pada 1 April 2022.
Keputusan pembukaan sempadan ini Yang Berhormat diputuskan dan dibuka pada
1 April berlandaskan pada tiga perkara asas:

(i) ia berpandukan sains dan fakta terkini berkaitan COVID-19;

(ii) membandingkan keperluan pembukaan sempadan di negara-

negara lain; dan

(iii) memberi keselesaan kepada pengembara dan_ tidak

merumitkan perjalanan mereka.

Paling penting, Malaysia sekarang adalah destinasi terbuka dan boleh
dikunjungi semua. Kerajaan juga akan mengeluarkan senarai SOP pembukaan
sempadan negara ini secara lebih terperinci dalam waktu terdekat terutama
berhubung prosedur di pintu masuk antarabangsa di darat dan laut. Terima kasih
Tuan Yang di-Pertua.

Tuan Yang di-Pertua: Terima kasih. Soalan tambahan pertama Yang
Berhormat.

Tuan Lim Guan Eng [Bagan]: Terima kasih Tuan Yang di-Pertua. Saya ingin
bertanyakan Yang Berhormat Timbalan Menteri tentang cadangan sempadan,
membuka semula sempadan antarabangsa. Adakah ini akan memastikan bahawa ia
tidak akan menambah masa untuk pemprosesan mereka yang masuk ke negara
supaya tidak melibatkan kesulitan kepada mereka yang masuk dan keluar?

Dalam perkara ini, memandangkan bahawa cadangan daripada Majlis
Pemulihan Negara (National Recovery Council) adalah untuk membukanya pada 1
Mac tetapi hanya pada 1 April. Ini menimbulkan sama ada adakah cadangan dan
syor-syor yang dibuat oleh Majlis Pemulihan Negara diterima oleh pihak kerajaan?
Bukankah sekiranya tidak, lebih baik Majlis Pemulihan Negara dibubarkan sama
sekali.

#1130

Ini kerana kita lihat dalam Perhimpunan Agung UMNO, perubahan dasar
berkaitan dengan ekonomi diumumkan oleh Yang Amat Berhormat Perdana Menteri
dalam satu persidangan parti politik dan bukanlah berdasarkan apa-apa syor yang
dibuat oleh Majlis Pemulihan Negara. Ini saya rasa menunjukkan adakah ini

berfungsi dan juga berkesan lagi? Sekian, terima kasih.
