DR. 22.3.2022 82

oleh sebuah kerajaan yang kononnya peka kepada - keprihatinan mereka kepada
rakyat.

Saya hanya satu lagi topik Tuan Yang di-Pertua, kalau diizinkan.

Timbalan Yang di-Pertua [Dato’ Mohd Rashid Hasnon]: Ringkaskan.

Datuk Seri Dr. Haji Dzulkefly bin Ahmad [Kuala Selangor]: Kalau saya
ingin sebutkan ke arah fasa endemik ini, satu sebutan yang pastinya meninggalkan
kesan yang baik. Semua sudah bosan dan semua sudah tidak tahan dengan apa
pun, PKP dan sebagainya. Jadi, sebutan endemik ini adalah satu yang baik
meskipun fasa endemik bukan bermakna rakyat lebih selamat.

Justeru, saya ingin menyebutkan Tuan Yang di-Pertua, sebabnya hari ini kita
perhatikan dari sudut angka kematian, angka yang dikatakan BID dibawa masuk—
mati sebelum dibawa masuk ke fasiliti kesihatan, hospital dan sebagainya. Lalu,
sebenarnya kementerian harus dan wajib memerhatikan sedikit. Pada 17 Mac
sahaja, 105 kematian COVID-19 dengan purata kematian 87 setiap hari dengan
kematian BID yang tidak nampak turunnya. Saya mencadangkan Tuan Yang di-
Pertua, kalau boleh dengan izin, sekejap sahaja dengan dua minit kalau diizinkan.

Pertama, daripada kita hanya menekankan dos penggalak atau booster
kepada semua orang, KKM sewajarnya menumpu kepada golongan warga emas,
golongan rentan supaya yang punya penyakit-penyakit kronik dengan strategi yang
saya istilahkan sebagai strategi yang diistilahkan oleh pakar-pakar public health
decision dan sebagainya, strategi vaksinasi menumpu ataupun vaccination mapping
strategy dengan kata lain untuk kita garap dan kita tangani golongan rentan berisiko
tinggi ini akan mengurangkan kematian dan juga BID. Itu satu.

Kedua, ringkasnya Tuan Yang di-Pertua, mengambil daripada pengalaman
pengurusan gelombang Delta dahulu, mengurangkan kematian dan BID, diberikan
penumpuan kepada mereka yang bergejala atau simptomatik dengan lebih agresif
dan serius supaya dapat dielakkan daripada terus kepada kategori tiga, empat dan
lima dengan cepat dan pantas.

Ketiga, meningkatkan pengurusan pesakit-pesakit di fasiliti kKesihatan prima
atau primary care di peringkat PKD supaya termasuk pemantau pesakit yang diarah
untuk dikuarantin— termasuk yang kuarantin di rumah dengan kaedah Home
Surveillance Order ini bagi meningkatkan lagi pengurusan tahap prima termasuk
klinik-klinik swasta di seluruh negara mesti dilibatkan secara berkesan dan
berterusan. Jangan hanya kepada ketika kita dalam keadaan panik dan kritikal
sahaja kita merujuk kepada mereka. Dengan kata lain, kesihatan ini sebab adalah
kesihatan keseluruhannya kesihatan prima yang penting termasuk klinik swasta itu.

Keempat, memperkasa kapasiti kesihatan awam termasuk sumber tenaga

manusia_ serta mempertingkatkan infrastruktur dan teknologi digital bagi
