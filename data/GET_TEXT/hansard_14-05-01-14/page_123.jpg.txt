DR. 22.3.2022 116

yang tidak dijangka. Berapa peratus daripada mereka itu yang mengalami
kemungkinan unjurannya ialah berhadapan dengan miskin tegar? Berapa peratus
mereka itu yang wang simpanan KWSP mereka itu tinggal pada kadar jumlah yang
paling sedikit? Ini sangat penting untuk diperjelaskan untuk memastikan supaya kita
dapat memastikan supaya semakan tangga gaji itu perlu dilakukan,. Bukan hanya
bergantung pada wang KWSP tetapi bila mereka pencen, mereka akan mendapat
satu jumlah persaraan, bayaran pencen yang lebih munasabah dan sesuai dalam
suasana semasa. Terima kasih.

Puan Isnaraissah Munirah binti Majilis @ Fakharudy [Kota Belud]: Tuan
Pengerusi.

Tuan Noor Amin bin Ahmad [Kangar]: Baru hendak mencelah sedikit Yang
Berhormat Pokok Sena.

Dato' Mahfuz bin Haji Omar [Pokok Sena]: Ya ada?

Puan Isnaraissah Munirah binti Majilis @ Fakharudy [Kota Belud]: Kota
Belud sedikit.

Dato' Mahfuz bin Haji Omar [Pokok Sena]: Ada apa? Ya, ya Yang
Berhormat Kota Belud, sila.

Tuan Noor Amin bin Ahmad [Kangar]: ...Hendak mencelah sedikit.

Puan Isnaraissah Munirah binti Majilis @ Fakharudy [Kota Belud]: Saya
ingin tanya soalan ringkas sebab tadi Yang Berhormat Timbalan Menteri tidak
menjawab soalan saya. Kenapa RM67 juta untuk SPR tidak dimasukkan sekali untuk
PRK DUN Bugaya? Sabah ini tidak pentingkah? Setahun lebih sudah, setahun lebih
sudah tidak ada wakil rakyat.

Dato’ Mahfuz bin Haji Omar [Pokok Sena]: Baik, terima kasih. Jadikan
sebahagian daripada ucapan saya. Sila Yang Berhormat Kangar.

Tuan Noor Amin bin Ahmad [Kangar]: Yang Berhormat Pokok Sena, saya
tertarik bila Yang Berhormat Pokok Sena.

Tuan Pengerusi [Dato' Ramli bin Dato’ Mohd Nor]: Masa telah cukup.

Dato' Mahfuz bin Haji Omar [Pokok Sena]: Sekejap-sekejap.

Tuan Pengerusi [Dato' Ramli bin Dato’ Mohd Nor]: Selepas Yang
Berhormat Kangar saja.

Tuan Noor Amin bin Ahmad [Kangar]: Saya tertarik bila Yang Berhormat
Pokok Sena sebut fasal isu pencen tadi. Saya rasa, saya pernah bahas di Dewan ini,
untuk mereka yang berpendapatan rendah mungkin kita boleh pertimbangkan
supaya mereka ini dibuat pencen minimum. Ataupun yang mana berpendapatan di
bawah RM2,000 ini dia dapat pencen penuh.

Dato' Mahfuz bin Haji Omar [Pokok Sena]: Ya. Satu cadangan yang baik

yang perlu dipertimbangkan oleh pihak kerajaan.
