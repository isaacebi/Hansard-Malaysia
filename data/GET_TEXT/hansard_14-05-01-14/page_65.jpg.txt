DR. 22.3.2022 58

dilaporkan dan saya ada jawapan bertulis daripada Kementerian Kewangan di sini.
Walaupun hutang Kerajaan Persekutuan secara rasminya ialah 63.4 peratus
daripada KDNK ataupun RM979.8 bilion, hampir RM1 trilion.

Akan tetapi kalau kita mengambil kira dengan hutang-hutang kerajaan yang
lain, liabiliti yang lain seperti komitmen jaminan, hutang-hutang syarikat berkaitan
kerajaan yang mendapat jaminan kerajaan, kemudian mereka tidak boleh hendak
bayar balik, kerajaan yang kena bayar RM197.3 bilion, 1 MDB semua orang tahu, ada
lagi RM32 bilion, liabiliti Kewangan PPP ataupun Projek Pembiayaan Swasta (PFI)
sebanyak RM151 bilion. Campur ini semua dah jadi RM1.36 trilion.

01250

Semua ini perlu dibayar oleh kerajaan dan sudah menjadi 88.1 peratus
daripada KDNK. Makna katanya, keperluan kerajaan untuk membayar balik hutang
itu adalah cukup besar. Jadi, untuk itu, kita kena pastikan bahawa perbelanjaan yang
hendak dibuat selepas ini biarlah ia mempunyai priority yang tertentu, yang akan
memberikan kesan untuk kesejahteraan rakyat.

Baru-baru ini, Yang Amat Berhormat Perdana Menteri mengumumkan akan
meneruskan projek-projek mega yang lain. Antaranya MRT 3, Lebuhraya Pan
Borneo, Sarawak-Sabah Link Road dan projek tebatan banjir. Sebahagian daripada
projek ini yang akan menggunakan dana pembangunan dan sebahagiannya
mungkin akan dilepaskan kepada syarikat-syarikat berkaitan kerajaan untuk mereka
laksanakan, kemudian tidak mampu bayar, kerajaan pula akan bayar.

Bukan kita tak nak pembangunan ini tetapi biarlah kita seimbangkan agar
pembangunan yang dijalankan, perbelanjaan yang dikeluarkan itu sebenarnya dapat
kita kurangkan kesenjangan antara pembangunan di luar bandar dan juga dalam
bandar. Ini saya ingat harus diberikan perhatian.

Oleh sebab masa juga tidak mengizinkan, akhirnya saya juga hendak sentuh
sedikit tentang kesan terhadap subsidi petrol ini. Apakah setelah melihat keadaan
yang berlaku tahun 2021, hari itu kita meletakkan bahawa harga petrolnya sekitar
dalam USD42, assumption dan sekarang sudah naik sehingga USD120 dan subsidi
yang perlu diberikan oleh kerajaan adalah sangat tinggi. Apakah kerajaan tidak
berfikir?

Saya setuju dengan apa yang disebutkan oleh Yang Berhormat Pontian,
sangat konsisten beliau dalam melihat tentang subsidi ini. Apakah kerajaan
berhasrat untuk melihat semula cadangan yang pernah dicadangkan oleh Kerajaan
Pakatan Harapan untuk supaya subsidi ini diberikan secara bersasar. Biar mereka
daripada golongan yang berpendapatan rendah sahaja diberikan subsidi petrol ini

dan bukannya dibuka seluas-luasnya yang menyebabkan sebahagiannya apabila
