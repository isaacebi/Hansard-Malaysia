DR. 22.3.2022 6

yang agak baik. Cuma, saya hendak bertanya, apakah projek SMART SBB ini
adalah mengalami kegagalan? lItu yang pertamanya.

Keduanya, saya hendak beritahu bahawa terdapat konsep SMART SBB ini
di tempat saya tetapi yang jadi masalahnya ialah perparitan untuk masuk ke sawah
itu tidak dapat diselenggarakan dengan baik. Saya telah berjumpa dengan Jabatan
Pertanian dan Jabatan Pengairan dan Saliran, masing-masing bertolak-tolak antara
satu sama lain dan juga syarikat yang mengendalikan sawah berskala besar ini.
Terima kasih.

Datuk Seri Dr. Ronald Kiandee: Seperti yang saya katakan tadi bahawa
SMART SBB ini sedang dalam pelaksanaan permulaannya. Seperti dalam jawapan
asal saya juga, kenyataannya, sepanjang tahun dua musim tahun 2021, ia telah
mencatatkan manfaat yang lebih baik menerusi pengurusan sawah di bawah SMART
SBB dengan cara konvensional yang dilakukan oleh pesawah sendiri.

Jadi, kalau dikatakan ia gagal, saya katakan bahawa ia menunjukkan
manfaat yang lebih baik menerusi SMART SBB dengan pengurusan yang lebih
efisien seperti pengurusan yang dibuat oleh syarikat-syarikat swasta yang
menceburkan dan melibatkan diri dalam penanaman padi di negara kita.

01020

Okey, SMART SBB dibuat dalam keadaan jelapang padi yang sedia ada. Jadi
saya tahu ada beberapa buah kawasan di luar sana, di luar jelapang padi yang ada
yang berminat dengan SMART SBB. Di luar kawasan jelapang padi ini tentu ada
kekurangan kemudahan saliran, perparitan dan sebagainya.

Perkara itu akan ditangani secara berasingan oleh MAFI. Kita akan mulakan
SMART SBB, kita tumpukan di kawasan-kawasan jelapang padi di mana ada
infrastruktur asas yang sedia ada bagi merealisasikan konsep dan kebaikan dan
manfaat SBB di kalangan pesawah negara kita. Terima kasih.

Tuan Yang di-Pertua: Terima kasih. Yang Berhormat Bukit Bendera.

2 Tuan Wong Hon Wai [Bukit Bendera] minta Menteri Perumahan dan
Kerajaan Tempatan menyatakan strategi kementerian dalam memperkenalkan
program dan perundangan berhubung pembangunan semula bandar (urban
renewal) untuk menangani isu keusangan flat-flat lama di bandar yang perlu
dibangunkan semula.

Menteri Perumahan dan Kerajaan Tempatan [Dato’ Sri Reezal Merican
bin Naina Merican]: Bismillahi Rahmani Rahim. Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua. Untuk

makluman Ahli Yang Berhormat, KPKT melalui Pelan Malaysia, Jabatan
