DR. 22.3.2022 14

juga dan program pemerkasaan usahawan melalui teknologi reka bentuk
pembungkusan di hampir seluruh negara kita buat di Sarawak buat di Sabah dan di
Malaya ini.

Jadi, banyak lagi. Senarai ini panjang, Yang Berhormat. Ini menunjukkan
MylIPO sentiasa ada program untuk kita buat outreach. Tadi telah saya sebut My/PO
Outreach Programme yang secara merangkumi semualah Yang Berhormat. Kalau
Yang Berhormat minat, bolehlah hubungi MylIPO. Jadi kami boleh bantu untuk
memberi makluman lanjutan kepada semua ini. Terima kasih kerana ada minat
dalam MyIPO, Yang Berhormat. Sekian, terima kasih.

Tuan Yang di-Pertua: Terima kasih. Sekarang Ahli-ahli Yang Berhormat
semua, tamatlah sesi untuk Waktu Pertanyaan-pertanyaan Menteri pada hari ini.
Terima kasih kepada semua Yang Berhormat.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Datuk Seri Panglima Hajah Azizah binti Datuk Seri Panglima Haji Mohd
Dun [Beaufort] minta Menteri Perusahaan, Perladangan dan Komoditi menyatakan
apakah usaha kementerian dalam memantapkan lagi pemasaran kelapa sawit dan
menstabilkan harga kelapa sawit di peringkat pasaran global.

Timbalan Menteri Perusahaan, Perladangan dan Komoditi II [Datuk
Willie anak Mongin]: Selamat pagi, salam sejahtera. Terima kasih kepada Yang
Berhormat Beaufort atas pertanyaan mengenai pemasaran kelapa sawit dan juga
cara-cara untuk menstabilkan harga sawit.

Tuan Yang di-Pertua, harga minyak sawit mentah telah meningkat sebanyak
64.1 peratus kepada RM4,407 satu tan pada 2021 berbanding dengan RM2,685.50
satu tan pada 2020. Harga purata bulanan minyak sawit mentah tertinggi dalam
sejarah industri sawit telah direkodkan pada RM5,930.50 satu tan yang telah dicapai
pada bulan Februari 2022. Harga terkini sehingga 8.30 pagi pada 21 Mac 2022
adalah RM6,351.50 satu tan.

Namun begitu, penganalisis pasaran mengunjurkan harga minyak sawit
mentah akan kembali stabil pada paras RM3,500 ke RM4,500 satu tan pada tahun
2022. Harga minyak sawit mentah kini yang tinggi adalah disebabkan oleh gangguan
yang berlaku terhadap bekalan minyak sayuran dunia seperti minyak kacang soya
dan juga minyak sawit. Pengeluaran minyak sayuran dunia pada tahun 2022
diunjurkan kembali mencapai dan mencatat pertumbuhan yang positif dan harganya

akan kembali stabil di pasaran.
