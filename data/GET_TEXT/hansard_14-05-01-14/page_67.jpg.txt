DR. 22.3.2022 60

19 dan Bantuan Khas Pengurusan Kematian COVID-19 oleh pihak NADMA.
Persoalannya sekarang berkaitan dengan pembayarannya yang agak lewat, malah
saya mendapat beberapa aduan berkaitan dengan bayaran yang masih belum
diterima sehingga ke hari ini.

Saya ingin mengambil kesempatan ini untuk bertanyakan, berapa ramaikah
yang sudah menerima bayaran untuk kedua-dua bantuan ini dan berapakah yang
masih belum menerima bayaran setakat ini? Adakah sehingga ke hari ini masih lagi
diteruskan oleh pihak NADMA? Saya juga ingin bertanyakan adakah permohonan
yang tidak layak diberi makluman kepada pemohon tersebut? Ramai yang tidak tahu
status permohonan mereka, sama ada mereka layak, diluluskan ataupun tidak.
Sampai bilakah bantuan ini akan diteruskan?

Tuan Yang di-Pertua, di bawah Kementerian Perdagangan Dalam Negeri
dan Hal Ehwal Pengguna yang diperuntukkan sebanyak RM539,000,699. Persoalan
saya ialah, adakah peruntukan tambahan ini untuk memfokuskan kepada usaha
menstabilkan harga barangan? Bagaimanakah persiapan pihak kementerian untuk
berhadapan dengan keperluan pengguna khususnya dalam bulan Ramadhan yang
akan menjelang beberapa hari lagi?

Dari sudut kawalan harga yang cukup membimbangkan rakyat di luar sana
dan juga kewujudan ataupun barangan yang mencukupi yang akan dipastikan oleh
pihak kementerian, di pasaran sana juga turut membimbangkan sama ada yang
telah berlaku sebelum ini berkaitan ayam, telur dan sebagainya.

Seterusnya Tuan Yang di-Pertua ialah di bawah Kementerian Kesihatan.
Saya ingin bertanyakan, apakah polisi yang diambil oleh pihak kerajaan untuk
syarikat-syarikat swasta yang tidak membenarkan pekerja yang masih belum
mendapat suntikan? Adakah syarikat ini boleh menggantung pekerja mereka
ataupun boleh membuang pekerja mereka yang masih belum mendapatkan vaksin?
Ini adalah persoalan yang juga timbul di bawah sana.

Tuan Yang di-Pertua, di bawah KPKT peruntukan yang juga begitu besar
iaitu RM812,405,630. Saya ingin bertanyakan berkaitan Projek Perumahan Rakyat
dan juga Projek Rumah Mesra Rakyat. Berapakah rumah mesra rakyat yang
diperuntukkan untuk Parlimen Kuala Krai bagi tahun 2022 ini? Adakah terdapat
dalam perancangan pihak KPKT untuk membina rumah PPR di Kuala Krai?

Saya difahamkan sudah terdapat sebidang tanah yang sesuai, yang telah
dicadangkan kepada pihak KPKT. Jadi, persoalannya ialah bagaimanakah dengan
perancangan tersebut?

Terakhir Tuan Yang di-Pertua ialah di bawah K-KOMM walaupun juga token
RM10 tetapi saya ingin menarik perhatian berkaitan dengan pengumuman Yang

Berhormat Menteri Men. KOMM dalam penggulungan ataupun dalam ucapan di
