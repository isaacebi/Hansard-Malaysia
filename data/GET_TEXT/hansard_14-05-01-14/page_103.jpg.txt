DR. 22.3.2022 96

RM400 juta hingga RM600 juta, sekarang sudah dianggarkan RM3.3 bilion. Jadi, ia
tidak sustainable dari sudut tanggungan beban kerajaan.

Jadi, dengan syor yang saya cadangkan tadi, saya percaya sebenarnya
ketika penguatkuasaan dapat dilaksanakan, kita perlu etika peniaga yang lebih baik
dan peniaga-peniaga yang tidak sepatutnya dapat di sesetengah tempat. Baru-baru
ini saya pergi beli rempeyek, perusahaan kampung. Saya tanya dia, “Pak cik, minyak
masak?” “Saya beli minyak masak peketlah.” Sedangkan perusahaan rempeyek dia
itu, dia jual seluruh negara bahkan eksport ke Singapura. Makna saiz perniagaannya
besar tetapi dia masih beli minyak masak subsidi. Itu tersasar terus. Itu satu contoh
dan banyak lagi contoh di bawah.

Ringkasannya adalah, pertimbangkan, laksanakan segera sistem dua harga.
Kedua, pertimbangkan kenakan cukai durian runtuh kerana keuntungan besar.
Daripada keuntungan itu, guna untuk menampung biaya subsidi. Ketiga, tingkatkan
penguatkuasaan. Keempat, terus educate atau mendidik peniaga ikut membantu
supaya— sasaran sebenar adalah golongan pendapatan bawahan, bukan untuk
kategori peniaga yang saiz perniagaannya itu tidak layak untuk mereka beli minyak
masak subsidi. Sekian, terima kasih.

Timbalan Yang di-Pertua [Dato’ Mohd Rashid Hasnon]: Pembahas

terakhir, saya jemput Yang Berhormat Hang Tuah Jaya.

4.25 ptg.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua. Assalamualaikum warahmatullahi
wabarakatuh. Hang Tuah Jaya ingin menyambung semula hujah yang telah
diberikan sebentar tadi oleh Yang Berhormat Kulim-Bandar Baharu kerana ia berkait
tentang isu rakyat.

Hang Tuah Jaya ingin bertanya kepada kerajaan berkait tentang
perbelanjaan tambahan ini iaitu mengenai minyak masak ataupun subsidi yang telah
pun dihuraikan sedikit dengan panjang lebar tadi sebenarnya oleh Ahli Parlimen
Kulim-Bandar Baharu. Saya ingin meminta pandangan kementerian daripada segi
fakta dan angka.

Kalau pada zaman Pakatan Harapan dahulu, kita berkempen untuk mengajak
seluruh rakyat ataupun warga Malaysia untuk sama-sama membeli minyak sawit
dengan Kempen Sayangi Sawitku. Sekarang ini seperti mana Yang Berhormat
Menteri pun sedia maklum, atau Yang Berhormat Timbalan Menteri sedia maklum,

minyak masak ini tidak mencukupi.
