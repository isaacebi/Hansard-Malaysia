DR. 22.3.2022 62

tersebut sama ada dengan pembentangan akta ini adalah konklusif dan mencukupi
untuk pembayaran sepenuhnya tanggungan kerajaan pada tahun 2021.

Tuan Yang di-Pertua, di bawah akta ini telah dinyatakan beberapa
perbelanjaan mengurus dan perbelanjaan pembangunan tambahan sebanyak RM14
bilion. Kalau kita meneliti bahawa Bajet 2021, RM322.5 bilion. Waktu itu diumumkan
biggest budget ever in the history of Malaysia. Bajet yang tertinggi pada waktu itu
RM322.5 bilion.

So, itu tambahan ini overshoot 4.34 peratus dan saya minta supaya kerajaan
melakukan budget projection yang lebih spesifik dan lebih tepat supaya perkara-
perkara tambahan bajet ini kalau kita teliti sejarah-sejarah kita, setiap tahun datang
ke Parlimen. Saya harap satu hari nanti semua boleh dilakukan within the budget
dan tidak perlu tambahan bajet seperti yang kita lakukan pada hari ini.

Saya meneliti dengan item-item perbelanjaan mengurus tentang Pilihan Raya
Negeri Sarawak, tambahan RM67 juta. Saya memahami bahawa Pilihan Raya
Negeri Sarawak merupakan bajet item yang disenaraikan pada tahun 2021. Akan
tetapi, pada tahun 2022, tahun ini ada dua pilihan raya negeri yang barangkali tidak
dibajetkan dalam Bajet 2022 iaitu Pilihan Raya Negeri Melaka dan juga Johor.

PRN negeri Johor dan Melaka tidak dibajetkan untuk tahun 2022. Itulah
menunjukkan bahawa tahun depan pula kita kena perlu berhadapan dengan satu
tambahan bajet untuk pilihan raya negeri. Oleh itu, saya cadangkan supaya
perbelanjaan untuk pilihan raya negeri difahamkan RM141 juta untuk Melaka dan
Johor combine.

Saya mencadangkan supaya Parlimen dan juga DUN meluluskan undang-
undang Fixed-Term Parliaments Act dan Fixed-Term State Assembly Act dengan
sekurang-kurangnya DUN dan juga Parlimen perlu untuk ditubuhkan berfungsi
empat tahun, sekurang-kurangnya empat tahun.

Of course, dihadkan kepada maksimum lima tahun supaya tidak ada pilihan
raya negeri boleh diadakan sesuka hati, kerajaan negeri dengan Chief Minister
ataupun Yang Berhormat Menteri Besar boleh lakukan sewenang-wenangnya
kerana ini melibatkan perbelanjaan tambahan kepada belanjawan-belanjawan
negara. Perlu menetapkan tarikh pilihan raya dengan menggunakan Fixed-Term
Parliament Act dan Fixed-Term State Assembly Act.

Perkara kedua, subsidi dan bantuan tunai yang dia datang ke sini untuk
meminta tambahan sebanyak RM4.6 bilion. Saya ingin mendapat penjelasan kerana
kita tahu bahawa subsidi minyak bertambah akhir tahun lalu tetapi kita ada revenue
hasil daripada PETRONAS, memandangkan harga petrol naik, hasil daripada
PETRONAS juga akan naik. Boleh dapat satu penjelasan dari Yang Berhormat

Menteri sama ada hasil isu tersebut bagaimana ia direkodkan dalam bajet kita?
