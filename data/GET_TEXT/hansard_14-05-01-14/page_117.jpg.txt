DR. 22.3.2022 110

#1700

Pemanjangan tempoh ini dapat memberi masa yang mencukupi kepada
pemilih untuk mengambil kira pertambahan pemilih ekoran pelaksanaan undi 18
tahun secara automatik. Memansuhkan syarat undi pos luar negara, syarat-syarat
kelayakan pengundi pos kategori 1B luar negara yang dilaksanakan sebelum ini telah
dimansuhkan bagi memberi kemudahan kepada semua pemilih berdaftar di luar
negara untuk mengundi.

Tuan Yang di-Pertua, Ahli Yang Berhormat, perkara berkaitan keahlian
anggota SPR. Ahli Yang Berhormat membangkitkan supaya tempoh ahli SPR ini
sama ada satu penggal atau tempoh dua penggal. Untuk makluman Yang
Berhormat, pelantikan anggota SPR adalah melalui Perkara 114(1) dan (2)
Perlembagaan Persekutuan yang memenuhi keperluan seperti mana yang
dinyatakan dalam Perkara 114(3) dan (4) Perlembagaan Persekutuan iaitu anggota
SPR yang dilantik belum mencapai umur 66 tahun dan anggota SPR yang dilantik
tidak boleh bankrap, melibatkan diri dalam apa-apa jawatan atau pekerjaan berbayar
di luar tugas jawatannya atau menjadi ahli mana-mana sesuatu majlis Parlimen atau
Dewan Undangan Negeri sesuatu negeri. Bagi tujuan pelantikan secara anggota
SPR akan menerima saraan di bawah jadual kepada seksyen 2, Akta Suruhanjaya
Pilihan Raya 1957 (Akta 31). Namun, pandangan Yang Berhormat juga, pihak MOF
akan salurkan kepada Jabatan Perdana Menteri untuk dilihat tindakan selanjutnya.

Tuan Yang di-Pertua, Yang Berhormat Rasah ada membangkitkan berkaitan
penjelasan berhubung PRN Melaka tidak dimasukkan dalam _perbelanjaan
tambahan. Untuk makluman Yang Berhormat Rasah, DUN Melaka telah dibubarkan
pada 4 Oktober 2021 iaitu pelaksanaan PRN DUN Melaka yang ke-15 melibatkan 28
kerusi DUN perlu dilaksanakan pada 20 November 2021 dengan anggaran kos
RM45.9 juta. Kos RM45.9 juta ini ditampung menggunakan peruntukan yang telah
diluluskan untuk PRN Sarawak pada tahun 2021 sebanyak RM138 juta. Kerajaan
juga mengandaikan PRN Sarawak tidak sempat dilaksanakan pada tahun 2021, itu
andaian pertama dan disediakan juga peruntukan dalam bajet 2022 sebanyak
RM121 juta.

Namun selepas Bajet 2022 dibentangkan pada Oktober 2021, PRN Sarawak
diputuskan untuk diadakan pada Disember 2021 dan disebabkan itu, peruntukan
tambahan diperlukan sebanyak RM67.7 juta. Lebihan kos yang perlu ditanggung
oleh SPR pada tahun 2021 adalah berjumlah RM67.7 juta adalah merangkumi
pembayaran kos pelaksanaan sebahagian PRU DUN Sarawak yang ke-12 yang
perlu dilaksanakan pada Disember 2021 kerana peruntukan yang disediakan

sebelum ini telah didahulukan untuk PRN Negeri Melaka.
