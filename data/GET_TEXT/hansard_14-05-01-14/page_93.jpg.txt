DR. 22.3.2022 86

saya bahawa antara punca pendaftaran yang rendah ialah faktor kerana kerajaan
yang ada sekarang ini, telah gagal untuk membentangkan Rang Undang-undang
Anti Lompat? Setuju atau tidak?

Tuan Nik Nazmi bin Nik Ahmad [Setiawangsa]: Terima kasih Yang
Berhormat Sepang. Saya hendak sentuh perkara tersebut. Cuma sebelum saya ke
sana, saya juga minta SPR untuk kaji penggunaan teknologi dalam pilihan raya. Kita
ada kes di Johor, ada orang yang positif COVID-19, dia turun keluar mengundi. Kalau
ikut Perlembagaan yang ada pada hari ini, mereka ada hak untuk turun mengundi
selagi mana mental mereka sihat, mereka masih lagi boleh keluar mengundi
sebagaimana rakyat yang lain. Kita tidak payah sebutlah tentang pertikaian undang-
undang yang lain.

Cuma soal saya, mengapa perlu kita sekat hak mereka untuk mengundi
dalam tempoh COVID-19 sedangkan kita boleh ada opsyen lain. Yang Berhormat
Dungun ada sebut tentang e-voting dan Parti Islam Se-Malaysia memang gunakan
e-voting untuk pemilihan di muktamar oleh perwakilan. Keadilan juga kita gunakan
e-voting sejak tahun 2018 dan dalam pemilihan kali ini akan menggunakan talian
telefon peribadi. Jadi ini ialah opsyen-opsyen yang boleh kita gunakan dan sudah
sampai masanya pada hari ini untuk meningkatkan peratusan keluar mengundi
dengan anak-anak muda dan sebagainya kita melihat kepada opsyen-opsyen
tersebut.

Menyentuh tentang apa yang dibangkitkan oleh Yang Berhormat Sepang dan
juga oleh Yang Berhormat Kota Raja, Yang Berhormat Padang Rengas, Yang
Berhormat Tumpat dan lain-lain lagi tentang soal Akta Anti Lompat Parti. Bagi saya,
kita tidak ada pilihan melainkan melaksanakan, membentangkan dan meluluskan
Akta Anti Lompat Parti ini dalam sidang kali ini. Sebab ini merupakan MOU yang kita
telah tandatangan di peringkat Pakatan Harapan dengan Perdana Menteri. Pada
masa yang sama, bila kita bercakap soal pengundi-pengundi baharu, undi 18, dan
orang yang daftar automatik, mereka ini sangat cynical. Jadi kalau kita tidak lepaskan
undang-undang ini, banyak di kalangan kami yang tidak pernah melompat pun, tetapi
bila kita turun berkempen ke bawah, kita susah hendak yakinkan rakyat sebab
mereka mengatakan, “Ah, sama sahaja. Nanti kamu menang, kamu akan lompat”.

Saya tidak dapat bayang bagaimana mereka yang lompat parti, bagaimana
mereka berhadapan dengan pengundi-pengundi mereka. Jadi sebab itu, saya
berharap kita pastikan, kerajaan pastikan akta ini dibentangkan dan diluluskan dalam
sidang kali ini.

Perkara terakhir, Setiawangsa hendak membangkitkan tentang jawapan
Menteri JPM kepada saya, soalan laporan Jawatankuasa Khas Pembaikan Sistem

dan Undang-undang Pilihan Raya yang tidak akan diangkat status embargo
