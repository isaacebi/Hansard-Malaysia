DR. 22.3.2022 22

Datuk Ignatius Dorell Leiking [Penampang]: Soalan tambahan.

Tuan Khoo Poay Tiong [Kota Melaka]: Penjelasan...

Tuan Yang di-Pertua: Saya cuma boleh bagi tiga sahaja. Peraturan kata tiga
sahaja. Maaf.

Tuan Khoo Poay Tiong [Kota Melaka]: Adakah tempoh ketua...

Tuan Yang di-Pertua: Yang Berhormat, maaf. Yang Berhormat Tuan

Lukanisman bin Awang Sauni, Sibuti silakan.

3. Tuan Lukanisman bin Awang Sauni [Sibuti] minta Menteri Sains,
Teknologi dan Inovasi menyatakan sejauh manakah pihak kementerian berusaha
membawa program inovasi sains ke pedalaman dan luar bandar dan apakah bentuk
program yang telah dilaksanakan

Menteri Sains, Teknologi dan Inovasi [Dato’ Seri Dr. Adham bin Baba]:
Terima kasih Yang Berhormat Sibuti atas soalan yang dikemukakan. Untuk
makluman Yang Berhormat, Kementerian Sains Teknologi dan Inovasi bersama
agensi-agensi di bawahnya giat merangka dan melaksanakan pelbagai program
inovasi sains ke segenap lapisan Keluarga Malaysia termasuklah ke kawasan luar
bandar dan pedalaman.

Pihak MOSTI memberi fokus terhadap pendekatan secara_ informal.
Manakala pendekatan secara formal dilaksanakan oleh kementerian lain seperti
Kementerian Pendidikan Malaysia, Kementerian Pengajian Tinggi, Kementerian
Sumber Manusia, Kementerian Belia dan Sukan dan agensi kerajaan seperti MARA
dan lain-lain institusi.

Untuk makluman Yang Berhormat, bentuk-bentuk program yang telah
dilaksanakan ialah antaranya ialah Minggu Sains Negara yang dilaksanakan oleh
MOSTI sendiri yang dijalankan setiap tahun untuk memupuk minat masyarakat
terhadap sains, teknologi dan inovasi. Program ini menyasarkan penglibatan pelajar
sekolah, mahasiswa, masyarakat umum termasuk yang berada di pedalaman dan
luar bandar.

Bagi tahun 2021 Yang Berhormat, bilangan peserta keseluruhan Minggu
Sains Negara ialah seramai 1,034,771 orang peserta merangkumi bandar dan luar
bandar. Sebanyak 79 peratus adalah bandar dan 21 peratus adalah di luar bandar.
Seterusnya MOSTI juga menganjurkan program yang dirangka khusus untuk
melonjakkan bakat inovasi termasuk bandar dan luar bandar iaitu pertandingan
National Tinkering Challenge 2021 dan Pertandingan Inovasi Low Touch High Impact
2021.

Seterusnya dalam tahun 2021, kita mendapati dalam pertandingan National

Tinkering Challenge bagi kategori sekolah rendah dan menengah, ia telah dijuarai
