DR. 22.3.2022 40

Tuan Yang di-Pertua, saya mengambil sedikit masa oleh sebab tidak ada lagi
soalan tambahan untuk saya menghantar sedikit mesej kepada NGOs kita, kepada
badan-badan yang telah menjalankan tugas dan tanggungjawab kepada golongan
gelandangan sepanjang Bulan Ramadhan yang akan datang.

Saya ingin ini mengambil kesempatan ini Tuan Yang di-Pertua, untuk
menyampaikan sedikit pesanan kepada NGO yang banyak membantu gelandangan
di luar ataupun di sekitar kawasan Kuala Lumpur mewakili Kementerian Wilayah
Persekutuan mengucapkan berbanyak-banyak terima kasih kepada semua NGO
yang terlibat.

Menjelang Ramadhan ini pihak Kementerian Wilayah Persekutuan dan DBKL
tidak menghalang mana-mana pihak untuk bersedekah atau membantu golongan
gelandangan ini. Cumanya, saya amat berharap bagi pihak kerajaan agar semua
NGO terutamanya NGO yang datang dari luar Kuala Lumpur agar dapat berhubung
dengan pihak DBKL sebelum melakukan sebarang pengagihan makanan supaya
kita boleh selaraskan segala bantuan berhubung dengan makanan dan sebagainya.
= 1200

Perkara ini sangat penting untuk kita lakukan kerana kita tidak mahu
sebarang pembaziran yang melampau berlaku dalam bulan Ramadan yang mulia ini.
Kita mahu yang terbaik untuk semua tetapi dalam masa yang sama kita juga perlu
menjaga kebersihan bandar, kesihatan dan yang penting sekali sempena Ramadan
Kareem ini untuk mengelakkan pembaziran yang berleluasa. Terima kasih, Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Timbalan Menteri Wilayah Persekutuan. Ahli-ahli Yang Berhormat,
sekarang tamatlah sesi untuk Pertanyaan-pertanyaan bagi Jawab Lisan pada hari
ini.

[Masa untuk Pertanyaan-pertanyaan bagi Jawab Lisan tamat]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Datuk Mohd Azis bin Jamman [Sepanggar]: Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Pertamanya, tahniah
saya ucapkan atas penganugerahan sudah diberi Datuk Seri.

Timbalan Yang di-Pertua [Dato' Mohd Rashid Hasnon]: Belum, belum,
belum.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya cuma ingin tanya panduan pilihan raya PRU Johor pun sudah habis, Tuan Yang

di-Pertua dari Johor. Perhimpunan Agong UMNO pun telah selesai tetapi kita lihat
