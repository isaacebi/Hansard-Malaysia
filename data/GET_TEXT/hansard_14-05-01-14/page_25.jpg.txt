DR. 22.3.2022 18

kerajaan bagi memastikan terutama harga baja. Harga racun itu tidak apa, kebun
semak sikit tak apa asal pokoknya berbaja. Terima kasih.

Datuk Willie anak Mongin: Terima kasih Yang Berhormat Pontian yang
begitu prihatin dengan industri sawit kita. Saya setuju. Walaupun harga buah tandan
segar ataupun fresh fruit bunch ini telah meningkat, namun harga input pertanian
seperti baja dan racun juga meningkat. Namun begitu, harga baja dan racun ini kita
tidak boleh hendak kawal sebab itu adalah masalah global.

Bukan sahaja berlaku di dalam negara kita tetapi seluruh negara terlibat.
Mereka juga mengalami masalah yang sama kerana negara kita cuma
mengeluarkan urea, kita tidak mengeluarkan NPK. Sudah semestinya kalau kita
mengimport, ia banyak faktor yang menyebabkan harga ini meningkat. Harga logistik
meningkat, harga bahan mentah meningkat dan juga pertukaran wang asing juga
meningkat. Ini kita tidak ada mekanisme untuk mengawal perkara ini.

Selain itu, saya juga melihat bahawa sudah sampai masanya bahawa kita
perlu ada satu lembaga yang menjaga baja dan racun ini sebab di negara kita neither
any ministry actually focusing and looking into it. Kalau kita hendak kata MAFI tidak
juga. Kita hendak kata MPIC pun tidak juga. Jadi sudah sampai masanya kerajaan,
pandangan saya untuk melihat perkara ini.

Kalau sudah ada lembaga atau jawatankuasa itu, mereka boleh berbincang
dengan negara-negara pengeluar sumber bahan mentah untuk membuat baja. Then,
it can be a G to G government negotiation and they can get a better price, better deal
for all the fertilizer manufacturer. Jadi perkara ini memang berlaku. Saya memang
akui. Kita perlu melakukan sesuatu. Akan tetapi di peringkat kementerian, kita tidak
boleh melaksanakannya seorang diri. la perlukan sokongan komprehensif dan juga
perlu campur tangan kerajaan dan pemimpin atasan kita untuk melihat perkara ini
secara lebih komprehensif. Terima kasih.

Tuan Yang di-Pertua: Okey. Yang Berhormat Datuk Seri Haji Salahuddin bin
Ayub, silakan.

2. Datuk Seri Haji Salahuddin bin Ayub [Pulai] minta Perdana Menteri
menyatakan langkah-langkah proaktif kerajaan untuk meningkatkan kewibawaan
Suruhanjaya Pencegahan Rasuah Malaysia (SPRM) dalam menghadapi kes-kes
rasuah yang semakin kritikal.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua.
Untuk makluman Yang Berhormat, melalui Pelan Anti Rasuah Nasional (NACP)
2019-2023, pelbagai usaha pemantapan governans, integriti dan juga anti rasuah

dalam perusahaan pentadbiran kerajaan dilaksanakan dalam pelbagai platform dan
