DR. 22.3.2022 71

yang lain semua buka pelitup muka saya perhatikan, sayalah satu-satunya. Kalau
ada pengundian, saya kalahlah.

Tuan Yang di-Pertua: Itu pun dah rugi 20 saat.

Tuan Cha Kee Chin [Rasah]: Jadi saya mohon tambahan, terima kasih Tuan
Yang di-Pertua. Di bawah tajuk Maksud B.25 — Kementerian Perdagangan Dalam
Negeri dan Hal Ehwal Pengguna sebanyak RM539.6 juta diberikan untuk subsidi
dibawa untuk menstabilkan bekalan dan harga minyak masak. Kita tahu ia
kebanyakannya untuk minyak masak dalam peket RM2.50. Cuma masalahnya
kekurangan bekalan berterusan termasuk tahun lepas. Ini sahabat saya, Yang
Berhormat Menteri KPDNHEP sampai ketika ini, jadi saya ulangi pada petang ini.

Tahun lepas ada berlaku kekurangan bekalan. Saya difahamkan puncanya
ialah kelewatan MOF sendiri memberikan subsidi kepada pihak pengilang ataupun
pembekal yang membuat packaging yang menyebabkan bekalan tidak cukup di
pasaran tetapi sasarannya biasalah KPDNHEP yang kena. Jadi saya mohon, saya
hendak tanya penjelasan daripada MOF sendiri, kenapa ada lebih setengah bilion
dikeluarkan masih tidak cukup? Jadi, kalau kita hendak cukup, pastikan bekalan itu
berterusan, tiada gangguan bekalan, berapa banyak yang sepatutnya? Itu belum lagi
telur dan ayam yang saya hendak sebut juga, ambil kesempatan pada petang ini.

Ini kerana saya rasa pada ketika ini soal subsidi bukan setakat kita hendak
jaga minyak masak sahaja. Kalau dulu memanglah minyak masak, tepung, gula, itu
kita faham. Akan tetapi hari ini mungkin sayur-sayuran sebab harga sayur-sayuran
melonjak pada satu ketika. Jadi, apakah kerajaan mempunyai satu perancangan
apabila harganya naik, kosnya naik, bukan sahaja untuk membantu pengguna kita
tetapi untuk membantu petani kita sendiri. Jadi, bagi subsidi kepada mereka yang
terbabit supaya rantaian pembekalan daripada punca, daripada sumber sehingga
kepada pengguna akhir berterusan, ada kesinambungan dan tidak terputus bekalan
sebab saya rasa benda itu penting.

Jadi, pada petang ini saya hendak cadangkan juga supaya kerajaan khasnya
MOF, saya mohon Yang Berhormat Timbalan Menteri boleh bagi jawapan yang
progresif apabila menjawab nanti. Orang muda biasa progresif dengan idea yang
baharu. Kalau boleh biar pelitup muka dan juga kit ujian kendiri pun kita bagi subsidi
supaya harganya tidak meningkat sebab saliva kit harganya meningkat lepas Tahun
Baru Cina hari itu bila kes melonjak. Bulan Januari ia cantik, ada orang jual RM4
lebih tetapi masuk Februari bila kes melonjak, harga naik.
01510

Itu yang kita tidak hendak dan kes masih tinggi. Yang Berhormat Menteri KKM
sendiri menyarankan supaya RTK digunakan sebagai cara yang sewajarnya mudah,

murah dan senang dilakukan berbanding dengan PCR. Jadi, saya mohon ada subsidi
