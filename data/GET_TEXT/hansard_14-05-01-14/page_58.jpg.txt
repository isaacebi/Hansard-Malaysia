DR. 22.3.2022 51

tidak dijadikan sebagai alasan kenapa perkara-perkara itu meningkat. Urea keluaran
PETRONAS, tetapi saya difahamkan oleh Timbalan Menteri KPDNHEP bahawa
komponen lain adalah daripada import. Apabila harganya meningkat, maka harga
baja akan meningkat. Oleh itu, perlu dijadikan baja, racun makanan ternakan sebagai
masuk dalam barang kawalan.

Kemudian KPKT, RM 812.4 juta. Saya difahamkan bahawa terdapat 30,290
buah rumah dengan nilai RM19.75 bilion tidak dapat dijual pada suku ketiga tahun
lepas. Cara untuk mengatasinya mudah sahaja Tuan Yang di-Pertua, turunkan harga
rumah untuk kita mengatasi apa yang dipanggil sebagai masalah property overhang
ini kerana ketidaksepadanan penawaran dan permintaan. Apa yang ditawarkan
rumah mampu tengok, yang diminta oleh rakyat rumah mampu milik. Oleh itu, kita
kena banyakkan rent to own ataupun sewa beli rumah supaya rakyat yang
memerlukan rumah dapat membeli rumah dan segala 30,290 buah rumah yang tidak
dapat dijual itu dapat dijual.

Kementerian Kesihatan, RM3.87 bilion ini yang ingin saya tanyakan ketika
endemik ini, apakah dia 10 SOP dan sembilan garis panduan yang akan
diumumkan? Tinggal sembilan hari lagi, kita harap akan diumumkan segera.
Keperluan vaksin bagaimana? Adakah rakyat masih diteruskan untuk divaksinasi
terutama kepada anak-anak yang berumur 12 tahun? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pontian. Seterusnya saya menjemput Yang Berhormat Tuaran, lima

minit.

12.29 tgh.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Negeri Sabah memerlukan sekurang-kurangnya RM27 bilion untuk
mengatasi masalah-masalah pembangunan asas seperti bekalan air, bekalan
elektrik, sekolah-sekolah daif, malah untuk menyiapkan Pan Borneo dan sebagainya.

Begitu tinggi harapan orang-orang Sabah untuk mendapatkan peruntukan
yang lebih daripada Kerajaan Persekutuan walaupun ada alasan seperti peruntukan
diberi tidak habis dibelanjakan dan sebagainya. Akan tetapi, baru-baru ini apabila
Yang Berhormat Menteri Kewangan menyatakan bahawa hal berkenaan 40 peratus
hak Sabah untuk mendapatkan daripada pungutan Persekutuan di Sabah, dikatakan
ini tidak lagi terpakai.
#1230

Maka ini menimbulkan satu persoalan yang baharu dalam hal perhubungan

Persekutuan dan negeri. Kemudian Yang Berhormat Menteri Jabatan Perdana
