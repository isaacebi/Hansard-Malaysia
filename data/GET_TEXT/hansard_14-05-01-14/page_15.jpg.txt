DR. 22.3.2022 8

atau Ketua Menteri untuk menjalankan projek skim atau perusahaan yang telah
dirancang atau yang diusahakan oleh PBPT mengenai memajukan suatu kawasan
pemajuan.

Pengenalpastian kawasan pemajuan bermula semasa penerimaan suatu
rancangan kawasan khas. Berdasarkan penanda aras yang telah dibuat, aspek-
aspek yang perlu diambil kira dalam membangunkan suatu perundangan yang
khusus bagi pelaksanaan pembangunan semula bandar adalah:

(i) urus tadbir penubuhan badan pelaksana yang mempunyai

bidang kuasa dan fungsi yang jelas dan tidak bertindih dengan
kuasa dan agensi lain;

(ii) soal kewangan melibatkan kos pembangunan yang besar;

(iii) perolehan tanah, petak bangunan melibatkan tanah, petak
bangunan milik orang ramai yang memerlukan persetujuan
majoriti pemilik dan kadar pampasan; dan

(iv) pelaksanaan bersepadu) yang memerlukan’ kerjasama
bersepadu antara pelbagai agensi dan komuniti.

Walaupun satu bentuk perundangan masih belum lagi wujud tetapi banyak
program pembaharuan semula bandar telah dilaksanakan sejak tahun 2000 lagi. Ini
melibatkan pelaksanaan oleh pihak swasta terutamanya bagi kawasan
pembaharuan semula bandar yang menghasilkan pulangan economic yang
sewajarnya. Namun bagi kawasan dan bangunan usang yang tidak mempunyai
pulangan economic kepada pihak swasta, pihak kerajaan termasuk pihak kerajaan
negeri disarankan untuk mempertimbangkan satu bentuk kaedah pembaharuan
semula bagi mengelakkan kawasan bangunan terus merosot ataupun menimbulkan
isu urban decay.

Oleh demikian, ingin saya tegaskan bahawa di pihak KPKT, kita berpendapat
bahawa memang terdapat keperluan untuk menjalankan kajian secara terperinci
dan menyeluruh bagi menentukan kesesuaian penggubalan suatu undang-undang
khusus berkaitan dengan pembaharuan semula bandar. Terima kasih.

Tuan Yang di-Pertua: Soalan tambahan pertama.

Tuan Wong Hon Wai [Bukit Bendera]: Ya terima kasih Yang Berhormat
Menteri. Saya berpandangan garis panduan yang dinyatakan oleh Yang Berhormat
Menteri tidak mencukupi kerana garis panduan tiada kuat kuasa undang-undang.
Daripada segi pembangunan semula bandar, apabila merobohkan bangunan lama
dan mendirikan perlu kelulusan. Kalau sekiranya ada kelulusan sebulat suara
penduduk-penduduk itu okey. Akan tetapi sekiranya tiada maka perlu ada statutory
guideline, undang-undang khusus seperti undang-undang urban renewal di

Singapura dan Hong Kong yang ada undang-undang khusus kerana di bawah
