DR. 22.3.2022 38

pusat latihan di luar Kuala Lumpur tetapi itu adalah di bawah pemantauan ataupun
tanggungjawab kementerian yang lain Tuan Yang di-Pertua. Terima kasih.

Tuan Yang di-Pertua: Terima kasih. Ada sebelah sini?

Datin Paduka Dr. Tan Yee Kew [Wangsa Maju]: Boleh saya
mengemukakan satu soalan?

Tuan Yang di-Pertua: Maaf sudah ditanya Yang Berhormat, maaf.

Datin Paduka Dr. Tan Yee Kew [Wangsa Maju]: Tuan Yang di-Pertua.

Tuan Yang di-Pertua: Yang Berhormat sudah tanya soalan tambahan.

Datin Paduka Dr. Tan Yee Kew [Wangsa Maju]: Boleh saya lanjutkan
soalan saya belum habis lagi ada soalan.

Tuan Yang di-Pertua: Sedikit sahaja Yang Berhormat.

Datin Paduka Dr. Tan Yee Kew [Wangsa Maju]: Ya, okey. Langkah-langkah
yang disebutkan oleh Yang Berhormat Timbalan Menteri walaupun niat baik ya,
kerajaan yang baik tetapi ini merupakan langkah yang telah ...

Datuk Seri Jalaluddin bin Alias: Tuan Yang di-Pertua tidak dengar,
mikrofon tidak dengar.

Tuan Yang di-Pertua: Kuat sikit, buka mask. Ya.

Datin Paduka Dr. Tan Yee Kew [Wangsa Maju]: Ya, okey. Walaupun saya
setuju bahawa langkah-langkah yang diambil oleh kerajaan ini berniat baik tetapi
mereka telah mengabaikan punca ataupun sebab utama yang mengakibatkan
masalah gelandangan. Jadi, iaitu kos sewa rumah di Kuala Lumpur adalah terlalu
tinggi. Jadi adakah DBKL bercadang supaya membina hostel untuk disewakan
kepada golongan ini dengan kadar sewa yang minima misalnya RM50 sebulan
supaya mereka tidak dipaksa lagi tinggal di jalanan. Sekian.

Tuan Yang di-Pertua: Yang Berhormat Timbalan Menteri, sebelum Yang
Berhormat Timbalan Menteri jawab saya hendak jemput Yang Berhormat Tebrau
untuk soalan tambahan kedua boleh dijawab sekali.

Datuk Seri Jalaluddin bin Alias: Dijawab sekali?

Tuan Steven Choong Shiau Yoon [Tebrau]: Terima kasih Tuan Yang di-
Pertua. Jawapan daripada Yang Berhormat Timbalan Menteri mengatakan walaupun
banyak bantuan sudah diberikan kepada gelandangan untuk mereka kembali ke
kehidupan biasa tetapi 20 peratus yang dibantu tetapi pun pulang kepada untuk
menjadikan gelandangan. Jadi, apakah masalah ini? Adakah ini adalah oleh sebab
banyak bantuan dari NGO-NGO yang memberi makanan dan bantuan kepada
mereka yang buat mereka lebih suka untuk menjadi gelandangan dan tidak mahu
kembali kepada kehidupan biasa? Terima kasih.

Tuan Yang di-Pertua: Terima kasih.
