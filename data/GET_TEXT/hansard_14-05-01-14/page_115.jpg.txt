DR. 22.3.2022 108

berlakunya Monsun Timur Laut. Sehingga kini, lebih 153,000 ketua isi rumah telah
menerima bantuan BWI dengan jumlah peruntukan sebanyak lebih RM153 juta.

Berhubung dengan penyaluran Bantuan Barang Keperluan Asas (BBKA),
pihak ICU sedang giat melaksanakan penyaluran bantuan bernilai RM2,500 ini
kepada KIR yang layak, melalui serahan fizikal atau penyaluran secara elektronik
(fund transfer), dengan izin. Setakat 21 Mac 2022, seramai 33,000 KIR telah
menerima bantuan dengan jumlah keseluruhan lebih RM80 juta. Usaha untuk
mendapatkan maklumat KIR yang layak namun tiada nombor akaun, juga sedang
digiatkan oleh pihak ICU. Pada masa yang sama, ICU JPM sedang giat untuk
mempercepatkan penyaluran bantuan secara EFT kepada semua KIR yang layak
melalui semakan silang dengan pangkalan data MOF.

Selanjutnya Yang Berhormat juga membangkitkan, adakah kerajaan
membuat perancangan yang lebih holistik bagi mengelakkan banjir pada masa
hadapan termasuklah di kawasan Lembah Klang. Kerajaan sememangnya bersetuju
dengan pandangan Yang Berhormat berhubung keperluan meningkatkan
pelaksanaan projek tebatan banjir. Perancangan yang holistik dan berjangka
panjang diperlukan bagi mengelakkan berulang kehilangan nyawa dan kerosakan
harta benda yang dialami semasa fenomena banjir Monsun Timur Laut 2021/2022.

Untuk makluman Dewan yang mulia ini, di bawah Rancangan Malaysia Ke-
12, kerajaan pada masa ini telah menyediakan peruntukan pembangunan sebanyak
RM1 bilion setahun, seperti yang diumumkan oleh Yang Amat Berhormat Perdana
Menteri pada awal Mac 2022. Kerajaan bersetuju untuk menambah perbelanjaan
sebanyak RM15 bilion untuk tempoh 2023 sehingga 2030 sebagai langkah mitigasi
terhadap bencana banjir masa depan. Keutamaan akan diberikan kepada kawasan
yang berisiko banjir di seluruh negara termasuk di kawasan Lembah Klang yang
antaranya kawasan yang dilanda banjir baru-baru ini.

Tuan Yang di-Pertua, berhubung Bantuan Khas COVID-19 setakat 8 Mac
2022, Agensi Pengurusan Bencana Negara (NADMA) telah meluluskan bantuan
sebanyak lebih RM94.3 juta bagi Bantuan Khas Pengurusan Kematian COVID-19
NADMA kepada 18,867 permohonan yang layak dan lengkap dan RM47.9 juta bagi
Bantuan Khas COVID-19 Kehilangan Pendapatan kepada 38,836 pemohon yang
layak dan lengkap. Sebanyak 35,000 permohonan yang masih diproses kerana tidak
lengkap dan ada query bagi kedua-dua bantuan tersebut.

Bantuan Khas Pengurusan Kematian COVID-19 masih diteruskan sehingga
kerajaan menamatkan bantuan ini. Bagi Bantuan Khas COVID-19 Kehilangan
Pendapatan, bantuan akan tamat pada 31 Mac 2022. Hanya mereka yang
dikuarantin, akan mendapat rawatan sebelum atau pada 31 Mac 2022 layak untuk

memohon. Permohonan hendaklah dihantar ke NADMA sebelum atau pada 30 April
