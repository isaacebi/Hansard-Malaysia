DR. 22.3.2022 89

kerajaan sudah promise RM500 juta, bagi cepat. Jadi, saya di sini hendak tanya
Kementerian Kewangan...

Timbalan Yang di-Pertua [Dato’ Mohd Rashid Hasnon]: Minta rumuskan
Yang Berhormat.

Tuan Sim Tze Tzin [Bayan Baru]: Bila mekanisme bagaimana membayar
subsidi dan bila boleh bayar dan berapa sudah bayar? Ini daripada Bayan Baru.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Bayan Baru. Seterusnya saya jemput Yang Berhormat Kota Belud
kemudian diikuti oleh Yang Berhormat Kangar, kemudian diikuti oleh Yang
Berhormat Kulim Bandar Baharu dan Yang Berhormat Hang Tuah Jaya. Sila, Yang

Berhormat Kota Belud.

4.04 ptg.

Puan Isnaraissah Munirah binti Majilis @ Fakharudy [Kota Belud]:
Bismillahi Rahmani Rahim. Tuan Yang di-Pertua, saya hanya ingin menyentuh tiga
isu iaitu berkenaan subsidi minyak dan subsidi kepada Sabah Electricity Sdn Bhd
dan juga Suruhanjaya Pilihan Raya.

Menyentuh mengenai subsidi program Skim Penstabilan Harga Minyak
Masak (COSS), di sini kerajaan mohon peruntukan tambahan sebanyak RM539 juta
manakala bagi tahun ini pula Yang Berhormat Menteri memaklumkan ya sebelum ini
di dalam Dewan, kerajaan akan menambah peruntukan sebanyak RM1.9 bilion
berbanding jumlah subsidi sedia ada yang telah diperuntukkan. Jumlah subsidi ini
besar yang sememangnya bertujuan untuk membantu rakyat. Namun, adakah
objektif ini tercapai? Adakah semua subsidi ini dirasai oleh rakyat ataupun pihak-
pihak tertentu yang tidak bertanggungjawab mengambil kesempatan?

Tuan Yang di-Pertua, semalam saya telah menerima sepucuk surat daripada
sebuah syarikat tempatan Sabah yang mengeksport minyak masak secara komersial
ke negara Filipina. Harga subsidi minyak pada ketika ini RM1,700 per metrik tan
manakala harga minyak komersial mencecah sehingga RM7,200 per metrik tan.
Ketika ini, minyak masak peket subsidi negara kita telah, sedang dan masih dijual
secara berleluasa di Filipina. Terdapat sindiket terancang yang menyeleweng minyak
masak bersubsidi di Sabah. Lebih mengejutkan lagi saya telah mendapat maklumat
ia didakwa didalangi oleh pegawai-pegawai dalaman, pegawai-pegawai KPDNHEP.
sendiri. Berkali-kali syarikat ini telah membuat aduan dan laporan namun sehingga
ke hari ini, tiada tindakan yang sewajarnya diambil.

Justeru itu, saya mohon penjelasan kerajaan adakah ini benar dan apakah

kementerian bersedia untuk menyiasat dakwaan yang berat ini? Sudahlah bekalan
