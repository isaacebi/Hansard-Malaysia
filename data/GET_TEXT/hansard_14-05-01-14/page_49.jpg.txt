DR. 22.3.2022 42
USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.37 tgh.
Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua:

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga dibahas dan diputuskan DR4/2021, Rang
Undang-undang Perbekalan Tambahan 2021(2022) dan Usul
Anggaran Perbelanjaan Pembangunan Tambahan Pertama 2021 di
No. 1 dalam Aturan Urusan Mesyuarat dan usul-usul hari ini dan
selepas itu Majlis Mesyuarat akan ditangguhkan sehingga jam 10.00
pagi hari Rabu, 23 Mac 2022.”

Timbalan Menteri Wilayah Persekutuan [Datuk Seri Jalaluddin bin
Alias]: Tuan Yang di-Pertua, saya sokong.

Timbalan Yang di-Pertua [Dato' Mohd Rashid Hasnon]: Abhli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG MAJLIS PEMBANGUNAN WILAYAH
EKONOMI PANTAI TIMUR (PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Majlis
Pembangunan Wilayah Ekonomi Pantai Timur 2008; dibawa ke dalam Mesyuarat
oleh Timbalan Menteri di Jabatan Perdana Menteri (Ekonomi) [Dato’ Eddin Syazlee
bin Shith]; dibaca kali yang pertama; akan dibaca kali yang kedua pada Mesyuarat

ini.

Datuk Mohd Azis bin Jamman [Sepanggar]: Tuan Yang di-Pertua,
peraturan mesyuarat.

Timbalan Yang di-Pertua [Dato’ Mohd Rashid Hasnon]: Sila.

Datuk Mohd Azis bin Jamman [Sepanggar]: Peraturan Mesyuarat 36(12).

Tuan Yang di-Pertua, saya ada mengutus surat kepada Tan Sri Speaker berkenaan
