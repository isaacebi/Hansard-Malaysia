DR. 22.3.2022 129

tambahan telah dipohon dan diluluskan sebanyak RM539,699,800 yang dalam
maksud anggaran belanjawan tambahan ini.

Jadi, harga komoditi minyak sawit adalah harga yang ditentukan di pasaran
terbuka dan tidak dikawal oleh kerajaan. Ini bermaksud harganya boleh berubah-
ubah berdasarkan kepada penawaran dan permintaan pasaran. Jadi, peruntukan
tambahan ini bertujuan untuk menampung peningkatan perbelanjaan program COSS
ini di mana harga minyak masak bersubsidi terus dikekalkan meskipun harga
komoditi sawit telah meningkat pada akhir tahun 2020 dan berlarutan hingga ke
tahun 2021.

Berdasarkan laporan yang diterbitkan oleh Lembaga Minyak Sawit Malaysia
(MPOB), Malaysian Palm Oil Board, pada tahun 2020 hingga harga purata bulanan
yang diterbitkan, purata harga RBDPOL ini telah meningkat ke paras RM2,900 bagi
setiap metrik tan iaitu lebih tinggi daripada harga yang telah dijangka. Pada
penghujung tahun 2020, harga komoditi ini terus meningkat melebihi RM3,000 setiap
metrik tan sehingga paras tertinggi dicatatkan pada tahun 2021 iaitu RM5,631.50
pada bulan November 2021. Baru-baru ini lebih tinggi lagi. Menyedari peningkatan
harga komoditi sawit ini pada awal tahun 2021, Kementerian Perdagangan Dalam
Negeri dan Hal Ehwal Pengguna telah memohon kepada Kementerian Kewangan
agar peruntukan tersebut ditambah berdasarkan perubahan harga komoditi ini.

Dengan penambahan peruntukan ini, program COSS dapat diteruskan
sehingga April 2021 dengan mengekalkan kuota bulanan minyak masak yang sama
iaitu sebanyak 60,000 tan metrik satu bulan; memastikan juga bekalan minyak masak
bersubsidi dalam pek polybag satu kilogram tidak terputus bekalan dan dapat
diedarkan kepada peruncit-peruncit seluruh negara untuk kegunaan ke semua
penduduk di negara ini, lebih-lebih yang berpendapatan rendah, golongan sasar kita
dan menampung peningkatan permintaan minyak masak bersubsidi dalam botol
khususnya kepada kumpulan pengguna yang terkesan dengan kenaikan harga
minyak masak khususnya minyak masak dalam botol sementara mekanisme
kawalan harga minyak masak dalam botol dimuktamadkan untuk pelaksanaan mulai
1 Ogos 2021 tahun lepas. Saya turut mengambil maklumlah berhubung segala input
perbahasan yang telah dikemukakan oleh Ahli-ahli Yang Berhormat sebentar tadi.
Segala cadangan dan pandangan akan turut diperhalusi dan dikaji untuk
penambahbaikan di masa akan datang.

Sekarang Tuan Pengerusi, saya menjurus kepada Ahli-ahli Yang Berhormat
yang bertanya. Tadi Yang Berhormat Pokok Sena, Yang Berhormat Pokok Sena
bertanya tentang tambahan subsidi COSS ini. Pada masa ini, kuota minyak masak

bersubsidi di bawah COSS ini, skim ini adalah sebanyak 60,000 metrik tan sebulan
