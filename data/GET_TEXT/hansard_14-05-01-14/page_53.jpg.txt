DR. 22.3.2022 46

Penerangan dan penjelasan lanjut mengenai Anggaran Perbelanjaan
Pembangunan Tambahan Pertama 2021 adalah seperti yang dinyatakan dalam
Penyata Anggaran Perbelanjaan Pembangunan Tambahan Pertama 2021 yang
dibentangkan sebagai Kertas Perintah 3 Tahun 2022 dan dalam Memorandum
Perbendaharaan yang dibentangkan sebagai Kertas Perintah 3A, Tahun 2021.

Tuan Yang di-Pertua, Ahli-ahli Yang Berhormat, perlu saya maklumkan di sini
bahawa anggaran perbelanjaan tambahan yang dipohon ini adalah berjumlah
RM8,413.5 juta untuk perbelanjaan bekalan dan RM5,534.9 juta untuk perbelanjaan
pembangunan adalah sebahagian daripada jumlah perbelanjaan sebenar untuk
tahun 2021. lanya, Tuan Yang di-Pertua, tidak menjejaskan defisit fiskal yang telah
disasarkan pada paras 6.5 peratus hingga 7.0 peratus.

Tuan Yang di-Pertua, saya akan mengemukakan usul mengenai Anggaran
Perbelanjaan Pembangunan Tambahan Pertama 2021 selepas ucapan ini. Saya
mohon mencadangkan.

Timbalan Yang di-Pertua [Dato’ Mohd Rashid Hasnon]: Ada sesiapa yang
menyokong?

Timbalan Menteri Pembangunan Usahawan dan Koperasi [Datuk
Muslimin bin Yahaya]: Tuan Yang di-Pertua, saya mohon menyokong.

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya mohon mencadangkan bahawa Usul di atas nama Yang
Berhormat Menteri Kewangan di dalam Aturan Urusan Mesyuarat yang berbunyi:

“Bahawa Dewan ini, mengikut subseksyen 4(3) Akta Kumpulan
Wang Pembangunan 1966 [Akta 406], membuat ketetapan bahawa
jumlah wang tambahan sebanyak lima bilion lima ratus tiga puluh
empat juta sembilan ratus dua ribu ringgit (RM5,534,902,000)
diperuntukkan daripada Kumpulan Wang Pembangunan bagi tahun
kewangan 2021 bagi Maksud dan Butiran (Projek) seperti yang
dinyatakan dalam ruang pertama dan kedua penyata Anggaran
Perbelanjaan Pembangunan Tambahan Pertama, 2021 yang
dibentangkan sebagai Kertas Perintah 3 Tahun 2022 dan yang
disenaraikan di sebelah Maksud dan Butiran (Projek) dalam ruang
sembilan dan sepuluh penyata tersebut.”

Tuan Yang di-Pertua, saya mohon mencadangkan.

Timbalan Yang di-Pertua [Dato’ Mohd Rashid Hasnon]: Ada sesiapa
menyokong?

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
saya menyokong.

Timbalan Yang di-Pertua [Dato’ Mohd Rashid Hasnon]: Terima kasih. Ahli

Yang Berhormat, masalah di hadapan Majlis ialah bahawa rang undang-undang
