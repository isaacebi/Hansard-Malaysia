DR. 22.3.2022 84

untuk mengadakan pilihan raya termasuklah Pilihan Raya Umum Ke-15 akan datang
ini untuk memilih 222 Ahli Parlimen Dewan Rakyat ini. Ertinya, melibatkan kos yang
besar. Soalnya, adakah berbaloi kerajaan mengeluarkan wang yang besar ini untuk
mengendalikan pilihan raya, tetapi Parlimen tidak dihormati kemudiannya sebagai
institusi melakukan semak dan imbang terhadap eksekutif?

Contohnya banyak Tuan Yang di-Pertua. Misalnya, di Dewan Rakyat ini ada
Ahli Parlimen dari Sabah, Kota Belud membentangkan usul berkenaan tuntutan
waris-waris Kesultanan Sulu, tuntutan ke atas Sabah, keputusan mahkamah timbang
tara di Paris, tetapi usul itu ditolak. Akan tetapi, wang sekarang minyak harga naik.
Petrol, PETRONAS dapat untung daripada minyak di Sabah dan duit itu kita guna
untuk bantuan tambahan belanjawan ini. Akan tetapi, masalah rakyat Sabah ini kita
ambil enteng sahaja. Makna, patut di sinilah, di Dewan Rakyat ini hendak bincangkan
dekat mana. [Tepuk]

Kedua, contoh lagi. Ketua Pembangkang bawa isu Pandora Papers, soal duit.
Lari tax heaven. Ini black money. Tidak dibenarkan bentang di Dewan Rakyat.
Banyak lagi. Kalau adapun dibenarkan bentang, dibincangkan di Kamar Khas.

Timbalan Yang di-Pertua [Dato’ Mohd Rashid Hasnon]: Kamar Khas.

Tuan Hassan bin Abdul Karim [Pasir Gudang]: Tuan Yang di-Pertua,
Kamar Khas itu tujuannya bagus. Akan tetapi kalau hendak bincang kawasan
tempatan, kawasan misalnya isu sekolah Tamil di Pasir Gudang, sudah dua tahun
tidak siap-siap. Itu kita bincanglah di Kamar Khas. [Tepuk]

Seorang Ahli: Betul.

Tuan Hassan bin Abdul Karim [Pasir Gudang]: Akan tetapi kalau isu
perbicaraan di mahkamah New York, 1MDB beratus-ratus bilion, beratus-ratus juta,
berbilion-bilion, dibawa oleh Ahli Parlimen hendak bentang dekat Dewan ini, tidak
dibenarkan. Ini mana boleh. [Tepuk]

Jadi, tidak guna kita keluar berjuta-juta untuk pilihan raya dan akhir sekali
Tuan Yang di-Pertua, satu, ringkas sahaja.

Timbalan Yang di-Pertua [Dato’ Mohd Rashid Hasnon]: Baik.

01550

Tuan Hassan bin Abdul Karim [Pasir Gudang]: Apabila ada usul supaya
Dewan Rakyat ini bincang tentang salah laku Ketua Pesuruhjaya SPRM, ditolak usul
itu! [Tepuk] Jadi apa hendak guna Parlimen ini? Pilihan raya ini buat apa? Sandiwara
kah, wayang sahaja? Jadi Tuan Yang di-Pertua, saya menghormati institusi
Parlimen, institusi Speaker. Jadi kalau kita keluarkan wang untuk SPR, biarlah
berbaloi duit rakyat itu. Sekian, terima kasih. [Tepuk]

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pasir Gudang. Yang Berhormat Pasir Gudang, kita ikut peraturan.
