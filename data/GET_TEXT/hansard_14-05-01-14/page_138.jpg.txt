DR. 22.3.2022 131

ini kita letak untuk kita buat skim harga maksimum musim perayaan yang menjelang
ini perayaan Hari Raya Aidilfitri lah. Ini kita akan buat. Memang saya akui tahun
dahulu kita letak terlalu rendah, ada yang mengeluh penjual tetapi Yang Berhormat
pengguna pula ia berlainan. Kepentingan mereka berlainan. Mereka minta lebih
murah, lebih turun. Jadi, sukarlah bagi kita. Cuma, yang pasti kita akan buat
rundingan sebaik-baiknya.

Dato’ Mahfuz bin Haji Omar [Pokok Sena]: Ya, baik. Terima kasih Tuan
Pengerusi. Terima kasih Yang Berhormat Menteri atas penjelasan tadi. Pertama,
minyak paket saya hendak dapatkan penjelasan. Isunya, selain daripada apa yang
saya bangkitkan tadi ialah bagaimana untuk memastikan bahawa minyak itu hanya
diberikan kepada golongan yang betul-betul B40 tadi ini bukan kepada peniaga-
peniaga yang lain. Maknanya, kadang-kadang peniaga pun ambil kesempatan. Jadi,
apa mekanisme. Ini yang menyebabkan minyak itu kadang-kadang habis, tidak ada
stok sebab ada peniaga-peniaga yang ambil kesempatan untuk itu. Satu.

Kedua, bila Yang Berhormat sebut tadi menjelang hari raya nanti rundingan
akan dibuat. Itu terlalu lambat Yang Berhormat. Sepatutnya sebelum Ramadhan,
rundingan itu telah pun dibuat untuk pastikan bahawa sepanjang Ramadhan sampai
lepas raya itu harganya stabil. Terima kasih.

Dato Sri Alexander Nanta Linggi: Terima kasih Yang Berhormat. Betul.
Yang Berhormat betul. Saya bukan kata hendak mula berunding menjelang.
Menjelang nanti kita dah letak beberapa minggu sebelum, beberapa minggu selepas
kita memang dah ada skim harga maksimum peraih-peraih. Jadi, kalau saya boleh
Tuan Pengerusi, saya betulkan sikit statement tadi. Memang sekarang pun kami
pihak penguat kuasa sebagainya, pegawai-pegawai tertentu sudah juga libat urus
dengan stakeholders untuk kita menentukan apa harganya yang patut kita letakkan
nanti. Memang Yang Berhormat betullah. Kalau menjelang nanti sudah terlalu dekat
dengan perayaan.

Jadi, saya hendak sebut jugalah tentang apakah mekanisme kementerian
untuk mengawal harga bekalan makanan tertentu yang dijangka mengalami
kenaikan menjelang Ramadhan tadi. Itu sambungan sikit Yang Berhormat.
Kementerian mengadakan Skim Harga Maksimum Musim Perayaan (SHMMP) hari
puasa sebagai mekanisme yang diambil bagi menetapkan harga maksimum untuk
barangan tertentu pada tempoh tertentu. Memang. SHMMP adalah suatu skim yang
dilaksanakan dengan objektif untuk menyekat kenaikan harga yang tidak berpatutan.
Ini dia. Tidak berpatutan dan mencegah amalan mencatut atau mengambil untung
secara berlebihan, profiteering dalam kalangan peniaga semasa musim perayaan.
Jadi, para peniaga diwajibkan menjual barangan harga terkawal tidak melebihi harga

maksimum yang akan kita tentukan nanti. Jadi, dalam tempoh skim penguat kuasa.
