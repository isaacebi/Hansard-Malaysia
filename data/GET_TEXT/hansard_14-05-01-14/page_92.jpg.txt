DR. 22.3.2022 85

Kalau Peraturan Mesyuarat 18 terbuka, kalau Peraturan Mesyuarat 17, barulah tidak
ada soal jawab. Jadi walaupun di Kamar Khas tetapi Peraturan Mesyuarat 18 boleh
bahas, untuk maklumat. Terima kasih Yang Berhormat Pasir Gudang.

Seterusnya, saya menjemput Yang Berhormat Setiawangsa.

3.51 ptg.

Tuan Nik Nazmi bin Nik Ahmad [Setiawangsa]: Terima kasih Tuan Yang
di-Pertua. Setiawangsa ingin menyentuh dalam soal belanjawan tambahan ini
tentang soal SPR. Kita lihat dalam siri pilihan raya-pilihan raya negeri yang diadakan,
peratusan keluar mengundi ialah agak rendah. Kita boleh bincang panjang tentang
soal kenapa peratusan ini rendah tetapi mahu tidak mahu, SPR juga perlu
memainkan peranan. Lebih-lebih lagi bila sekarang kita lihat di Johor, kita telah pun
ada hari ini undi 18. Maknanya ada kategori baharu 18 hingga 21 tahun yang masuk
ke dalam daftar pemilih.

Pada masa yang sama juga, pengundi-pengundi yang tidak pernah daftar.
Mungkin umur mereka sudah 60 tahun, 70 tahun tetapi pada hari ini menerusi daftar
automatik, mereka masuk dalam sistem dan ini memang yang kita mahukan. Namun,
kita perlu yakinkan kategori-kategori ini dan ini saya boleh katakan antara kategori
yang paling susah untuk diyakinkan untuk mengundi. Sebab 18 tahun dalam umur
ini, mungkin ramai yang tidak diberikan kesedaran tentang kepentingan mengundi
ataupun tidak tahu yang mereka boleh dan hari ini sudah pun ada hak tersebut.

Kedua, mereka yang kalau sebelum ini, tidak pernah mahu ke pejabat pos
atau ke kaunter SPR untuk mendaftar, tiba-tiba diberikan hak untuk mengundi,
mereka juga sudah tentu kurang berminat sekiranya tidak diyakinkan. Untuk
golongan muda misalnya, SPR perlu kreatif. Janganlah nanti lagu-lagu hendak
promote turun mengundi itu lagu-lagu yang orang sudah tidak dengar ataupun lagu-
lagu yang jauh dengan anak-anak muda hari ini. Di Amerika suatu ketika dahulu,
mereka adakan kempen rock the vote, dibuat konsert yang kontemporari, dapat artis-
artis untuk tarik anak-anak muda ini untuk daftar mengundi.

Satu lagi ialah soal menggunakan teknologi dalam pilihan raya. Kita ada kes...

Tuan Mohamed Hanipa bin Maidin [Sepang]: Yang _ Berhormat
Setiawangsa, boleh sikit? Sepang, Sepang.

Tuan Nik Nazmi bin Nik Ahmad [Setiawangsa]: Ya.

Timbalan Yang di-Pertua [Dato’ Mohd Rashid Hasnon]: Yang Berhormat
Sepang, ya.

Tuan Mohamed Hanipa bin Maidin [Sepang]: Terima kasih. Sikit Yang
Berhormat. Yang Berhormat Setiawangsa hendak tanya, tadi Yang Berhormat

Setiawangsa bercakap tentang pendaftaran yang rendah ya. Bersetujukah dengan
