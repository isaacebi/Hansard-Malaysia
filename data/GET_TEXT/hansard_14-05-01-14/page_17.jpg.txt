DR. 22.3.2022 10

komprehensif bagi memastikan bahawa bukan kita hanya hendak lakukan
pembangunan, pembaharuan bandar semula tetapi the right of the property yang
sebagaimana yang dibangkitkan oleh Yang Berhormat tadi juga dapat dipelihara.
Terima kasih.
Tuan Yang di-Pertua: Yang Berhormat Jempol.
#1030
Dato’ Haji Salim Sharif [Jempol]: Terima kasih Tuan Yang di-Pertua yang
membenarkan saya bertanya soalan. Saya difahamkan setakat ini terdapat sekitar
3,519 skim perumahan lama yang tiada badan pengurusan bersama dan badan
pengurusan seluruh negara. Perkara ini membabitkan sebanyak 554,000 unit rumah
yang tidak terbela kerana telah dibina sebelum wujudnya Akta Pengurusan Strata
2013. Soalan saya, apakah perancangan dan tindakan yang telah diambil oleh
kementerian bagi memastikan unit perumahan yang terlibat mempunyai daya huni
yang tinggi dan berapakah anggaran kos perbelanjaan keseluruhan yang diperlukan
untuk menyelenggarakan kesemua kerja menambah baik dan juga penyelenggaraan
ini? Mohon Yang Berhormat Menteri untuk menjawab, terima kasih.
Dato’ Sri Reezal Merican bin Naina Merican: Baik, terima kasih kepada
Yang Berhormat dari Jempol. Memang benar, ada lebih kurang sebagaimana yang
disebut tadi. Ada 3,519 skim perumahan yang dianggap tidak mempunyai JMB dan
juga MC dan keadaan flat-flat berkenaan memang berada dalam ataupun rumah-
rumah pangsa ataupun kediaman strata tersebut berada dalam keadaan yang amat-
amat usang. Ini sebenarnya Yang Berhormat, kita di peringkat kementerian, kita ada
Tabung Penyelenggaraan Perumahan Malaysia (TPPM) dengan juga Projek
Penyenggaraan Perumahan Malaysia yang digunakan khusus untuk tujuan tersebut.
Saya sudah bangkitkan juga di pihak kementerian dengan Kementerian
Kewangan bahawa ada keperluan untuk ditambahkan peruntukan tersebut bagi
memungkinkan flat-flat yang seperti ini dapat dibantu oleh pihak kerajaan secara
intervention kerana mereka tidak mempunyai JMB, JMC dan juga management
community dan tahap daya huni tempat tersebut ataupun penyelenggaraan tersebut
memang berada dalam keadaan yang agak usang. /nsya-Allah, melalui peruntukan
di bawah TPPM ini kita akan lakukan sebaik mungkin bagi pastikan tempat-tempat
yang sudah berada usia yang agak panjang sebelum daripada 1985, sebelum ada
akta tersebut lagi dapat juga diberi perhatian dan agar tahap daya huni mereka yang
berada di situ sentiasa berada pada tahap yang tinggi.
Tadi saya hendak jawab tadi tertinggal, pasal pindaan akta daripada Yang
Berhormat Bukit Bendera tadi. Pindaan Akta 318 itu dia berada di bawah
kementerian KETSA. Saya jangkakan mungkin dalam sitting yang akan datang,

tetapi saya tidak ada maklumat khusus kerana Akta 318 itu bukan di bawah KPKT.
