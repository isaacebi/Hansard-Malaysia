DR. 22.3.2022 13

harta intelek yang membolehkan pemilik berdaftar mengambil tindakan undang-
undang ke atas penyalahgunaan harta intelek tanpa kebenaran.

Jadi, pendaftaran juga memberi nilai tambah dalam produk perniagaan
pemilik untuk memasarkan produk ke luar negara serta merupakan antara syarat-
syarat mendapatkan geran-geran pembiayaan perniagaan daripada kerajaan.
Sekian, terima kasih.

Tuan Yang di-Pertua: Yang Berhormat Hulu Langat, silakan.

Datuk Haji Hasanuddin bin Mohd Yunus [Hulu Langat]: Terima kasih,
Tuan Yang di-Pertua dan Yang Berhormat Menteri. Pengerusi MylPO ada
mengatakan segelintir usahawan PKS menganggap perlindungan IP yang memang
tidak diwajibkan ini, satu perkara kecil. Mereka tidak sedar ada risiko kalau mereka
tidak daftar.

Soalan saya, tadi saya ada mendengar Yang Berhormat Menteri ada juga
sebut menunjukkan peruntukan RM4 juta untuk kemudahan termasuk SME. Akan
tetapi soalan saya, apakah yang kementerian telah lakukan untuk merancakkan
advokasi berkaitan hak dan perlindungan ini kepada golongan-golongan dalam
kalangan PKS di bawah sana? Ini kerana mereka banyak mencipta inovasi, kreativiti,
alat-alat yang tertentu tetapi tidak didaftarkan. Saya percaya kalau ia didaftarkan, kita
juga dapat membantu untuk promosikan ciptaan-ciptaan mereka itu. Terima kasih.

Tuan Yang di-Pertua: Terima kasih.

Dato Sri Alexander Nanta Linggi: Terima kasih, Tuan Yang di-Pertua.
Terima kasih, Yang Berhormat Hulu Langat. Sebenarnya, MyIPO ini banyak sudah
buat inisiatif-inisiatif dan juga insentif untuk kita memperluaskan dan kita
mempromosikan peranan MylPO ini dalam membantu semua golongan yang
berminat dalam perniagaan untuk kita melindungi seperti yang telah saya terangkan
tadi.

Jadi, ia ada senarai. Di sini kita ada apa yang telah kita buat. Kita buat taklimat
kepentingan perlindungan harta intelek kepada golongan yang berdaftar dan kita
jemput. Kita ada taklimat dan bengkel harta intelek cap dagangan dan petunjuk
geografi sempena Program Seminar Pembangunan 2022. Ada juga taklimat dan
bengkel kepentingan perlindungan harta intelek. Ada juga kita anjurkan ataupun
MyIPO, Innovation Product Launching and Entrepreneurship Sesi 1/2021. Untuk
tahun 2022, INNOPLEN peringkat institusi dan juga ada taklimat kepentingan
perlindungan harta intelek, hak cipta dan cap dagangan.

Bengkel juga telah diadakan — menyediakan dokumen pemfailan, paten untuk
Zon Utara. Ini untuk Zon Utaralah, tempat di Zon Utara kita ini. Juga IPK — Pelihara
Harta Intelek atas talian dan program pemerkasaan usahawan melalui teknologi reka

bentuk, pembungkusan, penjenamaan dan peningkatan kualiti produk telah diadakan
