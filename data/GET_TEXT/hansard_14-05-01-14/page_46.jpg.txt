DR. 22.3.2022 39

Datuk Seri Jalaluddin bin Alias: Tuan Yang di-Pertua, soalan daripada
Yang Berhormat Wangsa Maju tadi tentang pusat-pusat menyediakan kediaman
dengan kos rendah. Sebenarnya kediaman yang kita sediakan ini Yang Berhormat

percuma. Kita ada tiga buat masa ini. Kita ada:

(i) Pusat Transformasi Gelandangan Anjung Kelana, Taman Desa;
(ii) Pusat Penempatan Gelandangan di bawah Yayasan Kebajikan
Negara; dan

(iii) Pusat di Bulatan Pahang.

Kesemuanya tempat ini disediakan khas untuk gelandangan tinggal secara
percuma. Akan tetapi apa yang kita dapati adalah mereka yang pergi ke pusat itu
tetapi tidak menetap kekal. Mereka kembali kepada lokasi-lokasi yang mereka
minati. Contoh di kawasan Bangkok Bank. Saya sendiri mengetuai operasi
menyelamat gelandangan ini. Hari ini kita selamatkan kita letak di pusat gelandangan
di Bulatan Pahang, besok saya pergi balik dia sudah tidak ada. Malam itu saya pergi
tengok balik ada balik di jalan Bengkok.

Kemungkinan cause of habitat dengan izin. Mereka lebih suka berada di
tempat yang berkenaan. Akan tetapi kita juga meneruskan usaha untuk memberikan
segala khidmat dan juga perkhidmatan kita bagi memastikan gelandangan ini juga
mendapat pembelaan daripada pihak Kerajaan Keluarga Malaysia yang sentiasa
mahu lihat bahawa semua kelompok masyarakat yang berada di dalam negara kita
terus mendapat pembelaan kerajaan.

Kedua Tuan Yang di-Pertua, soalan daripada Yang Berhormat Tebrau.
Kenapakah 20 peratus ini kembali semula kepada kehidupan mereka sebagai
gelandangan? Tidak terkecuali kerana ini adalah sokongan daripada NGOs. NGOs
Tuan Yang di-Pertua, dahulu kita ada 24 NGOs yang terlibat secara serius dalam
membantu gelandangan ini dan sekarang ini dia drop sedikit dengan izin kepada 17
dan pelbagai bantuan dan sumbangan diberikan oleh pihak NGOs untuk memastikan
golongan gelandangan ini mendapat makanan, pakaian dan sebagainya.

Kemungkinan ini juga adalah merupakan salah satu faktor tetapi kalau tidak
ada penempatan daripada NGO ini Tuan Yang di-Pertua, maka mereka juga akan
berada dalam kehidupan yang sedemikian rupa. Jadi bagi pihak kementerian dan
kerajaan, saya terjemahkan ucapan penghargaan dan terima kasih kepada NGOs
yang telah meneruskan khidmat untuk membantu golongan gelandangan ini

terutamanya bagi menghadapi Ramadhan ini.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]
