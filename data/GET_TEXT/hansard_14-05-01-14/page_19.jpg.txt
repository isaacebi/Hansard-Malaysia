DR. 22.3.2022 12

Mengisytiharkan 26 April setiap tahun sebagai Harta Intelek Negara
berobjektif meningkatkan kesedaran kepentingan melindungi dan menghormati hak
harta intelek serta menyediakan platform mengiktiraf sumbangan pencipta dan
pemilik harta intelek tempatan melalui penganjuran Anugerah Harta Intelek Negara
dengan penyertaan organisasi, pelajar institusi kemahiran serta pelajar sekolah
menengah. Sekian, terima kasih.

Datuk Robert Lawson Chuat [Betong]: Terima kasih Tuan Yang di-Pertua.
Terima kasih Yang Berhormat Menteri. Betong juga mohon Yang Berhormat Menteri
menjelaskan berapakah bilangan harta intelek yang telah didaftarkan dan apakah
manfaat yang boleh diperoleh daripada harta intelek ini? Terima kasih.

Dato Sri Alexander Nanta Linggi: Tuan Yang di-Pertua.. [Berucap tanpa
menggunakan pembesar suara]

Tuan Yang di-Pertua: Mike.

Dato Sri Alexander Nanta Linggi: Terima kasih. Tuan Yang di-Pertua,
pendaftaran harta intelek yang telah meliputi paten, cap dagangan, reka bentuk
perindustrian, harta cipta dan pertunjuk geografi membolehkan pemilik harta intelek
mendapatkan hak eksklusif terhadap harta intelek mereka di bawah perundangan
harta intelek. Proses pendaftaran yang cekap dan efisien membantu pemilik harta
intelek mendapatkan sijil pendaftaran mereka dalam masa yang ditetapkan. Jadi,
untuk data statistik yang direkodkan oleh MyIPO adalah berdasarkan kategori
permohonan dan pendaftaran harta intelek tempatan dan luar negara.

Dari tahun 2016 sehingga terkini, pada tahun 2021, jumlah keseluruhan
permohonan dan pemfailan harta intelek yang diterima sebanyak 318,355
permohonan yang terdiri daripada 129,348 permohonan tempatan dan 189,007
permohonan luar negara. Jadi, permohonan luar negara ini adalah daripada syarikat
luar negara yang ingin memohon pendaftaran di Malaysia.

Daripada jumlah keseluruhan tersebut Tuan Yang di-Pertua, pendaftaran
sebanyak 225,171 harta intelek telah didaftarkan dengan 79,034 pendaftaran
merupakan harta intelek tempatan dan 146,137 permohonan harta intelek dari luar
negara. Secara keseluruhan Tuan Yang di-Pertua, jumlah pendaftaran harta intelek
oleh rakyat Malaysia meningkat setiap tahun dan jumlah peratusan pendaftaran
keseluruhan harta intelek tempatan meningkat sebanyak 23.5 peratus.

Jadi Tuan Yang di-Pertua, sedikit lagi. Ini penting.

01040

Manfaat yang diperoleh daripada pendaftaran harta intelek kepada pemilik
berdaftar adalah sangat luas. Pemilik mendapat hak eksklusif untuk membuat,
menjual, menyewa ataupun menggunakan harta intelek bagi tujuan perdagangan

atau perniagaan, selain perlindungan dan penguatkuasaan di bawah perundangan
