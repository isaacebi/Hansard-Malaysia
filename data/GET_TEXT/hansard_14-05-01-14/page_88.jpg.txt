DR. 22.3.2022 81

Apa pun, kita perhatikan dengan itu pastinya persoalan subsidi minyak bahan
api dan juga minyak masak tentunya akan terkesan dengan kenaikan ini. Kita punya
— the downside, the upside — kelebihan kita adalah kita exporter juga. Makna dengan
kata lain kita mendapat penambahan di samping sekadar cukai pendapatan
petroleum, duti eksport, royalti dan juga dividen daripada PETRONAS. Jadi dengan
kata lain juga sementara kita kena menambah subsidi yang perlu kita terpaksa
tambah, kita juga mempunyai pendapatan yang lebih.

Persoalan besarnya adalah saya ingin tanya kepada Yang Berhormat Menteri
sejauh mana dan bilakah akan benar-benar digubal, direncana dan dicerakinkan —
direncanakan mengikut pakar-pakar ekonomi supaya pembaharuan dalam fiskal
khususnya dengan subsidi ini — sebab ketika kita mentadbir dahulu, kita telah
menyebutkan bagaimana ia mesti bersifat progresif. Atau dengan kata lain subsidi
fokus kepada sasaran kumpulan rentan. Akan tetapi hari ini, kita lihat isu ini adalah
isu di mana subsidi bahan api tidak bersasar. Begitu juga yang lain — jadi dengan
kata lain berlaku ketidakadilan di situ. Golongan tertinggi T20 mendapat 40 peratus
daripada manfaatnya sementara B20 kalau saya sebutkan dengan istilah itu hanya
mendapat empat peratus.

Saya ingin bertanya Yang Berhormat Menteri apakah lebih baik kita
menyasarkan satu manfaat yang lebih adil dengan B40 sebanyak 70 peratus
contohnya, M40 sebanyak 20 peratus dan T20 sebanyak 10 peratus. Dengan kata
lain juga, sekali gus kita dapat lihat apa yang sebenarnya ditanggung oleh rakyat.
Jelas kehidupan mereka — jelas dengan apa yang semua mereka tanggung dari
sudut kesukaran, kehimpitan hidup mereka, nyata bahawa apa pun dengan tiga —
withdrawal ataupun pengambilan wang mereka daripada simpanan tua mereka, kita
dapati bahawa hari ini sepertimana Yang Berhormat Pokok Sena sebutkan sebentar
tadi, kerajaan telah menggunakan wang simpanan tua mereka yang mereka
terpaksa korbankan . Justeru kerana tidak ada perancangan yang khusus untuk
mengendali dan menangani persoalan kehidupan mereka.

01540

Jadi, di sini walaupun UMNO berkokok di PAU mereka, di perhimpunan
agung mereka konon-konon merekalah yang menjadikan rakyat dapat kepada
mengambil wang simpanan mereka untuk hari tua mereka, tetapi sebenarnya telah
mengorbankan mereka. Saya ingin bertanya kepada Yang Berhormat Menteri,
apakah sebenar-benarnya perancangan yang lebih berstruktur sama ada apa juga
dalam bentuknya, pendekatannya dan kaedahnya? Ini kerana kita tidak boleh terus-
terusan yang mengorbankan rakyat kerana mereka mengorbankan simpanan tua

mereka. Ini sangat tidak bertanggungjawab dan sangat malang. Kalau dibanggakan
