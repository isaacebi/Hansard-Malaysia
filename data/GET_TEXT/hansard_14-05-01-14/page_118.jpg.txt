DR. 22.3.2022 111

Tuan Yang di-Pertua, izinkan saya memberi sedikit penjelasan berkaitan
Yang Berhormat Tuaran sebagai akhir. Yang Berhormat Tuaran ialah berkaitan
pelaksanaan projek PR1MA di Menggatal, Sabah. Secara keseluruhan setakat 22
Mac 2022, Perbadanan PR1MA Malaysia mempunyai tiga projek sakit di negeri
Sabah dengan sejumlah unit 2,736 buah. Residen Ranggu 1,300 buah unit. Residen
Menggatal 816 buah unit. Residen Woodford Estate ...

Puan Isnaraissah Munirah binti Majilis @ Fakharudy [Kota Belud]: Tuan
Yang di-Pertua...

Dato’ Indera Mohd Shahar bin Abdullah: 620 buah unit.

Puan Isnaraissah Munirah binti Majilis @ Fakharudy [Kota Belud]: Kota
Belud.

Dato’ Indera Mohd Shahar bin Abdullah: Sekejap, saya habiskan dahulu.

Timbalan Yang di-Pertua [Dato’ Mohd Rashid Hasnon]: Ya, habiskan
dahulu, ya.

Dato’ Indera Mohd Shahar bin Abdullah: PR1MA sebagai satu agensi
Persekutuan telah diberikan kelonggaran untuk tidak memohon lesen pemaju APDL
di Sabah. Walau bagaimanapun, kelonggaran tersebut telah ditarik balik pada tahun
2019 dan PR1MA perlu memohon semula lesen pemaju tersebut. PR1MA kini telah
memohon APDL dan mendapat lesen pemajuan bagi projek di Residensi Ranggu
dan sedang dalam proses kelulusan dan permohonan bagi Residensi Woodford
Estate dan Residensi Menggatal.

PR1MA telah mengambil langkah proaktif untuk melaksanakan strategi
intervensi dan mediasi untuk menangani isu-isu yang dihadapi oleh kontraktor
PR1MA. PR1MA juga komited untuk meredakan keresahan pembeli kediaman
PR1MA yang terkesan akibat kelewatan projek-projek sakit ini. Sila. Yang Berhormat
Tuaran dan kemudian Yang Berhormat Kota Belud.

Datuk Seri Panglima Wilfred Madius Tangau [Tuaran]: Okey. Terima kasih
atas penjelasan tadi Yang Berhormat. Adakah Yang Berhormat sedar, adakah
kerajaan sedar bahawa begitu ramai mangsa daripada projek sakit ini? Apa yang
mereka tuntut sekarang ialah tangguhkan pembayaran pinjaman mereka di bank
sebab dalam perjanjian dahulu 90 peratus, apabila siap 90 peratus baru mula
potongan pembayaran ke bank. Sekarang tidak sampai pun 10 peratus tetapi
dipaksa juga membayar.

Tuntutan mereka ialah tangguhkan dahulu pembayaran sebab dalam
keadaan sekarang pemaju tidak ada lesen. Mereka rasa tertipu, dua kali tipu.
Sekarang ini mahu bayar selepas itu sekarang menunggu lagi kelulusan lesen

pemaju dan lesen pemaju bukan senang dapat sebab kelayakan pemaju ini yang
