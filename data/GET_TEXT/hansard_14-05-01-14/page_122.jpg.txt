DR. 22.3.2022 115

Baik, saya hendak menyentuh juga sekali lagi kerana tadi tidak diberikan
penjelasan dan saya kira mungkin selepas ini JPM akan boleh bagi penjelasan
kepada saya berkaitan dengan B.4 — Jabatan Perdana Menteri (Suruhanjaya Pilihan
Raya) berkaitan dengan peratus keluar mengundi. Tadi telah disebut bahawa
kerajaan melalui SPR akan membuat satu langkah dan tindakan ke arah untuk
memastikan supaya kesedaran pengundian itu akan meningkat dari semasa ke
semasa. Ini dapat kita lihat, kalau dilihat daripada pilihan raya Sarawak itu sendiri
yang dalam peruntukan ini. Peratus keluar mengundi ialah 60.67 percent berbanding
dengan 70.01 peratus tahun 2016, bermakna lari 10 peratus. Begitu juga dengan di
Melaka dan negeri Johor dan juga di Sabah.

Jadi saya hendak minta ialah supaya inilah yang saya sebutkan tadi supaya
kerajaan akan dapat bertegas untuk memastikan memberi ruang kepada SPR untuk
sampai tempoh pilihan raya akan datang ini iaitu pada penghujung penggal ini, untuk
memberikan tempoh supaya SPR dapat mempergiatkan aktiviti ke arah memberikan
kesedaran kepada pengundi-pengundi baharu. Satu, pengundi muda yang 18 tahun
ini. Kedua ialah pengundi yang dia pun tidak tahu kata dia itu dimasukkan menjadi
seorang pengundi. Ini bermakna dia tidak pernah mengundi dan dia sepatutnya
sudah boleh mengundi dalam beberapa kali pilihan raya tetapi dia sendiri pun tidak
pernah memberikan komitmen untuk dia mendaftar sebagai pengundi.

Oleh sebab pendaftaran automatik itu dibuat, maka kesedaran itu perlu
diberikan, didikan perlu dilakukan untuk memastikan supaya pengundi-pengundi
muda dan pengundi-pengundi yang telah pun didaftar secara automatik ini
mempunyai kesedaran. Jadi jangan dok fikir hendak buat pilihan raya. Ini masalah
yang saya sebutkan tadi. Kita hanya dok terfikir hendak buat pilihan raya, hendak
buat pilihan raya tetapi kesedaran untuk anak-anak muda, pengundi-pengundi
baharu mengambil bahagian ini kita tidak fikir. Jadi saya minta supaya SPR ini
diberikan masa, maknanya jangan ganggu tugas mereka dengan kerja pilihan raya.

Kalau ganggu mereka dengan kerja hendak buat pilihan raya segera, hendak
bubar segera, ini akan menggagalkan segala usaha yang sepatutnya dilakukan oleh
pihak kerajaan bagi memastikan supaya kesedaran yang tinggi. Semalam pun
Timbalan Yang di-Pertuan Agong dalam satu pelancaran bukunya pun menyentuh
tentang peri-pentingnya soal memberikan didikan yang lebih bukan sekadar bersifat
untuk keluar mengundi sahaja tetapi memahami soal politik, demokrasi pilihan raya
itu secara yang lebih menyeluruh yang perlu dilakukan oleh SPR itu sendiri dan juga
oleh semua pihak di dalam negara kita.

Keduanya, saya hendak dapatkan penjelasan daripada peruntukan berkaitan
dengan elaun bersara dan ganjaran ini. Untuk pesara ini, ada pesara baharu dan ada

pesara yang tidak dijangka, yang tidak dijangka maknanya pesara baharu ini pesara
