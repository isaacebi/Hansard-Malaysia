DR. 22.3.2022 4

Namun, saya bersetuju bahawa kita perlu revisit dasar-dasar terutama
pembahagian baja subsidi perlu juga diterap baja organik sebagai antara baja subsidi
oleh kerajaan. Baja organik ini. Jadi, itu akan melaksanakan dasar kehendak
kementerian untuk melihat penggunaan baja organik secara lebih meluas dalam
sektor agromakanan.

Antara punca kemerosotan hasil padi di Selangor musim lalu secara
umumnya kita katakan bahawa industri padi beras ini terdedah kepada pelbagai
faktor dan ancaman cuaca, perubahan cuaca, ancaman penyakit, ancaman banjir,
kemarau, dan pengurusan yang efisien. Itu antara merupakan faktor-faktor yang
akan menentukan hasil pengeluaran padi di ladang-ladang di negara kita termasuk
di Selangor.

Pada musim yang lalu, memang dicatatkan beberapa buah kawasan di
Selangor dijangkiti oleh penyakit. Antara penyakit iaitu ulat lipat daun, penyakit
hawar bulir bakteria, penyakit reput tangkai, bena perang, ulat pengorek batang dan
kesing. Ini merupakan penyakit yang didapati menyerang kawasan padi di Selangor,
Perak dan di beberapa buah kawasan yang lain.

Jadi, antara langkah yang telah diambil oleh kementerian adalah untuk
mengawal perebakan ataupun penularan penyakit ini ke kawasan yang lebih luas.
Langkah telah diambil dan tentu kesan daripada serangan penyakit yang berlaku di
Selangor dapat diminimumkan. Ini termasuk kerjasama antara kementerian dan juga
kerajaan negeri bagi membendung serangan penyakit yang berlaku.

Itu antara punca kemerosotan tetapi seperti saya katakan tadi, ada faktor-
faktor lain yang menyebabkan kemerosotan. Akan tetapi, hasil daripada Program
SMART SBB sepanjang tahun 2021, kita nampak bahawa dengan pengurusan yang
lebih baik, hasil padi boleh ditingkatkan. Terima kasih.

Tuan Yang di-Pertua: Terima kasih. Yang Berhormat Bayan Baru.

Tuan Sim Tze Tzin [Bayan Baru]: Terima kasih Tuan Yang di-Pertua, terima
kasih Yang Berhormat Menteri.

Saya ingin tanya Yang Berhormat Menteri bahawa SMART SBB. ini
sebenarnya pernah dilakukan dahulu dalam Kementerian Pertanian selama 10
musim. Apakah mekanisme yang berbeza berbanding usaha yang terdahulu?

Saya juga terima satu memorandum daripada Pertubuhan Persaudaraan
Pesawah Malaysia dari kawasan MADA dan mereka menuntut supaya kementerian
lebih menumpukan kepada kawasan sawah yang /ow-yield terutama di kawasan
Sabah dan Sarawak. Mereka minta supaya jangan masuk kepada MADA kerana
mereka memang sudah agak berjaya daripada segi yield dan sebagainya. Mereka
meminta supaya MAFI lebih tertumpu kepada kawasan yang /ow-yield. Apakah

pandangan daripada Yang Berhormat Menteri? Terima kasih.
