DR. 22.3.2022 57

Pada masa yang sama juga, saya minta KPKT di mana pembinaan rumah
PR1MA dan juga affordable homes ini di dalam kawasan-kawasan tertentu. Macam
kawasan saya, memang tidak ada satu-satu projek pun untuk pembinaan rumah
PR1MA ataupun affordable homes di sana. Saya minta mereka buat kajian sebab
kawasan itu satu kawasan yang luar bandar dan keperluannya ada dan bagi
perhatian untuk kawasan itu di mana pembinaan perumahan untuk penduduk di
dalam kawasan itu boleh dicapai dan ini satu yang kita nanti-nantikan dari KPKT di
dalam kawasan ini. So, dengan itu Tuan Yang di-Pertua, saya sokong perbelanjaan
pengurusan ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Langat. Seterusnya saya menjemput Yang Berhormat

Kubang Pasu, lima minit.

12.46 tgh.

Dato' Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Bismillahir Rahmanir Rahim. Assalamualaikum warahmatullahi
wabarakatuh dan salam sejahtera kerana dapat saya turut berbahas di dalam Rang
Undang-undang Perbekalan Tambahan 2021 ini yang dibentangkan pada hari ini.
Jadi sefaham saya, Rang Undang-undang Perbekalan Tambahan 2021 ini adalah
bukan bagi perkara yang akan dilaksanakan tetapi yang telah dilaksanakan pada
tahun 2021 yang mana sama ada peruntukan itu tidak diperuntukkan ataupun
diperuntukkan tetapi tidak cukup.

Jadi, yang saya hendak mohon Tuan Yang di-Pertua ialah supaya walaupun
ini dibenarkan dalam Perlembagaan untuk benda yang dilaksanakan pada tahun
sebelumnya dan kemudian dibawa ke dalam Dewan untuk mendapat kelulusan ini
tetapi saya mohon untuk pada masa depan supaya diberikan peluang bagi perkara-
perkara baharu. Kita faham bahawa sebahagiannya adalah perkara yang luar
jangka. Contohnya berlaku banjir besar yang menyebabkan perlu diberikan bantuan,
yang mana diperuntukkan itu tidak cukup. Okey, kita boleh tambah, laksanakan
kemudian kita datang ke Dewan ini untuk minta tambahan.

Akan tetapi ada perkara-perkara yang saya rasa perlu untuk dimaklumkan ke
dalam Dewan terlebih dahulu supaya mendapat pandangan daripada Ahli-ahli
Dewan semua sebelum kemudiannya ia dibentangkan di dalam Dewan pada tahun
berikutnya untuk mendapatkan kelulusan.

Saya hendak tekankan juga lagi di sini Tuan Yang di-Pertua ialah kerana
sebenarnya kita perlu kepada satu disiplin fiskal kerana ia adalah perkara yang
penting dan ia akan menyebabkan kita meletakkan prioriti perbelanjaan itu sama ada

bekalan ataupun ia dalam bentuk pembangunan. Seperti yang kita tahu walaupun
