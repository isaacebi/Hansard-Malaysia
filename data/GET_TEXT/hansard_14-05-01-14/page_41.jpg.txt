DR. 22.3.2022 34

Datuk Ignatius Dorell Leiking [Penampang]: Terima kasih Tuan Yang di-
Pertua, terima kasih Timbalan Menteri atas jawapan. Walaupun Indeks Harga
Pengguna ataupun Consumer Price Index (CPI) ini digunakan secara meluas di
seluruh dunia, kita tahu bahawa adanya kekurangan dan limitation. Sebagai contoh
adalah pada November 2021, Indeks Harga Pengguna bagi kumpulan makanan dan
minuman bukan alkohol meningkat pada kadar 1.9 persen, Disember 2021
meningkat 3.2 persen dan sekian. So, realiti bagi tempoh ini sehingga awal tahun ini,
rakyat Malaysia rata-ratanya mengadu bahawa kenaikan harga barangan runcit,
barangan keperluan dan barangan basah telah meningkat sekitar 30 peratus hingga
60 peratus.

So Tuan Yang di-Pertua, limitation dalam Consumer Price Index (CPI) dan
Indeks Harga Pengguna ini, sampling nya tidak perfect. Justeru, soalan tambahan
saya adalah, adakah kerajaan perlu mengubah kaedah pengumpulan data agar ia
lebih menyeluruh? Juga Tuan Yang di-Pertua, permit me for second question. Selain
daripada Indeks Harga Pengguna ataupun Consumer Price Index, adakah kerajaan
bercadang untuk mengguna pakai Indeks Perbelanjaan Penggunaan Peribadi
(Personal Consumption Expenditures Index) bagi memastikan pengumpulan data
dan laporan bagi mengukur turun naik harga barangan dan perkhidmatan lebih
tepat? Terima kasih.

Tuan Yang di-Pertua: Terima kasih.

Dato’ Eddin Syazlee bin Shith: Terima kasih kepada Yang Berhormat
Penampang atas soalan tambahan. Pertama tadi, lebih kepada cadangan. Saya
bersetuju pada dasarnya apa yang disebutkan oleh Yang Berhormat Penampang
tadi, sebagai contoh kenaikan harga barangan pada sekitar November. Tahun ini
sebanyak 30 peratus barangan-barangan yang disebutkan tadi seakan-akan berada
di luar daripada kadar inflasi yang telah ditunjukkan berdasarkan Consumer Price
Index, dengan izin.

Walau bagaimanapun, Yang Berhormat Penampang sendiri faham, saya
percaya faham bahawa unjuran ataupun kadar inflasi yang dikira itu bukan sahaja
mengikut barangan terpilih yang mungkin terlibat secara langsung akibat daripada
kesan kenaikan ekonomi global yang meningkat sebanyak 30 peratus. Akan tetapi
secara average mengikut barangan terpilih yang telah dikumpul, sampling yang telah
dikumpul itu, maka average nya saya melihat bahawa kadar inflasi yang ada adalah
sebanyak 2.3 peratus iaitu satu kadar yang masih terkawal. Itu bagi soalan yang
pertama.

Soalan yang kedua, cadangan Yang Berhormat Penampang untuk
menggunakan Personal Consumer Price Index ya. Betulkan saya kalau saya salah.

Itu adalah satu cadangan yang saya fikir perlu diteliti dan dikaji kesesuaiannya
