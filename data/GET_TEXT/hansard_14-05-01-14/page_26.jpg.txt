DR. 22.3.2022 19

juga kaedah bagi meningkatkan kecekapan dan juga ketelusan pentadbiran kerajaan
termasuklah dalam meningkatkan kewibawaan Suruhanjaya Pencegahan Rasuah
Malaysia (SPRM).

Kerajaan memperkenalkan pelbagai inisiatif bagi menambah baik fungsi
perundangan melibatkan bidang kuasa SPRM termasuk beberapa peruntukan
baharu di bawah Akta Suruhanjaya Pencegahan Rasuah Malaysia 2009, Akta 694.
SPRM melalui pelan NACP 2019-2023 juga menerajui 11 inisiatif serta menjadi
agensi sokongan bagi 22 inisiatif yang lain. Dalam pelan tersebut termasuklah inisiatif
untuk sama-sama memperkasakan SPRM.

Di dalam memperkukuhkan agensi penguat kuasa undang-undang, NACP
2019-2023 ini telah pun menggariskan inisiatif untuk memperkasakan SPRM
termasuklah khususnya dalam pelantikan ketua pesuruhjaya, peruntukan kewangan,
jawatankuasa pemantau, penubuhan suruhanjaya perkhidmatan dan juga tenaga
kerja. Terima kasih.

Tuan Yang di-Pertua: Silakan, Yang Berhormat Pulai.

Datuk Seri Haji Salahuddin bin Ayub [Pulai]: Tuan Yang di-Pertua. Saya
tidak ada masalah tentang NACP dan apa pun langkah-langkah kerajaan untuk
memerangi isu rasuah ini. Cuma baru-baru ini kita dikejutkan dengan isu Ketua
Pesuruhjaya SPRM. Ini bukan isu peribadi tetapi isu jawatan itu. Saya ingin
mendengar apakah langkah-langkah yang diambil secara proaktif oleh pihak
kerajaan terhadap laporan itu?

Tuan Yang di-Pertua, dalam select committee yang ditubuhkan oleh
Parlimen, Tuan Yang di-Pertua ada menyebut dan memberikan pandangan supaya
select committee itu di antaranya boleh memanggil Menteri ataupun penjawat awam
yang kita rasakan perlu tetapi memerlukan kepada pindaan kepada peraturan
mesyuarat. Di Amerika Syarikat dan negara maju yang lain ada satu kaedah yang
dinamakan impeachment. Presiden Amerika pernah dipanggil before this committee
atas kesalahan yang dianggap memalukan negara.

#1100

So, soalan saya adakah pihak JPM bersedia untuk mewujudkan badan
seperti ini yang lebih bersifat proaktif kerana apabila kesalahan itu walaupun belum
disabitkan, melibatkan penjawat awam seperti ketua pesuruhjaya seperti IGP, ia
perlu kepada suatu badan yang berautoriti dan mempunyai kuasa di bawah Parlimen
untuk kita panggil mereka ini sebab itu penting untuk kerajaan membuat inisiatif
melalui Speaker yang boleh kita pinda beberapa peraturan mesyuarat untuk
memperkasa select committee yang ditubuhkan. Saya difahamkan Dewan Negara
telah ada select committee tetapi Dewan Rakyat masih belum ada lagi select

committee on integrity. Terima kasih.
