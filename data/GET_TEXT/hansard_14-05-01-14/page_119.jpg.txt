DR. 22.3.2022 112

dahulunya dijanjikan tidak perlu lesen pemaju. Bagaimanakah kerajaan boleh
mengecualikan lesen pemaju? Ini tidak masuk akal. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Tuaran.

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri. Saya tunggu jawapan untuk PRK DUN Bugaya, tiada
pun.

Timbalan Yang di-Pertua [Dato’ Mohd Rashid Hasnon]: Ya. Sila jawab
dan boleh rumuskan. Mana yang tidak sempat boleh buat jawapan bertulis Yang
Berhormat Timbalan Menteri. Sila jawab.

Tuan Noor Amin bin Ahmad [Kangar]: Tambah lima minitlah.

Timbalan Yang di-Pertua [Dato’ Mohd Rashid Hasnon]: Sudah tambah
sudah tadi.

Dato’ Indera Mohd Shahar bin Abdullah: Yang Berhormat Tuaran, saya
kira perkara ini saya akan ambil sebagai satu perkara yang amat penting bagi
memastikan masalah rakyat dapat dilihat. Saya bagi komitmen kepada Yang
Berhormat supaya satu perbincangan di antara Yang Berhormat, PR1MA dan
Kementerian Kewangan akan dilaksanakan seberapa segera yang mungkin. Saya
juga akan terlibat dalam perbincangan tersebut. Ini komitmen daripada saya dan
Kementerian Kewangan. Berkaitan dengan PRN Bugaya...

Datuk Seri Panglima Wilfred Madius Tangau [Tuaran]: Terima kasih Yang
Berhormat.

Puan Isnaraissah Munirah binti Majilis @ Fakharudy [Kota Belud]: PRK.

Dato’ Indera Mohd Shahar bin Abdullah: PRK Bugaya. Perkara ini Yang
Berhormat saya minta maaf kerana saya tidak dapat memberi jawapan pada ketika
ini dan saya minta kementerian yang terbabit agar memberikan jawapan secara
bertulis kepada Yang Berhormat.

Timbalan Yang di-Pertua [Dato’ Mohd Rashid Hasnon]: Bertulis.

Dato’ Indera Mohd Shahar bin Abdullah: Tuan Yang di-Pertua, sebelum
saya mengakhiri penggulungan ini, sukacita sekali lagi saya memaklumkan di Dewan
yang mulia ini, kerajaan pertama kalinya di bawah kepimpinan Yang Amat Berhormat
Perdana Menteri telah menubuhkan sebuah Jawatankuasa Pemantau Bajet 2022
bertujuan memantau pelaksanaan setiap inisiatif yang telah diumumkan. Ini
menunjukkan bahawa betapa seriusnya kerajaan dalam memastikan setiap inisiatif
yang diumumkan benar-benar memberi impak kepada rakyat.

Yang Amat Berhormat Perdana Menteri telah mengarahkan Kementerian
Kewangan untuk mengadakan mesyuarat secara berkala dan perkara ini telah kita

laksanakan mesyuarat kali pertama tempoh hari dan kita akan lakukan secara
