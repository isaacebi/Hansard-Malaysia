DR. 22.3.2022 65

Akhir, perkhidmatan ambulans di sekitar daerah Johor Bahru pun tidak
memuaskan. Saya minta peruntukan tambahan diberi untuk menambah kenderaan
ambulans supaya perkhidmatan ambulans dapat ditingkatkan supaya berlaku
kecemasan, anggota paramedik boleh sampai ke tempat kecemasan dalam lima
minit yang dijanjikan.

Akhir sekali, saya difahamkan St. John Ambulance ada banyak kenderaan
ambulans yang dilengkapkan dengan banyak peralatan-peralatan yang lebih
canggih, tetapi mereka tidak boleh memberi perkhidmatan mereka bagi membantu
hospital kerajaan yang kurang kenderaan ambulans oleh sebab mereka tiada
anggota paramedik. Saya memohon kepada kerajaan untuk melatih sukarelawan-
sukarelawan St. John Ambulance supaya mereka dapat diiktiraf sebagai anggota
paramedik. Jadi, ini akan membantu meringankan ambulan-ambulan di hospital.

Jadi, ini adalah permohonan saya dan saya berharap kerajaan boleh bagi
peruntukan tambahan selain daripada tambahan yang dipohon yang saya akan
sokong. Terima kasih.

Tuan Yang di-Pertua: Terima kasih. Seterusnya saya mempersilakan Yang

Berhormat Simpang Renggam. Silakan Yang Berhormat.

2.48 ptg.

Dr. Maszlee bin Malik [Simpang Renggam]: Bismillahi Rahmani Rahim.
Terima kasih Tuan Yang di-Pertua. Kalau kita lihat dalam perbelanjaan tambahan ini
ada menyebut beberapa kementerian, saya hanya akan menumpukan kepada
beberapa kementerian yang khusus.

Pertamanya, berkaitan dengan Kementerian Kesihatan Malaysia. Kita tahu
bahawa pada sesi yang lepas, Menteri Kesihatan telah bentangkan pindaan Akta
342 dan kemudian dijangkakan akan dibentangkan pada sesi kali ini. Akan tetapi,
Naib Presiden UMNO yang juga merupakan Perdana Menteri Malaysia telah berucap
pada Perhimpunan Agung UMNO bahawa ia tidak akan diteruskan.

Saya secara peribadi dan juga rakan-rakan pembangkang memang sedari
awal menentang dan tidak menyokong pindaan Akta 342 ini. Namun, ucapan Naib
Presiden UMNO merangkap Perdana Menteri di Perhimpunan Agung UMNO tidak
cukup. Jikalau benar pindaan akta ini tidak akan diteruskan, ia perlu dibentangkan di
Dewan ini. Sekali lagi saya ingin menekankan saya, Simpang Renggam dan juga
rakan-rakan pembangkang memang tidak bersetuju dan menentang pindaan Akta
342 ini.

Kedua, berkaitan dengan Kementerian Kesihatan Malaysia. Saya ingin
menarik perhatian kementerian terhadap klinik kesihatan yang berada di Pekan

Layang-layang dan juga Pekan Renggam yang agak kurang mesra OKU. Jadi kita
