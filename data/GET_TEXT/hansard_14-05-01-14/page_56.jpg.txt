DR. 22.3.2022 49

antara Rusia dan Ukraine sekarang ini yang berlaku dalam kerajaan. Kita tidak tahu
kita hendak panggil kerajaan apa, PN, BN, kerajaan...

Seorang Ahli: Rojak, rojak.

Tuan Mohamad bin Sabu [Kota Raja]: ...Punah, rojak.

Tuan Ahmad Fahmi bin Mohamed Fadzil [Lembah Pantai]: Kerajaan
perang.

Tuan Mohamad bin Sabu [Kota Raja]: ... Yang sedang berlaku sekarang ini.
Perkara ini penting Tuan Yang di-Pertua. Ini masalah lanjutan kepada investors,
kepada luar negara, kepada penghormatan Malaysia pernah peroleh sama ada di
OIC atau di persidangan Bangsa-bangsa Bersatu atau di persidangan ASEAN,
Malaysia dihormati. Sekarang Presiden Indonesia boleh perli main-main Malaysia
dan juga bila hendak dihantar duta kita, tidak diterima oleh sebuah negara. Ertinya
kerajaan ini berada dalam keadaan yang paling kelam kabut yang tidak dihormati. Ini
yang perlu dipulihkan segera untuk kita hadapi, membela generasi kita pada masa
yang akan datang.

Kita tidak mahu kita disenaraikan setaraf dengan negara-negara lain di
ASEAN yang dahulu jauh terkebelakang seperti Laos dan Kampuchea kerana
negara seperti Indonesia, Singapura, Vietnam sekarang memacu jauh ke hadapan.
Di antaranya yang berlaku begini, kestabilan politik dan rasuah yang meningkat. Ini
perkara yang cukup berat. Corruption Perceptions Index tahun 2018, kita berada di
tempat 61. Tahun 2019 di bawah Pakatan Harapan nombor 51, sekarang kembali
kepada tempat nombor 62. Kenapa korup tinggi? Hendak jaga ini, hendak jaga
kumpulan ini, hendak jaga parti ini, hendak bagi jawatan ini, akhirnya rasuah
meningkat. Lihat pilihan raya sahaja yang dilakukan di tiga buah negeri sudah
ratusan juta wang negara kita hilang, sedangkan pilihan raya itu tidak perlu kalau
politik stabil. Tunggulah lima tahun ataupun ada satu perkara yang tidak dapat
dielakkan. Tiga pilihan raya ini sudah memakan belanja yang begitu banyak.

Oleh sebab itu kita linat corruption index semakin meningkat...

Timbalan Yang di-Pertua [Dato’ Mohd Rashid Hasnon]: Minta rumuskan.

Tuan Mohamad bin Sabu [Kota Raja]: ..parliamentary democracy tidak
stabil, maka kita harap pinda segera Akta Anti-Lompat Parti. Ini amaran terakhir
daripada kami.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Raja. Seterusnya saya menjemput Yang Berhormat Pontian,

lima minit.
