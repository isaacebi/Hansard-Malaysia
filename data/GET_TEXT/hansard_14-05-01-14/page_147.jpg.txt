DR. 22.3.2022 140

system. Ini adalah peringkat pertama. Kalau ia berjaya, kita akan pergi ke state
ataupun negeri yang lain.

Daripada segi human resource, kita pun difahamkan kerajaan amat prihatin
dan baru-baru ini kita telah mendengar dalam Dewan ini, berpuluh-puluh ribu
perjawatan baharu telah pun diluluskan untuk pegawai-pegawai perubatan, farmasi
dan pergigian.

Juga, lebihan dari itu, dalam jangka masa yang panjang, saya ingat kita pun
mendengar Yang Berhormat Menteri telah pun menjawab dalam Dewan ini di mana
Kementerian Kesihatan akan mengadakan satu white paper, kertas putih untuk
Kementerian Kesihatan dalam jangka masa yang panjang untuk memenuhi
kehendak rakyat dan juga negara. Terima kasih.

Tuan Pengerusi [Dato’ Ramli bin Dato’ Mohd Nor]: Terima kasih Yang
Berhormat Timbalan Menteri.

Masalahnya ialah bahawa perbelanjaan di bawah Kepala P.42 Anggaran
Perbelanjaan Pembangunan Tambahan Pertama 2021 hendaklah diluluskan.

[Masalah dikemuka bagi diputuskan, dan disetujukan]

[Kepala P.42 jadi sebahagian daripada Anggaran  Perbelanjaan
Pembangunan Tambahan Pertama 2021]

Kepala P.43 [Anggaran Pembangunan (Tamb.) (Bil.1) 2021]

Tuan Pengerusi [Dato’ Ramli bin Dato’ Mohd Nor]: Kepala Pembangunan
P.43 di bawah Kementerian Perumahan dan Kerajaan Tempatan terbuka untuk

dibahas. Dipersilakan jika ada, Yang Berhormat. Silakan.

6.24 ptg.

Datin Paduka Dr. Tan Yee Kew [Wangsa Maju]: Tuan Pengerusi, saya
ingin merujuk kepada P.43 Butiran 00500 — Pengurusan Sisa Pepejal yang
melibatkan perbelanjaan tambahan sebanyak RM812,405,000.

Kami mengakui peranan penting pengurusan sistem pepejal yang semakin
meningkat dalam menjaga kebersihan persekitaran kita dan mungkin ada keperluan
untuk perbelanjaan tambahan. Walau bagaimanapun, saya minta Yang Berhormat
Menteri memberitahu Dewan tentang tujuan dan bukti-bukti perbelanjaan tambahan
tersebut, sebab ini melibatkan satu anggaran yang agak besar.

Saya juga ingin menegaskan bahawa SWCorp yang bertanggungjawab
dalam pengurusan sisa pepejal negara ini mestilah memenuhi harapan atau
expectation rakyat. Terdapat beberapa aspek dalam pengurusan sisa yang saya fikir

masih banyak ruang untuk penambahbaikan.
