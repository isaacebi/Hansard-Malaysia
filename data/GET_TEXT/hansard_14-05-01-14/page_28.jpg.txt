DR. 22.3.2022 21

berapa jelas Yang Berhormat, boleh Yang Berhormat sebutkan semula? Terima
kasih. Yang awal, awal, NFA itu.

Tuan Steven Choong Shiau Yoon [Tebrau]: Sorry, kerana saya
difahamkan banyak kes berprofil tinggi ini tidak dibawa ke mahkamah oleh sebab
tiada money trail, diklasifikasikan sebagai NFA. Jadi soalan saya adakah kerajaan
sudi meminda akta-akta yang sedia ada bahawa pendakwaan boleh dibuat dengan
circumstantial evidence sahaja. Terima kasih.

Datuk Wira Hajah Mas Ermieyati binti Samsudin: Okey, terima kasih Yang
Berhormat. Untuk makluman Yang Berhormat, pihak SPRM tidak pernah
membezakan antara satu dengan pihak dengan satu pihak yang lain dan juga tidak
ada isu double standard ataupun perkara-perkara yang boleh melibatkan
pendakwaan ataupun tiada pendakwaan dan sebagainya. Setiap pendakwaan yang
dibuat adalah berdasarkan keterangan yang kukuh dan juga bukti yang mencukupi.

Saya juga melihat bahawa dengan apa cadangan Yang Berhormat
cadangkan itu sebenarnya ada di bawah kita punya NACP daripada semasa ke
semasa iaitu Pelan Antirasuah Nasional daripada semasa ke semasa melihat
tentang perundangan ataupun peraturan yang ada untuk daripada segi pendakwaan
dan juga pembuktian. Terima kasih.

Dato’ Haji Che Abdullah bin Mat Nawi [Tumpat]: [Bangun]

Tuan Haji Ahmad bin Hassan [Papar]: Papar.

Tuan Yang di-Pertua: Yang Berhormat Papar silakan. Ringkas ya.

Tuan Haji Ahmad bin Hassan [Papar]: Terima kasih Tuan Yang di-Pertua.
Baru-baru ini di Sabah bekas Timbalan Pengarah Jabatan Negeri Air Sabah
dibebaskan daripada 146 tuduhan rasuah. Soalan saya, ke manakah dan siapakah
tuan punya wang yang banyak didapati di dalam pejabat Jabatan Air Negeri Sabah
oleh SPRM ini dan siapakah yang menyimpan duit ini sekarang? Terima kasih.

Datuk Wira Hajah Mas Ermieyati binti Samsudin: Terima kasih Yang
Berhormat. Yang Berhormat punya soalan agak spesifik tentang isu kes rasuah
Jabatan Air Negeri Sabah. Jadi untuk makluman Yang Berhormat, bagi kes Jabatan
Air Negeri Sabah, SPRM telah pun menuduh empat orang individu iaitu Awang Mohd
Tahir Awang Mohd Talib bekas Pengarah Jabatan Air Negeri Sabah, isterinya
Fauziah Piut, Lim Lam Beng bekas Timbalan Pengarah JANS dan Teo Chee Kong,
bekas Timbalan Pengarah JANS dan sambungan perbicaraan bagi kes rasuah ini
dijangkakan pada 11 hingga 14 April 2022 dan 25 hingga 27 April 2022, 17 hingga
19 Mei 2022, 13 hingga 15 Jun 2022 di Mahkamah Sesyen Kota Kinabalu, Sabah.
Sekiranya jawapan itu tidak mencukupi, saya mohon untuk menjawab secara
bertulis. Terima kasih.

Dato’ Haji Che Abdullah bin Mat Nawi [Tumpat]: Tuan Yang di-Pertua.
