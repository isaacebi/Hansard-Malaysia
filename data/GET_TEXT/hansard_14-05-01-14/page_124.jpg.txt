DR. 22.3.2022 117

Akhir sekali Tuan Pengerusi ialah berkaitan dengan kesedaran pemahaman
di kalangan perkhidmatan awam ini tentang peruntukan ex-gratia. Saya fikir ramai
kakitangan kerajaan ini tidak tahu kata ada peruntukan ex-gratia ini, ganjaran bila
berlaku sesuatu keadaan kemalangan kepada mereka yang perlu mereka dapat.
Oleh sebab itu saya hendak dapatkan penjelasan. Apakah penjelasan ini telah pun
diberikan, maklumat ini telah diberikan kepada pegawai-pegawai dan kakitangan
awam?

Baru-baru ini, a/hamdulillah saya ucapkan terima kasih kepada kerajaan yang
telah pun memberikan ex-gratia kepada arwah anggota bomba kita Adib yang telah
pun mati dalam satu insiden dengan mendapat jumlah RM1.5 juta. Jadi saya hendak
dapatkan penjelasan, berapa pula yang diberikan kepada anggota-anggota bomba
yang lain? Ada enam orang yang juga mati lemas dalam kejadian yang lain. Jadi
mereka ini sepatutnya juga diberikan ex-gratia dan saya perlu tahu bahawa berapa
banyak peruntukan ex-gratia yang telah pun diberikan kepada anggota-anggota
bomba yang lain. Terima kasih.

Tuan Pengerusi [Dato' Ramli bin Dato" Mohd Nor]: Terima kasih Yang

Berhormat Pokok Sena. Jika tiada, Yang Berhormat Menteri sila menjawab.

5.18 ptg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Okey terima kasih
Tuan Pengerusi bagi untuk menjawab di bawah perkara yang berhubung dengan
Jabatan Perdana Menteri (Parlimen dan Undang-undang). Saya ucapkan ribuan
terima kasih kepada semua Ahli Yang Berhormat yang telah mengambil bahagian
dalam sesi perbahasan Rang Undang-undang Perbekalan Tambahan (2021) 2022
yang melibatkan Suruhanjaya Pilihan Raya.

Segala cadangan dan juga pandangan Ahli-ahli Yang Berhormat wajar
dihargai dan akan diberikan perhatian sewajarnya. Terdapat beberapa persoalan
yang berkaitan dengan Rang Undang-undang Perbekalan Tambahan (2021) 2022
dibangkitkan pada petang ini.

Tuan Pengerusi, Ahli Yang Berhormat daripada Hang Tuah Jaya dan juga
Yang Berhormat Rasah telah pun meminta perbelanjaan PRU DUN Melaka dan juga
PRU Dewan Undangan Negeri Johor. Untuk makluman Yang Berhormat, kos bagi
pelaksanaan PRU DUN adalah seperti berikut yang mana PRU Dewan Undangan
Negeri Melaka yang Ke-15 adalah sebanyak RM45 juta dan bagi PRU Dewan
Undangan Negeri Johor adalah sebanyak RM96 juta. Keseluruhan kos tersebut
adalah merangkumi perolehan, pembelian dan juga sewaan peralatan pilihan raya,

kenderaan, pembangunan ICT, logistik, elaun petugas dan keperluan-keperluan lain
