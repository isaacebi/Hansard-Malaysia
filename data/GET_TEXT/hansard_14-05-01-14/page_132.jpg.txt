DR. 22.3.2022 125

Tuan Pengerusi (Dato’ Ramli bin Dato’ Mohd Nor): Kepala Pembangunan
P.21 di bawah Kementerian Pertanian dan Industri Makanan. Oleh sebab P.21 hanya
token sahaja, P.21 tidak perlu dibahas.

Masalahnya ialah bahawa perbelanjaan di bawah Kepala P.21 Anggaran
Perbelanjaan Pembangunan Tambahan Pertama 2021 hendaklah diluluskan.

[Masalah dikemuka bagi diputuskan, dan disetujukan]

[Kepala P.21 jadi sebahagian daripada Anggaran  Perbelanjaan
Pembangunan Tambahan Pertama 2021]

Kepala P.22 [Anggaran Pembangunan (Tamb.) (Bil.1) 2021] —

Tuan Pengerusi (Dato’ Ramli bin Dato’ Mohd Nor): Kepala Pembangunan
P.22 di bawah Kementerian Pertanian dan Industri Makanan. Oleh sebab P.22 hanya
token sahaja, P.22 tidak perlu dibahas.

Masalahnya ialah bahawa perbelanjaan di bawah Kepala P.22 Anggaran
Perbelanjaan Pembangunan Tambahan Pertama 2021 hendaklah diluluskan.

[Masalah dikemuka bagi diputuskan, dan disetujukan]

[Kepala P.22 jadi sebahagian daripada Anggaran  Perbelanjaan
Pembangunan Tambahan Pertama 2021]

Kepala B.25 [Jadual] —
Tuan Pengerusi [Dato’ Ramli bin Dato’ Mohd Nor]: Kepala Bekalan B.25
di bawah Kementerian Perdagangan Dalam Negeri dan Hal Ehwal Pengguna

terbuka untuk dibahas. Silakan.

5.36 ptg.

Dato’ Mahfuz bin Haji Omar [Pokok Sena]: Baik, terima kasih Tuan
Pengerusi. Tahniah Yang Berhormat Menteri yang ada di sini, sahabat lama saya.
Saya hendak dapatkan penjelasan. Pertama sekali Yang Berhormat Menteri
seharusnya juga memberikan jawapan terhadap apa yang telah pun dibangkitkan
oleh Yang Berhormat Kulim-Bandar Baharu tadi. Itu sangat penting untuk
diperjelaskan tentang adakah subsidi harga minyak masak untuk botol lima kilogram
ini akan diteruskan selepas daripada tamat tempoh pada Mac ini sepertimana yang
telah pun disebut oleh Yang Berhormat Kulim-Bandar Baharu tadi.

Keduanya, apakah dengan peruntukan ini kerajaan akan dapat
menambahkan lagi jumlah subsidi minyak masak untuk paket ini knususnya bagi

memastikan jaminan bekalan itu akan mencukupi pada Ramadhan yang akan
