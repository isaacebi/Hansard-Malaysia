DR. 22.3.2022 122

Dato’ Mahfuz bin Haji Omar [Pokok Sena]: /Bercakap tanpa menggunakan
pembesar suara]

Datuk Mastura binti Tan Sri Dato’ Mohd Yazid: Sama-sama. Bagi
menentukan pesara dikategorikan sebagai miskin tegar, adalah perlu mengambil kira
tempoh perkhidmatan pegawai selama 25 tahun untuk melayakkan pesara
menerima kadar pencen terendah sebanyak RM1,000. Sebanyak 9.85 peratus
daripada 886,458 pesara adalah dikategorikan sebagai miskin tegar iaitu sebanyak
87,370 orang pesara. Itu jawapan...

Dato’ Mahfuz bin Haji Omar [Pokok Sena]: 87,000 orang pesara miskin
tegar?

Datuk Mastura binti Tan Sri Dato’ Mohd Yazid: Di sini dikategorikan
sebagai miskin tegar iaitu 87,000.

Dato’ Mahfuz bin Haji Omar [Pokok Sena]: Ini bermakna bahawa ini yang
telah pun bersara, belum lagi yang akan masuk ke dalam persaraan yang juga akan
dimasukkan dalam kategori ini. Jadi, ini yang saya tekankan tadi, Tuan Pengerusi,
bahawa kita perlu kepada membuat satu semakan semula untuk memastikan supaya
mereka ini apabila pencen tidak jatuh dalam miskin tegar. Itu semakan tangga gaji.
Ini sangat penting. Oleh sebab itu Perdana Menteri mengatakan bahawa kalau bagi
KWSP ini, sudah tidak ada duit simpanan RM10,000.

Tuan Pengerusi [Dato' Ramli bin Dato' Mohd Nor]: Yang Berhormat
Timbalan Menteri telah menjawab.

Dato’ Mahfuz bin Haji Omar [Pokok Sena]: Ya, ya.

Tuan Pengerusi [Dato' Ramli bin Dato’ Mohd Nor]: Jadi, kalau ada apa-
apa poin yang...

Tuan Karupaiya a/l Mutusami [Padang Serai]: Yang Berhormat Menteri,
tambah sikit.

Tuan Pengerusi [Dato' Ramli bin Dato’ Mohd Nor]: Yang Berhormat
Menteri akan jawab bertulis. Terima kasih Yang Berhormat.

Datuk Mastura binti Tan Sri Dato’ Mohd Yazid: Ya. Yang Berhormat,
memang perjuangan untuk menghapuskan hal kemiskinan di negara ini sangat dekat
dengan Yang Amat Berhormat Perdana Menteri. Insya-Allah, kita akan lihat perkara
ini semula. Terima kasih.

Tuan Karupaiya a/l Mutusami [Padang Serai]: Yang Berhormat Menteri,
sikit.

Dato’ Mahfuz bin Haji Omar [Pokok Sena]: Terima kasih.

Tuan Karupaiya a/l Mutusami [Padang Serai]: Okey, terima kasih Tuan

Pengerusi. Terima kasih Yang Berhormat Timbalan Menteri...
