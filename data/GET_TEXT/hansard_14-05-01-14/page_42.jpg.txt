DR. 22.3.2022 35

memandangkan Consumer Price Index ataupun IHP ini adalah cara yang standard
yang lazim digunakan oleh kebanyakan negara-negara di dunia. Itu adalah paling
hampir tepat.

Ini disebabkan, kalau kita lihat cara kita membuat penilaian ataupun kajian
ataupun ukuran kepada kadar inflasi itu, berdasarkan kepada 28,000 premis yang
melibatkan 1,100 orang kakitangan yang terlibat untuk membuat survei berdasarkan
jenis-jenis barangan dan juga mengikut method sama ada barang itu tahan lama
ataupun tidak tahan lama. Jadi, kalau kita hendak menetapkan sama ada satu
approach itu sangat sesuai ataupun yang paling tepat, maka kita akan juga dapat
kelemahan-kelemahan lain dalam pendekatan-pendekatan yang berbeza selain
daripada penggunaan IHP ini.

Datuk Zakaria bin Mohd. Edris @ Tubau [Libaran]: Tuan Yang di-Pertua,
Libaran.

Tuan Yang di-Pertua: Sebelah sini. Ya, Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan
Yang di-Pertua. Difahamkan sejak Disember 2021, ketika menyelusuri semua akaun
media sosial, apa sahaja posting yang dibuat, pasti akan berkait dengan harga
barang seperti ayam, telur, minyak dan sebagainya. Hakikatnya, isu harga barang
saling berkait rapat soal bekalan, soal pengangkutan, soal sewa, soal mata wang
dan gaji dan selainnya.

Justeru, apakah pendekatan secara holistik yang diambil oleh kerajaan untuk
menyelesaikan isu harga barang dan kos sara hidup rakyat secara tuntas daripada
segi sekuriti makanan, kuasa beli pendapatan serta nilai mata wang negara? Terima
kasih, Tuan Yang di-Pertua.

Tuan Yang di-Pertua: Terima kasih.

Dato’ Eddin Syazlee bin Shith: Terima kasih kepada Yang Berhormat.
Dengan izin Tuan Yang di-Pertua. Betul, secara faktanya kenaikan harga barang itu
sangat membimbangkan dan peratusan kenaikan juga adalah tinggi. Walau
bagaimanapun, kita perlu mempertimbangkan bahawa barangan yang diukur, IHP
yang diukur pada jenis barangan yang ada dalam pasaran ini bukan setakat
beberapa barang yang mempunyai kesan akibat daripada masalah ekonomi global.

Kita ada 552 jenis barang yang diukur secara average untuk mendapatkan
IHP ini. Jadi kadang-kadang ada barang-barangan yang tertentu, kelas-kelas
barang-barang tertentu, yang naik secara mendadak. Akan tetapi ini diimbangi oleh
banyak faktor, banyak perkara termasuklah subsidi yang diberikan oleh kerajaan.
Contohnya subsidi kepada RONQ5 yang telah berjaya mengekalkan harga minyak
pada nilai RM2.05. Jadi itu juga adalah satu imbangan yang telah menyebabkan
