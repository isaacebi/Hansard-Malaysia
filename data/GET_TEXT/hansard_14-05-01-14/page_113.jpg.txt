DR. 22.3.2022 106

inilah yang sebenarnya dikehendaki khasnya oleh pakar-pakar ekonomi yang telah
meneliti perkara ini. Saya kira waktunya sudah sampai untuk kita melakukan
penggubalan dan pencerakinan satu kaedah yang telah pun disebutkan oleh sahabat
saya daripada sebelah sini tadi, Datuk Seri Saifudin Nasution yang telah
membangkitkan bagaimana...

Timbalan Yang di-Pertua [Dato' Mohd Rashid Hasnon]: Yang Berhormat
Kulim Bandar Baharu.

Datuk Seri Dr. Haji Dzulkefly bin Ahmad [Kuala Selangor]: Ahli Parlimen...

Datuk Dr. Hasan bin Bahrom [Tampin]: Kulim Bandar Baharu.

Timbalan Yang di-Pertua [Dato' Mohd Rashid Hasnon]: Yang Berhormat
Kulim Bandar Baharu.

Datuk Seri Dr. Haji Dzulkefly bin Ahmad [Kuala Selangor]: Yang
Berhormat Kulim Bandar Baharu, maaf, maaf. Yang Berhormat Kulim Bandar Baharu
yang telah menyebutkan tentang mekanisme yang telah dianjurkan oleh Pakatan
Harapan yang tidak sempat untuk kita laksanakan. Saya rasa sudah sampai
masanya satu lebih progresif yang dapat memberikan keadilan untuk semua. Terima
kasih Tuan Yang di-Pertua.

1650

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kuala Selangor.

Tuan Cha Kee Chin [Rasah]: Tuan Yang di-Pertua, Yang Berhormat
Timbalan Menteri. Saya meneliti jawapan daripada Yang Berhormat Timbalan
Menteri tadi. Saya ucapkan terima kasih atas penjelasan yang diberikan.

Cuma saya rasa daripada segi, kita kena beri penjelasan secara kuantitatif.
Tadi Yang Berhormat Timbalan Menteri ada menyebut bahawa jumlah subsidi untuk
produk petroleum, habis 10 kali berbanding dengan sebelum itu, sebelum harga
minyak dunia melonjak. Okey fair. Saya rasa itu fakta. Kita kena mengakui itu hakikat.

Cuma daripada segi income kita sebab kita pun pengeluar dan pengeksport
minyak. Berapa ia punya ini, imbangannya macam mana? Sama ada income kita
boleh cover atau tidak dengan lonjakan harga minyak ini, untuk cover semua subsidi
yang kita berikan. Mohon penjelasan lanjutan daripada Yang Berhormat Timbalan
Menteri. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Rasah. Sila Yang Berhormat Menteri.

Dato’ Indera Mohd Shahar bin Abdullah: Terima kasih Yang Berhormat
Kuala Selangor dan Yang Berhormat Rasah. Saya jawab Yang Berhormat Kuala

Selangor dahulu kemudian saya pergi kepada Yang Berhormat Rasah.
