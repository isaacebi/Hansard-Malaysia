DR. 22.3.2022 138

Untuk makluman Ahli-ahli Yang Berhormat, Kementerian Kewangan (MOF)
menerusi surat bertarikh 9 Ogos 2021 telah memberi kelulusan kepada Kementerian
Kesihatan untuk berbelanja melebihi peruntukan sebanyak RM4.38 bilion bagi
membiayai bayaran komitmen pengelasan semula perbelanjaan mengurus kepada
perbelanjaan pembangunan ataupun operating expenses kepada development
expeses untuk tahun 2021.

Pengelasan semula berkenaan ini melibatkan tiga projek. Satu adalah
perkhidmatan sokongan hospital sebanyak RM98.3 juta, untuk bekalan perubatan
fasiliti kesihatan RM2.86 bilion — ini di luar kontrak dan untuk konsesi adalah RM1.42
bilion. Pengelasan peruntukan mengurus ini kepada peruntukan pembangunan ini
perlu dilaksanakan bagi memastikan kesinambungan perkhidmatan kesihatan
khususnya bagi memastikan bekalan perubatan pada semua fasiliti kesihatan tidak
tergendala walaupun dalam pandemik COVID-19.

Untuk makluman Ahli Yang Berhormat, Kementerian Kewangan menerusi
surat pada 25 Januari 2022 kepada Kementerian Kesihatan telah melaksanakan
pelarasan semula akaun awam. Hasil pelarasan tersebut Kementerian Kesihatan
telah dikenal pasti membelanjakan lebih peruntukan pembangunan sebanyak
RM3.87 bilion berbanding kelulusan asal.

Perbelanjaan ini adalah bagi seperti yang saya sebut tadi dan
kebanyakannya adalah bagi peralatan dan kenderaan iaitu bekalan kesihatan fasiliti
kesihatan seperti ubat-ubat, reagent, vaksin, consumable dan sebagainya untuk
yang bukan under konsesi. Di bawah konsesi terutamanya Pharmaniaga adalah
sama juga untuk membeli ubat dan sebagainya.

Kalau kita melihat yang sebenarnya, peruntukan ini adalah dipindahkan
daripada operating expenses kepada development expenses. Actually, sebenarnya
di dalam in reality, dalam mata wang adalah tidak ada yang lebih daripada siling
untuk Kementerian Kesihatan. la cuma dipindahkan daripada operating expenses
kepada development expenditure. Jadi kalau mengikut kelulusan, kita tidak
membelanjakan dengan penuh sebab kalau kita melihat tadi, yang diluluskan adalah
RM4.3 bilion. Kita cuma membelanja RM3.87 bilion tetapi dalam accounting, the
board change so kita tukarlah subhead. Okey?

Saya ingin pergi kepada persoalan yang telah ditanya oleh Yang Berhormat
Kuala Selangor. Tadi semasa perbahasan peringkat dasar, beliau telah pun
menyebut lebih kurang persoalan yang sama dan saya ingin mengatakan kita amat
berterima kasihlah kepada cadangan-cadangan Yang Berhormat Kuala Selangor
seperti yang telah disebutkan tadi daripada segi untuk mengenal pasti BID,

kesiapsiagaan Kementerian Kesihatan dan sebagainya. Daripada segi human
