DR. 22.3.2022 128

“Tambahan sebanyak RM500 lebih juta adalah untuk menampung subsidi Program
Skim Penstabilan Harga Minyak Masak (COSS)”. Saya hendak tanya, sebab saya
rasa subsidi ini berasal daripada MOF, jadi kenapa diletakkan di bawah Maksud
B.25?

Jadi apakah - kalau letak di sini, maknanya KPDNHEP akan jadi sekretariat
kepada pengagihan subsidi ini. Ini sebab kalau kita tengok apa yang terjadi dalam
masa beberapa bulan terutamanya tahun lepas, separuh kedua tahun lepas,
kekurangan bekalan banyak disebabkan MOF tak keluarkan subsidi tersebut. Jadi,
KPDNHEP sebenarnya dia tersangkut dekat tengah-tengah. Bukan disebabkan oleh
KPDNHEP tak bagi subsidi, tetapi subsidi itu dari MOF. Jadi soalan saya, kenapa
tajuk ini, subsidi untuk minyak masak ini, diletakkan di bawah KPDNHEP dan bukan
di bawah MOF? Itu sahaja soalan saya, terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Yang Berhormat

Menteri sila menjawab.

5.44 ptg.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Pengerusi dan saya ucapkan terima
kasih juga kepada Ahli-ahli Yang Berhormat yang membangkitkan isu-isu. Mungkin
oleh kerana ini saya anggap sebagai mungkin yang terakhir ya. Maaf, tiada
kementerian yang lain. Tuan Pengerusi, biarkan saya buka mukadimah sedikit untuk
beri latar belakang pada isu ini, boleh?

Tuan Pengerusi [Dato’ Ramli bin Dato’ Mohd Nor]: Sila.

Dato Sri Alexander Nanta Linggi: Terima kasih. Tuan Pengerusi, Ahli-ahli
Yang Berhormat, saya ingin mengambil kesempatan ini untuk mengucapkan setinggi
penghargaan kepada semua Ahli Yang Berhormatlah yang telah mengambil
bahagian dalam membangkitkan isu-isu berhubung Kementerian Perdagangan
Dalam Negeri dan Hal Ehwal Pengguna dalam Maksud B.25 ini. Jadi sebagaimana
Ahli Yang Berhormat sedia maklum ya, Kementerian Perdagangan Dalam Negeri
dan Hal Ehwal Pengguna telah pun diberikan peruntukan sebanyak RM400 juta bagi
melaksanakan program Skim Penstabilan Harga Minyak Masak, Cooking Oil
Stabilization Scheme (COSS) pada tahun 2021.

Peruntukan ini dirancang pada tahun sebelumnya berdasarkan kepada
pergerakan harga komoditi minyak sawit, Refined, Bleached and Deodorized Palm
Olein (RBDPOL) yang harganya lebih rendah pada masa itu. Di sekitar RM2,200
sehingga RM2,400 bagi setiap tan metrik pada masa itu. Bagi memastikan

keberadaan bekalan di pasaran serta tiada gangguan terhadap bekalan, peruntukan
