DR. 22.3.2022 5

Datuk Seri Dr. Ronald Kiandee: Yang Berhormat pernah duduk di
kementerian ini. Tentu apa juga program dan pendekatan baharu yang dibuat di
peringkat kementerian, ia akan mendapat tentangan dan juga cabaran daripada
pelbagai pihak.

Namun, pengenalan SMART SBB adalah merupakan satu konsep baharu,
berbeza dengan konsep-konsep sebelum ini. Yang ini, penyertaan pesawah adalah
secara suka rela. Perbezaan antara konsep pendekatan program sebelum ini, kali
ini ia tidak melibatkan sebarang kos dan modal bagi pesawah. Semua itu akan
ditanggung oleh syarikat peneraju. Itu kKonsep baharu. Jadi, bererti, pengurusan
ladang pesawah di bawah syarikat peneraju adalah mengikut konsep syarikat
peneraju untuk meningkatkan hasil pengeluaran.

Kita tahu pelbagai tentangan dan cabaran yang telah dihadapi oleh MAFI
dalam memperkenalkan konsep SMART SBB ini. Sebab itu kita mula dengan projek
keluasan yang kecil sebagai pilot project. Kita buat di IADA Seberang Laut di
Selangor dan di Perak untuk memperlihatkan hasil tuaian padi yang diuruskan secara
baik melalui konsep SMART SBB ini telah mampu meningkatkan pengeluaran.

Jadi, beberapa kawasan sawah besar seperti di KADA, di MADA ketika ini
telah mula menarik minat dalam kalangan pesawah untuk turut serta dalam program
SMART SBB. Kalau dahulu mereka mengeluarkan modal, wang dan berhutang
dengan orang tengah untuk menguruskan tanah tetapi dengan konsep SMART SBB
ini, mereka tidak perlu mengeluarkan modal kerana modal pengurusan dan
penanaman akan ditanggung sepenuhnya oleh syarikat peneraju.

Jadi, saya tidak nampak kenapa pesawah menolak satu konsep baharu yang
menguntungkan kepada mereka. Walau bagaimanapun, MAFI tidak mendesak,
tidak meletakkan sebagai satu syarat tetapi penyertaan SMART SBB ini adalah
penyertaan suka rela tanpa paksaan. Oleh sebab itu kita kena buat projek pilot untuk
memperlihatkan manfaat konsep ini. Kita dapat tentangan tetapi kena lihat siapa
mereka. Sama ada mereka itu mewakili pesawah atau mewakili kepentingan pihak-
pihak tertentu yang telah mengambil keuntungan dan manfaat daripada pesawah
untuk sekian lamannya di negara kita. Terima kasih.

Tuan Yang di-Pertua: Terima kasih.

Tuan Haji Ahmad bin Hassan [Papar]: Papar.

Tuan Yang di-Pertua: Maaf. Sudah 18 minit satu soalan. Yang Berhormat
Tampin, boleh ringkas?

Tuan Sabri bin Azit [Jerai]: Jerai.

Tuan Yang di-Pertua: Ringkas, Yang Berhormat.

Datuk Dr. Hasan bin Bahrom [Tampin]: Ya, terima kasih Tuan Yang di-

Pertua. Terima kasih kepada Yang Berhormat Menteri kerana memberikan jawapan
