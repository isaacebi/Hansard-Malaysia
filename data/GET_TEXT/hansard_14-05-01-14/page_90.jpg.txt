DR. 22.3.2022 83

mempercepatkan proses pengenalpastian penularan serta membendung outbreak
ataupun epidemik dalam endemik nanti.

Akhirnya, melancarkan pemantauan genomic bagi mengenal pasti
penampilan varian baharu seberapa segera. Ya, WHO menganjurkan supaya kita
melakukan dua peratus daripada semua sampel positif kita supaya dapat kita kenal
pasti on a preemptive dengan segera dan cepat.

Jadi, ini adalah antaranya di samping of course, di samping langkah-langkah
seperti SOP yang biasa, penjarakan fizikal, TRIIS dan pelitup muka itu. Inilah
langkah-langkah yang khusus saya cadangkan supaya kementerian mengambil
sikap atau tindakan, actionable plan yang boleh kita usahakan dan lakukan untuk
mengurangkan kematian dan juga BID.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua atas sikit pemberian masa injury tadi. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Selangor. Seterusnya saya jemput Yang Berhormat Pasir

Gudang, lima minit.

3.44 ptg.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Assalamualaikum warahmatullahi wabarakatuh. Tuan Yang di-Pertua,
empat hari yang lalu saya telah menghadiri serta merasmikan Mesyuarat Agung
Persatuan Veteran India Angkatan Tentera Malaysia Negeri Johor. Mereka
membangkitkan soal pencen yang perlu dikemas kini dan saya berjanji jika ada
kesempatan, akan suarakan masalah mereka di Parlimen. Alhamdulillah, hari ini
dapat kesempatan itu. Begitu juga, di Pasir Gudang ada satu lagi Persatuan Veteran
Angkatan Tentera Malaysia terdiri daripada kaum Melayu di mana saya sebagai
penaungnya. Mereka pun sering menyebut masalah pencen mereka.

Jadi Tuan Yang di-Pertua, di dalam Anggaran Perbelanjaan Mengurus
Tambahan 2021 ini, Maksud T.14 — Pencen, Elaun Bersara dan Ganjaran disebut di
sini sebanyak— kalau angka di sini ditulis RM1,107,510,000 tanggungan ke atas
Kumpulan Wang Disatukan, waran khas dan sebagainya. Jadi, saya akan
menyokong tambahan ini. Ini sebab masalah pencen ini amat-amat penting bagi
veteran-veteran kita yang telah berkhidmat untuk keselamatan negara kita.

Seterusnya yang kedua Tuan Yang di-Pertua, saya hendak menyentuh
tentang butiran B.4 — Suruhanjaya Pilihan Raya iaitu anggaran yang diperlukan
tambahan RM67 juta lebih. Ini berkaitan Pilihan Raya Negeri Sarawak. Pada

peringkat dasar ini, saya melihat bahawa kerajaan mengeluarkan wang yang banyak
