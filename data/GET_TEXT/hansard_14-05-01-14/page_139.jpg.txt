DR. 22.3.2022 132

Jadi, harga ayam Yang Berhormat kita sudah letakkan jangka yang panjang
tadi. Telah disebut dari 5 Februari hingga 4 Jun. Jadi, cuma untuk Hari Raya Aidilfitri
kita tambah barangan-barangan yang lain. Oleh sebab, ayam kita sudah tetapkan
dan telur juga kita telah tetapbkan. Cuma, kita hendak tambah barangan-barangan
makanan yang lain. Ya? Okey.

Jadi, Yang Berhormat Pokok Sena, Yang Berhormat Pulai. Isu
penguatkuasaan beli di kilang dan restoran. Jadi, sebenarnya Yang Berhormat Pulai
pada dasarnya memang yang bersubsidi ini satu kilogram polybag, satu polybag
RM2.50 itu adalah sasarannya bukan untuk kegunaan komersial. Tidak boleh
digunakan oleh restoran. Tidak boleh digunakan mana-mana aktiviti perniagaan
sebenarnya.

Jadi, kadangkala kita melihat yang menjual di tepi-tepi jalan, digerai kecil dia
membeli tetapi pelanggan dia yang datang untuk makan adalah berpendapatan
rendah. Di situ, kita agak sukarlah hendak terlalu ketat, tegur, yang datang makan
adalah yang berpendapatan rendah tetapi restoran memang kalau restoran besar-
besar itu memang kita akan tangkap. Oleh sebab itu, kita merayu kepada semua,
Ahli Yang Berhormat pun termasuk dan pengguna sendiri jadilah pengguna pintar.

Tuan Pengerusi, minggu ini kita merayakan Hari Pengguna. Masanya. Oleh
sebab itu, kami di KPDNHEP beberapa hari ini dan kemuncaknya 26 hari bulan nanti
kita uar-uarkan jadilah pengguna pintar di negara ini sebab kita seharusnya
bekerjasama. Kalau ada kejadian di mana-mana yang salah gunakan skim ini, biarlah
buat laporan. Akan tetapi, jangan buat sengaja tidak berasas. Suka-suka mengata,
“Oi, harga di sana naik.” Akan tetapi, bila kita pergi ke sana maklumat tidak tepat
tidak ada.

Tuan Pengerusi [Dato’ Ramli bin Dato’ Mohd Nor]: Yang Berhormat, sila
gulung. Satu minit.

Dato Sri Alexander Nanta Linggi: Ya?

Tuan Pengerusi [Dato’ Ramli bin Dato’ Mohd Nor]: Sila gulung.

Dato Sri Alexander Nanta Linggi: Sila gulung?

Tuan Pengerusi [Dato’ Ramli bin Dato’ Mohd Nor]: Sila gulung.

Dato Sri Alexander Nanta Linggi: Akan tetapi, penting Tuan Pengerusi
sebab— okey.

Tuan Pengerusi [Dato’ Ramli bin Dato’ Mohd Nor]: Masa sudah habis.

Dato Sri Alexander Nanta Linggi: Saya hendak adil sedikit. Saya respons
kepada semualah. Yang Berhormat Rasah. Memang betul Yang Berhormat Rasah,
kuota ini kita keluarkan. KPDNHEP mengagihkan kuota ini mengikut keperluan dan

kuota ini perlunya ada kewangan, kalau tidak ada kewangan kita tidak boleh bagi
