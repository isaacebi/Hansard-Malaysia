DR. 22.3.2022 45

Kumpulan Wang Pembangunan. Pindaan ini dicaj sebahagian daripada
perbelanjaan di bawah Maksud B.12 peruntukan kepada Kumpulan Wang Terkanun

Untuk makluman Ahli-ahli Yang Berhormat, pindaan ini adalah selaras
dengan peruntukan di bawah subseksyen 10(1) Akta Tatacara Kewangan 1957 [Akta
61] dan bukan satu perbelanjaan yang baharu tetapi merupakan sebahagian
daripada keperluan kewangan untuk menampung perbelanjaan pembangunan bagi
tahun 2021 yang berjumlah RM64,256.7 juta, bakinya adalah dibiayai melalui
pinjaman dan sebanyak RM6,177.8 juta adalah merupakan peruntukan tambahan
langsung bagi kementerian atau jabatan yang telah diberikan kebenaran untuk
berbelanja melebihi daripada peruntukan bagi membiayai perkara-perkara yang
komited pada tahun 2021.

Tuan Yang di-Pertua, Ahli-ahli Yang Berhormat. Kementerian-kementerian
yang terlibat di dalam Anggaran Perbelanjaan Tambahan ini adalah seperti berikut:-

(i) Kementerian Kewangan sebanyak RM7,806.1 juta;

(ii) Kementerian Perdagangan Dalam Negeri dan Hal Ehwal

Pengguna sebanyak RM539.6 juta; dan

(iii) Suruhanjaya Pilihan Raya Malaysia sebanyak RM67.7 juta.
#1210

Tuan Yang di-Pertua, butiran dan penjelasan lanjut mengenai peruntukan
tambahan bagi Anggaran Perbelanjaan Mengurus Tambahan Pertama 2021 adalah
seperti dalam Penyata Anggaran Tambahan yang dibentangkan sebagai Kertas
Perintah 2, Tahun 2022 dan Memorandum Perbendaharaan yang dibentangkan
sebagai Kertas Perintah 2A Tahun 2022.

Tuan Yang di-Pertua, sekarang izinkan saya mengemukakan Anggaran
Perbelanjaan Pembangunan Tambahan Pertama 2021. Anggaran Perbelanjaan
Pembangunan Tambahan Pertama 2021 yang dipohon adalah berjumlah
RM5,534,902,000 juta. Daripada jumlah tersebut, sebanyak RM350 adalah
merupakan pendahuluan yang telah dikeluarkan daripada Simpanan Luar Jangka
anggaran tambahan diperlukan bagi membiayai komitmen projek atau program bagi
maksud-maksud berikut iaitu sebanyak RM3,879.7 juta untuk Kementerian
Kesihatan, sebanyak RM842.7 juta untuk Jabatan Perkhidmatan Awam dan
sebanyak RM812.4 juta untuk Kementerian Perumahan dan Kerajaan Tempatan.

Tuan Yang di-Pertua, Ahli-ahli Yang Berhormat, selain daripada itu anggaran
perbelanjaan tambahan ini juga mengandungi permohonan peruntukan tanda, token
sebanyak RM350 bagi beberapa kementerian. Peruntukan tanda ini adalah bagi
mewujudkan butiran baharu untuk membolehkan pindah peruntukan dilakukan

antara butiran.
