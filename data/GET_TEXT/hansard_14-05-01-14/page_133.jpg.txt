DR. 22.3.2022 126

datang. Ini sangat penting sebab penggunaannya begitu banyak. Begitu juga saya
hendak minta penjelasan bahawa jika subsidi kepada minyak botol ini tidak
disambung, berapa harga selepas daripada ini? Oleh sebab telah berlaku krisis
sebelum itu harga sampai lebih daripada RM30 dan ini akan menjadi beban kepada
masyarakat dan rakyat.

Akhir saya hendak sentuh walaupun tak disebut berkaitan dengan butiran ini,
saya hendak minta sejauh mana rundingan telah dibuat dengan pembekal-pembekal
ayam, telur ayam, daging lembu dan sebagainya supaya tidak berlaku kenaikan
harga. Walaupun telah diikat, rundingan perlu dibuat. Pertemuan, perjumpaan perlu
dibuat segera untuk memastikan supaya perkara tidak berulang sepertimana pada
tahun yang lalu. Contoh, Ramadhan yang dahulu, itu pun sudah di pertengahan
Ramadhan ditetapkan harga ayam dalam kadar-kadar tertentu dan saya ingat harga
daging lembu RM34. Akan tetapi tidak ada peniaga yang boleh menjual pada RM34.
Sampai sekarang ada RM38, ada RM39. Itu harga setahun yang lalu. Saya telah
bertanya khabar kepada mereka yang menjual daging lembu ini. Dijangka 1 April ini
akan naik jadi hat yang juai RM38, RM39 akan jadi RM40.

Jadi, ini sepatutnya kerajaan mencari jalan sebagaimana untuk memastikan
bekalan lembu yang lebih murah. Sebab mereka merungut kepada saya, mereka
berhadapan dengan masalah dedak. Bila mereka bawa lembu itu masuk ke Malaysia
ini, mereka terpaksa berikan makanan yang mencukupi untuk menaikkan berat
kepada lembu tersebut. Jadi ini yang menjadi beban yang akhirnya semua itu
dipindah kepada pengguna. Jadi saya minta supaya Ramadhan ini tidak
membebankan masyarakat di Malaysia ini. Terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Dipersilakan Yang

Berhormat.

6.39 ptg.

Datuk Seri Haji Salahuddin bin Ayub [Pulai]: Terima kasih Tuan Pengerusi
dan terima kasih rakan saya Yang Berhormat Menteri yang masih setia di sini.

Tuan Pengerusi, tadi diperjelaskan tentang pendekatan subsidi minyak sawit
untuk kegunaan rakyat yang lima kilogram itu dan juga yang paket.
01740

Isunya di sini adalah saya faham Yang Berhormat Menteri dan Tuan
Pengerusi, sebab pernah duduk dalam kerajaan. Isunya ialah isu penguatkuasaan.
Ada yang mengambil kesempatan minyak paket yang disubsidi itu juga dibeli oleh
pihak penguasa kilang sebagai contoh dan restoran yang menyalahgunakan minyak

subsidi paket yang sepatutnya untuk B40, untuk rakyat yang berpendapatan rendah.
