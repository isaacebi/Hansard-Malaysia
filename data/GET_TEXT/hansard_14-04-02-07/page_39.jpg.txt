DR.2.11.2021 29

Pertamanya, untuk meminda dan menambah baik Enakmen Perladangan Unggas
2010 di negeri Perak bagi memastikan kawal selia dan penguatkuasaan dapat dijalankan
dengan lebih berkesan dan juga teratur. la termasuk meningkatkan kadar-kadar
kompaun.

Keduanya, untuk mengambil tindakan mahkamah terhadap syarikat penternak
yang tidak mematuhi peraturan dan seterusnya mewajibkan penggunaan reban ayam
tertutup bagi semua penternakan ayam.

Seterusnya, kita mahu mewujudkan pusat pengumpulan najis atau tinja secara
berpusat untuk menghasilkan baja organik dan menjana tenaga elektrik bagi manfaat
bersama.

Tindakan semasa yang dilaksanakan bagi mengatasi isu pencemaran. DVS akan
terus memberikan khidmat nasihat tentang pengurusan ladang kepada penternak ayam
dan itik dari semasa ke semasa bagi memastikan penternak-penternak mengamalkan
amalan penternakan yang baik ataupun GAHP dan mewujudkan Jawatankuasa Ternakan
Negeri Perak untuk menguruskan isu-isu berkaitan penternakan di bawah pencemaran
yang dipengerusikan oleh Exco Kerajaan. Terima kasih Tuan Yang di-Pertua.

Dato’ Syed Abu Hussin bin Hafiz Syed Abdul Fasal [Bukit Gantang]: Tuan
Yang di-Pertua, Yang Berhormat Timbalan Menteri. Dalam lawatan-lawatan saya ke
kawasan-kawasan ini di kawasan Parlimen Bukit Gantang, pencemaran masih lagi berlaku
sehinggakan pencemaran ini telah mengalir masuk ke kawasan laut di mana hasil-hasil
laut sebagai sumber pendapatan nelayan telah pun terjejas. Ini menyebabkan sebahagian
besar penduduk yang berada di kawasan ini iaitu di kalangan nelayan, maka mata
pencarian mereka telah terputus.

Ada alternatif. Sistem tertutup telah lama dilaksanakan. Malahan di Malaysia
juga ada sistem yang tertutup yang dapat mengelakkan pencemaran berlaku. Kalau telah
dilaksanakan, saya minta supaya kementerian memberikan penjelasan, mengapa
tindakan secara agresif tidak dapat dilaksanakan? Apakah yang menghalang tindakan ini
sehingga keadaan ini berlanjutan begitu lama? Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Sebenarnya kawasan Sungai Trong ini ialah satu-satunya kawasan penternakan ayam
dan itik di antara yang terbesar di negeri Perak. Ada kalangan-kalangan ataupun reban-
reban ayam dan itik ini, itik terutamanya, yang telah memenuhi syarat Good Animal
Husbandry Practices (GAHP). Kawasan ini telah pun berjaya untuk mengeksport itik-itik
mereka setelah mereka memenuhi apa juga syarat yang telah ditetapkan oleh
kementerian.

Untuk makluman Tuan Yang di-Pertua, memang kita mengambil maklum tentang
pencemaran yang berlaku. Bahkan, untuk makluman, penguatkuasaan dan juga
pelaksanaan Enakmen Perladangan Unggas adalah di bawah kuasa kerajaan negeri.
DVS ataupun MAFI sentiasa memberikan khidmat nasihat dan membuat audit secara
langsung dan secara berkala. Seperti yang saya sebutkan tadi, kita bukan sahaja untuk
memberikan khidmat nasihat bahkan telah beberapa kali kompaun kepada penternak-
penternak ini.

Akan tetapi, kita berharap semoga Enakmen Perladangan Unggas yang akan naik
taraf ataupun digubal semula ini di negeri Perak bukan sahaja akan mensyaratkan reban-
reban ayam tertutup bahkan untuk penjagaan yang lebih rapi lagi. Terima kasih Tuan
Yang di-Pertua.

Dato’ Sri Azalina Othman Said [Pengerang]: Soalan tambahan kedua. Tidak
ada orang? Yang Berhormat Simpang Renggam?

Dr. Maszlee bin Malik [Simpang Renggam]: Ya, Simpang Renggam.
Dato’ Sri Azalina Othman Said [Pengerang]: Ya, silakan.

Dr. Maszlee bin Malik [Simpang Renggam]: Yang Berhormat Timbalan
Menteri, saya kira apa isu yang ditimbulkan itu ada kaitan juga dengan beberapa insiden
