DR.2.11.2021 31

Kita kena tahu bahawa apabila kita sebut tentang pelancongan budaya (cultural
tourism), seni budaya warisan tidak ketara ini merupakan tarikan kepada pelancong. Yang
selalu kita tekankan ialah pemasaran ataupun pelancongan tetapi produk kita kurang
tekankan.

#1200

Mungkin Yang Berhormat Menteri selalu apabila — Tekankan sangat tentang
pelancongan sedangkan budaya iaitu produk kita, kita kurang tekankan. Adakah
kementerian ada dana khas untuk perkembangan budaya tidak ketara ini seperti Makyung
dan Dondang Sayang yang telah pun disenaraikan di UNESCO. Sekian.

Dato’ Sri Azalina Othman Said [Pengerang]: Yang Berhormat Timbalan
Menteri.

Datuk Seri Dr. Santhara: Terima kasih Yang Berhormat. Seperti yang ditanyakan
oleh Yang Berhormat tadi selain daripada Pekan Sehari, Mek Mulung, Kebaya dan Sepak
Raga, pada tahun 2024 kita juga merangka membuat Malaysian Heritage Food, tarian
singa dan juga congkak. Kita juga jangka untuk tahun 2025, warisan kulit Kelantan juga
akan dimasukkan. Sehinggalah ke tahun 2026, Gendang 24 Musim dan juga Malaysian
Festive Food. la ada dalam perancangan MOTAC.

Soalan yang kedua bertanyakan mengenai bajet secara khusus untuk program
ini. Memandangkan bajet baru sahaja dibentangkan dan juga sebagainya, kita juga tunggu
perincian dan mungkin boleh kita berikan secara bertulis pada waktu yang sesuai.

Mengenai kebolehgunaan ataupun warisan tidak ketara ini daripada segi
pelancongan, saya mengakui ia merupakan satu kekuatan yang ada pada Malaysia
berbanding dengan Singapura ataupun negara-negara lain seperti Thailand dan juga
Indonesia.

Kementerian mempunyai beberapa strategi. Pertama sekali adalah untuk
melaksanakan perkongsian ilmu, di mana kita akan adakan seperti Webinar Warisan
Tidak Ketara sembilan siri, Webinar Jelajah Warisan Kebangsaan 64 Tahun Kemerdekaan
tiga sir, Borak Warisan, Pertandingan Busana Tradisi, Pertandingan Lestari Berpantun
Warisan, Kempen Satu Hari Satu Warisan, Pertandingan Teka dan Cipta Pantun Warisan
dan lain-lain.

Selain daripada itu, kita juga akan membuat penerbitan bahan-bahan warisan
yang tidak ketara. Contohnya, Larik-larik Warisan, Alam dan Budaya, Warisan Masakan
Lenggong, 101 Makanan Hampir Pupus, Bahasa Melayu: Pusaka Warisan 2017, Jurnal
Warisan Tidak Ketara dan juga Garis Panduan dan Tatacara Bendera Malaysia dan Lagu
Negaraku. Kita juga mempunyai beberapa program kesedaran dan juga promosi
bersempena Minggu Budaya Malaysia 2021 yang akan kita juga masukkan dalam
advertising and promotion apabila Tourism Malaysia berbuat demikian. Terima kasih.

Dato’ Sri Azalina Othman Said [Pengerang]: Soalan tambahan kedua.

Datuk Seri Mohd Redzuan bin Md. Yusof [Alor Gajah]: Alor Gajah, Tuan Yang
di-Pertua.

Dato’ Sri Azalina Othman Said [Pengerang]: Yang Berhormat Alor Gajah.

Datuk Seri Mohd Redzuan bin Md. Yusof [Alor Gajah]: Ya, tarikan-tarikan
seperti yang disebutkan tadi akan mencapai satu tahap di mana kita sebutkan saturation
level. Pendatang-pendatang dari luar ataupun pelancong dari luar negara perlu digalakkan
datang ke sini untuk melawat tempat-tempat yang disebutkan sebagai warisan-warisan
tadi.

Hari ini kalau dilihatkan oleh sebab keadaan politik negara, aktiviti riadah yang
bertaraf antarabangsa, yang boleh memberi galakan sampingan untuk melihat tempat-
tempat warisan ini, nampaknya telah tidak mahu mengadakan events tertentu yang
menggalakkan pelancong asing datang. Apakah usaha-usaha kerajaan untuk
mengembalikan semula_ aktiviti-aktiviti riadah dan events seperti sukan golf yang
meninggalkan Malaysia hari ini dan mereka cuma bertumpukan kepada negara Indonesia,
Singapura dan Thailand. Maka, kita akan kehilangan pendapatan daripada pelancongan
