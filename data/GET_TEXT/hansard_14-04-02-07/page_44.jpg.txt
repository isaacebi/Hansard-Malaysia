34 DR.2.11.2021

Tuan Yang di-Pertua, sepanjang lebih dua tahun ini, kerajaan_ telah
membelanjakan sebanyak RM580 bilion dalam lapan buah pakej stimulus yang
diumumkan. Bukan itu sahaja, pada tahun 2020, kerajaan juga telah mengumumkan
belanjawan negara sebanyak RM314.8 bilion. Pada tahun 2021, sebagaimana yang
diumumkan pada hari Jumaat lalu, jumlah belanjawan adalah RM322.5 bilion dan
merupakan belanjawan tertinggi dalam sejarah negara.

Oleh yang demikian, mengikut perkiraan sepanjang 23 bulan sahaja sejak
pandemik bermula, kerajaan telah memperuntukkan sejumlah RM1.22 trilion wang rakyat
untuk berhadapan dengan wabak COVID-19 dan mengharungi kemelesetan ekononii. Ini
merupakan peruntukan belanjawan dan pakej stimulus yang sangat besar bagi tempoh
tidak sampai dua tahun.

Dengan jumlah sebesar ini, nescaya rakyat berharap pulangan ataupun return on
investment yang baik kepada negara.

01210

Walau bagaimanapun, untuk rekod pada kala pandemik melanda, Indonesia dan
Singapura tidak mengumumkan belanjawan terbesar dalam sejarah negara mereka
namun hasilnya tetap jauh lebih baik daripada negara kita.

Pada tahun 2020 juga kita turut umumkan belanjawan terbesar dalam sejarah
negara. Namun, sasaran pertumbuhan KDNK enam sehingga tujuh peratus yang
disasarkan oleh Kementerian Kewangan tidak dapat kita capai. Kadar pertumbuhan
negara hanya pada kadar tiga hingga empat peratus sahaja. Justeru, perlu kita
muhasabah diri dan menentukan sama ada kesemua peruntukan wang rakyat sebanyak
RM1.22 trilion itu ditadbir urus dengan baik dan dibelanjakan dengan berhemah.

Tuan Yang di-Pertua, seperkara lagi yang ingin saya bangkitkan memandangkan
terdapat beberapa lockdown yang diumumkan sepanjang tahun 2020 dan 2021, saya
berpandangan banyak perbelanjaan yang boleh dijimatkan. Sebagai contoh, belanja
mengurus untuk Kementerian Pengajian Tinggi (KPT), Kementerian Pendidikan Malaysia
(KPM) semestinya makin rendah dari tahun sebelumnya memandangkan aktiviti pelajaran
tidak berjalan seperti biasa. Sama juga dengan perbelanjaan pembangunan
memandangkan aktiviti ekonomi tidak berjalan seperti kebiasaannya. Nescaya kerajaan
mempunyai penjimatan daripada perbelanjaan lepas.

Oleh yang demikian, adalah penting bagi pihak kerajaan memperjelaskan kepada
rakyat jumlah penjimatan yang dibuat untuk 2020 dan 2021 memandangkan ekonomi
negara dan kebanyakan sektor sosial tidak dibuka sepenuhnya. Di samping itu juga, pada
kala negara menghadapi ketidaktentuan ekonomi, saya berpandangan peruntukan untuk
pertahanan dan juga peruntukan untuk Kementerian Dalam Negeri Malaysia (KDN) serta
projek mega perlulah dibuat secara berhemah dan tidak menjadikan keutamaan kerajaan.

Tuan Yang di-Pertua, bagi menanggung jumlah belanjawan dan perbelanjaan
yang besar sepanjang dua tahun kebelakangan ini, kerajaan juga lebih meningkatkan
tahap kadar hutang, kadar berbanding KDNK 55 peratus pada tahun 2019 kepada 65
peratus untuk tahun 2021.

Sekiranya boleh saya bandingkan dengan lima buah negara membangun di Asia,
setakat ini hutang negara bagi Indonesia ialah 41 peratus, Filipina 52 peratus, Thailand
48 peratus, Vietnam 37 peratus, Malaysia pula dilaporkan setakat ini sebanyak 62 peratus.
Malaysia merupakan negara yang mempunyai kadar hutang negara yang tinggi antara
negara membangun di Asia. Kesan hutang negara ini untuk jangka panjang mungkin tidak
ada dirasai oleh generasi kita, namun perlulah berpada-pada agar anak cucu kita tidak
merasa bebanannya kelak.

Tuan Yang di-Pertua, ketirisan. Sebagaimana yang dilaporkan oleh Jabatan Audit
Negara (JAN) baru-baru ini, hutang negara kian meningkat dan amat membimbangkan.
Kerajaan dilaporkan mengambil hutang baharu untuk membayar hutang yang lebih
matang. Bila negara berhutang begitu banyak, kita perlu lihat dan tekankan cara kerajaan
berbelanja.
