DR.2.11.2021 87

Di Malaysia, kejadian penyakit pneumococcal invasive ataupun IPD dianggarkan
sebanyak 3.8 bagi setiap 100,000 kes setiap tahun. Saya ingin bertanya dan mendapatkan
penjelasan, tentang keputusan Kementerian Kesihatan untuk memilih vaksin
pneumococcal PCV10. Ya memang saya mengakui lebih murah tetapi tahap
perlindungannya terhadap strain bakteria adalah jauh lebih sedikit kalau kita banding
dengan PCV13.

Saya khuatir kerajaan akan dengan izin penny-wise and pound-foolish dalam
keputusan untuk membeli vaksin PCV10 ini terutamanya kerana anak-anak kita tidak
diberikan akses kepada vaksin yang lebih baik yang mungkin tidak dapat mencapai
sasarannya untuk menyediakan perlindungan yang mencukupi daripada semua stereotaip
yang ada di negara kita.

Stereotaip yang biasa di kesan di Malaysia ialah stereotaip 6A dan 19A yang
sebenarnya tidak dilindungi di bawah PCV10. Manakala PCV13 menyediakan liputan
yang lebih meluas penyakit pneumococcal invasive IPD secara konsisten di kebanyakan
negara di Asia dan of course di seluruh negara. Di Malaysia, PCV13 menyediakan 86.1
peratus liputan stereotaip bagi stereotaip IPD pada kanak-kanak bagi bawah lima tahun
berbanding hanya 62.9 peratus liputan stereotaip untuk vaksin PCV10 ini.

PCV 13 telah menunjukkan pengurangan ketara dalam IPD dan pneumonia yang
diperoleh komuniti seperti yang dibuktikan di negara seperti Perancis, Amerika Syarikat,
England, dan juga Wales. Berkenaan dengan IPD yang disebabkan oleh stereotaip 19A,
negara seperti Denmark, UK, Perancis, Ireland, Sepanyol, yang memperkenalkan PCV13,
mereka jelas menunjukkan pengurangan. Tidak seperti negara mulanya memperkenalkan
PCV10 seperti Finland, Chile, Brazil, Bulgaria dan Belgium.

PCV 13 juga telah membuktikan keberkesanan dunia sebenar yang pantas dan
berterusan untuk mengurangkan penyakit mukosa, sama ada pneumonia, acute otitis
media secara global. Sebagai contoh di Amerika Syarikat, terdapat pengurangan
keseluruhan 72 peratus dalam kemasukan ke hospital pneumonia bagi tempoh di mana
PCV13 telah diperkenalkan kalau kita bandingkan pre-PCV13. Di negara yang
menggunakan PCV10 dalam NIP, PCV10 diperhatikan sama ada tiada kesan berkekalan
atau peningkatan stereotaip 19A IPD dalam kedua-dua populasi kanak-kanak dan
dewasa.

Jadi, ini isu kos. Kertas kerja WHO pada tahun 2019, mengenai vaksin konjugat
pneumococcal pada bayi dan kanak-kanak di bawah lima tahun dengan jelas menyatakan
walaupun PCV10, mungkin lebih murah pada mulanya tetapi jika kita menilai dalam
tempoh lima tahun, PCV13 dianggarkan menjimatkan tambahan RM696 juta jika
dibandingkan dengan penggunaan PCV10.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Dr. Kelvin Yii Lee Wuen [Bandar Kuching]: Okey saya guna dua minit. Kalau
kita lihat data khusus kepada Malaysia, analisis keberkesanan kos untuk Malaysia yang
diterbitkan pada tahun 2020 didapati bahawa pengenalan PCV13 ke dalam NIP kita untuk
kanak-kanak berumur 0 ke dua tahun dijangka bukan sahaja akan mengurangkan beban
penyakit secara keseluruhan. Akan tetapi juga dengan izin contribute to significant savings
from direct medical cost and indirect cost related to productivity lost as well as higher
magnitude of net cost saving for the health system.

Jadi, kajian ini jelas menunjukkan kalau PCV13 diperkenalkan di Malaysia, ia
dapat mengurangkan secara jangkaan 4,086 kes IPD, 106,833 kes otitis media, 25,700
kes pneumonia dan menjimatkan USD160 juta dalam tempoh lima tahun.

01750

Jadi saya percaya penting untuk Kementerian Kesihatan untuk membuat
keputusan ini untuk bertukar dari PCV10 ke PCV13 untuk memberikan perlindungan yang
lebih baik kepada anak-anak kita dan juga menjimatkan wang dalam jangka masa yang
panjang. Jangan kita penny-wise, pound-foolish at the expense and safety and health of
the young ones, dengan izin.
