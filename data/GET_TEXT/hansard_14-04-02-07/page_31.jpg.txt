DR.2.11.2021 21

tahun 2004 sehingga 2014 kira-kira 1,500 orang rakyat Malaysia telah membawa keluar
wang dan modal mereka ke pusat-pusat kewangan pesisir luar seperti Singapura, British
Virgin Islands yang jumlahnya besar, ditaksirkan sebanyak RM1.8 trilion seperti yang
didedahkan oleh Pandora Papers. Mohon penjelasan Yang Berhormat Menteri. Terima
kasih.

Timbalan Yang di-Pertua [Dato’ Mohd Rashid Hasnon]: Sila Timbalan Menteri.

Tuan Haji Yamani Hafez bin Musa: Terima kasih Yang Berhormat Pasir Gudang.
Saya tidak pasti dengan angka daripada 2004 hingga 2014 yang melibatkan 1,500 individu
mengeluarkan wang ke pesisir pantai ke BVI sehingga RM1.8 trilion. Akan tetapi saya juga
ingin mengambil kesempatan ini, terima kasih kerana menanya kerana saya juga
dinamakan dalam Pandora Papers tersebut.

Saya ingin maklumkan juga kepada Ahli Parlimen di sini, syarikat yang disebutkan
itu adalah syarikat yang tidak aktif atau dormant. Di mana tidak ada suntikan saham atau
suntikan aset dan sebagainya, tidak ada deklarasi dividen pun. Modal yang ada dalam
syarikat tersebut waktu saya di sana ialah di bawah pengetahuan LHDN, di mana cukai
ke atas nya telah pun dibayar. Terima kasih atas soalan tersebut, Yang Berhormat Pasir
Gudang.

Timbalan Yang di-Pertua [Dato’ Mohd Rashid Hasnon]: Ya, soalan tambahan.
Tuan Nga Kor Ming [Teluk Intan]: Soalan tambahan.
Tuan Nik Nazmi bin Nik Ahmad [Setiawangsa]: [Bangun]

Timbalan Yang di-Pertua [Dato’ Mohd Rashid Hasnon]: Saya jemput sebelah
sini dahulu. Sila Yang Berhormat Pontian.

Datuk Seri Haji Ahmad bin Haji Maslan [Pontian]: Tuan Yang di-Pertua, terima
kasih atas penjelasan Timbalan Menteri Kewangan berhubung Pandora Papers yang
mengaitkan nama beliau. Saya juga ada meminta supaya mereka yang disebut dalam
Dewan ini untuk membela diri masing-masing. Ingin saya tanyakan ialah berapakah
anggaran yang diperoleh oleh kerajaan dengan Cukai Makmur yang dicadang 33 peratus
kepada syarikat-syarikat yang untung lebih RM100 juta? Adakah kerajaan sedang
mengkaji untuk mewujudkan cukai kepenggunaan iaitu value-added tax untuk masa-masa
akan datang? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Pontian,
sila Timbalan Menteri. Satu minit.

Tuan Haji Yamani Hafez bin Musa: Mungkin saya jawab yang soalan nombor
dua dulu, tentang consumption tax. Kerajaan sebenarnya menerima banyak cadangan
untuk mengembalikan consumption tax atau GST atau VAT dan banyak artikel telah ditulis
dan banyak cadangan yang telah diberikan kepada kita. Akan tetapi cadangan ini mestilah
kita teliti untuk menentukan kaedah yang terbaik untuk pelaksanaan dan yang paling
penting kita kena pastikan masa yang sesuai, the timing, dengan izin, untuk
melaksanakannya. Kita perlu juga belajar daripada- untuk memperkasakan apa
kelemahan-kelemahan waktu kita melaksanakan GST pada masa yang lalu, terutama
sekali dalam kaedah refund dan sebagainya.

Pertanyaan kedua ialah berapa anggaran cukai makmur? Cukai makmur ini
adalah kepada syarikat yang berpendapatan cukai yang lebih RM100 juta bagi tahun 2022
dan pendapatan bercukai RM1juta pertama pada kadar 24 peratus dan selebihnya pada
kadar 33 peratus secara one-off. Kita tidak berapa pasti tetapi kita menjangkakan
anggaran itu sekurang-kurangnya kita mendapat RM3 bilion ke atas. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan ketiga, saya jemput Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua. Akibat
daripada pengumuman cukai makmur, semalam pasaran saham Malaysia telah pun jatuh
teruk. Akibatnya telah rugi jumlah market capital lebih kurang RM33 bilion dalam satu hari.
Saya ingin tanya kepada Yang Berhormat Menteri, apakah langkah yang akan dilakukan
