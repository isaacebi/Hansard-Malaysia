22 DR.2.11.2021

oleh kerajaan untuk memastikan masalah financial mismanagement yang disebut dalam
Laporan Ketua Audit Negara tidak akan berulang setiap tahun?

Laporan Ketua Audit Negara yang terkini telah pun menyatakan, menegur pihak
kerajaan akibat daripada ketirisan dan juga kesalahan financial mismanagement, negara
telah pun rugi hasil setinggi RM620 juta. Maka, apakah akan dilakukan oleh Kementerian
Kewangan dan kerajaan untuk memastikan masalah sedemikian tidak berlaku saban
tahun? Apakah langkah yang akan dilakukan oleh pihak kerajaan terhadap mana-mana
pihak yang bertanggungjawab atas financial mismanagement tersebut yang jelas
merugikan rakyat dan negara. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Teluk
Intan. Sila Timbalan Menteri, satu minit.

Tuan Haji Yamani Hafez bin Musa: Terima kasih. Cukai makmur yang
dilaksanakan ini sebenarnya hasil cadangan daripada banyak pihak yang mahukan
syarikat yang tidak terkesan semasa pandemik COVID-19 untuk mengambil bahagian
dalam usaha memulihkan ekonomi. Biarpun secara amnya kenaikan itu ialah sebanyak 9
peratus, ia nya adalah secara one-off. Kita rasa ia nya agak berpatutan memandangkan
syarikat masih lagi memperoleh keuntungan tinggi dalam tempoh satu atau dua tahun
sebelumnya. la nya kita rasa dilaksanakan secara adil dan tidak menyasarkan kepada
industri atau sektor tertentu sahaja.

Kita ambil maklum yang kelmarin penurunan sebanyak RM33.8 bilion atas reaksi
kepada perkara tersebut. Ini mungkin ialah satu signal yang jelas yang mereka yang
mungkin agak risau tentang cukai makmur ini. Akan tetapi banyak juga analysts
mengatakan yang mereka yang tinggal itu, mereka adalah pelabur market players yang
bersifat jangka pendek.

Kita melihat mungkin- kita bagi beberapa hari, mungkin perkara ini memberikan
ruang serta peluang kepada mereka yang ingin membuat pelaburan jangka masa panjang,
untuk mendapat bargain atau pun harga yang baik untuk saham-saham yang ada
sekarang ini. Berkenaan Ketua Audit Negara dan financial mismanagement itu, saya
bersama-sama dengan Yang Berhormat Teluk Intan bersetuju, kita akan mengambil
tindakan yang tegas dan memastikan ketirisan yang ada daripada perkara-perkara yang
lepas ini kita perlu ambil tindakan yang wajar.

Tuan Nga Kor Ming [Teluk Intan]: Apakah tindakan yang akan diambil, Yang
Berhormat Menteri? Sila jelaskan kepada Dewan yang mulia ini. Terima kasih.

Tuan Haji Yamani Hafez bin Musa: / think akan diambil tindakan. / think banyak
mereka ini pun akan dipanggil oleh PAC. Kita akan melihat daripada Laporan PAC dan
kita akan mengambil tindakan apa yang akan direcommend oleh PAC. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Untuk pertanyaan seterusnya, Yang Berhormat Tanjong Manis tidak
ada dalam Dewan. Sekarang saya jemput Yang Berhormat Iskandar Puteri.

8. Tuan Lim Kit Siang [Iskandar Puteri] minta Menteri Kanan Pendidikan
menyatakan sama ada tempoh persekolahan para pelajar sekolah rendah dan sekolah
menengah untuk tahun 2023 dan ke hadapan akan terus bermula pada bulan Mac seperti
pada tahun 2022.

Timbalan Menteri Pendidikan II [Datuk Mohamad bin Alamin]: Terima kasih
Yang Berhormat Iskandar Puteri. Tuan Yang di-Pertua, Kementerian Pendidikan Malaysia
(KPM) menyedari bahawa sesi persekolahan secara bersemuka untuk tahun 2021 tidak
dapat dilaksanakan seperti mana kebiasaan. Oleh yang demikian, KPM telah membuat
ketetapan untuk melanjutkan sesi persekolahan tahun 2021 sehingga bulan Februari
tahun 2022. Pelanjutan sesi ini membolehkan pihak sekolah merancang dan
melaksanakan aktiviti pemulihan, pengukuhan dan pengayaan secara intensif bagi
meningkatkan kesediaan murid untuk mengikuti tahun persekolahan berikutnya.

Di samping itu, pelanjutan ini membolehkan murid Tingkatan Lima tahun 2021
mendapat peluang dan persediaan yang secukupnya untuk menduduki peperiksaan Sijil
