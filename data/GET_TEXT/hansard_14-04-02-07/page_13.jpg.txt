DR.2.11.2021 3

semula dalam Program Rekalibrasi, itu sedikit masalah yang timbul. Verification yang ini
sedang kita lakukan, insya-Allah akan selesai tidak berapa lama lagi.

Tuan M. Kulasegaran [Ipoh Barat]: Jadi, apakah yang dikatakan oleh Yang
Berhormat Menteri Sumber Manusia itu tidak benarlah?

Dato' Seri Hamzah bin Zainudin: Mungkin kesilapan daripada segi kefahaman.

Tuan M. Kulasegaran [Ipoh Barat]: [Ketawa] Maybe you can clarify dengan dia
supaya kita dapat pengesahan sedemikian.

Dato’ Seri Hamzah bin Zainudin: Kalau macam ini susah hendak jawab nanti.
Ini sedikit kefahaman antara penerimaan Yang Berhormat dengan Yang Berhormat
Menteri Sumber Manusia yang menjelaskannya.

Walau bagaimanapun, tentang apa yang disebutkan tentang siapa yang patut
menguruskan pekerja-pekerja asing. Saya hendak maklumkan, semua pekerja yang
berada dalam negara kita, keperluan pekerjaan dalam negara, kita berikan kepada
Kementerian Sumber Manusia. Oleh sebab itu, segala kuota yang diperlukan mesti
mendapat kelulusan daripada Kementerian Sumber Manusia.

Saya sendiri telah pun menyerahkan kuasa yang ada dengan saya tempoh hari
untuk saya serahkan kepada Kementerian Sumber Manusia untuk melakukannya. Dia
yang patut meluluskan kuota, kemudian selepas dah meluluskan kuota, barulah
verification sama ada mereka itu boleh dibenarkan masuk. Itu dilakukan mengikut kaedah
yang sama melalui Kementerian Dalam Negeri. Kalau ini boleh berlaku dengan sebaik
mungkin, insya-Allah pada masa hadapan tidak timbul lagi kuota yang dikeluarkan oleh
Kementerian Dalam Negeri.

Saya hendak sambung sedikit Tuan Yang di-Pertua adalah kerana hendak
menjelaskan. Kalaulah kuota itu dimohon, Kementerian Sumber Manusia dah luluskan,
katalah 100. Kemudian dia perlukan 120 yang sebenarnya. Dia boleh buat rayuan, rayuan
itu boleh dihantar kepada Kementerian Dalam Negeri. Kementerian Dalam Negeri, saya
sendiri tidak akan meluluskannya kerana kita telah menubuhkan jawatankuasa sama ada
kelulusan 100 itu mencukupi ataupun tidak, mengikut segala kriteria ataupun tidak.

Apakah ada lagi keperluan yang memang patut diberikan? Kemudian,
jawatankuasa ini nanti yang akan meluluskannya ataupun menolak permintaan rayuan
tersebut. Kalau itu telah pun berlaku, barulah saya menandatangani. Kalau lulus, lulus,
kalau tolak, tolaklah. Itu apa yang telah pun kita buat selama ini. Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan Menteri seterusnya, saya jemput Yang Berhormat Bandar
Kuching, satu minit.

2. Dr. Kelvin Yii Lee Wuen [Bandar Kuching] minta Menteri Pengangkutan
menyatakan, langkah-langkah yang diambil oleh kerajaan untuk mengawal jumlah
penerbangan dan harga tiket kapal terbang ke Sabah dan Sarawak yang melambung
tinggi.

Menteri Pengangkutan [Datuk Seri Ir. Dr. Wee Ka Siong]: Tuan Yang di-Pertua,
penetapan tambang dan kekerapan penerbangan domestik oleh syarikat penerbangan
negara adalah berdasarkan kepada rasionalisasi sektor perkhidmatan udara domestik
pada tahun 2006. Syarikat-syarikat penerbangan diberikan kebebasan untuk menentukan
liputan rangkaian, kekerapan penerbangan dan kadar tambang yang ingin ditawarkan
berdasarkan kepada permintaan pasaran melalui kaedah dinamik.

Di samping itu, syarikat penerbangan juga mempraktikkan konsep cross
subsidization dalam penetapan harga tambang. Sekatan perjalanan antara negeri yang
dikuatkuasakan dalam tempoh PKP sebelum ini dan berterusan di bawah tempoh PPN
telah memberi impak besar kepada jumlah trafik penumpang udara domestik yang secara
langsung telah menjejaskan kemampuan syarikat penerbangan untuk mempraktikkan
konsep cross subsidization dalam penetapan harga tambang.
