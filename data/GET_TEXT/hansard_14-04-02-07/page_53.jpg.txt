DR.2.11.2021 43

Tuan Mohamed Hanipa bin Maidin [Sepang]: Yang Berhormat Kuala Selangor,
boleh?

Datuk Seri Dr. Haji Dzulkefly bin Ahmad [Kuala Selangor]: Sila. Sure.

Tuan Mohamed Hanipa bin Maidin [Sepang]: Terima kasih Tuan Yang di-
Pertua. Terima kasih Yang Berhormat Kuala Selangor. Saya hendak tanya Yang
Berhormat Kuala Selangor, adakah Yang Berhormat bersetuju andai kata kita menjadikan
satu kewajipan kepada Parlimen ini untuk membahaskan laporan audit ini? Apa
pandangan?

Datuk Seri Dr. Haji Dzulkefly bin Ahmad [Kuala Selangor]: Sangat saya
sokong. Diharapkan itu menjadi sebahagian daripada ucapan saya. Terima kasih Yang
Berhormat Sepang, sahabat saya.

Tuan Yang di-Pertua, masa berbaki ini saya ingin tumpukan - mungkin tidak boleh
singgung banyak perkara. Lalu saya hanya akan menumpu kepada sektor kesihatan.
Saya terus menyebutkan sejujurnya peruntukan RM32.41 bilion itu untuk KKM bukanlah
sebenar-benarnya jumlah yang besar walaupun dalam keadaan begini. Nampak yang
kedua besar selepas pendidikan. Kita masih lagi terbelenggu dengan pandemik dan yang
sebenarnya mendedahkan kelemahan sistem kita.

01250

Ya, pandemik tidak hanya melemahkan bahkan mendedahkan kelemahan itu
pertama-tamanya dengan sistem dan penghantaran, system and deliveries sektor
kesihatan kita ini. Justeru, peningkatan 1.5 peratus itu dianggap oleh beberapa pihak
think-tank kesihatan sebagai satu yang too small, dengan izin, terlalu kecil. Tak perlu saya
ulang unjuran yang seharusnya kita sebagai sebuah negara, sebagai middle-income
economy should be spending at least-seharusnya berbelanja membuat investment dalam
kesihatan paling tidak empat peratus KDNK, yang kurang lebih dalam jumlah angkanya
RM40 bilion, Tuan Yang di-Pertua.

Akan tetapi malangnya hanya begitu sahaja, tapi kita boleh faham. Namun yang
paling menyedihkan ataupun mengecewakan iaitu peruntukan pembangunan di mana di
situlah sebenar-benarnya akan dapat kita perbaiki dan reform sistem dan delivery
kesihatan ini yang mana menunjukkan penurunan. Yang tadi itu adalah bersabit dengan
perbelanjaan emolumen dan sebagainya daripada segi pengurusan tetapi pembangunan
itu kurang, turun RM337 juta ataupun hampir tujuh peratus Tuan Yang di-Pertua.

Jadi, itu yang perlu saya rakamkan dan sebagai yang menyambut kritikan oleh
beberapa pihak yang mahukan seriously kita memberikan dan membuat investment dalam
kesihatan. Saya tidak menafikan bahawa di sana ada RM4 bilion lagi yang antara lain
merupakan hasil daripada libat urus bersama dengan Jawatankuasa Ekonomi Pakatan
Harapan yang mana RM2 bilion adalah untuk vaksin dan RM2 bilion lagi itu untuk fasiliti-
fasiliti yang lain.

Tuan Yang di-Pertua, saya terus menyebutkan di samping perbahasan tentang
dana dan sebagainya ini, apa yang lebih penting untuk dirakamkan di sini adalah sejauh
mana arah dan sejauh mana orientasi, sejauh mana yang kita mampu belajar daripada
pandemik ini.

Pandemik ini secara mudahnya saya simpulkan telah mendedahkan bahawa di
sana wujud kelemahan, terutama dari sudut bukan sahaja dari sudut fasiliti, dari sudut
infra tetapi yang lebih mustahak daripada itu adalah bagaimana sistem ataupun kesihatan
awam kita itu perlu kita memperkasakan, perlu diberdayakan.

Sedikit kalau saya lontarkan, mudahnya bahawa mungkin sudah waktunya,
setelah kita lakukan 13 kajian sejak 80an ya, mutakhir adalah satu daripada kajian
Malaysian Health Systems Research (MHSR) oleh Harvard School of Public Health.
Terkini adalah kajian yang dibuat oleh penasihat kesihatan dengan McKenzie. Akan tetapi
tidak ada reform, sudah terlalu lama _ kajian-kajian dibuat tetapi kita masih lagi
menggunakan sistem dan delivery yang sudah outmoded, yang sudah outlive, dengan
izin, its span.
