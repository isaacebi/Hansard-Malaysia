8 DR.2.11.2021

Puan Kasthuriraani a/p Patto [Batu Kawan]: Nelayan adalah frontliner at sea
Tuan Yang di-Pertua. Maka, mereka perlu diberikan perhatian yang sewajarnya. Bukan
sahaja isu-isu yang besar. Hari ini, saya ingin cadangkan di sini agar proses pemberian
lesen ini yang selama ini dibekukan, janganlah sampai lima tahun sekali direview macam
pilihan raya. la sepatutnya dijalankan frequently, Yang Berhormat Menteri. Saya juga ingin
tahu, subsidi dan insentif nelayan tahun ini adalah RM191...

Timbalan Yang di-Pertua [Dato’ Mohd Rashid Hasnon]: Saya benarkan satu
soalan sahaja tambahan, not two, not three. Please.

Puan Kasthuriraani a/p Patto [Batu Kawan]: Baik, semuanya berkaitan.
Semuanya berkaitan, semua berkaitan.

Timbalan Yang di-Pertua [Dato’ Mohd Rashid Hasnon]: Tak, satu soalan
sahaja. Tambahan.

Puan Kasthuriraani a/p Patto [Batu Kawan]: Berapakah lesen yang telah
diluluskan setakat ini dan berapakah lesen yang masih dalam proses permohonan?
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila
Yang Berhormat Menteri, dua minit 30 saat.

Datuk Seri Dr. Ronald Kiandee: Tuan Yang di-Pertua. Terima kasih Yang
Berhormat menanyakan beberapa soalan. Sebenarnya mengikut peraturan mesyuarat,
cuma satu soalan tambahan boleh ditanya dan ianya harus berkaitan dengan soalan asal.
Untuk makluman Yang Berhormat, seperti yang saya katakan tadi, menjawab soalan yang
part kedua tadi itu. Seperti yang saya katakan tadi bahawa pengeluaran lesen perikanan
ini dalam semua zon bergantung pada setelah melalui proses pemutihan, itu satu. Selepas
itu, juga the carrying capacity, iaitu sumber ikan yang ada dalam satu-satu kawasan.

Itu merupakan faktor perkiraan yang diambil oleh jabatan untuk mengeluarkan
lesen. Walau bagaimanapun, seperti yang saya katakan tadi, walaupun ianya melibatkan
case to case basis, untuk makluman Ahli Yang Berhormat, setakat tahun lalu, sebanyak
6,628 lesen telah dikeluarkan di beberapa zon. Maknanya, walaupun kita katakan telah
dibeku dan kita katakan bahawa ada proses case to case basis, sebanyak 6,000 lesen
telah dikeluarkan selepas proses pemutihan. Di Perlis contohnya, 157 lesen. Kedah, 647
lesen. Eh! Kedah 322 lesen. Sorry. Pulau Pinang, 538 lesen dan negeri-negeri lain yang
dikeluarkan lesen.

Lesen yang dibatalkan adalah di Kedah, contohnya 647 lesen. Pulau Pinang 464
lesen dibatalkan. Jadi, dalam proses berterusan dan kita akan melihat permohonan untuk
lesen baru mengikut kes dan juga mengikut carrying capacity dalam satu-satu kawasan.
Untuk soalan kedua Yang Berhormat berkenaan dengan masalah tonto, saya ingin
katakan bahawa proses penguatkuasaan ini, tindakan dan langkah penguatkuasaan
adalah satu proses yang berterusan. Kita akui banyak kaedah yang digunakan oleh pihak-
pihak tertentu untuk mengelak daripada ditangkap oleh pihak penguatkuasaan yang
dilakukan oleh agensi-agensi penguatkuasaan yang ada di negara kita.

Walau bagaimanapun, untuk tahun lalu sahaja sehingga setakat ini untuk tahun
2021, sembilan buah kapal asing telah ditangkap di perairan negara kita. Vietnam, 82
kapal. Indonesia, 14 buah kapal dan Thailand, tiga buah kapal. Jumlah, 99 buah kapal.
Maknanya, proses penguatkuasaan ini adalah satu proses yang berterusan dan kita akui
bahawa ada ketirisan, ada kebocoran maklumat yang dilakukan. Walau bagaimanapun,
ianya akan terus menjadi perhatian dan siasatan oleh agensi penguatkuasaan negara kita.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan kedua, saya jemput Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih. Yang
Berhormat Menteri, pada Disember 2020, Ketua Pengarah Perikanan ada menyebutkan
bahawa kerajaan telah memperuntukkan RM100 juta untuk pemodenan bot nelayan. Ini
sangat penting sebenarnya kerana anak-anak tempatan tidak berminat untuk terlibat
