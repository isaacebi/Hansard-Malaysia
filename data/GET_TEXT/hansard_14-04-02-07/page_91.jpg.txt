DR.2.11.2021 81

Dato’ Dr. Mohd Khairuddin bin Aman Razali [Kuala Nerus]: Yang Berhormat
Kuantan, sikit mencelah boleh Yang Berhormat Kuantan? Isu wakaf tadi.

Puan Fuziah binti Salleh [Kuantan]: Ya?

Timbalan Yang di-Pertua [Dato' Mohd Rashid Hasnon]: Yang Berhormat Kuala
Nerus.

Dato’ Dr. Mohd Khairuddin bin Aman Razali [Kuala Nerus]: Kuala Nerus, sikit
sahaja.

Puan Fuziah binti Salleh [Kuantan]: Terima kasih. Ya, Yang Berhormat Kuala
Nerus.

Dato’ Dr. Mohd Khairuddin bin Aman Razali [Kuala Nerus]: Saya menyokong
penuh apa yang disarankan oleh Yang Berhormat Kuantan tadi, isu wakaf. Terima kasih.

Puan Fuziah binti Salleh [Kuantan]: Terima kasih Yang Berhormat Kuala Nerus.
Kita tidak kira parti mana, yang penting kalau baik untuk rakyat, kita sama-sama
membangunkan negara kita. Negara kita perlu recover daripada pandemik COVID-19 ini.

Apa yang penting, saya harap Yang Berhormat Kuala Nerus pun sokong saya
dalam hal ini. Apa yang pentingnya kita perlu tengok secara fizikal Pelan Induk Wakaf
Negara. la disebut pada tahun 2020 oleh Yang Berhormat Menteri ketika itu dan disebut
sekali lagi oleh Yang Amat Berhormat Perdana Menteri pada RMKe-12 berkenaan dengan
Pelan Induk Wakaf Negara. Kita hendak tengok secara fizikal apa dia, contentnya, isinya
kerana ini akan membantu kita punya pengurusan wakaf pada masa depan. Juga
berkenaan dengan Rang Undang-undang Wakaf Tuan Yang di-Pertua.

01720

Ini juga satu cara untuk kita memastikan bahawa ada tadbir urus yang baik di
dalam kita menguruskan dana wakaf ini. Saya mencadangkan juga blockchain technology
digunakan di dalam kita menguruskan dana wakaf. Ini yang akan memacu wakaf ini ke
hadapan. la akan memacu menjadikan wakaf ini sebagai instrumen ekonomi yang
mampan pada masa hadapan. The third sector of the economy. Tuan Yang di-Pertua,
saya mengharap sangat segala cadangan ini, tidak kira lah daripada kita pembangkang
pun tetapi sekiranya ia baik untuk negara kita, sama-sama kita angkat, sama-sama kita
majukan negara kita. Dengan itu, terima kasih Tuan Yang di-Pertua. Assalamualaikum.

Tuan Yang di-Pertua: Waalaikumussalam. Terima kasih Yang Berhormat
Kuantan. Seterusnya, Yang Berhormat Lubok Antu. Silakan.

5.20 ptg.

Tuan Jugah a/k Muyang @ Tambat [Lubok Antu]: Terima kasih Tuan Yang di-
Pertua kerana memberi ruang kepada saya untuk berbahas dalam Belanjawan 2022.
Tuan Yang di-Pertua, pandemik COVID-19 yang sedang kita hadapi sekarang ini bukan
sahaja masalah kesihatan dan tetapi juga telah mengubah susunan ekonomi di Malaysia.
Bahkan, di seluruh dunia. Pandemik ini telah mengancam kesihatan rakyat,
memesongkan ekonomi global dan mengurangkan darjat kebajikan rakyat tanpa kita
ketahui bila ancaman ini akan berakhir.

Oleh itu, pemulihan global termasuk pemulihan dalam Malaysia pada tahun 2022
berhadapan dengan cabaran yang sukar. Pemulihan kehidupan sosial dan ekonomi
negara daripada pandemik COVID-19 menjadi harapan untuk seluruh rakyat Malaysia.
Saya berterima kasih kepada kerajaan melaksanakan pelbagai langkah berkesan sama
ada melalui dasar penyelarasan rentas sektor dan instrumen fizikal serta mandatori untuk
segera memenuhi kehendak dan harapan rakyat.

Seperti yang dinyatakan, Bajet 2022 dirangka setelah 80 sesi sumbang saran
bersama dibuat. Berorientasikan perkara ini, maka Bajet 2022 menyediakan sejumlah
RM332.1 bilion yang menyaksikan nilai peruntukan tertinggi berbanding bajet-bajet
sebelum ini. Daripada jumlah tersebut, kerajaan bercadang untuk menyediakan RM233.5
