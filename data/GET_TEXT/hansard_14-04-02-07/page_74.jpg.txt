64 DR.2.11.2021

telah diluluskan pada tempoh tahun 2016 sehingga tahun 2020. Setakat Disember 2020,
daripada jumlah pinjaman yang harus dikutip balik sebanyak RM995 juta, tetapi PTPK
hanya berjaya mengutip RM374 juta iaitu 38 peratus sahaja.

Ketidakpadanan graduan TVET daripada segi kemahiran yang dilatih dan
permintaan industri adalah antara faktor terpenting bayaran gaji graduan TVET yang
rendah. Justeru itu, kerajaan harus menggandakan usaha penglibatan industri (industry
engagement) dengan izin supaya prospek kerjaya graduan TVET dapat dijamin. Perkara
kedua adalah tentang akreditasi. Seperti yang dilaporkan oleh Laporan Ketua Audit
Negara setakat 1 Januari 2020, 42 peratus daripada program yang disampled oleh
program TVET ditawar sebelum akreditasi sementara diperakukan. Selain itu, terdapat 25
peratus daripada program yang disampled itu ditawarkan sebelum mendapat akreditasi
penuh oleh MQA.

Kelewatan perakuan akreditasi biarkan sementara atau penuh telah menimbulkan
masalah untuk pelajar-pelajar TVET. Menurut Laporan Ketua Audit Negara ada program
yang mengambil masa selama 964 hari untuk akreditasi sementara dan 2,113 hari untuk
akreditasi penuh iaitu lebih daripada lima tahun. Kelewatan perakuan akreditasi ini telah
mengakibatkan pelajar telah menamatkan pengajian tidak dapat akreditasi terhadap
program yang diikuti.

Maka saya menyeru kepada kerajaan terimalah gesaan Laporan Ketua Audit
Negara supaya perkenalkan satu pusat kelulusan akreditasi tunggal bagi mengawal selia
semua institusi TVET negara yang kini berada di bawah sekurang-kurangnya enam
kementerian tanpa keseragaman piawaian. Perkara ketiga adalah mengenai_ kualiti
pengajaran. Didapati 66 peratus tenaga pengajar TVET mempunyai pengalaman industri
kurang daripada satu tahun. Sejumlah 83 peratus mempunyai kurang daripada satu bulan
industry attachment sepanjang career mereka sebagai pengajar TVET.

Program ini merupakan program latihan berorientasi teknikal, program TVET.
Oleh itu penglibatan industri adalah amat penting bukan sekadar di kalangan pelajar tetapi
juga di kalangan tenaga pengajar TVET. Difahamkan bahawa sistem e-profiling atau
sudah ditukar nama kepada TVET Instructor eProfiling System (TiPS) telah dibangunkan
oleh Pusat Latihan Pengajaran dan Kemahiran Lanjutan sebagai pangkalan data berpusat
bagi profile tenaga pengajar untuk memastikan kompetisi dan menyediakan hala tuju
latihan yang berkesan untuk tenaga pengajar.

Namun, tenaga pengajar TVET tidak diwajibkan untuk mendaftar dalam sistem
tersebut maka saya cadang supaya wajibkan semua tenaga pengajar untuk mendaftar
dalam sistem ini supaya kerajaan boleh membuat pemantauan yang lebih berkesan demi
menangani masalah-masalah yang disebut tadi. Kita perlu meluluskan Rang Undang-
undang Suruhanjaya Pendidikan dan Latihan Kemahiran Industri untuk menyeragamkan
piawaian dan mengawal selia program-program yang ada serta kualiti setiap program
yang ditawarkan bagi menepati keperluan industri dengan laluan naik taraf yang sesuai
dengan ekosistem TVET. Selain daripada kualiti dan keseragaman piawaian, kerajaan
harus juga memusatkan hanya satu entiti tunggal bagi mengawal kesemua institusi TVET
agar tidak merunsingkan anak-anak muda kita.

Tuan Yang di-Pertua isu kedua yang saya ingin sentuh adalah tentang reformasi
perkhidmatan awam. Penjawat awam memainkan peranan yang penting dalam
pembangunan negara. Mereka terlibat secara langsung dalam penggubalan dasar dan
lebih penting lagi melaksanakan dasar dan strategi yang digariskan oleh kerajaan
termasuk dalam Rancangan Malaysia dan juga belanjawan. Oleh itu kualiti perkhidmatan
awam adalah satu faktor yang amat penting dalam pembangunan negara.

Berdasarkan Global Governance Indicators yang diterbitkan oleh Bank Dunia,
kedudukan Malaysia dalam dimensi kecekapan kerajaan tidak ada peningkatan langsung
dalam tempoh 20 tahun yang lepas. Malaysia berada pada tahap 83 peratus pada tahun
2000 di kalangan 182 negara. Pada tahun 2020, kedudukan Malaysia jatuh sedikit kepada
82 peratus di kalangan 202 negara. Bagi tempoh yang sama, negara jiran kita Singapura
kekal sebagai kerajaan yang paling cekap.
