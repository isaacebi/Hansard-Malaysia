DR.2.11.2021 37

sebanyak 37,000 buah syarikat perusahaan kecil dan sederhana terjejas, gulung tikar
sepanjang wabak melanda. Persoalannya, walaupun kerajaan menyediakan polisi
pengambilan kerja, ia tidak menyelesaikan isu fundamental. Kebanyakan syarikat-syarikat
tempatan di negara ini sudah pun tutup atau tidak mampu mengambil pekerja. Akibatnya,
isu pengangguran masih tidak dapat diatasi walaupun jumlah banyak diperuntukkan untuk
tujuan ini.

Sektor perkhidmatan, Tuan Yang di-Pertua. Mengikut laporan ASEAN Statistical
Yearbook 2020, konsentrasi tenaga rakyat Malaysia pada 10 tahun kebelakangan ini
adalah dalam sektor perkhidmatan iaitu sebanyak 35 peratus daripada keseluruhan
tenaga rakyat di negara ini. Untuk rekod, Malaysia merupakan negara dalam ASEAN yang
mempunyai peratusan tertinggi dalam sektor perkhidmatan. Saya percaya keadaan ini
berlaku berdasarkan polisi kerajaan terdahulu iaitu di bawah Dasar Transformasi Negara
memberi keutamaan kepada sektor perkhidmatan berbanding sektor perindustrian.
Namun demikian, kalau kita perhatikan pada kala pandemik dan negara menghadapi
kemelesetan ekonomi, sektor perkhidmatan terjejas teruk memandangkan sektor ekonomi
banyak yang tutup. Sektor perkilangan dalam industri perlu (essential industries)
diteruskan seperti biasa walaupun negara berhadapan Perintah Kawalan Pergerakan.

Oleh yang demikian, boleh dikatakan bahawa perkilangan merupakan sektor yang
tahan lasak (resilient) dengan izin, dengan perkembangan ekonomi semasa. Tenaga kerja
dalam sektor ini mempunyai jaminan yang lebih tinggi untuk kekal bekerja berbanding
dengan pekerjaan dalam sektor perkhidmatan. Sehubungan itu, ingin saya sarankan agar
kerajaan mengkaji semula kedudukan sektor perindustrian dalam pemangkin ekonomi
negara sebagaimana yang berlaku pada tahun 1990-an, apabila mana Malaysia digelar
‘Tiger of ASEAN’. Tidak ada seharusnya diletakkan, diketepikan untuk memberi
keutamaan kepada sektor perkhidmatan semata-mata.

Aktiviti perancakan ekonomi. Tuan Yang di-Pertua, digital loT dan Al. Tuan Yang
di-Pertua, setelah mengkaji belanjawan yang diumumkan baru-baru ini, saya lihat tiada
pendekatan yang lebih jelas daripada kerajaan untuk merancakkan ekonomi negara
selepas pandemik akhir. Kita masih menanti pembentangan industrial master plan yang
baharu yang sudah pun tamat pada tahun 2020. Apa yang diharapkan ialah agar kerajaan
turut mempertimbangkan industri masa depan (future industry) dalam rencana Dasar
Perindustrian Ekonomi Digital, /nternet of Things and artificial intelligence perlulah menjadi
teras dasar tersebut agar ekonomi negara terus mampan dan mampu bersaing dengan
negara maju. Polisi kerajaan, Dasar Kabotaj Negara perlu juga diperincikan.

Levi keuntungan kelapa sawit, Tuan Yang di-Pertua. Terdapat juga cadangan di
bawah belanjawan ini untuk menaikkan kadar levi keuntungan kelapa sawit daripada 1.5
peratus kepada tiga peratus untuk pekebun di Sabah dan Sarawak. Ini bertujuan untuk
menyamakan kadar levi tersebut dengan levi di Semenanjung Malaysia. Saya bantah dan
tidak setuju dengan cadangan ini kerana terdapat cukai jualan yang dikenakan oleh
kerajaan negeri bagi keuntungan yang sama.

Double taxation dikenakan kepada peladang-peladang yang ada di peringkat
negeri Sabah yang ada. Ini jelas— cukuplah minyak pun sudah dapat. Gas pun sudah
diperoleh. Inikan lagi kelapa sawit yang kita hendakkan supaya kita pungut dari negeri
Sabah. Perjanjian Malaysia 1963, kita sudah nyatakan 40 percent of the tax collected,
dengan izin, must be returned back to Sabah. Akan tetapi malangnya, hari ini sudah kita
bergantung dengan kelapa sawit. Taxed by the state government, taxed by the Federal
Government— you can imagine dengan izin, ia akan membebankan sektor perladangan
di peringkat, bukan hanya negara kita, khususnya di peringkat negeri.

Tuan Yang di-Pertua, sebagai penutup, saya berpendirian belanjawan yang
diumumkan baru-baru ini lebih menjurus kepada elemen good-feel factor ataupun ‘beli
jiwa’. Tiada penekanan khusus dibawa, dibuat atas usaha kerajaan bagi menurunkan
kadar hutang negara. Tiada juga pendekatan jelas untuk merancakkan ekonomi negara
Malaysia. Saya berpendirian belanjawan negara tidak patut menjadikan treasure chest
pada mana-mana golongan untuk mengambil kesempatan dan membuat keuntungan.
Tindakan tegas perlu diambil kepada mereka yang melakukan ketirisan, rasuah dan salah
guna kuasa.
