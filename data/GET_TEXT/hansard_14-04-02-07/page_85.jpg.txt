DR.2.11.2021 75

bahawa pertanian bukan lagi profesion kampung. Maka saya mencadangkan agar
kerajaan memberi tumpuan bagi pembangunan petani muda melalui program agropreneur
dan penggunaan teknologi berteraskan internet of things (loT), dengan izin. Aplikasi drone
bagi mekanisme semburan baja dan lain-lain aktiviti pertanian.

Oleh itu Program Latihan Kemahiran Pertanian Kebangsaan (PLPK) harus
meneliti pemberian kursus-kursus berteraskan teknologi supaya ilmu tersebut dapat
dipraktikkan terutamanya bagi menggalakkan petani muda meneruskan kelangsungan
keselamatan makanan dalam negara. Dalam Bajet 2022 yang telah dibentangkan jumlah
yang diperuntukkan bagi perbelanjaan mengurus industri beras dan padi tahun 2022
menurun dengan sangat ketara. Manakala bagi pembangunan juga dikurangkan kepada
RM2.5 juta pada tahun 2022 berbanding RM4.2 juta pada tahun 2021.

Begitu juga peruntukan kepada Lembaga Kemajuan Pertanian Muda (MADA)
yang tiada peningkatan bagi peruntukan mengurus khususnya bagi penyelenggaraan tali
air, terusan, tersier, saliran, parit dan jalan-jalan ladang yang jauhnya seluas — Maknanya
sejauh 5,330 kilometer yang sangat penting bagi tujuan penanaman padi seluas 1,685
hektar di negeri Kedah dan Perlis ketika jelapang padi negara ini sedang membekalkan
43 peratus keperluan beras negara untuk 32 juta rakyat Malaysia.

Beras yang dihasilkan dalam tempoh setahun pula menyaksikan Malaysia masih
lagi keterbelakang iaitu sekitar 2.2 juta tan metrik berbanding Vietnam 34 juta tan metrik
dan Filipina 15.3 juta tan metrik. Ini menyebabkan negara kita masih berharap kepada
import beras dari luar negara.

Kerajaan harus segera menyelesaikan masalah kebergantungan produk beras
import menerusi pembangunan research and development (R&D) dan memperkasakan
agensi-agensi kerajaan berkaitan padi dengan membekalkan kemudahan-kemudahan
bagi tujuan pengilangan produk padi dan lain-lain aktiviti penanaman padi.

Jumlah perbelanjaan yang besar iaitu sebanyak RM1.7 bilion diperuntukkan untuk
subsidi dan insentif bagi industri padi pertanian dan perikanan. Bagaimanapun isu yang
menjadi persoalan sejauh mana subsidi ini sampai kepada para petani kerana sistem
pembahagian subsidi ini melibatkan pelbagai pihak termasuk pihak industri yang
mengawal segala harga input pertanian dan teknologi yang digunakan.

Pada ketika ini harga input termasuk racun, rumpai dan lain-lain melambung tinggi
sehingga meningkat melebihi 100 peratus. Sebagai contoh, racun rumpai yang berharga
RM145 kini meningkat menjadi RM300. Dalam situasi ini para petani sangat tertekan
akibat kos yang meningkat berkali ganda untuk aktiviti penanaman padi. Ditambah lagi
dengan beban apabila harga padi masih kekal pada harga yang lama iaitu RM1.20
sekilogram.

Beban ini semakin bertambah apabila pemotongan pemutuan padi basah di
kilang-kilang dan tiada kawalan piawaian daripada pihak kerajaan di mana 100 monopoli
pengilang-pengilang dalam menentukan peratusan pemotongan. Maka ada benarnya
kenyataan bahawa pesawah yang terpaksa menanggung beban bagi mengekalkan harga
beras murah di pasaran.

Saya juga ingin memetik kenyataan yang telah dikeluarkan oleh Yang Amat
Berhormat Menteri Besar Kedah tentang pengorbanan rakyat negeri Kedah dalam
mendahulukan kepentingan negara dengan mengekalkan tanah sawah_ yang
menyumbang kepada 43 peratus keperluan beras negara. Sedangkan keuntungan lebih
besar dapat dijana sekiranya tanah sawah ini dimajukan kepada sektor komersial.
Kerajaan Persekutuan perlu mengambil kira hal ini dengan memberikan peruntukan yang
lebih besar kepada Kerajaan Negeri Kedah dan juga Perlis supaya dapat menebus semula
penilaian bagi peluang komersial yang telah dilepaskan.

Begitu juga dengan masalah tanah terbiar yang semakin hari semakin membesar
yang menjadi hutan tebal apabila dibiarkan tidak diusahakan. Kerajaan harus mengikut
garis panduan dan contoh yang telah ditetapkan oleh Kerajaan Islam ketika zaman
pemerintahan zaman Khalifah Umar Al-Khattab bagi pengurusan tanah terbiar. Tanah
terbiar yang dikenali sebagai a/-mawat atau tanah yang mati yang tidak digunakan,
dimanfaatkan dan dimiliki sesiapa atau mempunyai pemilik tetapi terbiar selama tiga tahun
