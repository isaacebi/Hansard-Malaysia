DR.2.11.2021 5

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, dua minit 20 saat.

Datuk Seri Ir. Dr. Wee Ka Siong: Terima kasih, ada tiga soalan dalam soalan
tambahan tadi. Pertama tentang harga tinggi, bagaimana intervensi oleh pihak kerajaan.
Saya ingin menyatakan bahawa sejak 2006, kita membenarkan supaya syarikat yang
akan menentukan berdasarkan kepada supply and demand, itu pertama.

Kita tidak regulate daripada segi tambang sebab itu setakat apa rendah sekalipun,
kita tidak campur tangan. Oleh sebab itulah sebelum pandemik berlakunya saingan yang
hebat, akhirnya kesemua syarikat penerbangan itu tidak untung. Tidak apa kerana yang
penting ialah mereka saing dan dalam satu free market, mereka boleh buat. Akan tetapi
dalam keadaan pandemik, apa yang berlaku ialah kekerapan penerbangan berkurangan
secara mendadak. Itu yang menyebabkan sekatan, banyak sekatan yang telah dibuat.

Saya bagi contoh, apabila Kerajaan Negeri Sarawak bercadang untuk
mengurangkan ataupun menambah, sorry kekerapan daripada 22 kepada 87 tetapi
syarikat penerbangan tidak sanggup dapat 87 kerana salah satu syarat yang dikhaskan
oleh kerajaan negeri ialah perlu ada satu separation, di mana perasingan yang memberi
buffer kepada mereka untuk menguruskan penumpang. Akan tetapi daripada segi
penjadualan, ia tidak boleh dilakukan oleh syarikat penerbangan.

Oleh sebab itu daripada 87, hanya 50. Akan tetapi keputusan terakhir mulai 1
November, perkara ini telah kita mansuhkan. Dengan cara ini, kita berharap ia dapat pulih
kepada keadaan sedia kala dan kita boleh menambah bekalan dan juga daripada segi
permintaan, akan meningkat. Dengan cara inilah, barulah kita dapat rendahkan kos
tambang yang begitu tinggi sekali.

Kemudian daripada segi jadual, jadual yang bertukar-tukar. Oleh kerana frekuensi
sekarang tidak banyak tetapi apabila frekuensi sudah bertambah, connectivity antara satu
tempat ke satu tempat lain, ia tidak terjejas dan sekatan separation iaitu 90 minit itu tidak
lagi dikuat kuasa, maka perkara ini dapat kita uruskan. Apa yang telah disarankan oleh
Yang Berhormat di mana pada zaman PH diminta supaya syarikat penerbangan, kita
boleh merayu kepada syarikat penerbangan untuk berbuat demikian.

Sepertimana yang saya katakan, berdasarkan kepada keputusan Kabinet 2006,
kita tidak lagi membuat intervensi tentang harga. Kita boleh galakkan mereka
mengadakan atau bersimpati dalam keadaan perayaan mereka sepatutnya memberi apa
dia sebagai tanggungjawab sosial mereka dan itu boleh kita teruskan, tetapi terpulang
kepada keputusan yang akan dibuat oleh syarikat penerbangan yang rata-rata mengalami
kerugian besar disebabkan oleh pandemik. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya juga berkenaan dengan penerbangan. Memang betul apa yang dikatakan
oleh Yang Berhormat Bandar Kuching, harga tiket penerbangan tidak menentu untuk
sektor Sabah, Sarawak dan Kuala Lumpur.

Bayangkan kelas ekonomi hingga mencecah RM1,599 di mana pada
keseluruhannya apa yang telah kita lalui, saya memang berulang kali dari Sabah ke
Semenanjung, selalu saya menempah dalam lingkungan RM300 hingga RM500, tetapi
ada kalanya sehingga RM1,599 untuk kelas biasa, kelas ekonomi.

Jadi saya merayu kepada kerajaan supaya campur tangan dalam perkara ini.
Kalau boleh, kita set berapakah harga siling yang harus dikenakan kepada penumpang-
penumpang. Ini kerana kebanyakannya penumpang-penumpang kelas ekonomi ini
adalah orang biasa yang tidak berkemampuan. Lainlah kalau orang yang selalu mengikuti
kelas pertama ataupun kelas business, itu lain ceritanya. Akan tetapi yang paling penting
ialah untuk kelas ekonomi, kalau boleh kerajaan harus set berapa harga siling yang harus
dikenakan kepada setiap penumpang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Papar. Silakan Yang Berhormat Menteri.
