DR.2.11.2021 49

Ya, saya faham. Perlunya kita belanja lebih untuk lawan pandemik COVID-19 dan
kemerosotan ekonomi tetapi kita tidak tunjuk minat untuk dapat balik wang yang telah
diselewengkan. Demikian duit yang dipercayai dicuri telah dibalikkan kepada pencuri.
Konon pihak kerajaan tidak dapat cukup bukti yang duit-duit itu duit kerajaan dari 1MDB.
Akan tetapi apakah si pencuri dapat bukti jelas yang menunjukkan dari mana dia perolehi
duit yang begitu banyak. Kononnya, hadiah daripada raja negara lain.

Tuan Yang di-Pertua, duit yang banyak apabila bergerak akan tinggal paper trail.
Tentu ada cek, jika cash tentu ada rekod deposit dan keluaran di bank. Pihak yang
memberi perlu dapat pengesahan bank yang mengeluarkan cash. Tentu ada rekod dalam
bank akan wang yang dimasukkan sebagai cek ataupun cash ke dalam bank. Akaun siapa
yang menerima wang itu? Apakah wang itu keuntungan perniagaan? Perniagaan apa?
Tidak mungkin wang itu tiba-tiba berada di tangan penderma.

01450

Hanya bukti yang ada ialah surat daripada seorang Arab, tidak ditangani oleh Raja
atau pegawainya. Jika kerajaan tidak dapat sahkan wang itu milik kerajaan, Najib juga
tidak dapat sahkan dari mana wang itu datang. Kenapa wang itu diberi kepada Najib?
Soalnya, bolehkah Perdana Menteri terima begitu banyak wang daripada pemimpin
kerajaan lain? Sebenarnya Perdana Menteri tidak boleh terima untuk dirinya sumbangan
wang daripada negara lain kerana ini boleh dianggap sebagai percubaan mempengaruhi
politik negara. Jika diterima, kenapa tidak dilaporkan? Kenapa dirahsiakan? Negara lain
tidak boleh campur tangan dalam politik negara dengan memberi wang kepada Perdana
Menteri Malaysia.

Mahkamah mendapati Perdana Menteri keenam bersalah. Itu keputusan
mahkamah. Selagi ia tidak didapati tidak bersalah, ia bersalah. la patut jalani hukuman.
Ada rakyat Malaysia yang belum pun di-charged telah dimasukkan dalam tahanan.
Kenapa tidak orang yang sudah pun dihukum salah menjalankan hukuman? Dia
dibenarkan ke luar negara pula. Jika rayuan mendapati bantuan tidak salah, bebaskan
sahaja. Sudah hampir satu tahun rayuan dibuat tetapi belum ada keputusan dibuat.
Dengan izin Tuan Yang di-Pertua, justice delayed is justice denied.

Apakah kerajaan serius untuk mendapat balik wang kerajaan yang telah
diseleweng? Seperti yang saya jelaskan, bukti bahawa banduan memiliki barangan yang
dirampas tidak jelas. Kenapa dipulangkan kepada banduan? Ternampak kerajaan yang
tidak serius untuk mendapat balik wang yang telah dicuri. Sikap kalau hilang duit kerajaan
itu tidak mengapa, kerajaan boleh hutang dan beberapa generasi akan datang akan bayar.
Hutang tidak boleh selesai jika kita hutang untuk bayar hutang.

Peguam Negara (AG) atau pendakwa raya sudah berlagak sebagai hakim.
Dengan mudah AG memutuskan tidak ada kes. Ini adalah hukum, AG sudah jadi hakim.
AG juga tidak bantah apabila banduan dibenarkan ke luar negara. Ya, memang ini semua
tidak salah daripada segi undang-undang tetapi ia menjadi precedent. Bolehkah di masa
hadapan banduan dibenarkan melancong ke luar negara atau apakah ada dua kelas
banduan?

Semalam saya dengar ada yang cakap berdegar-degar macam pendekar yang
mahu pertahankan kedaulatan negara berkaitan isu Pulau Batu Putih. Saya agak hairan
dengan pahlawan ini yang pernah umum akan belayar bila sauh dilabuh, tidak merasa
marah atau perlu memperlihatkan kepahlawanannya apabila 1,370 hektar tanah yang
ditambak di Johor dijual secara pegangan terus atau freehold kepada rakyat asing.

Ini tidak mengambil kira kerosakan alam sekitar yang berlaku terhadap kawasan
paya yang kaya dengan biodiversiti dan mengakibatkan nelayan dan penduduk di sekitar
kawasan itu terjejas pendapatan dan mata pencarian mereka. Bukan sahaja pahlawan ini
tidak memberontak dengan penjualan hartanah itu secara freehold kepada rakyat asing,
dia yang menjadi juara merasmikan projek itu.

Sesungguhnya the rule of law tidak lagi terdapat di Malaysia. Ada sahaja loophole
bagi mencuri, bagi pencuri, penyangak elak daripada dihukum. Kerajaan tidak bersungguh
untuk memelihara dana kerajaan.
