50 DR.2.11.2021

Saya sedar wang yang banyak diperlukan bagi mengatasi krisis yang dihadapi
oleh negara tetapi pada masa yang sama kerajaan perlu berhati-hati supaya perbelanjaan
kerajaan dikurangkan dan beban hutang tidak dihempas ke atas belakang generasi akan
datang.

Memang mudah untuk mengadakan belanjawan yang disukai ramai. Bajet
menunjukkan tambahan peruntukan untuk semua pihak. Angka hutang boleh diturun
peratusannya dengan menaikkan siling yang di benar tetapi jumlah hutang tidak boleh
diturunkan. Hutang mesti dibayar. Tidak bayar hutang, negara akan diisytihar bankrap.
Bahawa yang akan pikul beban bayaran balik adalah kerajaan yang akan datang. Tidak
bermakna_ sikap tidak mempedulikan beban kerajaan yang menyusul bukan
tanggungjawab kerajaan hari ini.

Sebenarnya kerajaan sekarang perlu berhati-hati, tidak membebankan kerajaan-
kerajaan yang akan datang. Dalam bajet, tidak ada sebutan untuk mengurangkan
perbelanjaan. Sebenarnya jika dikaji, ada kemungkinan peruntukan dikurangkan dalam
bidang pendidikan, pertanian, telekomunikasi. Perbelanjaan kerajaan boleh dikurang
dengan mengguna teknologi baharu dan juga menswastakan tetapi setelah
telekomunikasi diswastakan, kerajaan mengambil alih teknologi yang terkini yang akan
memerlukan berbilion ringgit untuk dibekal kepada pelanggan.

Apa perlunya kerajaan terlibat dalam khidmat ini? Tentulah lebih baik diserah
kepada syarikat telekomunikasi yang sekian lama membekal sistem komunikasi dalam
negara. Dengan diserah kepada swasta, kerajaan akan selamatkan sejumlah wang yang
tidak kecil dalam peruntukan belanjawan. Lagipun kerajaan tidak terkenal dengan
kecekapan dalam bidang bekalan khidmat seperti ini. Jika disemak, kita akan dapati
banyak lagi peruntukan dalam belanjawan yang boleh dikurangkan. Beban hutang negara
di masa depan boleh jadi lebih ringan.

Selain daripada membekal peruntukan yang banyak, bajet tidak menjelaskan
cara-cara untuk mengatasi krisis baik COVID-19, baik pun ekonomi. Terpulanglah kepada
pentadbir untuk bertindak. Sebenarnya tindakan oleh pentadbir kadang-kadang tidak
menepati tujuan peruntukan. Bahkan besar kemungkinan, mereka tidak pun faham
bagaimana peruntukan akan diguna.

Demikian, sementara kerajaan ingin menggalakkan pelaburan, sikap pentadbir
tertumpu lebih kepada prosedur birokrasi. Adakala Menteri dan pegawai kanan tidak boleh
ditemui oleh pelabur. Masa yang amat panjang diambil untuk meluluskan sesuatu
permohonan. Kadangkala ada pelaburan tidak dapat diluluskan kerana sudah ada
cadangan dari orang-orang politik tertentu.

Satu daripada punca jumlah peruntukan menjadi lebih besar ialah rasuah. Semua
pihak tahu bahawa kelulusan sengaja dilambat-lambatkan atau tidak diberi ialah kerana
pemohon tidak menghulur sogokan. Sesungguhnya budaya rasuah sudah kembali dan ia
tetap meningkatkan kos yang akan ditanggung oleh kerajaan. Terdapat sejenis rasuah
apabila jawatan dicipta yang tidak penting dalam kerajaan, yang diutamakan ialah
penerima jawatan-jawatan ini menyokong kerajaan.

01500

Mereka pula diberi taraf Menteri supaya taraf dan pendapatan lebih tinggi. Maka,
bertambahlah bajet dan hutang. Sesungguhnya, walaupun krisis COVID-19, dan
kemerosotan ekonomi memerlukan perbelanjaan luar biasa tetapi kerajaan yang
bertanggungjawab perlu kurangkan jumlah belanjawan supaya tidak membebankan
negara dengan hutang yang bertambah.

Kita gembira jumlah kes baharu sudah turun tetapi kenapakah jumlah kes baharu
COVID-19 sudah turun? Akan tetapi kenapakah suatu masa ini ia naik sampai 25 ribu kes
baharu sehari? Negara Jepun dengan penduduk empat kali- ganda, lebih ramai dapat
mengurangkan jumlah kes baharu sehingga sekarang- berjumlah hanya 200 dan
kematian hanya tujuh orang. Negara Jepun telah menjadi tuan rumah Sukan Olimpik dan
menerima berpuluh ribu orang pelawat tetapi wabak COVID-19 tidak melambung. Ada
baiknya jika kita tiru cara-cara Jepun.
