96 DR.2.11.2021

juga, kita pakai robot mop lantai dan membersihkan udara. Robot ini bekerja lebih efektif
dan berkesan dalam pekerjaan bersifat intensif buruh kerana ia tidak perlu ambil cuti.
Boleh terus kerja asalkan baterinya dicas. Tak perlu rehat seperti manusia. Mengapakah
kita tidak boleh melabur dalam penyelidikan teknologi robot serta jentera untuk membantu
proses penuaian sawit?

Akhirnya, saya ingin menarik perhatian Yang Berhormat dalam Dewan yang mulia
ini terhadap isu peruntukan dana antara semua kementerian. Isu terakhir daripada saya.
Bagi tahun 2022, sembilan kementerian dapat peningkatan belanjawan dalam Belanjawan
Mengurus dan Belanjawan Pembangunan.

01830

Sebanyak 17 lagi kementerian ada penurunan belanjawan mengurus dan
peningkatan belanjawan pembangunan atau sebaliknya. Hanya belanjawan dua
kementerian dipotong terus dalam belanjawan mengurus dan juga pembangunan. Salah
satu adalah Kementerian Kewangan. Satu lagi ialah Kementerian Pengangkutan.

Jumlah belanjawan pengangkutan tahun 2022 dipotong sebanyak RM472 juta.
Jumlah belanjawan dipotong antara semua kementerian selain daripada MOF. Adakah ini
selaras dengan dasar negara kita untuk terus membina kemudahan pengangkutan awam
yang mampan dan selesa bagi seluruh rakyat Malaysia?

Saya hendak tanya Menteri Pengangkutan, mengapa gagal memperjuangkan
peruntukan untuk pembangunan sektor pengangkutan di Malaysia atau adakah
pemotongan ini merupakan undi tidak percaya kerajaan sendiri terhadap prestasi Menteri
Pengangkutan? Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kluang. Saya jemput pembahas terakhir, Yang Berhormat Wangsa Maju.

6.31 ptg.

Datin Paduka Dr. Tan Yee Kew [Wangsa Maju]: Tuan Yang di-Pertua, Bajet
2022 berjumlah RM332 bilion merupakan bajet yang terbesar Malaysia setakat ini.
Sebanyak RM31 bilion diperuntukkan untuk subsidi bantuan kewangan dan pelbagai
insentif dengan tujuan mengurangkan kos sara hidup rakyat knususnya golongan miskin.

Saya tidak ada masalah dengan peruntukan yang membantu golongan miskin
walaupun bantuan kewangan secara one-off itu tidak akan dapat menyelesaikan isu
kemiskinan. Apa yang saya bimbangkan ialah berbilion ringgi yang diperuntukkan kepada
pelbagai sektor ekonomi. Adakah ia digunakan secara berkesan untuk memulihkan
ekonomi negara? Saya langsung tidak tertarik dengan pelbagai program, projek dan
inisiatif yang akan dilaksanakan. Program sama dan strategi lama masih digunakan
walaupun kita berada dalam pasca COVID yang sangat berbeza.

Bajet 2022 mestilah memberi fokus kepada langkah-langkah membantu industri
mengatasi masalah mendesak supaya segera bangkit dan meneruskan kembali operasi
mereka. Antara yang paling utama diajukan pemilik PKS ialah kekurangan pekerja.
Beribu-ribu kilang tidak dapat beroperasi semula bukan kerana tiada tambahan, not
because of lack of orders, tetapi masalah pekerja tidak mencukupi.

Saya juga melihat ratusan ekar tanah, ladang terbiar akibat tidak ada pekerja yang
mengerjakan tanaman. Ini bukan sahaja masalah peladang, ia juga melibatkan pekebun
kecil. Saya memahami keperluan mengawal pengambilan pekerja asing, tetapi kita
perlukan perancangan dan pengurusan pekerja asing yang rapi, bukan dengan cara
membunuh industri.

Bagi jangka masa panjang, automasi dalam perniagaan dan pembuatan adalah
satu-satunya penyelesaian. Akan tetapi sehingga kini, hanya melibatkan janji-janji manis
sahaja. Bajet 2022 menyediakan geran RM100 juta sahaja untuk 200 buah syarikat,
sedangkan terdapat ratusan ribu kilang yang boleh melaksanakan automasi
sebahagiannya jika tidak semua operasi mereka. Adakah kita benar-benar serius
menggantikan pekerja asing? Kita harus menetapkan sasaran sekurang-kurangnya 50
