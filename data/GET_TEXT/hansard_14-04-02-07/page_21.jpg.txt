DR.2.11.2021 11

saya tidak ada perincian mengenai apa yang dinyatakan tadi. Maka saya minta izin untuk
memberikan jawapan secara bertulis. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

2. Dato’ Wira Haji Amiruddin bin Haji Hamzah [Kubang Pasu] minta Menteri
Pertanian dan Industri Makanan menyatakan bagaimana Pelan Tindakan Dasar Sekuriti
Makanan Negara 2021-2025 yang bakal dilancarkan dapat meningkatkan kedudukan
Malaysia di dalam Global Food Security Index (GFSI).

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua. Untuk makluman Ahli Yang Berhormat, MAFI komited
dalam memastikan pelaksanaan strategi-strategi yang dirangka menerusi Pelan Tindakan
Dasar Sekuriti Makanan Negara (DSMN) 2021-2025 bertepatan dengan keperluan
semasa sekuriti makanan negara termasuk senario, isu dan cabaran global.

Dimensi ketersediaan (availability), akses (accessibility), penggunaan (utilization)
serta kestabilan kemapanan (stability and sustainability) dijadikan sebagai asas-asas
pengukuran GFSI. Saranan-saranan penambahbaikan yang dibangkitkan oleh The
Economist Intelligence Unit (EIU) menerusi Laporan GFSI 2020 turut diambil kira dalam
penyediaan Pelan Tindakan DSMN _ termasuk usaha-usaha untuk menangani
ketidakstabilan pengeluaran hasil pertanian, kebergantungan import makanan,
kebergantungan ekonomi terhadap sumber semula jadi, akses kepada data mudah alih
dan pembiayaan kewangan serta kemapanan sumber semula jadi.

Di bawah Pelan Tindakan DSMN, MAF! melaksanakan inisiatif-inisiatif seperti
Pusat Pengembangan Akuakultur, pelaksanaan Program SMART Sawah Berskala Besar
serta kajian-kajian berteraskan makanan alternatif ternakan juga makanan ruji untuk
merancakkan pengeluaran makanan negara. Pelaksanaan inisiatif ini juga dapat
mengurangkan kebergantungan terhadap import makanan dengan meningkatkan
produktiviti sistem makanan melalui pengukuhan infrastruktur dan pemerkasaan
pengeluaran makanan.

Di samping itu, usaha-usaha berteraskan pemeliharaan dan pemuliharaan
sumber semula jadi bagi kesinambungan pengeluaran makanan turut dilaksanakan oleh
MAFI untuk menjaga kawasan perlindungan marin dengan mewartakan sebagai kawasan
larangan tangkapan ikan.

MAFI yakin usaha sama dan inisiatif sebegini akan menyumbang kepada
peningkatan kedudukan negara dalam GFSI tahun-tahun mendatang. Terima kasih.

Dato’ Wira Haji Amiruddin bin Haji Hamzah [Kubang Pasu]: Terima kasih
Yang Berhormat Menteri, terima kasih Tuan Yang di-Pertua.

Mungkin kita hendak bezakan di antara food security dan juga self-sufficiency di
dalam makanan untuk negara kita. Seperti yang disebutkan oleh Yang Berhormat Menteri
tadi, kebergantungan kita kepada makanan yang diimport, nampak macam kita masih
tidak boleh hendak selesaikan perkara ini atau mengurangkan. Contohnya, tahun 2019,
kita punya import bil makanan RM51.5 bilion, tahun 2020 meningkat RM55.5 bilion.
Mungkin kita kata mungkin eksport kita meningkat. Eksport kita juga menunjukkan trend
yang menurun.

Jadi, soalan saya Tuan Yang di-Pertua, ialah di dalam indeks ini, antara perkara
yang menjadi halangan kepada kita ialah tentang natura! resources dan resilience yang
mana dalam hal ini kita mendapat skor kosong dalam national agricultural adaptation
policy.

Jadi, soalan saya, adakah MAFI dalam merangka ini semua hanya dalam
kelompok MAFI sahaja ataupun sebenarnya perlu berbincang, contohnya dengan
Kementerian Alam Sekitar dan Air (KASA) untuk memperincikan lagi dalam kita hendak
pastikan bahawa natural resources dan resilience ini dapat kita tingkatkan skor kita dan
langsung memberikan suatu keadaan yang lebih selesa kepada negara?
