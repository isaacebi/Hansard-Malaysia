80 DR.2.11.2021

Saya ingin bertanya berkenaan dengan Majlis Tindakan Perubahan Iklim
Malaysia. Apakah yang sedang dilakukan untuk menangani perubahan iklim? Ini kerana,
saya tengok perubahan iklim juga— tindakan iklim juga nombor tiga tercorot dalam kita
punya pengagihan Bajet 2022 mengikut SGD. Saya juga ingin bertanya berkenaan
dengan Pembangunan Malaysia Environmental Performance Index baru hendak
dibangunkan. Apa maksud baru hendak dibangunkan ini sedangkan seluruh dunia
sekarang ini— inilah isu yang paling penting pada ketika ini.

Saya juga ingin mengambil kesempatan untuk mencadangkan kepada
Kementerian Pelancongan, Seni dan Budaya yang bercakap berkenaan dengan Teluk
Cempedak dalam kawasan saya. Akan tetapi, saya ingin menyarankan bahawa di
Kuantan Tuan Yang di-Pertua ada banyak pantai yang indah. Saya boleh sebutkan Pantai
Cherating, Sungai Ular, Pantai Balok. Pantai Balok ada luncur angin, ada tapak camping.
Pantai Batu Hitam ada batu-batu hitam di situ. Pantai Pelindung, Pantai Sepat, Pantai
Kempadang dan banyak lagi pantai harus dibangunkan — bersekali Timbalan Menteri
Kewangan pun dari kawasan sebelah saya. Kita bangunkan sama-sama daerah kita ini
supaya kita tarik pelancong dan meningkatkan ekonomi setempat.

Tuan Yang di-Pertua, saya juga hendak menambah di situ kalau boleh kita
tambah medical tourism di Kuantan kerana ini juga akan menarik pelancong luar untuk
medical tourism. Kadang-kadang orang luar negara ini dia suka buat liposuction sahaja,
macam itu sahaja bukannya serious punya medical— masalah kesihatan. Akan tetapi, ini
boleh menarik pelancong, meningkatkan ekonomi, memajukan industri ikan bakar dan
industri hiliran berkenaan dengan ikan-ikan hasil laut dari kawasan kita.

Tuan Yang di-Pertua, saya juga ingin mengucapkan terima kasih kepada
peruntukan RM500 one-off kepada guru-guru KAFA. Saya kita perjuangkan berkenaan
dengan guru-guru KAFA ini sudah beberapa tahun. Cuma saya hendak tanya berkenaan
dengan penyerapan guru-guru KAFA ke dalam sistem jawatan kontrak secara
berperingkat.

Pada tahun 2019, sudah pun diusahakan satu task force untuk mengkaji
berkenaan dengan penyerapan guru-guru KAFA ini kepada sistem jawatan kontrak.
Melalui task force ini, melibatkan beberapa buah agensi, beberapa kementerian untuk
mengkaji dan mereka diberikan masa terms of reference enam bulan untuk memberi satu
saranan dan mereka sudah pun memberikan saranan tersebut. Saya kira tidak ada
masalah untuk melaksanakan penyerapan guru-guru KAFA ini ke dalam satu sistem
jawatan berkontrak.

Tuan Yang di-Pertua, poin yang terakhir saya berkenaan dengan institusi wakaf,
memang dekat di hati saya. Tabung permulaan RM10 juta ini bagus tetapi, untuk masa
depan — Wakaf Halal ini bagus, Wakaf Pertanian ini bagus dan Wakaf Bencana ini juga
bagus. Akan tetapi, saya ingin bertanya berkenaan dengan wakaf pendidikan dan wakaf
kesihatan kerana sudah pun dimulakan usaha untuk mengadakan perjanjian
persefahaman antara Yayasan Wakaf Malaysia dengan Kementerian Pendidikan. Kita
tengok RM1 bilion diperlukan untuk penyelenggaraan dan pembaikan.

Sejumlah RM746 juta diperlukan untuk memperbaiki sekolah-sekolah daif.
Alangkah baiknya kalau kita boleh beri peluang kepada syarikat-syarikat dan individu-
individu untuk buat pahala, untuk meletakkan, orang kata melabur saham akhirat mereka
dalam wakaf. Kita dapat bangunkan sekolah daif. Kita dapat selenggarakan sekolah-
sekolah kita dan juga kita tahu sewaktu COVID-19 kita kekurangan katil-katil ICU. Kita
kekurangan tangki-tangki oksigen. Ini boleh juga dibangunkan melalui dana wakaf.

Saya ingat suatu ketika sudah pun ada mula usaha antara Yayasan Wakaf
Malaysia dan Kementerian Kesihatan untuk buat satu persefahaman berkenaan dengan
wakaf kesihatan. Saya harap ia dapat diteruskan tidak kiralah kerajaan bertukar pun tetapi
yang penting rakyat mendapat keuntungan daripadanya. Tuan Yang di-Pertua, yang
penting kritikal...

Dato’ Dr. Mohd Khairuddin bin Aman Razali [Kuala Nerus]: Yang Berhormat
Kuantan, sikit.

Puan Fuziah binti Salleh [Kuantan]: Last point. Apa yang kritikalnya...
