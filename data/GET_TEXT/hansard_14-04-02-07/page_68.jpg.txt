58 DR.2.11.2021

Timbalan Yang di-Pertua [Dato’ Mohd Rashid Hasnon]: Terpulang kepada
Yang Berhormat Tuaran.

Datuk Seri Panglima Wilfred Madius Tangau [Tuaran]: Silakan.
Datuk Mohamad bin Alamin: Yang Berhormat Tuaran benarkan saya.

Tuan Chang Lih Kang [Tanjong Malim]: Saya terkejutlah ini keputusan Tuan
Yang di-Pertua.

Datuk Mohamad bin Alamin: Tak apalah. Yang Berhormat duduklah.
Tuan Chang Lih Kang [Tanjong Malim]: Bukan. Timbalan Menteri— aduh!

Datuk Mohamad bin Alamin: Tidak apa. Duduklah. Yang Berhormat Tuaran
bagi saya peluang.

Timbalan Yang di-Pertua [Dato’ Mohd Rashid Hasnon]: Yang Berhormat
Tuaran bagi?

Datuk Seri Panglima Wilfred Madius Tangau [Tuaran]: Silakan.

Datuk Mohamad bin Alamin: Ya, saya hendak sokong pandangan Yang
Berhormat Tuaran. Banyak perkara perlu diberi perhatian kepada Sabah dan Sarawak.
Cuma, Yang Berhormat Tuaran salah seorang mantan Ahli Kabinet pada era Pakatan
Harapan. Saya hendak tanya. Adakah Yang Berhormat Tuaran tidak rasa bersalah
kerana banyak juga projek pembangunan dibatalkan sewaktu Kerajaan Pakatan Harapan
dahulu? Itu sahaja. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila
Yang Berhormat Tuaran teruskan.

Datuk Seri Panglima Wilfred Madius Tangau [Tuaran]: Terima kasih. Ini soal
bukan berasa salah dan sebagainya. Akhirnya, ini bercerita tentang bajet. Kekurangan
bajet, kekurangan peruntukan.

Yang Berhormat, selain daripada meningkatkan pendapatan petani, langkah ini
juga memberi sumbangan kepada pengurangan import makanan negara yang kini sudah
mencecah RM50 bilion setahun. Akan tetapi, cadangan ini pun tidak diambil peduli.

Sesungguhnya salah satu pengajaran yang diperoleh daripada pengalaman
pandemik ini ialah struktur ekonomi Sabah yang sangat bergantung pada pelancongan
dan eksport komoditi seperti petroleum dan gas serta kelapa sawit. Untuk
mempertingkatkan daya tahan serta pembaharuan ekonomi Sabah, maka sumbangan
industri pembuatan yang sangat rendah iaitu hanya 7.2 peratus perlu ditingkatkan kepada
30 peratus.

Untuk mengorak langkah ke arah itu, Pakatan Harapan telah mencadangkan
supaya dalam Bajet 2022 ini disediakan RM100 juta sebagai insentif untuk mempromosi
labor intensive manufacturing di Tanah Besar Malaysia iaitu RM50 juta untuk Sabah dan
RM50 juta untuk Sarawak. Walaupun dana yang dicadangkan berupa token, terlalu
sedikit, terlalu kecil memandangkan sektor pembuatan ini memerlukan dana yang besar,
namun cadangan ini pun juga tidak diambil peduli oleh pihak Kementerian Kewangan.

Tuan Yang di-Pertua, untuk menjadikan Sabah bertambah menarik sebagai
destinasi pelaburan dalam sektor pembuatan, Tuaran mencadangkan supaya
dilaksanakan double freight tax deduction. Harus disedari bahawa industri sektor
pembuatan adalah berorientasikan eksport memandangkan pasaran tempatan terlalu
kecil. Selain itu, Jabatan Perdana Menteri dengan Kerajaan Negeri Sabah hendaklah
membuat penyelarasan terhadap usaha serta aktiviti yang menarik kemasukan pelabur.
Pihak SEDIA dan agensi pelaburan Kerajaan Sabah iaitu Invest Sabah hendaklah
melaksanakan seperti apa yang telah dibuat oleh Northern Corridor dan Invest Penang di
negeri Pulau Pinang.

Tuan Yang di-Pertua, yang sangat menyedihkan pada Tuaran ialah cadangan
Pakatan Harapan agar special geran kepada Sabah dan Sarawak di bawah Fasal 112
Perlembagaan Persekutuan hendaklah dinaikkan sebanyak empat kali ganda seperti
