DR.2.11.2021 9

dalam industri nelayan disebabkan oleh bot-bot yang tidak selesa. Saya difahamkan dan
kita juga membiarkan awak-awak dari luar negara untuk berkhidmat dalam industri itu.

Soalan saya, sejauh mana kementerian ini mengadakan kempen supaya
wujudnya pelabur-pelabur dari luar melabur untuk membesarkan, untuk memperkuatkan
lagi industri nelayan khususnya dalam pembinaan bot-bot tempatan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Langat. Sila Yang Berhormat Menteri, dua minit tiga puluh saat.

Datuk Seri Dr. Ronald Kiandee: Memang betul terdapat dana sebanyak RM150
juta untuk naik taraf dan juga pemodenan vesel-vesel ‘A’ dan ‘B’ kepada tahap yang lebih
tinggi. Itu satu dana sebanyak RM150 juta. Walau bagaimanapun dana tersebut tidak
digunakan, dimanfaatkan sepenuhnya oleh nelayan-nelayan kelas ‘A’ dan ‘B’.

Walau bagaimanapun, dana ini ketika ini sedang diolah dan diletakkan di bawah
Agrobank dan akan diolah, meletakkan syarat-syarat yang lebih mudah bagi memudahkan
nelayan-nelayan Kelas ‘A’ dan ‘B’ ini memanfaatkan dana RM150 juta yang diperuntukkan
oleh kerajaan untuk program ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Ahli-ahli
Yang Berhormat, sekarang tamatlah sesi untuk Waktu Pertanyaan-pertanyaan Menteri
pada hari ini. Terima kasih Ahli Yang Berhormat

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Sabri bin Azit [Jerai] minta Menteri Tenaga dan Sumber Asli menyatakan
apakah JKPTG dapat mempercepatkan proses pindah milik, pembatalan dan daftar nama
di geran tanah setelah mendapat perintah daripada mahkamah syariah kerana terdapat
proses hak pindah milik tertangguh sehingga bertahun untuk diselesaikan.

Timbalan Menteri Tenaga dan Sumber Asli [Datuk Ali anak Biju]: Terima kasih
Yang Berhormat Jerai. Untuk pengetahuan Yang Berhormat, sebenarnya Mahkamah
Syariah tidak mempunyai bidang kuasa berkaitan proses pindah milik, pembatalan dan
pendaftaran nama di geran tanah yang melibatkan pembahagian pusaka bagi si mati.
Dalam konteks pendaftaran turun milik akibat kematian, pendaftar hak milik hendaklah
merujuk kepada seksyen 346 Kanun Tanah Negara.

Ini kerana mana-mana tanah atau bahagian atau kepentingan dalam tanah yang
menjadi harta pusaka si mati bagi tujuan pendaftaran, pendaftar hak milik hendaklah
merujuk hanya kepada perintah atau surat kuasa pentadbir yang dikeluarkan oleh
Mahkamah Tinggi di bawah Akta 97 atau JKPTG di bawah Akta 98.

Seksyen 421(A) Kanun Tanah Negara memperuntukkan dalam perkara dan
kuasa mahkamah yang dinyatakan adalah termasuk Mahkamah Syariah. Antara bidang
kuasa Mahkamah Syariah adalah melibatkan pengeluaran sijil faraid, pengesahan nasab,
pengesahan wasiat dan hibah dan harta sepencarian. Merujuk kepada konteks soalan
asal Yang Berhormat, sebenarnya Bahagian Pembahagian Pusaka di bawah JKPTG
bertanggungjawab menguruskan permohonan pembahagian harta pusaka_kecil
melibatkan harta pusaka orang Islam dan bukan Islam.

01040

Pada masa yang sama, seperti Yang Berhormat sedia maklum, kita sedang
membuat pindaan kepada Akta Harta Pusaka Kecil (Pembahagian) 1955 [Akta 98] yang
mana antara lain peluasan bidang kuasa harta pusaka kecil meliputi semua jenis harta
dan meningkatkan nilaian keseluruhan harta pusaka si mati kepada RM5 juta daripada
RM2 juta.
