DR.2.11.2021 51

Tuan Yang di-Pertua, saya harap kerajaan akan semak semula Bajet 2022. Kita
tidak perlu bangga dengan mengemukakan belanjawan yang terbesar dalam sejarah
negara. Lagipun ia menjadi besar kerana hutang besar dan sebahagian daripada wang
yang akan dihutangkan akan diguna untuk bayar hutang. Bukan sahaja oleh kerajaan
semasa tetapi juga kerajaan-kerajaan yang akan datang kerana berhutang untuk bayar
hutang tidak mengurang jumlah hutang, yang berlaku hanyalah pertukaran punca hutang
sahaja. Membuat peruntukan tambahan sebagai cara menangani masalah tidak selalunya
mencerminkan kebolehan dan kebijaksanaan para perancang atau keprihatinan kerajaan.
Kita tidak perlu bangga dengan saiz bajet kita. Terima kasih Tuan Yang di-Pertua...
[Tepuk]

Tuan Yang di-Pertua: Terima kasih Yang Berhormat Langkawi. Seterusnya,
Yang Berhormat Baling.

3.02 ptg.

Datuk Seri Panglima Abdul Azeez bin Abdul Rahim [Baling]: Bismillahi
Rahmani Rahim. Assalamualaikum warahmatullaahi wabarakaatuh. Salam Malaysia,
rakyat Malaysia yang saya hormati.

Tuan Yang di-Pertua, a/hamdulillah hari ini saya diberi peluang untuk bersama-
sama dalam perbahasan yang saya dapat turut serta. Pertama sekali, izinkan saya
mengucapkan ribuan terima kasih kepada kerajaan Yang Amat Berhormat Perdana
Menteri iaitu Yang Berhormat Bera, Menteri Kewangan serta pegawai-pegawai
perkhidmatan awam dan semuanya yang telah bertungkus-lumus memastikan
kesempurnaan Bajet 2022 kali ini. Bajet yang terbesar dalam sejarah iaitu melibatkan
perbelanjaan RM332.1 bilion ini, insya-Allah saya yakin dan percaya ini ialah sesuatu yang
munasabah bagi memulihkan semula ekonomi kita dan menjaga kesihatan rakyat.

Apa juga yang kerajaan lakukan ia mestilah dengan mengenal pasti masalah
sebenar rakyat seperti kehilangan pekerjaan, pengangguran besar, daya saing PKS serta
pendapatan yang semakin berkurang adalah isu utama yang sedang dihadapi oleh
masyarakat kita, khususnya pada zaman pandemik COVID-19 ini.

Saya doakan agar kerajaan di bawah Yang Amat Berhormat Dato’ Sri Ismail Sabri
bin Yaakob, dan Menteri Kewangan, buktikan kepada mantan Perdana Menteri dua kali
yang baharu sudah berbahas, saya pohon agar buktikan bahawa apa yang disebutkan
oleh Yang Amat Berhormat mantan Perdana Menteri dua kali ini salah. Apa sahaja yang
kita buat ini demi rakyat.

Justeru Tuan Yang di-Pertua, hari ini saya ingin bahaskan tiga perkara. Pertama
sekali, harga komoditi getah dan kebajikan penoreh, isu masalah banjir, isu bantuan
sekolah pondok. Getah dan rakyat Baling berpisah tiada. Memandangkan Baling di antara
daerah yang mempunyai jumlah pekebun kecil getah yang terbesar iaitu seramai lebih
13,082 orang pekebun kecil getah. Bagi mewakili mereka, saya mengucapkan ribuan
terima kasih atas peruntukan RM190 juta bagi bantuan musim tengkujuh (BMT). Masa
Kerajaan Pakatan Harapan tidak ada semua ini, Tuan Yang di-Pertua.

Namun, kerajaan tidak boleh selama-lamanya meletakkan BMT sebagai
penyelesaian. la satu kaedah solusi jangka pendek, kaedah masa panjang yang lebih
sesuai adalah dengan kerajaan meletakkan harga lantai bagi getah sebanyak RM3.50
satu kilogram berbanding RM2.50 sekarang. Jumlah ini akan membolehkan pekebun kecil
memperoleh pendapatan kasar, purata RM2,625 berbanding kurang RM1,500 pada hari
ini. Anggaran tambahan peruntukan bagi insentif pengeluaran getah IPG ini sekiranya
harga lantai dinaikkan kepada RM3.50, kerajaan hanya keluarkan RM120 juta setahun.
Peruntukan ini kita kutip melalui pelaksanaan cukai keuntungan luar biasa- windfall tax,
sebanyak 2.5 peratus ke atas syarikat-syarikat gergasi negara yang terlibat dalam industri
getah, sebagai contohnya Top Glove, Hartalega dan banyak lagi syarikat-syarikat
seumpama ini telah memperoleh keuntungan selepas cukai sebanyak masing-masing
RM8 bilion dan RM2.2 bilion bagi tahun 2020.
