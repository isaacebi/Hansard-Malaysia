DR.2.11.2021 41

permohonan ini dan pada masa yang sama, lanjutkan lagi tempoh moratorium supaya
dapat membantu rakyat yang terjejas.

Nampaknya yang kedua belas, tiada bantuan kepada pekebun kecil getah kecuali
pembentukan gabungan koperasi. Pekebun kecil getah, ya dapat bantuan musim
tengkujuh tetapi yang perlu ditimbangkan ialah harga lantai RM3 hingga RM3.50. Satu
perkara yang saya ingin highlight di sini ialah bahawa sawit, sayuran dan buah-buahan,
input pertaniannya naik terlalu tinggi. Ada yang naik 100 peratus, Tuan Yang di-Pertua.
Oleh itu, diminta KPDNHEP dan MAFI mengawal dan memantau harga input-input
pertanian ini. Tanah terbiar, terdapat 120,000 hektar tanah terbiar, perkara ketiga belas.
Sama ada rizab Melayu, tanah adat, tanah pegang Melayu, tanah wakaf, tanah terbiar ini
perlulah diusahakan. Pelbagai agensi mesti membantu untuk mengusahakan tanah
terbiar ini. Keempat belas, unum mengetahui sejak akhir-akhir ini perbatasan negara
sering diceroboh, terutama di Laut China Selatan.

01240

Dalam Belanjawan 2022, Kementerian Pertahanan menerima RM16.14 bilion.
Berlaku provokasi yang dilakukan oleh negara tertentu kepada kawasan minyak negara
di Laut China Selatan, maka pembelian aset amat penting untuk mempertahankan
kedaulatan negara. Melalui peruntukan yang terhad ini, diharapkan kerajaan dapat
berbuat sesuatu dengan mengadakan lebih kerjasama ketenteraan dengan negara lain
sebagai memelihara kestabilan dan keselamatan negara.

Ke-15, dalam usaha menjana dan mengekalkan pekerjaan, para belia harus
digalakkan untuk menyertai kepesatan teknologi maklumat dengan menjadi usahawan
digital, influencer dan gamers. Usahawan digital diberi geran selepas pendaftaran SSM,
diberi geran selepas enam bulan tambahan jika mereka menunjukkan peningkatan dalam
perniagaan. Pembabitan belia dalam keusahawanan mesti diberi perhatian untuk
membolehkan mereka mendapat gaji yang berpatutan dan lebih tinggi daripada sijil
pendidikan asas iaitu SPM, dicadangkan para belia yang sudah bekerja lebih dua tahun
dalam bidang-bidang tertentu diberikan persijilan pengiktirafan seperti Sijil Kemahiran
Malaysia Tahap 1.

Dalam belanjawan, tax relief banyak diberikan. Perbelanjaan perubatan,
pembelian gajet, pembelian kereta, elektrik dan aktiviti pelancongan. Ini perkara yang ke-
16. Maka saya ingin mencadangkan supaya golongan M40 diberikan potongan cukai yang
istimewa dan lebih tinggi atau rebat ke atas sumbangan mereka supaya mereka tidak
tersisih dalam Bajet 2022 ini.

Kesimpulannya Tuan Yang di-Pertua, belanjawan kali ini banyak menumpukan
kepada pemulihan ekonomi dan kebajikan rakyat. Namun, pengurusan Belanjawan 2022
ini mesti cekap dan cepat supaya dapat dilaksanakan agar pembangunan ekonomi negara
dan ekonomi rakyat dapat pulih dengan segera. Terima kasih. Saya mohon menyokong.

Dato’ Sri Azalina Othman Said [Pengerang]: Terima kasih. Yang Berhormat
Kuala Selangor.

12.41 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Saya dengan izin membuka pelitup muka saya. Baik. Assalamualaikum
warahmatullahi wabarakatuh dan salam sejahtera semuanya.

Negara melepasi 20 bulan mengharungi cabaran pandemik COVID-19, bahkan
seantero dunia masih lagi menanggung dampak buruk yang terkait dengan kualiti
kehidupan yang terus merosot, ancaman terhadap nyawa dan dibelenggu kemelesetan-
kemelesetan ekonomi, Tuan Yang di-Pertua.

Dengan meragut lebih 28,000 nyawa warga Malaysia serta melibatkan lebih 2.2
juta kes di Malaysia, pandemik ini telah menjejaskan kesejahteraan rakyat di negara ini
dengan kehilangan pekerjaan dan pendapatan. Hampir 100,000 syarikat mikro kecil
sederhana gulung tikar. Sementara itu, defisit fiskal negara membengkak ke tahap 6.5
