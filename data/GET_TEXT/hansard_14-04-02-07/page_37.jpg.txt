DR.2.11.2021 27

Dato’ Sri Azalina Othman Said [Pengerang]: Terima kasih. Yang Berhormat
Tampin.

10. Datuk Dr. Hasan bin Bahrom [Tampin] minta Menteri Pengajian Tinggi
menyatakan adakah kajian yang dilakukan oleh para pakar dalam pelbagai bidang sains,
teknologi dan perubatan khususnya penyakit berjangkit COVID-19 daripada universiti
awam atau swasta telah diguna pakai semaksimumnya oleh negara?

Menteri Pengajian Tinggi [Datuk Seri Dr. Noraini binti Ahmad]: Terima kasih
Tuan Yang di-Pertua dan terima kasih saya ucapkan kepada Yang berhormat Tampin atas
soalan yang dikemukakan. Kementerian melalui Dana Penyelidikan Kementerian
Pengajian Tinggi Malaysia (DPKPT) sentiasa menyokong dan menggalakkan
penyelidikan asas yang berkualiti dalam bidang-bidang berkepentingan untuk negara
meliputi penyelidikan yang berkaitan dengan penyakit berjangkit termasuk COVID-19 dan
juga pembangunan vaksin secara amnya.

Kajian di bawah dana ini bersifat fundamental dan bertujuan menggalakkan
penerokaan idea, konsep atau teori baharu ke arah penjanaan ilmu baharu beracukan
Malaysia. Dalam hal ini, untuk tahun 2020 saja, JPT telah meluluskan 32 projek
penyelidikan di bawah DPKPT yang berkaitan dengan COVID-19 yang merangkumi kajian
fundamental, pembangunan prototaip dan juga kajian polisi.

Manakala pada tahun 2021, sebanyak 60 buah projek penyelidikan berimpak
tinggi di bawah Skim Geran Penyelidikan Fundamental telah diluluskan merentasi
pelbagai jenis bidang penyelidikan. Kesemua projek itu adalah berstatus aktif dan masih
dalam fasa penyelidikan. Selain daripada itu, Kementerian Sains, Teknologi dan Inovasi
di bawah dana the MOST! Combating COVID-19 Fund, telah bekerjasama dengan KPT
melalui Universiti Putra Malaysia untuk menjalankan Penyelidikan Pembangunan Vaksin
COVID-19 dengan menggunakan Newcastle disease virus bagi tempoh 1 Mac 2021
sehingga 31 Ogos 2022.

Penyelidikan ini diketuai oleh Profesor Datin Paduka Dr. Khatijah Mohamad
Yusoff daripada UPM dengan geran penyelidikan berjumlah RM2.6 juta. Pada masa yang
sama juga, kerjasama bagi pembangunan vaksin virus ternyah aktif COVID-19, antara
Institut Penyelidikan Perubatan UPM dan Pusat Penyelidikan Veterinar, turut dijalankan
secara aktif dan diketuai oleh Profesor Dr. Mohd Hair Bejo daripada UPM.

Terdapat juga kajian-kajian lain di bawah Dana Penyelidikan Fundamental KPT
berkaitan pembangunan vaksin yang telah berjaya dan memberikan impak positif kepada
komuniti dan negara seperti projek bertajuk, ‘Enhancing the Fundamentals for Effective
Control of Tuberculosis’. Kajian ini telah mendapat pengiktirafan antarabangsa di Global
TB Vaccine Pipeline dan kolaborasi bersama KKM dan badan antarabangsa ini bakal
meningkatkan ketersediaan Malaysia dalam penjanaan tenaga pakar untuk pembangunan
industri pembuatan vaksin di dalam negara. Terima kasih.

Dato’ Sri Azalina Othman Said [Pengerang]: Soalan tambahan pertama.
Silakan.

Datuk Dr. Hasan bin Bahrom [Tampin]: Terima kasih Yang Berhormat Menteri
dengan jawapan yang diberikan dan a/hamdulillah, banyak penyelidikan yang dilakukan.
Tahniah kepada para pakar yang telah melaksanakan tugas dan tanggungjawabnya
mengikut bidang yang diperlukan.

Soalan tambahan saya, apakah kementerian mempunyai maklumat yang
terperinci berkaitan dengan kepakaran warganegara yang bekerja di luar negara daripada
aspek yang dibangkitkan? Apakah ada hasrat kerajaan untuk memanggil para pakar ini
kembali ke negara ini? Apakah inisiatif yang akan diberikan kepada mereka? Terima kasih
Tuan Yang di-Pertua.

Dato’ Sri Azalina Othman Said [Pengerang]: Yang Berhormat Menteri.

Datuk Seri Dr. Noraini binti Anmad: Terima kasih saya ucapkan atas soalan
tambahan Yang Berhormat Tampin tadi. Saya hendak maklumkan bahawa setakat ini
