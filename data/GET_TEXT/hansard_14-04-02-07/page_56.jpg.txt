46 DR.2.11.2021

2.32 ptg.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Assalamualaikum warahmatullahi wabarakatuh dan salam sejahtera kepada
semua yang hadir pada hari ini. Alhamdulillah, bersyukur kita ke hadrat Allah kerana
diizinkan dengan limpah kurnia-Nya kita dapat hadir bersama di dalam sesi Belanjawan
2022 walaupun tidak begitu ramai yang hadir di dalam Dewan yang mulia ini.

Dengan penuh takzim, saya ingin merujuk kepada beberapa perkara mengenai
kelestarian dan pemerkasaan ekonomi Bumiputera dan saya berdiri di Dewan ini ingin
membawa usul atau cadangan di dalam memperkasa tadbir urus ekonomi Bumiputera
sempena Belanjawan 2022.

Sekalung tahniah ingin saya ucapkan kepada Yang Amat Berhormat Dato’ Sri
Ismail Sabri bin Yaakob, Perdana Menteri Malaysia atas pembentangan Rancangan
Malaysia Ke-12 baru-baru ini. Saya jangka ia akan memberi impak yang sangat besar
kepada keluarga Malaysia di dalam fasa pemulihan ekonomi negara. Saya juga ingin
mengambil kesempatan untuk turut mengucapkan tahniah kepada Yang Berhormat
Senator Datuk Seri Utama Tengku Zafrul bin Tengku Abdul Aziz di atas pengumuman
Belanjawan 2022 yang bakal mendukung tiga paksi utama iaitu memperkukuh pemulihan,
membina daya tahan dan memacu pembaharuan.

Terdapat beberapa inti pati dalam Rancangan Malaysia Ke-12 sejajar dengan
Belanjawan 2022 yang sangat menarik minat saya, antara hala tuju strategik bagi
mencapai Malaysia makmur, inklusif dan mampan. Saya berpendapat ekonomi
Bumiputera hari ini perlu diberi perhatian serius daripada segi pelaksanaannya demi
memastikan jurang pendapatan dapat dirapatkan dan ia haruslah selari dan mesti
diselaraskan menerusi agenda Wawasan Kemakmuran Bersama 2030.

Tuan Yang di-Pertua dan Ahli-ahli Yang Berhormat, sering kali hari ini kita sebut,
sama ada di dalam dan di luar Dewan yang mulia ini, sebilangan besar bumiputera masih
lagi berpendapatan rendah dan miskin. Contohnya, sekiranya kita lihat dari sudut
simpanan masa hadapan post-pandemic di kalangan bumiputera yang disebutkan di
dalam Belanjawan 2022, sebanyak 74 peratus golongan ini akan mempunyai pendapatan
di paras garis kemiskinan. Situasi ini amat membimbangkan.

Untuk itu, sebagai salah satu cara, saya ingin mencadangkan bagi pihak kerajaan
meningkatkan status sosioekonomi bumiputera dengan segera melancarkan apa yang
saya sebutkan Tindakan Pembangunan Bumiputera 2030 yang telah dirangka oleh pihak
TERAJU untuk memastikan sasaran yang dikenal pasti dari Wawasan Kemakmuran
Bersama 2030 dan Rancangan Malaysia Ke-12 akan tercapai. Saya juga berpendapat
TPB 2030 ini boleh dilaksanakan melalui kerjasama semua kementerian yang mempunyai
unit pemantauan ekonomi Bumiputera.

Secara ringkasnya, TPB 2030 mempunyai tujuh key economic growth area,
dengan izin, yang telah dikenal pasti dan mampu untuk merancakkan pertumbuhan
ekonomi utama yang dijangka memberi impak sangat besar dari sudut memberi tambahan
sebanyak RM680 bilion lebihan operasi kasar ataupun growth operating surplus dan boleh
mewujudkan, seperti yang disebutkan sebelum ini, sebanyak 406,000 peluang pekerjaan
menjelang tahun 2030.

Untuk itu, saya bercadang untuk pihak kerajaan bekerjasama dengan pihak
swasta untuk mewujudkan dan meluaskan penggunaan dana-dana dari kaedah yang
disebutkan oleh Yang Berhormat Menteri Kewangan iaitu P2P funding ataupun
crowdfunding untuk merealisasikan sebanyak 106 projek dan 36 inisiatif merentasi tujuh
KEGA yang akan dilancarkan.

Tuan Yang di-Pertua dan Ahli Yang Berhormat, seperti yang semua sedia
maklum, penyertaan bumiputera sangat rendah di dalam sektor strategik iaitu sektor
perkhidmatan kewangan dan teknologi kewangan iaitu fintech yang majoritinya dimiliki
oleh syarikat bukan bumiputera. Sehubungan dengan itu, saya ingin mencadangkan agar
pihak kerajaan mempertimbangkan dan memanjangkan lebih mendalam agar polisi ‘
itu dapat memberi jaminan mengeluarkan tiga lesen bank digital untuk diberikan kepada
pembida yang berkelayakan dan ekuitinya dikawal oleh syarikat bumiputera. Ini termasuk
