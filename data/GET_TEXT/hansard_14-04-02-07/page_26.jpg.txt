16 DR.2.11.2021

Tuan Ma'mun bin Sulaiman [Kalabakan]: Terima kasih, Yang Berhormat
Timbalan Menteri atas jawapannya. Akan tetapi, kebanyakannya apa yang kita dengar
adalah sistem atau birokrasi yang berlaku. Jadi, kita nampak di sini, pada tahun 2020, kita
diperuntukkan RM577,094,100 untuk pembaikan sekolah luar bandar di Sabah dan
Sarawak. Kita hanya belanjakan RM87 juta sahaja, 15 peratus.

Tahun 2021, kita diberikan RM471 juta dan kita hanya belanjakan RM239,000, 50
peratus. Tahun 2022 akan datang, kita diberikan lagi RM912,103,000 untuk pembaikan
sekolah luar bandar di Sabah dan Sarawak. Jadi, daripada rentetan ini, hanya 15 peratus,
50 peratus, pada tahun-tahun yang lalu.

Sebagai Timbalan Menteri yang kebetulan berasal dari Sabah yang saya
perhatikan sangat rajin turun melawat di beberapa buah sekolah untuk melihat sendiri
permasalahan yang kita maklum sudah berlarutan sekian lama. Sudah sampai ketika,
kerajaan melakukan semua yang dirancang dengan jujur dan ikhlas untuk membetulkan
kerencatan kepada usaha pembangunan dan pembaikan infrastruktur dan_fasiliti
pendidikan yang sangat diperlukan di luar bandar Sabah, agar peluang pendidikan sejajar
dengan rakan-rakan kita di Semenanjung.

Sebagai jalan ke hadapan dan tanggapan bahawa Sabah ini mungkin terlalu jauh
daripada pentadbiran Putrajaya. Adakah Yang Berhormat Menteri bersetuju akan
berusaha agar kuasa autonomi diberikan kepada kerajaan Sabah dalam melaksanakan
kerja-kerja pembaikan dan bangunan sekolah daif negeri Sabah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kalabakan. Sila Yang Berhormat Timbalan Menteri, satu minit.

Datuk Mohamad bin Alamin: Terima kasih Yang Berhormat Kalabakan dan ada
beberapa isu yang saya faham daripada soalan tambahan yang telah pun dikemukakan
oleh Yang Berhormat Kalabakan. Barangkali kalau saya boleh tangkap ialah soal
kelewatan pelaksanaan projek. Oleh sebab banyak yang telah pun diluluskan tetapi hanya
15 persen dan juga sebanyak 50 persen di Sabah dan Sarawak katanya yang baharu
dilaksanakan.

Saya ingin menyatakan begini Yang Berhormat Kalabakan bahawa ada beberapa
isu yang telah menyumbang kepada kelewatan pelaksanaan projek ini. Pertama, kalau
boleh saya katakan bahawa ialah soal pandemik telah menyumbang kepada kelewatan.
Kedua, soal tapak tanah. Ketersediaan tanah ini sangat penting tetapi banyak isu dalam
kita melaksanakan projek ini, saya dapati bahawa isu-isu tanah masih ada lagi. Jadi, ini
telah menyumbang kepada kelewatan. Ketiganya juga ialah soal kelewatan urusan-
urusan teknikal di peringkat agensi pelaksana yang telah pun dilantik oleh KPM.

Saya untuk makluman Yang Berhormat, telah berbincang sendiri dengan Yang
Berhormat Timbalan ketua Menteri Sabah yang kebetulan juga Menteri Kerja Raya Sabah
supaya dapat melihat isu ini. Mana-mana urusan-urusan teknikal yang masih lagi terdapat
ataupun stuck dengan izin di JKR Sabah, minta dipercepatkan. Kita kurangkan hal-hal
birokrasi yang ada ini supaya dapat mempercepatkan.

Keduanya, isu soal autonomi pendidikan diberikan kepada negeri Sabah. Saya
kalau Yang Berhormat boleh lihat dalam Parlimen sebelum ini pun saya sangat konsisten
bercakap soal isu autonomi ini. Akan tetapi, kena ingat bahawa kerajaan mempunyai
ketetapan yang tertentu berlandaskan perundangan-perundangan kita. Soal ini kita akan
lihat tetapi saya yakin dan percaya bahawa kerajaan kita sangat prihatin dan akan
memastikan yang penting ialah pelaksanaan dan juga sasaran itu dapat dirasai oleh rakyat
negeri Sabah dan juga Sarawak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Haji Ahmad bin Hassan [Papar]: Tuan Yang di-Pertua, Papar dan...
Dr. Maszlee bin Malik [Simpang Renggam]: Tuan Yang di-Pertua.

Tuan Haji Ahmad bin Hassan [Papar]: Papar dan Yang Berhormat Kimanis
berkongsi PPD.
