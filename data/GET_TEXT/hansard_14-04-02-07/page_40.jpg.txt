30 DR.2.11.2021

di Simpang Renggam. Jadi, saya berharap supaya dapat di pihak kementerian juga dapat
lihat kes yang hampir serupa di Simpang Renggam. Terima kasih Tuan Yang di-Pertua.

Datuk Seri Haji Ahmad bin Hamzah: Terima kasih Tuan Yang di-Pertua.
Seperti yang saya sebut tadi, bahkan enakmen untuk ladang unggas ini adalah di bawah
kuasa atau dibuat enakmen oleh kerajaan-kerajaan negeri. DVS akan sentiasa
memberikan khidmat nasihat dari semasa ke semasa bagi memastikan apa jua keluaran
ataupun produk-produk ternakan, bukan sahaja untuk kegunaan tempatan bahkan untuk
dieksport, adalah mematuhi syarat-syarat bukan sahaja Good Animal Husbandry
Practices tetapi kita hendak kalau boleh tidak mencemarkan kawasan sekeliling. Terima
kasih Tuan Yang di-Pertua.

Tuan Muhammad Bakhtiar bin Wan Chik [Balik Pulau]: Terima kasih Tuan
Yang di-Pertua. Sempena Deepavali ini saya bagi pantun satu.

Salak di paya simpan sepeti,
Sekali papaya juga pegaga,
Pesta cahaya seribu erti,
Membawa bahagia seluruh warga.

12. Tuan Muhammad Bakhtiar bin Wan Chik [Balik Pulau] minta Menteri
Pelancongan, Seni dan Budaya menyatakan:

(a) senarai Seni Warisan Kebudayaan Tidak Ketara negara yang
akan disenaraikan di dalam UNESCO; dan

(b) impak usaha sedia ada dalam menghidupkan Seni Warisan Tidak
Ketara serta perancangan seterusnya agar seni warisan dapat
diwarisi hingga generasi akan datang.

Timbalan Menteri Pelancongan, Seni dan Budaya [Datuk Seri Dr. Santhara]:
Terima kasih kepada Yang Berhormat yang bertanya soalan.

Pertama sekali, saya mengambil kesempatan ini juga mengucapkan Selamat
Deepavali kepada semua masyarakat India yang beragama Hindu dan juga warga
Keluarga Malaysia yang turut bersama-sama merayakannya. Izinkan saya, Deepavali
Valthukkal.

Yang Berhormat, warisan kebudayaan yang tidak ketara sebagaimana yang
ditakrifkan dalam konvensyen yang sama iaitu pada Artikel 2(1) menyatakan antaranya
ialah tradisi dan ungkapan lisan termasuk bahasa, medium warisan kebudayaan tidak
ketara, seni persembahan, amalan sosial, ritual, acara perayaan, pengetahuan dan
amalan mengenai alam dan alam semesta dan juga pertukangan tradisional.

Untuk tahun 2021, Malaysia telah mengemukakan songket sebagai pencalonan
Intangible Cultural Heritage, The United Nations Educational, Scientific and Cultural
Organization (ICH UNESCO). Berdasarkan maklumat daripada urus setia ICH UNESCO,
keputusan pencalonan songket tersebut bakal diumumkan semasa Mesyuarat /nter-
Governmental Committee yang dijadualkan untuk diadakan daripada 13 hingga 18
Disember 2021.

Untuk dua tahun yang akan datang, Malaysia mempunyai perancangan untuk
mencalonkan warisan seperti berikut:-

(i) Pekan Sehari atau Pekan Sari pada tahun 2022; dan
(ii) Mek Mulung Kebaya, sepak raga pada tahun 2023.
Pelbagai usaha telah dilaksanakan untuk menghidupkan seni warisan tersebut.

Tuan Muhammad Bakhtiar bin Wan Chik [Balik Pulau]: Saya telah meneliti
jawapan Yang Berhormat Timbalan Menteri tadi dan saya dapati bahawa ada beberapa
warisan budaya tidak ketara yang tidak disenaraikan untuk dicalonkan di UNESCO seperti
chingay dan boria. Saya harap ia juga termasuk dalam inventory list MOTAC.
