68 DR.2.11.2021

Kewangan untuk memperuntukkan dalam bajet pada kali ini satu dana khusus untuk
Yayasan Wakaf bergerak melaksanakan kempen seluruh negara yang kempen itu bukan
hanya melibatkan wakaf yang biasa kita lihat, bahkan wakaf yang lebih jauh lagi yang saya
namakan sebagai wakaf komersial. Wakaf ke arah menyediakan dana yang dana
komersial yang nanti rakyat boleh terlibat dan menerima manfaat daripadanya...

Puan Fuziah binti Salleh [Kuantan]: Boleh mencelah? Boleh mencelah Yang
Berhormat Kuala Nerus? Yang Berhormat Kuala Nerus, boleh mencelah?

Dato’ Dr. Mohd Khairuddin bin Aman Razali [Kuala Nerus]: ...Kita merujuk
kepada —Ya, sila Yang Berhormat Kuantan.

Puan Fuziah binti Salleh [Kuantan]: Boleh mencelah?

Timbalan Yang di-Pertua [Dato’ Mohd Rashid Hasnon]: Yang Berhormat
Kuantan hendak tanya. Sila.

Dato’ Dr. Mohd Khairuddin bin Aman Razali [Kuala Nerus]: Tidak apa. Saya
beri. Jangan lama sangat. setengah minit saja.

Puan Fuziah binti Salleh [Kuantan]: Kuantan, Kuantan.
Timbalan Yang di-Pertua [Dato’ Mohd Rashid Hasnon]: 30 saat. Silakan.

Puan Fuziah binti Salleh [Kuantan]: Saya hendak tanya Yang Berhormat Kuala
Nerus, adakah Yang Berhormat Kuala Nerus yakin dan percaya bahawa funding ataupun
dana untuk Yayasan Wakaf Malaysia ini boleh kita jana melalui banyaknya jumlah wakaf
yang dimasukkan ke dalam dana korporat dan sebahagian daripadanya ataupun lebih
kurang mungkin lapan peratus ataupun 10 peratus digunakan untuk pengurusan.

Dato’ Dr. Mohd Khairuddin bin Aman Razali [Kuala Nerus]: Ya. Pada
pandangan saya pertama sekali ialah wakaf itu diwujudkan di seluruh negara melibatkan
pelbagai entiti, tetapi Yayasan Wakaf berperanan untuk sebagai agensi kempen di
samping ia juga melaksanakan beberapa wakaf yang menjadi suatu contoh dan teladan
macam mana kita menggerakkan wakaf komersial.

Itu harapan saya pada Kementerian Kewangan untuk berikan dana untuk mereka
bergerak melaksanakan kempen besar-besaran. Kita merujuk kepada hadis Nabi SAW
sebagai satu contoh pendidikan di mana Nabi kita, Muhammad SAW. Daripada hadis
riwayat Ibnu Majah menyebut, kata Nabi, /Membaca sepotong hadis] “Antara perkara yang
akan mengekori seorang yang beriman daripada amalannya dan kebajikannya selepas
matinya ialah ilmu yang diajar dan disebarkan”, [Membaca sepotong hadis] “Anak yang
soleh ditinggalkan”, [Membaca sepotong hadis] “Mashaf yang diwariskan”, [Membaca
sepotong hadis] “Atau masjid yang dibina”, [Membaca sepotong hadis] “Rumah untuk Ibnu
Sabil”, orang musafir jalanan yang susah yang dibina. Ini yang kita kena kembangkan.
[Membaca sepotong hadis] “Atau sungai yang dialirkan”, [Membaca sepotong hadis]
“Ataupun sedekah yang dikeluarkan”. Ini contoh macam mana Islam mengajar suatu
bentuk wakaf melibatkan pertanian. Hari ini kita melihat rakyat yang terlibat dengan padi,
bendang, kebun dan sebagainya memerlukan wakaf-wakaf. Maka, saya mengajak untuk
kita kembangkan lagi wakaf ini bukan hanya melibatkan kementerian tertentu sahaja.

Saya mengucapkan tahniah kepada KASA yang telah menggerakkan wakaf air
bersama dengan Yayasan Wakaf dan saya mengajak untuk wakaf ini dikembangkan lagi
dalam kementerian yang lain. KPT sebagai contoh, wakaf pendidikan dan juga universiti
dan sekolah. Menerusi Kementerian Perumahan dan Kerajaan Tempatan, kita boleh buat
wakaf kediaman. Kementerian Kesihatan, wakaf hospital, ubat-ubatan dan_ klinik.
Manakala menerusi Kementerian Pertahanan dan keselamatan, wakaf untuk senjata dan
bangunan. Zaman Nabi SAW berlaku, [Membaca sepotong Hadis], “Sesiapa yang
persiapkan kelengkapan tentera, dia juga berperang”.

Wakaf untuk pelancongan, pusat-pusat pelancongan bersejarah. Wakaf untuk
belia, Kementerian Belia dan Sukan, padang bola, kompleks sukan. Wakaf untuk
Kementerian Perusahaan, Perladangan dan Komoditi, ladang sawit, ladang getah. Wakaf
untuk Kementerian Tenaga dan Sumber Asli, electrical dan sebagainya. Kementerian
Pembangunan Usahawan dan Koperasi boleh menggerakkan kompleks-kompleks
