DR.2.11.2021 57

Penduduk di Taman Telepok Ria, Taman Seri Ulu Gading, Taman Kristal, Taman Telepok
Jaya, PPR Gaya, Kampung Merabang Air, Taman USJ Perumahan Bukit Payung malah
Taman Perindustrian Kota Kinabalu, semuanya di kawasan Parlimen Tuaran.

Tempat-tempat seperti Bandar Siera, Taman Putrajaya dalam Parlimen
Sepanggar sampai tujuh hari tidak ada bekalan air akibat rationing yang dilaksanakan oleh
Jabatan Air Sabah kerana masalah sumber air. Bagi rakyat yang terkesan, apalah ertinya
pemulihan yang dikatakan dalam bajet ini.

01530

Apa sebenarnya pembaharuan dalam Bajet 2022 ini? Sebenarnya, Tuan Yang di-
Pertua, masalah bekalan air ini berlaku kerana masalah sumber air yang tidak mencukupi
dan non-revenue water yang sangat tinggi iaitu melebihi 52 peratus. Masalah non-
revenue water ini boleh ditangani dengan menggunakan teknologi internet of things (loT)
yang sudah pun dipasang di Bandar Raya Kota Kinabalu dan berjaya mengurangkan non-
revenue water kepada hanya 20 peratus. Akan tetapi, pihak penggubal dasar, penggubal
Bajet 2022 ini sepatutnya harus tahu kenapa teknologi air tersebut tidak dilaksanakan di
daerah lain di Sabah termasuklah di Tuaran.

Selain itu, seperti juga di seluruh negara, penduduk di Tanah Besar Malaysia tidak
terkecuali daripada kehilangan sumber pendapatan akibat kehilangan pekerjaan dan
perniagaan. Namun, keadaan di Sabah jauh lebih teruk. Sudahlah kadar pengangguran
di sini sedia tinggi iaitu lapan peratus dan kadar kemiskinan absolute di Sabah pada kadar
25.3 peratus adalah yang paling tinggi di Malaysia. Buktinya tertera dalam buku
Rancangan Malaysia Ke-12 yang menyatakan bahawa lapan daripada 10 daerah
termiskin di Malaysia adalah terdapat di Sabah iaitu Daerah Kudat, Pitas, Kota Belud, Kota
Marudu, Beluran, Telupid, Tongod dan Daerah Nabawan.

Tuan Yang di-Pertua, dikatakan masih ada 700,000 hektar tanah yang sesuai
untuk pertanian di Sabah. Namun, pengusaha dan petani menghadapi masalah
pemasaran akibat PKP yang berpanjangan. Maka itulah Pakatan Harapan mencadangkan
supaya kerajaan menyediakan dana sebanyak RM30 juta sebagai insentif untuk
menggalakkan pengusaha dan para petani untuk mengeksport hasil pertanian mereka ke
Semenanjung Malaysia.

Timbalan Menteri Pendidikan II [Datuk Mohamad bin Alamin]: Yang
Berhormat Tuaran, boleh sedikit, Yang Berhormat Tuaran? Kimanis. Boleh?

Datuk Seri Panglima Wilfred Madius Tangau [Tuaran]: Silakan.

Timbalan Yang di-Pertua [Dato’ Mohd Rashid Hasnon]: Timbalan Menteri,
sila.

Datuk Seri Panglima Wilfred Madius Tangau [Tuaran]: Ini Timbalan Menteri.
Bolehkah?

Datuk Mohamad bin Alamin: Tuan Yang di-Pertua, terima kasih banyak. Sedikit
sahaja. Saya tertarik dengan ucapan Yang Berhormat Tuaran yang banyak menyentuh
soal...

Tuan Chang Lih Kang [Tanjong Malim]: Tuan Yang di-Pertua, bolehkah
Timbalan Menteri tanya soalan?

Datuk Mohamad bin Alamin: Dibenarkan.

Tuan Chang Lih Kang [Tanjong Malim]: Tidak. Ini melanggar konvensyen
Parlimen.

Datuk Mohamad bin Alamin: Tuan Yang di-Pertua membenarkan saya. Apa
masalah?

Tuan Chang Lih Kang [Tanjong Malim]: Bukan benar atau tidak benar tapi ini
against the convention of Parliament, dengan izin.

Datuk Mohamad bin Alamin: la tidak melanggar peraturan mesyuarat.
