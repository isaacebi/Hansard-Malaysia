DR.2.11.2021 53

Isu- kedua Tuan Yang di-Pertua, adalah masalah banjir. Saya telah
membangkitkan berkali-kali isu banjir ini supaya dapat diselesaikan. Kalau kita tengok di
dalam negeri Kedah, kami daerah di antara yang paling besar. Kalau kita tengok Baling,
Sik lebih besar daripada Melaka dan Perlis, keluasan perseginya. Jadi apa yang kita
hadapi sekarang, di Baling contohnya, di Sik contohnya, kami tidak ada seorang pegawai
iaitu jurutera daerah. Kami kena berkongsi iaitu Merbok, Sik dan Baling.

Jadi justeru itu, saya memohon sangat-sangat kepada Jabatan Perkhidmatan
Awam untuk memikirkan. Lantik jurutera daerah JPS untuk Baling dan Sik. Ini amat-amat
memerlukan sebab baru-baru ini, kami banjir begitu teruk. Setiap hari banjir. Takkan nak
tunggu sampai orang meninggal dunia ataupun kehilangan nyawa? Jadi saya harap
peruntukan RM100 juta yang saya mohon kepada kementerian dapat dilaksanakan
dengan segera dan kepada JPA, saya mohon waran perjawatan ini juga dapat
dilaksanakan dengan segera.

Tuan Yang di-Pertua, kalau kita tengok isu banjir di Baling dan di seluruh negara,
satu fenomena. Saya ingin bertanyakan juga berkaitan dengan satu perkara lagi. Baru-
baru ini di Jerai, di Yan, berlaku masalah iaitu banjir besar dan tanah runtuh. Yang Amat
Berhormat Perdana Menteri saya ingat waktu itu, 21 Ogos, Yang Amat Berhormat
mengangkat sumpah menjadi Perdana Menteri. Pada 23 hari bulan, Yang Amat
Berhormat sampai ke negeri Kedah khususnya di kawasan Yan, telah meluluskan
peruntukan RM75 juta. Sampai hari ini, ia tidak dapat dilaksanakan.

Saya harap Kementerian Kewangan ada satu SOP ataupun satu benchmark
ataupun satu KPI, kalau bila mana Perdana Menteri datang meluluskan sesuatu projek
khususnya dalam bencana alam, berapa lama masanya harus dapat diselesaikan. Sampai
hari ini difahamkan belum ada lagi sebarang pencapaian ataupun sebarang pergerakan
yang dibuat di sana. Jadi saya sekali lagi nak bincang berkaitan dengan isu banjir ini,
banyak sangat. Saya harap khususnya Jabatan Parit dan Saliran ini dapat melaksanakan
tindakan yang sewajarnya secepat mungkin.

Ketiganya Tuan Yang di-Pertua, saya ingin sentuh berkaitan dengan isu sekolah
pondok. Sekolah pondok ini saya ucapkan jutaan terima kasih kepada Yang Berhormat
Menteri Kewangan yang telah meluluskan RM140 juta baru-baru in. Akan tetapi kalau kita
tengok isu sekolah pondok ini, di Baling contohnya, kami mempunyai terlalu banyak
sekolah pondok ataupun institusi-institusi ini. Saya ingin menyatakan bahawa kalau boleh
RM140 juta ini untuk institusi pondok seluruh negara, tahniah dan terima kasih saya
ucapkan.

Pada masa yang sama, memandangkan isu COVID-19 yang begitu berleluasa
dan kalau kita tengok, lebih keperluan 1,230 madrasah dan sekolah-sekolah pondok
berdaftar di seluruh negara khususnya di Baling, terdapat puluhan institusi pondok.
Mereka menghadapi masalah. Ini kerana laporan yang mereka beritahu, ibu dan ayah
mereka tidak mampu membayar yuran dan sebagainya. Oleh itu, saya mohon, Baling
mohon untuk mereka menaikkan kepada RM200 juta bagi dapat menyelesaikan masalah-
masalah wang yang tertunggak.

Akhir sekali Tuan Yang di-Pertua, saya ucapkan terima kasih kepada semua
pihak. Last but not least, saya nak bercakap berkaitan dengan NADMA. NADMA ini bagus,
bila mana tempat pemindahan baru-baru ini, Yang Berhormat Rantau Panjang datang
Baling tengok kawasan pemindahan, pergi ke semua kem pemindahan dan sebagainya.
Pusat-pusat pemindahan, adalah kem-kem ataupun tempat tidur, tempat tinggal, NADMA
yang uruskan. Akan tetapi birokrasi, bayaran masih lagi tak dapat. Sudah tiga bulan,
masuk bulan ketiga banjir ini, kita tak dapat. Sudah lima kali dah banjir di Baling, kami
belum dapat lagi. Ini kerana pengurusan yang dari Pusat pergi ke negeri, negeri akan pergi
ke daerah.

Jadi saya mohon kalau boleh, lepas ini NADMA uruskan terus dengan pejabat
daerah masing-masing sebab di pejabat daerah, kita ada penghulu. Kita ada buat laporan
polis, kita ada buat segala tindakan. Mereka begitu telus. Saya harap sangat NADMA
boleh turun ke bawah untuk memberi saluran bantuan kecemasan kepada mangsa-
mangsa banjir. Kami di Baling lebih 2,400 orang dah, lima kali kena banjir dalam masa
tiga bulan ini. Semalam, banjir besar lagi di Baling. Masih lagi ada pusat-pusat
