DR.2.11.2021 83

mana ia melibatkan pembangunan manusia yang merupakan keupayaan kumpulan untuk
menentukan dan membangunkan masa depan yang melibatkan satu proses penciptaan
dan pembangunan kualiti hidup.

Perancangan dan strategi kerajaan dalam pelbagai bidang, khususnya
pendidikan, kesihatan dan kemudahan infrastruktur melalui perbelanjaan kerajaan adalah
penting. Bagi membina kehidupan yang lebih baik dan dilihat sebagai pelaburan bagi
pertumbuhan ekonomi, infrastruktur Jalan Lidong sudah diluluskan tetapi dikategorikan
sebagai bukan keutamaan. Apa sebabnya?

Tuan Yang di-Pertua, “gatal-gatal bukan kurap, rindu hati kecewa sedikit dapat’.
Memang saya akui bajet kali ini adalah paling besar dibentangkan berbanding tahun-tahun
yang lepas. RM332 bilion ialah satu angka yang diyakini mampu membuat anjakan
paradigma di bidang pembangunan prasarana rakyat dan sosial di Sabah dan Sarawak
serta negara amnya. Menelusuri perkembangan dunia selepas beberapa dekad yang lalu,
pembangunan berorientasikan gross-oriented walaupun menghasilkan pertumbuhan
material, sebenarnya lebih bersifat jobless. Tidak menghasilkan pekerjaan yang cukup
dan berkualiti.

Ruthless semakin menambahkan jurang kemiskinan dan ketidakadilan. Ruthless
tidak mengakar di masyarakat, mencabut tradisi dan nilai budaya lokal. Voiceless tidak
mendengar inspirasi rakyat, kurang demokratif dan partisipasif. Forthless,
menghancurkan lingkungan alam. Hal ini yang dilaporkan melalui Program Pembangunan
Pertubuhan Bangsa-bangsa Bersatu (UNDP).

Amat kita khuatiri, ia selari kebimbangan digambarkan penulis Amerika Syarikat,
John Naisbitt menerusi berikutnya, High Tech, High Touch, bahawa sebuah kemajuan
yang lahir tanpa roh atau lebih tepat, pembangunan dicapai tidak seiring pembangunan
sosio kesamarataan. Apabila meneliti peruntukan yang diberikan, negeri Sarawak dan
Sabah agak mengecewakan saya. Secara keseluruhannya, negeri Sarawak hanya
memperoleh RM4.6 bilion bersamaan dengan 1.39 peratus, manakala Sabah mendapat
RM5.2 bilion bersamaan 1.59 peratus.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

01730

lroninya, perbezaan peruntukan begitu ketara dan amat besar perbezaannya
berbanding Malaya iaitu RM322 bilion ataupun 96.99 peratus keseluruhannya. Realitinya,
Sabah dan Sarawak hanya mendapat 2.98 peratus ataupun 9.88 bilion sahaja di
peruntukan dari RM332 bilion bajet keseluruhan peruntukan yang disediakan.

Buah berangan masaknya merah,
ku lekati di dalam perahu,

Luka di tangan nampak berdarah,
Luka di hati siapa yang tahu.

Marilah kita di Dewan yang mulia ini meneliti tentang hati gundah gulana di sini.
Seperti yang kita ada sedia maklum, sebanyak RM200 juta disediakan khusus untuk kaum
Cina di negara ini yang bertujuan untuk melaksanakan program baik pulih rumah dan
kemajuan kampung baru. Manakala sebanyak RM145 juta disediakan antaranya untuk
program memperkasakan sosioekonomi India dan komuniti Orang Asli pula sebanyak
RM274 juta diperuntukkan untuk tujuan program peningkatan taraf hidup Orang Asli.

Melihat perincian peruntukan ini seolah-olah meminggirkan kita di Sabah dan
Sarawak. Ini disebabkan Sabah dan Sarawak hanya diperuntukkan sebanyak RM10 juta
untuk tujuan mendalami ilmu berkaitan budaya dan warisan. Kenapa tiada peruntukan
khas untuk kaum Dayak di Sarawak? Jumlah yang diterima Sabah dan Sarawak diterima
jauh lebih kecil jika melihat daripada segi nilai pembangunan dan sumbangan kepada
ekonomi negara atau mengikut komposisi kaum.
