DR.2.11.2021 97

peratus PKS melaksanakan automasi dalam proses pembuatan atau perniagaan mereka,
dalam katanya tempoh masa lima tahun dan menyediakan tanah mencukupi bagi tujuan
ini.

Tuan Yang di-Pertua, RM11.4 bilion diperuntukkan untuk agenda pemerkasaan
Bumiputera. Saya percaya tiada siapa mempersoalkan dana yang disalurkan melalui
UiTM, MARA untuk tujuan pendidikan. Walau bagaimanapun, saya seperti orang lain
memang skeptikal tentang program-program pembangunan kapasiti or capacity building
dan pembiayaan perniagaan.

Sejumlah RM4.8 bilion telah ditempatkan di pelbagai kementerian dan agensi
untuk tujuan ini. Akan tetapi dari pemerhatian saya, di sinilah kerapnya berlaku
penyelewengan dan ketirisan dana. Tahun demi tahun, bilion dan bilion ringgit disalurkan
melalui TEKUN, Agrobank, BSN, Kementerian Pembangunan Luar Bandar, Kementerian
Pembangunan Usahawan dan Koperasi, Kementerian Pertanian dan Industri Makanan
dan pelbagai lagi program-program dilaksanakan oleh kementerian yang lain bertujuan
mewujudkan kelas usahawan bumiputera.

Akan tetapi, di mana hasil yang diharapbkan? Ramai usahawan kecil mengadu
mereka tidak pernah dapat apa-apa bantuan daripada kerajaan. Ke manakah berbilion-
bilion ringgit itu pergi? Siapa yang mendapat duit ini?

Tiba masanya kita meneliti strategi serta kelemahan pelaksanaannya. Kelemahan
terbesar terletak pada pembuat dasar, the policy-maker dan pelaksana, the implementer
yang gagal memahanmii inti pati keusahawanan. Mereka mahukan hasil yang cepat dan
ingin melantik usahawan kecil yang tulen. Kelemahan lain seperti sistem pemantauan
untuk memastikan kemudahan kewangan yang diberikan diguna dengan betul. Saya juga
pernah mendengar aduan mengenai ejen yang menuntut komisen tinggi untuk setiap
permohonan geran yang diluluskan. Ada yang setinggi 50 peratus daripada jumlah yang
dipohon.

Kerajaan memberi lesen dan dana bagi membiayai projek untuk mewujudkan
kelas kontraktor Melayu, tetapi adakah kontraktor ini mempunyai kompetensi diperlukan?
Mereka perlu memahami selok-belok industri dan memperoleh pengalaman diperlukan
untuk wujudkan rangkaian bekalan dan pelanggan. Ini bukan seperti memasak maggi
segera, it is not like cooking maggie mee. Berikan mereka kursus enam bulan dan
mengharapkan mereka melakukannya dengan baik.

Saya khuatir ribuan kontraktor muda mi segera akan lebih memudaratkan
daripada usaha mewujudkan kelas usahawan Bumiputera. Terdapat ramai lagi usahawan
Melayu yang masih berjuang tanpa sebarang bantuan daripada kerajaan. Azlan membuat
gril besi di bengkel kecilnya. Wahab membuat pisau dan parang di belakang rumah
kampungnya. Mohammad pula membuat bebola ikan sendiri di dapur. Amirah pula tekun
berniaga pakaian atas talian.

Tibanya masanya Tuan Yang di-Pertua, kita tur'un padang membantu usahawan
kecil yang tulen. Bantuan kewangan harus diberikan kepada mereka yang sudah berjalan
industri kecil atau perniagaan sendiri. Sudah tiba masanya kita berfikir kecil, time for us to
think small. Tidak perlulah kita hendak impressed sesiapa pun bahawa usahawan
bumiputera berkebolehan membuat kereta terbang dan sekarang pula hendak masuk ke
industri aerospace. Untuk membina kelas usahawan bumiputera yang benar-benar hasil
dapatan, kita perlu melihat apa yang kita ada dan membina kelas usahawan bumiputera
atas foundation ini. Ini sahaja, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Wangsa Maju. Ahli-ahli Yang Berhormat, mesyuarat Dewan hari_ ini
ditangguhkan sehingga jam 10.00 pagi esok, Rabu, 3 November 2021. Terima kasih Ahli-
ahli Yang Berhormat.

[Dewan ditangguhkan pada pukul 6.40 petang]
