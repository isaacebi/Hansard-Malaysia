42 DR.2.11.2021

hingga 7.0 peratus Keluaran Dalam Negara Kasar. Negara terpaksa menaikkan had
statutori hutang dua kali dalam dua tahun ini, Tuan Yang di-Pertua.

Dengan kenaikan kepada paras 65 peratus Keluaran Dalam Negara Kasar buat
membolehkan kerajaan terus meminjam atau berhutang bagi menyuntik dana buat
merancakkan atau jumpstart dengan izin, ekonomi yang sudah pun menunjukkan ciri-ciri
dengan izin, stagflation ataupun pertumbuhan yang lembap dengan kenaikan barang dan
perkhidmatan yang terus mencanak.

Bank Negara Malaysia sendiri telah melalukan downward revision dengan izin,
ataupun menukarkan unjuran pertumbuhan negara ke paras hanya tiga ke empat peratus
KDNK, walaupun terdahulu menunjukkan angka yang lebih tinggi dan lebih optimis.
Pastinya Tuan Yang di-Pertua, ramai yang boleh mengkritik kerajaan dengan langkah-
langkah ini. Namun, mana-mana pun kerajaan akan terpaksa meminjam dengan
pendekatan untuk membuat apa yang diistilahkan dengan bajet mengembang atau
dengan izin, expansionary budget yang mengambil pendekatan Keynesian Economic 101
Tuan Yang di-Pertua, buat mengepam ataupun pump priming yang sewajarnya bagi
menggalak dan merancakkan pertumbuhan dengan kerajaan membuat perbelanjaan
yang sedikit besar. Pasti dengan hutang di samping untuk mengharapkan pelaburan sama
ada domestik mahupun luar, DDI atau FDI serta perbelanjaan isi rumah diharapkan agar
terus mengembang atau merancak. Dengan pastinya semua pihak baru-baru ini dapat
dengan belanjawan ini, B40, M40 bahkan T20 pun mendapat sedikit sebanyak pelbagai
bantuan, pelbagai imbuhan, pelbagai pemulihan, program-program pemulihan, Tuan
Yang di-Pertua.

Semuanya untuk akhirnya mengizinkan rakyat punya wang dalam saku ataupun
mempunyai pendapatan boleh berbelanja dengan izin, disposable income untuk
meningkatkan demand yang sekali gus akan dapat menyaksikan perniagaan dan industri
dengan domestic demand itu, menjana pekerjaan dan employment. Itu semua adalah
macroeconomics 101 secara mudah, Tuan Yang di-Pertua.

Pertikaian dan kritik sama ada kerajaan akan mampu membayar hutang, ada
yang menyebutkan atau servicing the national debt itu akan tergantung sejauh mana
ekonomi akan tumbuh dengan harapan dan segala pendekatan dalam strategi ekonomi
ataupun strategi bajet ini mengharapkan peningkatan cukai korporat, cukai perniagaan
dan pelbagai cukai yang saya saksikan dan saya baca dari Deloitte’s Highlight of the
Budget and Tax Special Edition ini. Kita dapati antara lain “cukai makmur” yang sedikit
mempunyai kelainan daripada yang lalu untuk mengenakan apa yang dikatakan sebagai
supernormal tax ataupun windfall tax, cukai durian runtuh umpamanya Tuan Yang di-
Pertua.

Namun, unjuran ke hadapan telah digagaskan ataupun dijangkakan akan sedikit
berdepan dengan cabaran kerana andainya penjanaan pendapatan ini tidak dapat ke
paras yang diharapkan. Maka membayar hutang-hutang ini atau dengan izin dengan
national debt servicing ini, akan berdepan dengan satu kemungkinan krisis, the impending
crisis yang dikatakan kalaulah pendapatan hanya ke paras 13.9 peratus mengikut fiscal
outlook sendiri oleh kerajaan ya, berbanding dengan unjuran-unjuran yang jauh lebih
besar, 14.3 peratus tahun 2022 dan lebih tinggi lagi sebelum itu, 12.9 peratus. Semuanya
menunjukkan satu angka yang sedikit menggusarkan.

Tuan Yang di-Pertua, dalam semua perkara ini, dalam semua pelaksanaan bajet
ini, saya mengingatkan kerajaan supaya terus mengekalkan tadbir urus yang baik, yang
berkesan tangani ketirisan, pembaziran dan salah guna kuasa dan mengikuti kepatuhan
(compliance) dan fiduciary responsibility ataupun tanggungjawab kewangan yang baik
supaya tidak mengulangi tabiat lama, supaya berkesan segala rancangan ini.

Laporan Ketua Audit Negara yang mutakhir ini mendedahkan betapa sejumlah
wang RM620 juta akibat ketidakpatuhan daripada jabatan-jabatan Kerajaan Persekutuan
dalam pengurusan kewangan yang menyebabkan pembayaran tidak teratur, kerugian
wang awam dan pembaziran kepada kerajaan dalam tahun 2020, Tuan Yang di-Pertua.
Di mana kita ingat siapa yang memerintah ketika itu, tidak perlu kita pertikaikan semua itu
lagi. la sudah menjadi satu yang perlu SPRM masuk kalaulah benar-benar ada di sana
keculasan dan kecurangan dari sudut tadbir urus, Tuan Yang di-Pertua.
