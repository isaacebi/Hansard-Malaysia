94 DR.2.11.2021

6.18 ptg.

Puan Wong Shu Qi [Kluang]: Terima kasih, Tuan Yang di-Pertua atas peluang
perbahasan pada petang ini. Tuan Yang di-Pertua terakhir, saya pun pembahas terakhir,
saya pun tidak sangka. Memandangkan masa adalah singkat saya hanya akan sentuh
tiga isu iaitu kecelikan digital ataupun dalam bahasa Inggeris dengan izin, digital literacy
dan juga cukai yang dikenakan terhadap pendapatan warga Malaysia dari sumber luar
negara. Serta peningkatan teknologi dalam bidang perladangan.

Tuan Yang di-Pertua, saya tidak pasti sama ada ini salah satu isu unik di kawasan
saya ataupun ianya berlaku di seluruh negara. Pusat khidmat saya menerima aduan
daripada penduduk setempat berkenaan masalah penggunaan aplikasi MySejahtera
hampir setiap hari. Tiada satu hari tanpa seorang pakcik, makcik, abang, akak yang
datang minta bantuan untuk selesaikan masalah aplikasi tersebut di pejabat sayalah,
hampir setiap hari.

Walaupun MySejahtera telah menubuhkan help desk untuk membantu pengguna
menyelesaikan pelbagai masalah isu, kami masih mendapati ada masalah yang belum
diselesaikan. Contohnya, ada pengguna aplikasi MySejahtera yang telah menukar
nombor telefon selepas ambil dos pertama, dos vaksin pertama. Biasanya mereka masih
boleh menggunakan MySejahtera lagi tanpa masalah untuk /og in, untuk log out tempat.
Malangnya terlalu ramai mereka yang tidak boleh ingat kata laluan akaun yang didaftar
dengan nombor lama dan mereka juga tidak dapat akses kepada nombor lama sekiranya
cuba reset password.

01820

Mereka tidak faham kenapa KKM tidak boleh semak nombor MyKad mereka dan
memberikan mereka akses. Isu yang dilihat remeh temeh ini hanya membongkar satu
masalah besar dalam masyarakat kita iaitu kecelikan digital yang terlalu rendah. Kalau
kita tidak celik dalam menggunakan alat-alat ini, tak kira betapa canggih telefon pintar
yang mampu dimiliki, kita masih dikira sebagai digital illiterate.

Apa maksud celik media (digital literate)? Digital literacy bermaksud seorang
individu berkemahiran untuk mencari, menilai serta berinteraksi berasaskan maklumat
secara jelas dengan orang lain melalui pelbagai platform digital. Ini bermakna, seorang
pengguna media yang selalu tekan ‘likes’ atau ‘share’ tidak semestinya bermakna dia
seorang yang celik media (digital literate). Ramai mereka yang tidak menilai kesahihan
sesuatu mesej lalu mempercayai apa sahaja yang dilaporkan di laman web berita palsu.
Mereka merupakan golongan digital illiterate. Jangan hairan bahawa golongan profesional
mungkin juga terangkum dalam kategori ini.

Low digital literacy adalah faktor utama kita hilang berbilion-bilion ringgit setiap
tahun dalam kes jenayah scam. Tuan Yang di-Pertua, antara kes scam ataupun penipuan
yang saya pernah uruskan, saya mendapati ada dua faktor utama yang mengakibatkan
seseorang menjadi mangsa scam. Pertama, ramai di kalangan mereka kurang mendapat
perhatian daripada ahli keluarga atau kawan-kawan mereka. Scammer atau penipu
menggunakan identiti palsu untuk mencari mereka yang mengehendaki hubungan rapat
ini.

Kedua, iaitulah /ow digital literacy ataupun kecelikan digital yang rendah. Ada
kalanya kes mereka melibatkan sindiket antarabangsa. Sebahagian besar mangsa tidak
dapat mendapatkan semula wang mereka yang telah ditipu itu. Walaupun mereka
membuat laporan polis, tetapi jika sindiket berada di luar negara, undang-undang negara
kita tidak boleh membantu mereka juga. Dalam abad ke-21 ini, dunia maya adalah satu
dunia tanpa sempadan negara. Sindiket membuat jahat, mencari mangsa pun tak kira
sempadan negara.

Jika undang-undang kita masih dihadkan oleh sempadan negara, kita tidak dapat
membantu mangsa, rakyat Malaysia yang ditipu di negara ini mungkin melalui internet.
Untuk menangkap mereka yang melakukan penipuan tersebut semata-mata kerana ia
berlaku di dunia maya. Kini, masa untuk kita membuat pindaan undang-undang supaya
kita mampu menangani, mengatasi masalah sindiket scam ini dengan lebih efektif.
