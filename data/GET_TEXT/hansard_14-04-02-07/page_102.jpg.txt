92 DR.2.11.2021

Tuan Yang di-Pertua, pandangan big picture saya tentang belanjawan ini ialah ia
bukan belanjawan yang berhemah tetapi belanjawan yang berfokus kepada kepentingan
politik iaitu satu belanjawan dengan izin, an election budget. Apa yang paling malang
adalah cara pembentangan bajet ini berbunyi perkauman. Adakah ini sebenarnya dasar
tersembunyi Yang Amat Berhormat Bera sebalik retorik konsep Keluarga Malaysia?

Tuan Yang di-Pertua, pandemik COVID-19 tidak diskriminasi kaum dan agama.
Seramai 29 ribu orang rakyat Malaysia yang terkorban adalah dari berbilang kaum dan
berbilang agama, semuanya rakyat Malaysia. Pemusnahan ekonomi akibat COVID-19
juga tidak mengira kaum dan agama. Rata-rata majoriti besar perniagaan tercabar,
syarikat Melayu, syarikat Cina, syarikat India, Iban dan Kadazan, semua sama-sama telah
mengalami kesusahan dan kerugian.

01810

Apakah reaksi dan respons rakyat dan komuniti atas pandemik ini? Di Parlimen
Subang saya menyaksikan sukarelawan berbilang kaum menolong yang susah dan
sederhana dari juga berbilang kaum dan agama. Ini cukup membanggakan sayalah dan
saya terharu melihat masyarakat berganding bahu, tolong-menolong.

Selepas menyaksikan respons majoriti rakyat Malaysia yang boleh mengetepikan
isu perkauman untuk menentang COVID-19, kenapa pula kerajaan Keluarga Malaysia ini
mengeluarkan satu pembentangan belanjawan yang mempunyai fokus dan sorotan
perkauman. Kaum Melayu bumiputera dapat berapa bilion? Kaum Cina dapat berapa
juta? Kaum India dapat berapa juta? Ramai netizens juga bertanya kenapa jurang
bantuan kerajaan jauh sangat di antara satu kaum berbanding dengan kaum lain.

Saya hendak cadang pada kerajaan untuk lebih bertanggungjawab dalam
perkara-perkara belanjawan. Jangan main-mainkan isu perkauman, tidak bolehkah
kerajaan tukar fokus kepada isu ketidaksamaan berdasarkan kaya, miskin dan bukannya
berdasarkan kayu ukur perkauman. Apakah logik satu dasar kerajaan di mana bantuan
boleh diberi pada seorang Melayu yang sudah kaya raya seperti Tan Sri Syed Mokhtar
tetapi tidak ada pula dana secukupnya untuk menolong seorang aunty Cina yang kerja
membasuh pinggan di kedai makan ataupun seorang pemuda India yang kerja sebagai
penghantar atau dispatch.

Saya kecewa apabila saya melihat Menteri Kewangan yang bukannya seorang
politik, yang semasa beliau CEO CIMB memberi kepentingan kepada performance
dengan izin, performance and not the colour of your skin tetapi sekarang telah bersetuju
membenarkan orang-orang politik memasukkan unsur-unsur perkauman dalam
pembentangan belanjawan ini.

Saya rasa kerajaan ini perlu dengar teguran netizen dan rakyat Malaysia termasuk
Duli Yang Maha Mulia Sultan Perak, ada komen dia. Oleh kerana belanjawan ini
dipolitikkan oleh kerajaan Tuan Yang di-Pertua, saya rasa saya juga inginlah melontar
balik satu atau dua pandangan politik yang berdasarkan fakta. Rakyat Malaysia mungkin
mudah lupa tetapi hakikatnya ini kerajaan adalah satu kerajaan yang telah gagal besar
bukan gagal kecil tetapi gagal besar.

Kerajaan Yang Amat Berhormat Bera kini adalah kerajaan yang sama dengan
kerajaan Yang Berhormat Pagoh dahulu. Kerajaan yang memang sama cuma tukar, main
musical chair jawatan Perdana Menteri sahaja. Selama empat hingga lima bulan dari
bulan Mei ke September tahun ini, kerajaan gagal besar ini telah mencatat rekod paling
buruk Top 70 di seluruh dunia dalam menghadapi krisis pandemik COVID-19.

Mungkin sekarang rakyat sudah lupalah sebab semua sudah boleh pergi
shopping, jalan-jalan tetapi sebagai Ahli Barisan Kabinet, setiap satu Menteri di sebelah
sana perlu ingat selalu, perlu sedar dan insaf atas kegagalan besar empat, lima bulan itu.
Seramai 29,000 rakyat Malaysia telah terkorban, 2.4 juta telah dijangkiti dengan izin, “All
the Ministers owe Malaysia a massive apology and the way this budget is reported with
racial emphasis is not something to be proud of.”
