DR.2.11.2021 71

berzaman tidak pernah diupgrade dan dikembangkan. Saya mahu ini diambil kira oleh
kerajaan.

Terakhir, membina jejambat merentasi bulatan Batu 6, di laluan Persekutuan
FT003 dari Jambatan Sultan Mahmud ke persimpangan Jalan Jeram Kuala Nerus dan
pada akhir ialah saya mahu KPKT meluluskan Projek Penaik tarafan Pasar Batu 6 di
Pekan Batu 6 Kuala Nerus. Terima kasih kepada Tuan Yang di-Pertua.
Wassalamualaikum warahmatullahi wabarakatuh. Saya menyokong Bajet 2022.

Tuan Yang di-Pertua: Waalaikumsalam Yang Berhormat Kuala Nerus.
Seterusnya Yang Berhormat Bukit Mertajam, 13 minit Yang Berhormat.

4.35 ptg.

Tuan Sim Chee Keong [Bukit Mertajam]: Saya minta kebenaran untuk buka
mask. Terima kasih Tuan Yang di-Pertua. Saya telah meneliti ucapan dan dokumen
Belanjawan yang telah dibentangkan oleh Yang Berhormat Menteri Kewangan.
Belanjawan kali ini diberi tema Bajet 2022, Keluarga Malaysia Makmur Sejahtera. Ayat
yang cantik power tetapi adakah maksud ayat ini dicerminkan dalam belanjawan kali ini?

Kalau benar hendak bina sebuah Keluarga Malaysia yang harmoni dan makmur,
maka perkara pertama yang kena dilakukan ialah kena adil kepada semua. Yang
Berhormat Menteri Kewangan ada sebut sebanyak RM11.4 bilion diperuntukkan untuk
pelbagai program agenda pemerkasaan bumiputera. Ini berita yang baik dan kalau boleh
saya sarankan supaya tambahkan lagi. Akan tetapi apabila kita lihat pula kepada
peruntukan kepada komuniti lain, sedih perbandingannya.

Saya sebut di sini, masyarakat Cina dapat RM200 juta, orang India dapat RM145
juta dan Orang Asli dapat RM274 juta. Dalam kata lain yang dikatakan kononnya Keluarga
Malaysia ini anak sulung dapat RM10, anak kedua dapat 18 sen dan ketiga dapat
sekupang tiga sen. Hendak beli sepinggan mi bodoh dekat Warung Pak Hassan di Melaka
pun tidak cukup, itu RM2 sepinggan, tidak termasuk telur lagi. Jadi, macam mana hendak
hidup berkeluarga kalau wujud dasar pilih kasih yang begitu ketara sekali.

Orang-orang politik ekstrem, tidak perlu hendak provoke, konon saya anti ini atau
anti itu. Di Bukit Mertajam, apabila saya bantu orang susah saya tidak pernah tanya, “hang
agama apa? Hang kaum apa? Hang keahlian parti mana?” Kita bantu semua yang
memerlukan bantuan dan inilah yang diajarkan kepada saya, bantu mana yang perlu
bantuan, bukan bantu orang-orang kita sahaja. Dalam krisis ekonomi ini disebabkan oleh
kegagalan pengurusan pandemik COVID-19, perniagaan-perniagaan yang kecundang.
Pemiliknya tidak kira daripada kaum apa, agama apa atau latar belakang apa.

Justeru, kalau kita hendak memastikan sektor PKS ini bangkit semula, PKS tidak
kira siapa pemiliknya, perlu dibantu kerana setiap perniagaan bergantung kepada satu
sama lain. Melayu jatuh, Cina jatuh. Cina jatuh, India jatuh. Sabah, Sarawak jatuh
Semenanjung Malaysia turut tersungkur bersama. Jadi saya minta Yang Berhormat
Menteri Kewangan tengok balik jurang yang terlalu besar ini.

Kedua, seorang lagi anak yang terabai dalam Belanjawan Keluarga Malaysia ini
ialah golongan M40. Saya sudah banyak kali bangkit tentang fenomena orang miskin baru
(OMB). Dulu kita ada orang kaya baru (OKB) tetapi dalam keadaan pandemik ini muncul
pula orang miskin baru. Sebelum pandemik, OMB ini tidak tergolong dalam kumpulan
miskin ataupun memerlukan bantuan siapa-siapa. Akan tetapi disebabkan pandemik yang
berlarutan, kegagalan pengurusan ekonomi, maka golongan ini ada yang hilang kerja, gaji
kena potong, kena ambil cuti tanpa gaji, ada yang terpaksa menggulung tikar perniagaan
mereka, jatuh sakit dan ada yang meninggal dunia menyebabkan keluarga hilang tempat
pergantungan.

Benda ini saya sudah habaq sejak tahun lepas tetapi kini disahkan oleh Yang
Amat Berhormat Perdana Menteri sendiri apabila beliau melaporkan dalam Dewan yang
mulia ini pada September 2021 bahawa sebanyak 20 peratus ataupun hampir 600 ribu isi
rumah daripada kumpulan M40 telah jatuh miskin ke dalam kategori B40. Dalam kata lain,
golongan kelas pertengahan negara kita semakin menyusut, ini perkara serius. Dalam
