12 DR.2.11.2021

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kubang Pasu. Sila, Yang Berhormat Menteri. Satu minit.

Datuk Seri Dr. Ronald Kiandee: Terima kasih Yang Berhormat. Natural
resources dan resilience adalah merupakan dimensi baharu yang dinyatakan oleh ElU
dalam mengira kedudukan negara-negara di bawah GFSI Ini.

01050

Kalau Yang Berhormat katakan bahawa itu merupakan satu masalah besar pada
kita, sebenarnya kita mempunyai natural resources, cuma perlu diurus secara mapan.
Berbanding dengan negara seperti Singapura. Pertama sekali, Singapura berhadapan
dengan masalah dimensi baharu yang dibuat oleh GFSI ini. Jadi, untuk makluman Yang
Berhormat, kedudukan Malaysia pada ketika ini, yang terkini ini adalah di kedudukan 39
daripada 100 buah negara yang terlibat dalam pengiraan GFSI ini. So, kita meningkat
daripada kedudukan 43 ke-anak tangga 39.

Ya, saya setuju Yang Berhormat bahawa isu sekuriti makanan negara bukan satu
isu yang dipandang berat oleh kementerian dan kerajaan. Sejak tahun 2020, satu Cabinet
Committee on Food Security dibentuk oleh kerajaan. Begitu juga penubuhan
Jawatankuasa Dasar Agro Makanan 2.0 disandarkan kepada kemapanan dan juga
ketelusan kita dalam menangani food security- masalah food security negara. Begitu juga
dengan dasar-dasar yang lain dibuat oleh kerajaan- mengambil kira tentang hendak
melihat negara kita di kedudukan yang baik daripada segi food security.

Yang Berhormat, itu merupakan langkah-langkah yang diambil oleh kerajaan
untuk memastikan bahawa kita mapan daripada segi sekuriti makanan ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dato’ Haji Salim Sharif [Jempol]: Jempol.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya cari sebelah sini. Saya jemput Yang Berhormat Kemaman.

Tuan Che Alias bin Hamid [Kemaman]: Terima kasih Tuan Yang di-Pertua.
Terima kasih Yang Berhormat Menteri.

Pelan Tindakan Dasar Sekuriti Makanan ini memfokuskan kepada lima Teras
Strategik. Salah satunya melibatkan pengukuhan gabungan jabatan dan agensi. Soalan
tambahan saya, apakah mekanisme yang digunakan di bawah Pelan Tindakan Dasar
Sekuriti Makanan Negara 2021-2025 ini bagi menjamin kekurangan bekalan makanan
import seperti bawang dan juga beras tidak berlaku sekali gus menyebabkan
ketidakstabilan harga barangan asasi. Ini lebih-lebih lagi apabila berlakunya bencana
global seperti mana yang berlaku pada hari ini iaitu COVID-19. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri. Satu minit.

Datuk Seri Dr. Ronald Kiandee: Memang menjadi kenyataan beberapa komoditi
keperluan seperti bawang masih diimport secara besar oleh negara. Ini merupakan satu
isu yang sedang ditangani di peringkat kementerian. Sebenarnya melalui satu keputusan
yang dibuat oleh Kabinet, satu jawatankuasa di peringkat kementerian sudah dibentuk
untuk menangani isu-isu bekalan barang makanan yang masih diimport secara besar
daripada negara luar.

Pada peringkat kementerian, kementerian juga sedang dalam perancangan untuk
mewujudkan sebuah agensi sekuriti makanan di peringkat kementerian untuk melihat
keseluruhan aspek sekuriti makanan termasuk kebergantungan kita terhadap import
barang makanan dari luar yang mampu dikeluarkan oleh negara kita sendiri.

Jadi, ini merupakan satu usaha yang berterusan yang dibuat oleh kerajaan melalui
Kementerian Pertanian dan Industri Makanan. Terima kasih.
