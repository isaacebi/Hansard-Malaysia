DR.2.11.2021 69

perniagaan wakaf. JKR boleh menggerakkan wakaf jalan raya dan wakaf jambatan.
Kementerian Pertanian dan Industri Makanan boleh bergerak untuk wakaf padang rumput,
wakaf binatang, binatang ternakan yang boleh melahirkan anak. Anak diberikan secara
percuma kepada para petani dan juga para penternak. Itu pertama melibatkan wakaf.

Kedua, saya hendak lihat tentang isu perumahan rakyat. Saya ucapkan tahniah
kepada kerajaan yang hari ini memperuntukkan RM1.5 bilion untuk projek perumahan
khususnya kepada golongan berpendapatan rendah di samping tindakan yang sangat
baik iaitu menyediakan jaminan melalui Skim Jaminan Kredit Perumahan berjumlah RM2
bilion bagi membantu golongan yang tidak mempunyai pendapatan tetap ini. Itu satu
benda yang patut kita ucapkan tahniah.

Sehingga 2020, sebanyak 282,259 buah rumah mampu milik berharga RM300
ribu ataupun 43 persen daripada sasaran 600,063 ribu unit telah berjaya disiapkan oleh
Kerajaan Persekutuan. Cuma, apa yang saya mahu lihat ialah saya mahu kerajaan
memberikan data tentang projek-projek sakit. Projek sakit di bawah Kementerian
Perumahan dan Kerajaan Tempatan yang gagal dilaksanakan disebabkan pelbagai faktor
dan juga pelbagai sebab. Apakah ia kaedah ataupun tindakan yang diambil untuk
memastikan projek sakit itu dapat kita selesaikan?

Saya difahamkan juga bahawa di bawah PRIMA, terdapat banyak lagi tanah-
tanah yang belum sempat dibangunkan untuk projek tersebut. Maka, bagaimanakah
PRIMA bergerak dengan para usahawan-usahawan yang kita ada untuk mengembangkan
lagi projek perumahan hingga akhirnya rakyat menikmati apa yang mereka patut nikmati?
Apa yang penting yang patut dititikberatkan oleh kerajaan ialah suatunya menyediakan
solusi yang komprehensif, bukan hanya menyediakan bayaran deposit semata-mata.

Kemudian, perlu kita pergi kepada moratorium pembinaan rumah-rumah mewah,
banglo-banglo besar yang berlaku lambakan hari ini, yang tidak dapat dijual. Berikan fokus
kepada pembinaan rumah yang diminta oleh rakyat B40 dan juga oleh anak-anak muda.

[Tuan Yang di-Pertua mempengerusikan Mesyuarat]

Seterusnya saya mahu pergi kepada sedikit isu berkaitan dengan anak-anak
yatim. Saya ucapkan tahniah kepada kerajaan yang telah bergerak untuk membincangkan
perihal anak-anak yatim ini menerusi satu bajet yang disediakan bagi penubuhan Yayasan
Keluarga yang fokus kepada anak-anak yatim yang semakin bertambah yang hasil kerana
COVID-19, berlaku 4,700 orang anak-anak yatim dengan dana RM25 juta.

Apa yang saya ingin ajak ialah pertama tentang anak-anak yatim ini. Anak-anak
yatim, [Bercakap dalam bahasa Arab] “Orang yang tidak ada bapa yang boleh berikan
perlindungan”. Maka, orang yang tidak ada bapa secara proses jangka masa panjangnya,
apakah ia yang boleh dibuat oleh Kementerian Pembangunan Wanita, Keluarga dan
Masyarakat sebagai contoh dan kebajikan yang boleh membantu anak-anak yatim yang
tidak ada bapa ini? Satu.

Kedua, anak yatim yang tidak ada ibu dan tidak ada bapa sekali. Selalunya anak-
anak yatim ini, mereka akan tinggal dengan datuk mereka, nenek mereka atau dengan
adik-beradik mereka atau dengan bapa saudara mereka. Dalam Islam dipanggil mereka
ialah aulia’, para wali yang akan mengambil-alih tugasan menjaga anak-anak yatim ini.

Maka, saya mahu dan saya minta agar kerajaan melihat bantuan yang patut
diberikan kepada nenek-nenek, datuk-datuk yang menjaga cucu-cucu yang menjadi yatim
piatu ini. Bukan hanya bantuan kebajikan biasa yang mungkin dapat RM300 sebulan,
tetapi satu peruntukan yang lebih besar, Khusus untuk anak-anak ini mendapa pendidikan
yang baik. Persekolahannya, duit sakunya, pendidikannya, buku-buku dan sebagainya
menerusi orang tua-tua ini.

01630

Kedua, adapun yang tinggal dengan adik-beradik atau dengan bapa saudara,
maka mesti diberikan satu potongan cukai khas kepada mana-mana keluarga yang
menjaga adik-adik mereka yang kehilangan ibu ayah atau yang menjaga anak saudara
