DR.2.11.2021 95

Selain itu, kita tidak boleh bergantung pada penguatkuasaan undang-undang bagi
masalah ini juga. Untuk menyelesaikan masalah scam secara menyeluruh, kita perlu
kempen celik digital seluruh negara. Kursus digital literacy ini perlu diajarkan di sekolah
rendah, menengah, universiti serta melalui pelbagai agensi kerajaan supaya kesedaran
tentang dunia digital dapat mengurangkan kes mangsa sindiket scam dan lain-lain
penyalahgunaan alam maya.

Tuan Yang di-Pertua, Menteri Kewangan telah mengumumkan dalam
pembentangan Belanjawan 2022 untuk mengutip cukai pendapatan terhadap pendapatan
yang terbit daripada sumber luar negara dan diterima di Malaysia mulai 1 Januari 2022.
Mungkin kerajaan hanya berhasrat menyasarkan mereka yang mampu melabur di luar
negara. Malangnya, dasar ini juga bakal memberi impak negatif terhadap warga Malaysia
yang bekerja di Singapura. Pendapatan keluarga mereka mungkin lebih tinggi daripada
yang pilih kerja tempatan namun, mereka telah pun berkorban kualiti kehidupan, diri
sendiri dan masa bersama keluarga.

Golongan ini adalah golongan penting dalam kitaran ekonomi Johor. Sebahagian
besar pendapatan mereka dibelanjakan dalam negeri untuk menampung kehidupan
keluarga mereka. Manakala, kalau kita luluskan dasar ini dan tiada penjelasan
pengecualian diberikan kepada mereka, mereka akan dikenakan cukai pendapatan dua
kali. Yang penting di sini adalah, mereka bukan golongan top 20. Mereka adalah golongan
pekerja biasa yang kerja jam sembilan pagi hingga lima petang setiap hari juga. So, saya
mendesak supaya kerajaan menjelaskan dasar ini serta memberi pengecualian kepada
golongan pekerja Malaysia di Singapura.

Tuan Yang di-Pertua, pada bulan Mac ini, Lembaga Minyak Sawit Malaysia
meningkatkan kadar bayaran ses daripada RM14 satu tan metrik kepada RM16 satu tan
metrik. Kadar bayaran ses pada tahun 2019 adalah RM13, ditingkatkan RM1 pada tahun
2020 malah ditingkatkan RM2 lagi tahun ini. Saya percaya pengusaha kilang minyak dan
peladang-peladang sawit setuju membuat pembayaran sekiranya wang ini digunakan
secara berhemah. Kutipan ini bernilai berjuta-juta ringgit setiap tahun dengan pengeluaran
minyak sawit negara kita yang tinggi. Dana ini seharusnya digunakan untuk membantu
meningkatkan teknologi yang kita pakai dalam sektor perladangan.

Namun begitu, kita boleh meneliti semua projek, kajian ataupun R&D yang
dibelanjakan oleh MPOB. Kajian berkenaan mekanisasi digunakan dalam penuaian
adalah amat kurang. Kalau kita meneliti laporan MPOB tahun 2018, antara semua projek
yang dibelanjakan oleh MPOB, hanya ada tiga projek kajian berkenaan penuaian. Jumlah
nilai tiga projek ini adalah RM1,054,000 sahaja.

Antaranya, RM110,000 bagi pembangunan alat penuaian menggunakan
magnetic extractor. RM600,000 bagi teknologi laser serta RM344,000 bagi teknologi ultra-
saw untuk penuaian sawit. Ultra-saw dengan laser, hebat sangat Tuan Yang di-Pertua.
Wang pun telah dibelanjakan, industri kita masih bergantung pada pekerja asing untuk
menuai buah sawit.

Tuan Yang di-Pertua, jumlah kos penyelidikan untuk unit mekanisasi ladang
adalah RM20 juta iaitu 26 peratus daripada jumlah kos penyelidikan biologi. Daripada
jumlah ini, sebanyak RM17.9 juta adalah untuk program latihan jangka panjang bagi
Kursus Operasi Mekanisasi Ladang (KOML). Ini bermakna jumlah kos yang dibelanjakan
bagi tujuan kajian mekanisasi adalah terlalu kecil dan tidak mencukupi. Saya tidak
menafikan kajian berkenaan sektor lain dalam bidang ini adalah penting juga tetapi
masalah yang paling kritikal depan mata kita dalam industri sawit ini adalah
kebergantungan pekerja asing dan proses penuaian yang bersifat intensif buruh.

Harga minyak sawit sekarang tinggi. Kita terpaksa mengimport pekerja asing lagi
untuk mengatasi masalah kekurangan tenaga kerja dalam jangka masa _ pendek.
Bagaimanakah pula dengan lima tahun akan datang? Adakah kita kena memberi
kelulusan pekerja asing lagi untuk industri perladangan? Apakah pula keadaan 10 tahun
dan 20 tahun nanti?

Tuan Yang di-Pertua, sebuah restoran di Klang telah pun memakai robot untuk
menghantar makanan kepada pelanggan dine-in mengikut pesanan online. Di Parlimen
