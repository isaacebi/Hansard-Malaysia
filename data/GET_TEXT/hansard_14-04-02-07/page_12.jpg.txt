2 DR.2.11.2021

daripada Yang Berhormat Menteri adalah kita bawa masuk pekerja asing. Ini bermakna ini
adalah pekerja dari luar negara.

Pada masa yang sama, kita ada ramai yang masih di Malaysia tanpa izin. Adakah
ada program pemutihan untuk memastikan ini termasuk dalam usaha untuk memastikan
sektor-sektor yang penting di dalam negara kita tidak terjejas dengan pekerja yang
diperlukan untuk menyumbang kepada ekonomi kita. Terima kasih.

Dato’ Seri Hamzah bin Zainudin: Terima kasih Yang Berhormat Tebrau. Benar
kalau kita kata ramai lagi warga asing yang mengaku melalui pekerja asing tanpa izin yang
dikatakan berada dalam negara ini. Saya tidak boleh deny tentang perkara ini. Walau
bagaimanapun, dalam program Rekalibrasi Tenaga Kerja yang kita umumkan, dari tahun
lepas sehinggalah akhir tahun ini 31 Disember, saya hendak maklumkan bilangan
permohonan sudah pun ada sebanyak 212,926 mereka yang memohon. Majikan pula
11,751.

Kita telah pun membuat verifikasi tentang mereka yang memohon ini dan saya
hendak maklumkan kepada semua Yang Berhormat dalam Dewan ini bahawa ada
beberapa sektor yang mereka khusus ingin mendaftarkan diri iaitu melalui perkilangan
sahaja kita ada 65,484 yang telah pun mendaftar untuk bekerja semula. Pembinaan —
122,075, manakala perladangan — 7,176, pertanian — 12,003.

01010

Ini ialah mereka yang telah pun mendaftar dengan kita dan berminat untuk mana-
mana majikan mengambil dan bekerja semula. Ini ialah program yang kita namakan
Recalibration Programme- rekalibrasi untuk pekerja asing tanpa izin.

Saya juga hendak maklumkan melalui program ini, kita ada lagi program yang kita
namakan Program Rekalibrasi Pulang PATI. Maknanya dia mendaftar dan dia hendak
pulang. Itu sudah pun mencecah angka sebanyak 147,705 dan kutipan wang kompaun
untuk mereka balik semula adalah berjumlah RM71,368,700. Ini membuktikan program ini
mencapai kejayaan buat setakat ini. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, saya jemput Yang Berhormat Ipoh Barat.

Tuan M. Kulasegaran [Ipoh Barat]: Ya, terima kasih Tuan Yang di-Pertua. Saya
hendak tanya dua perkara.

Satu, saya difahamkan rekalibrasi itu tidak berfungsi. Yang Berhormat Menteri
Sumber Manusia telah mengesahkan pada 7 Oktober, mengatakan beberapa bulan ini ia
tidak berfungsi. Saya hendak tanya, bilakah data-data itu akan diupdate supaya
masyarakat Malaysia atau majikan boleh menggunakan sistem tersebut?

Saya hendak tanya juga mengenai Special Independent Committee on Foreign
Workers, di mana cadangan adalah bahawa semua pekerja asing yang hendak datang ke
negara ini patut diurus oleh Kementerian Sumber Manusia. Ini ialah rekomendasi dalam
report tersebut. Adakah Yang Berhormat mengetahui perkara itu? Adakah report itu dibuat
publik? Oleh sebab masa hendak buat publik, kerajaan telah bertukar pada tahun dulu.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ipoh Barat. Sila Yang Berhormat Menteri, dua minit 30 saat.

Dato’ Seri Hamzah bin Zainudin: Terima kasih Yang Berhormat Ipoh Barat.
Pertamanya, tentang sistem yang digunakan yang kata tidak berfungsi. Itu tidak benar
sebab kalau tidak berfungsi, saya tidak boleh mengemukakan data-data tersebut. Cuma
verifikasi apabila mereka — contohnya sudah berdaftar dengan kita, kemudian verification
itu adalah untuk mereka datang semula bekerja dengan majikan mana. Itu ada sedikit
kefahaman yang perlu diberikan kepada majikan-majikan semua. Saya ingat tidak lama
lagi, dalam seminggu dua ini, perkara ini akan settle.

Walau bagaimanapun, pekerja asing itu sendiri telah pun berdaftar dan majikan
sendiri pun telah mendaftarkan. Jadi, itu tidak menimbulkan masalah. Contohnya saya
hendak maklum, kalau mereka dah berumur 55 tahun. Kalau 55 tahun, hendak bekerja
