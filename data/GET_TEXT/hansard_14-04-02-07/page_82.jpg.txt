72 DR.2.11.2021

Belanjawan ada sebut B40, B40, B40, ini bagus. Bagus kita perlu bantu B40, tetapi kalau
kerajaan terus mengabaikan golongan M40, maka negara kita akan kehilangan kumpulan
produktif utama yang menjana ekonomi negara.

Jika tidak dapat memberi bantuan terus tunai seperti untuk B40 itu, sekurang-
kurangnya berilah potongan cukai yang lebih banyak kepada, contohnya insurans
kesihatan. Saya cadangkan pelepasan insurans pendidikan dan perubatan kita naikkan
dari RM3,000 kepada RM5,000 dalam cukai pendapatan. Saya juga harap kerajaan akan
meningkatkan kadar pelepasan individu dalam cukai pendapatan itu. Kali terakhir dikaji
dan dinaikkan ialah tahun 2010, sudah 12 tahun.

01640

Jadi, saya cadangkan tahun ini pelepasan individu boleh dinaikkan daripada
RM9,000 hingga ke RM12,000. Kerajaan tidak perlu risau kalau potongan dan pelepasan
ini akan mengurangkan hasil kerajaan, kerana ia akan dibelanjakan oleh golongan M40
ini dalam ekonomi negara juga dan kerajaan akhirnya akan memperoleh hasil dalam
bentuk yang lain.

Kalau hendak beri komputer riba, tablet dan sebagainya, jangan hanya fokus
kepada golongan B40 sahaja. Kadangkala saya tengok dalam kawasan saya, saya beri
komputer riba, saya beri tablet walaupun semasa itu belum ada peruntukan kerajaan, saya
tengok kadangkala golongan M40 kalau anak dua orang, tiga orang, lima orang— lagi
ramai lagi tidak payah katalah. Macam mana ibu bapa mereka hendak mampu untuk
memberikan peranti kepada semua? Jadi, masukkan sekali kategori M40 dalam
pemberian peranti dan kemudahan.

Saya juga hendak sentuh tentang isu Bantuan Keluarga Malaysia (BKM) atau
dahulunya BR1M, kemudian jadi BSH, BPR, BPN. “Sekali air bah, sekali pantai berubah’.
Tukar kepala, tukar nama. Syarat pun bertukar-tukar. Akhirnya, rakyat jadi keliru. Saya
cadangkan supaya kerajaan letakkan sahaja program bantuan tunai ini di bawah Jabatan
Kebajikan Masyarakat sebagai program kebajikan tetap. Kaji elok-elok syaratnya, guna
piawaian yang terkini.

Contohnya, pendapatan garis kemiskinan (PGK) sekarang ialah RM2,208. Kita
gunakan itu. Jangan macam Yang Berhormat Timbalan Menteri Pembangunan Wanita,
Keluarga dan Masyarakat dahulu kata kena guna PGK lama RM980 sebab kerajaan tidak
mampu hendak tanggung. Kemudian, Yang Berhormat Menteri Kewangan pula kata
sekarang akan guna PGK makanan iaitu RM1,169. Kita hendak tolong orang miskin atau
apa ini? Kalau PGK ialah RM2,208, maknanya jika pendapatan di bawah tahap ini sudah
dikira miskin. Kita gunakan PGK keseluruhan sahaja, jangan buat sekerat jalan.

Saya juga hendak highlight aduan yang saya terima daripada seorang pesara
kerajaan dan anggota polis bantuan. Beliau merupakan anggota polis bantuan dan juga
pesara kerajaan. Ini saya tengok dalam social media ramai yang complained. Ini kerana
beliau memiliki saham di sebuah syarikat bas henti-henti dan syarikat itu sudah tidak
pernah isytiharkan dividen sejak sepuluh tahun lalu.

Kita semua tahu keadaan syarikat bas henti-henti. Sampai Yang Berhormat
Menteri Kewangan terpaksa mengumumkan peruntukan RM80 juta untuk membantu
mereka meneruskan perkhidmatan demi golongan B40. Akan tetapi, kerana beliau ini
mempunyai saham di sebuah syarikat yang kecil dan tidak ada dividen, maka beliau tidak
dapat, tidak layak untuk dapatkan bantuan tunai. Jadi, saya harap kaji semula syarat ini.

Saban tahun kita lihat kerajaan umum ini, umum itu dalam belanjawan. Namun
akhirnya, dalam bab umum dan bab pelaksanaan— dua perkara. Sampai ada orang kata,
“Dengar boleh, percaya jangan”. Macam mana hendak hidup berkeluarga kalau rakyat
sendiri tidak percaya kepada kerajaan? Macam mana rakyat hendak percaya jika kerajaan
sendiri tidak jujur?

Asas kepada pemulihan ekonomi pasca COVID-19 bukan pengumuman yang
indah-indah. Kerajaan perlu tegas dalam isu tadbir urus baik (good governance). Kena
ada usaha lawan rasuah, tender terbuka, halang penyalahgunaan kuasa. Peruntukan
kepada ketua-ketua bahagian parti politik kena dimansuhkan. Pengagihan jawatan dan
