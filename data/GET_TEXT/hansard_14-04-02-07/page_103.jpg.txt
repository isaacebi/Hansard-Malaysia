DR.2.11.2021 93

Oleh itu, saya benar-benar harap kerajaan akan insaf dan ubah. Kaji dan rangka
semula belanjawan ini dan agih semula peruntukan supaya kaum lain juga terasa bantuan
kerajaan. Belanjawan ini perlu dipinda kepada satu mesej yang lebih inklusif.

Tuan Yang di-Pertua, saya beralih daripada perkara politik dan menyentuh pula
pada poin tentang isu hasil dan fiskal. Tuan Yang di-Pertua, daripada segi anggaran hasil
saya rasa sekali lagi kerajaan adalah terlalu optimistik tetapi ianya tidak seteruk tahun
lepaslah. Saya rasa tahun ini masih lagi lebih kurang RM5 ke RM10 bilion, optimism dia.

Anggaran tahun 2022 kerajaan, adalah RM23é4 bilion untuk hasil. Bandingan yang
kita perlu lakukan adalah dengan hasil kerajaan pada tahun 2019 sebab pada masa tahun
2019 itu tidak ada COVID-19. Hasil tahun 2019 selepas audit adalah direkodkan sebagai
RM264.4 bilion. Nampaknya secara ringkas anggaran tahun 2022 ini adalah kurang
daripada 2019. So, on the surface this projection looks okay.

Akan tetapi Tuan Yang di-Pertua, apabila kita dissect hasil 2019 ini kita dapati
pemberian Petronas tahun itu adalah tersangat besar pada tahap RM54 bilion berbanding
dengan 2022 pemberian Petronas cuma RM25 bilion. Oleh itu, untuk kerja bandingan hasil
2022 dengan hasil 2019 kita kena diskaun RM29 bilion. Tahun 2019 juga adalah tahun
ada tax amnesty SVDP sebanyak RM6 bilion. Ini juga kena diskaun, bagi perbandingan
yang betul.

Ini bermakna tanpa Petronas one-off RM30 bilion dan tax amnesty SVDP hasil
sebenar 2019 adalah hanya RM228.4 bilion. Oleh itu apabila kerajaan membuat anggaran
RM234 bilion bagi tahun 2022, ia menceritakan satu senario di mana hasil negara akan
berlebihan sebanyak RM5.6 bilion berbanding tahun 2019. Ini, is yet another irresponsible
fairy tale of creative revenue projection, dengan izin.

Minister, you are again projecting too optimistically for next year, around RM5 to
RM10 billion more. There is a fine line between overt optimism and being somewhat
delusional. Tuan Yang di-Pertua, saya juga memerhati bahawa anggaran hasil 2022 juga
bergantung besar kepada non-tax revenue. Saya sangat risau dan bimbang dengan satu
item iaitu muka surat 254, Buku Tinjauan Fiskal 2022, kod hasil 75400, return from other
internal investment, di mana kerajaan membuat anggaran akan menerima RM8.28 bilion
hasil.

Apakah hasil ini? Adakah ia hasil yang bakal diterima apabila aset ekuiti dan tanah
kerajaan dijual. Dijual pada siapa? Jual cara mana? Harga apa? Saya minta sekeras-
kerasnya Yang Berhormat Menteri untuk memberi detil, setiap satu item pulangan
pelaburan ini perlu dibentang untuk dapat diperiksa oleh setiap Ahli Parlimen di Dewan
yang mulia ini.

Tentang hutang negara yang dianggarkan pada tahap hujung tahun ini akan
mencecah RM958.4 bilion, dengan “devex” terbesar sebanyak RM77.6 bilion, hutang
negara akan melebihi RM1 trilion tahun depan. Pembayaran faedah sahaja pada hutang
negara tahun depan adalah dikira sebanyak RM43 bilion.

Ini adalah sangat merunsingkan tetapi saya tidak menyalah situasi ini
kesemuanya pada Menteri Kewangan cuma dengan “devex’” terbesar dalam sejarah bajet
Malaysia, beliau telah mempercepatkan kadar peningkatan hutang negara. Hutang RM1
trilion tahun depan adalah akibat budaya bajet defisit berterusan tidak henti-henti selama
lebih dua decades, padahalnya negara kita sebagai pengeluar minyak dan gas yang
cukup besar tidak sepatutnya ada bajet berdefisit. Kita sepatutnya ada wang surplus
tahunan seperti negara Norway. Tuan Yang di-Pertua, saya faham sudah cukup masa.

Timbalan Yang di-Pertua [Dato’ Mohd Rashid Hasnon]: Tolong rumuskan,
rumuskan.

Tuan Wong Chen [Subang]: Saya cuma hendak kata saya ada lagi beberapa
muka surat hendak bacalah tetapi oleh sebab masa sudah habis, saya cuma hendak minta
sesiapa yang minat dengan ucapan saya ini boleh membaca teks sepenuhnya di
Facebook saya nanti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Subang. Seterusnya saya menjemput Yang Berhormat Kluang.
