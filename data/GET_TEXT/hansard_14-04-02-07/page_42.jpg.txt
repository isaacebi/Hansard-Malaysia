32 DR.2.11.2021

asing yang mahu juga berkunjung ke tempat-tempat warisan yang disebutkan tadi. Terima
kasih.

Dato’ Sri Azalina Othman Said [Pengerang]: Silakan Yang Berhormat Timbalan
Menteri.

Datuk Seri Dr. Santhara: Terima kasih Yang Berhormat Alor Gajah. Saya rasa
soalan tadi itu mempunyai beberapa soalan dalam satu soalan. Pertama sekali adalah
Yang Berhormat bertanyakan mengenai daripada warisan tidak ketara kepada warisan
ketara dan merujuk kepada tempat-tempat. Saya rasa yang itu kita boleh berikan jawapan
secara bertulis, untuk tempat.

Soalan kedua yang ditanyakan oleh Yang Berhormat adalah mengenai keadaan
politik yang tidak menentu menyebabkan warga asing atau pelancong tidak datang, iaitu
untuk sukan-sukan yang dinamakan tadi. Sudah tentunya MOTAC juga akan mencari
peluang, khususnya kita juga ada agensi yang membuat events yang besar seperti
MyCEB. Kita akan bekerjasama dengan Kementerian Belia dan Sukan dan bagaimana —
Apabila mereka menganjurkan dan juga sebagainya, kita akan mempromosikan sebab
MOTAC ini merupakan kementerian yang mempromosikan, bukan yang menganjurkan.
Akan tetapi, ada kalanya dalam program-program tertentu kita bersama-sama
menganjurkan.

Soalan ketiga yang ditanyakan oleh Yang Berhormat adalah mengenai
kebersediaan dan juga sebagainya. Dari segi MOTAC, kita sanggup bekerjasama dengan
mana-mana kementerian dan agensi. Juga, dengan bajet yang baru diluluskan ini kita
akan mencari peluang untuk kita mempromosikan Malaysia. Terima kasih.

Dato’ Sri Azalina Othman Said [Pengerang]: Ahli-ahli Yang Berhormat,
sekarang tamatlah sesi untuk waktu pertanyaan-pertanyaan bagi jawab lisan pada hari ini.
Terima kasih, Ahli-ahli Yang Berhormat.

[Masa untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

12.05 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 6.30 petang dan selepas itu Majlis Mesyuarat akan
ditangguhkan sehingga jam 10.00 pagi hari Rabu, 3 November 2021.”

Dato’ Dr. Haji Noor Azmi bin Ghazali [Timbalan Menteri Kesihatan I]: Tuan
Yang di-Pertua, saya mohon menyokong. Terima kasih.

Dato’ Sri Azalina Othman Said [Pengerang]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
