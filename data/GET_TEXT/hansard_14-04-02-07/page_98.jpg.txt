88 DR.2.11.2021

Dengan itu, saya mengakhiri perbahasan saya dan saya berharap kerajaan akan
menerima cadangan saya serta memastikan pelaksanaan dan implementasi belanjawan
ini dijalankan secara baik tanpa sebarang ketirisan dan penyelewengan. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bandar Kuching. Seterusnya saya menjemput Yang Berhormat Lumut,
kemudian diikuti oleh Yang Berhormat Subang, kemudian Yang Berhormat Kluang. Sila
Yang Berhormat Lumut.

5.51 ptg.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Assalamualaikum warahmatullah, salam sejahtera...

[Yang Berhormat Bandar Kuching memberikan meja lipat kepada Yang Berhormat
Lumut]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bandar Kuching bantu.

Datuk Wira Dr. Mohd. Hatta bin Md. Ramli [Lumut]: Sehelai sahaja kertasnya.
Timbalan Yang di-Pertua [Dato’ Mohd Rashid Hasnon]: Baik.

Datuk Wira Dr. Mohd. Hatta bin Md. Ramli [Lumut]: Tambah setengah minit.
Tuan Yang di-Pertua, terima kasih kerana memberikan saya peluang untuk sama-sama
membahaskan Belanjawan 2022 yang telah dibentangkan oleh Yang Berhormat Menteri
Kewangan minggu lepas.

Kita agak risau juga dengan defisit-defisit yang dinyatakan, hutang-hutang negara
yang meningkat dan kita juga telah menaikkan had hutang kita dalam keadaan
menghadapi COVID-19 ini. Kalau adapun legitimacy segala permintaan kerajaan ini
adalah kerana kita dilanda pandemik, tetapi dalam masa yang sama, kita berharap
kerajaan akan berlaku telus.

Tidak seperti tahun lepas apabila dibentangkan di dalam belanjawan mengenai
RM3 bilion untuk menangani vaksin COVID-19, Yang Berhormat Permatang Pauh ya,
akhirnya kita diberitahu bahawa jumlah tersebut sebenarnya tidak dicaptured di dalam
belanjawan kita. Maka akhirnya kerajaan on hindsight, | am sure, dengan izin, memikirkan
bahawa sumber yang boleh diambil untuk perbelanjaan tersebut ialah daripada tabung
KWAN, Kumpulan Wang Amanah Negara.

Kita tidak pasti bajet kali ini adakah perkara yang sama, disebut jumlah
perbelanjaan tetapi tidak dinyatakan sebenarnya dalam belanjawan itu melainkan setelah
selesai baru kita dimaklumkan. Saya berharap ini tidak berlaku lagi di dalam
pembentangan bajet-bajet yang akan datang. Kalau kita tidak ada wang, kita harus
berterus terang di peringkat awal lagi supaya kita bersedia dengan pemikiran dan
kesungguhan iltizam kita untuk mencari dan membantu kerajaan untuk mendapatkan
belanjawan ini.

Tuan Yang di-Pertua, kita pun naik risau dan renyah, kata orang Perak, apabila
berlaku complain daripada Kementerian Pertahanan, tentera kita bahawa_ berlaku
pencerobohan di perairan kita sebilang masa yang menjejaskan keselamatan aset-aset
kita termasuk telaga-telaga minyak kita di perairan kita. Bukan sekali, kerap berlaku. Saya
belum lagi mendengar bahawa kapal-kapal dari negara asing ini telah dikejar oleh kapal-
kapal kita hingga meninggalkan perairan. Saya tidak pasti sama ada kita ada kemampuan
untuk melakukan perkara yang sama.

Walau macam mana pun, kita harus mempersediakan kekuatan tentera kita
dengan segala kelengkapan yang terbaik, yang terbaharu bagi menangani cabaran yang
sedemikian. Bukan kita hendak ajak berperang, tetapi sebagai deterrent untuk
mengelakkan mana-mana negara jiran kita atau negara yang lebih jauh sudi atau berani
hampir ke perairan kita sehingga mengancam keselamatan kita.
