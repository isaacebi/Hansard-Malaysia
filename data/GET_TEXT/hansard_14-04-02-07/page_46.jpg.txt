36 DR.2.11.2021

bilion. Namun demikian, untuk rekod pada tahun 2020, Sabah dan Sarawak menyumbang
lebih daripada RM140 bilion melalui keuntungan hasil petrolnya kepada Kerajaan
Persekutuan. Ini tidak termasuk tax 40 peratus yang dipungut oleh Kerajaan Persekutuan.

Ini merangkumi 45 peratus daripada jumlah Belanjawan 2022. Satu jumlah yang
besar tapi peruntukan yang diberikan kepada kedua-dua Wilayah Borneo ini masih tidak
signifikan untuk membantu melonjakkan pembangunan di kedua-dua Wilayah Sabah dan
Sarawak memandangkan mereka telah jauh ketinggalan dari sudut pembangunan yang
ada.

Tuan Yang di-Pertua, sangat jelas sekali Sabah dan Sarawak disisihkan oleh
Kerajaan Persekutuan. Dalam belanjawan ini, peruntukan yang diberikan kepada kaum
Cina sebanyak RM200 juta, kaum India sebanyakRM145 juta dan Orang Asli sebanyak
RM247 juta. Peruntukan pembangunan untuk semua kaum di Sabah dan Sarawak, kedua-
dua wilayah hanya RM10 juta. Di manakah keadilannya ini?

Saya berpendirian untuk mencapai kemakmuran dalam negara kerajaan perlu
berlaku adil kepada semua negeri. Janji yang dibuat pada Sabah dan Sarawak ketika
Penubuhan Malaysia pada tahun 1963 mesti dikotakan untuk kebaikan bersama untuk
menyelamatkan Malaysia supaya kita dapat menstabilkan keamanan dan kesejahteraan
di negara ini, penuhi apa yang telah kita meterai Perjanjian Penubuhan Malaysia.

01220

Hanya dengan pembahagian kekayaan dan sumber yang adil dan saksama
sahaja yang boleh membuat kita hidup dalam keadaan sejahtera berdaya maju.

Tuan Yang di-Pertua, di dalam Belanjawan 2022 ini juga memperuntukkan RM200
juta pembiayaan kos pengangkutan di kawasan luar bandar termasuk Sabah dan
Sarawak. Yang Berhormat Menteri Kewangan saya dengar dia umumkan subsidi bagi
untuk pengangkutan awam iaitu di kawasan seperti Bario, Ba’kelalan, Long Pasia dan
Kudat. Di Long Pasia, tidak ada lapangan terbang— strip. Saya tidak tahu daripada mana
peruntukan ini akan digunakan. Kalau digunakan untuk semata-mata Kota Kinabalu-
Tawau, itu bukannya kawasan luar bandar. Di dalam belanjawan— namun demikian,
setakat ini tiada penerbangan yang dibuat di kawasan Kudat dan Long Pasia. Jadi kita
memerlukan penjelasan daripada pihak kerajaan bagaimana subsidi ini akan
dilaksanakan memandangkan tiada pengangkutan udara yang menghubungi daerah
berkenaan.

Tenaga kerja graduan, Tuan Yang di-Pertua. Mengenai tenaga kerja negara, saya
mengalu-alukan cadangan Program Jaminan Kerja Keluarga Malaysia. Kerajaan
menggalakkan syarikat tempatan mengambil pekerja baharu dalam memberikan subsidi
upah dan gaji bagi tempoh enam bulan pertama dalam gaji minimum RM1,200. Namun
sekiranya, diperhatikan tiada penekanan yang jitu untuk mengatasi isu graduan baharu
dan masalah job mismatching dalam pasaran.

Pada tahun 2020, direkodkan seramai 260,000 orang siswazah yang sedia untuk
masuk ke pasaran kerja, namun jumlah pekerja mengikuti kelayakan tersedia untuk
siswazah dalam negara pada tahun 2020 hanya 73,000 pekerjaan. Merosot 31,000. Pada
tahun 2020, sebanyak 1.89 juta lepasan siswazah bekerja dalam sektor separuh mahir
tanpa kemahiran. Ini merangkumi 37 peratus jumlah pekerja yang mempunyai kelayakan
lepasan ijazah. Ini bermakna pada tahun 2020 sebanyak 1.8 juta orang pekerja yang
sepatutnya dikhaskan untuk lepasan SPM dan diploma diisi oleh pekerja siswazah. This
is the mismatching yang kita katakan. Sehubungan dengan itu, saya merayu agar kerajaan
menyediakan polisi yang efektif bagi menangani isu pekerja graduan yang baharu untuk
mengelakkan.

Berhubung kait dengan pekerjaan dalam SME, di bawah Program Jaminan Kerja
Keluarga Malaysia ini juga sebanyak RM4.8 bilion telah diperuntukkan oleh kerajaan
bertujuan untuk menyediakan pekerjaan dengan memberi subsidi upah kepada syarikat
dalam negara untuk mengambil pekerja termasuk graduan. Namun demikian, belanjawan
ini tidak mengutamakan bantuan kepada syarikat tempatan, SME dan SMI. Bantuan yang
diberikan hanya dalam bentuk pinjaman. Mengikut laporan di Parlimen oleh Yang
Berhormat Menteri Pembangunan Usahawan dan Koperasi pada 28 September 2021,
