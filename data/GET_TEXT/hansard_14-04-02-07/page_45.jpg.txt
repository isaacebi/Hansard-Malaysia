DR.2.11.2021 35

Sebaliknya perbelanjaan kerajaan perlu dilakukan dengan cara berhemah tanpa
pembaziran. Kerajaan juga perlu mengambil tindakan tegas untuk mengelakkan ketirisan
dan rasuah secara total. Jika kita lihat Laporan Audit 2020, baru-baru ini mendedahkan
bahawa terdapat kerugian wang awam, pembaziran kepada kerajaan berjumlah RM620
juta. Ini disebabkan oleh ketidakpatuhan kementerian dan Jabatan Persekutuan terhadap
pengurusan kewangan.

Dalam Belanjawan 2022, peruntukan untuk Kementerian Pertahanan Malaysia
(MinDef), Kementerian Dalam Negeri (KDN) ada dalam RM16 bilion dan RM17 bilion.
Namun jika kita lihat pendedahan yang dibuat oleh JAN untuk tahun 2020, terdapat
banyak ketirisan yang berlaku. Sebagai contoh, projek uCustoms, kelolaan Jabatan
Kastam Diraja Malaysia sebanyak RM273 juta telah dibayar sejak lapan tahun projek
bermula. Namun sehingga kini, projek tersebut masih tidak disiapkan oleh vendor
walaupun dibenarkan pelanjutan sebanyak lima kali.

Selain daripada itu juga, mengenai kes kapal peronda Littoral Combat Ship (LCS)
TLDM, yang didedahkan oleh Public Accounts Committee (PAC) baru-baru ini pula, turut
dilaporkan bahawa RM6.08 bilion telah pun dibayar namun tiada satu pun kapal peronda
tersebut dapat diserahkan kepada TLDM. Ketirisan demi ketirisan yang dilaporkan oleh
JAN ini adalah sangat membimbangkan. Kerajaan disarankan untuk mengambil
pendekatan yang lebih jitu untuk memperkukuhkan tadbir urus kerajaan.

Tuan Yang di-Pertua, di samping itu juga, segala peruntukan yang digunakan
untuk meneruskan operasi kementerian perlulah diguna secara optimum. Aset yang sedia
ada perlu dinilai kembali keberkesanannya. Sebagai contoh, kem tentera di Lok Kawi,
Kem Tentera Paradise di Kota Belud namanya pun ‘paradise’, saya cadangkan dipindah
ke kawasan yang amat memerlukan, di Lahad Datu, Kunak, Semporna dan Sandakan, di
mana kawasan ini lebih memerlukan pemantauan tentera kita. Ini kerana ancaman-
ancaman yang sentiasa ada, seterusnya menjaga keselamatan dan kedaulatan negara
kita.

Tuan Yang di-Pertua, hasil kerajaan. Saya mencadangkan mengenakan /uxury
tax. Mengikut Kementerian Kewangan hasil negara pada tahun 2020 adalah lebih rendah
daripada_ perbelanjaan kerajaan. Makanya sebagaimana yang dilaporkan oleh
Kementerian Kewangan dalam belanjawan baru-baru ini, defisit negara untuk tahun 2022
dijangka menghampiri RM100 bilion.

Jika kita perhatikan pada tahun 2019 ketika Kerajaan Pakatan Harapan (PH)
memerintah, hasil negara meningkat sebanyak 12 peratus berbanding tahun sebelumnya
kepada RM264.42 bilion. Pada tahun 2020 terdapat penurunan sebanyak 14.9 peratus
kepada RM222.08 bilion. Ini boleh dijelaskan memandangkan terdapat beberapa kali
ekonomi ditutup pada tahun 2020.

Dalam belanjawan yang dibentangkan baru-baru ini, saya melihat tiada polisi yang
menyeluruh untuk meningkatkan hasil kerajaan. Satu-satunya yang saya nampak
significant ialah apa yang disebut dalam belanjawan tersebut ialah Cukai Makmur iaitu
satu bentuk windfall tax, dengan izin, yang dikenakan secara one-off kepada perusahaan
yang mempunyai keuntungan melebihi RM100 juta setahun.

Oleh yang demikian, saya’ ingin mencadangkan agar kerajaan
mempertimbangkan untuk mengenakan cukai kemewahan atau /uxury tax bagi setiap
pembelian barangan dan perkhidmatan mewah, non-essential yang melepasi harga
tertentu. Barangan mewah yang boleh dikenakan cukai adalah seperti supercar, kapal
layar, jet peribadi, barangan kemas bernilai tinggi dan barangan mewah yang lain.

Untuk makluman, mengenai /uxury tax ini dilakukan oleh negara maju sejak sekian
lama. Di rantau Asia, Thailand dan Indonesia juga turut mengenakan cukai kemewahan
ini kepada rakyat mereka. Jadi, sekiranya kerajaan bersetuju untuk melaksanakan
cadangan ini, ia tidak menjadikan Malaysia satu-satu negara yang akan mengenakan
cukai sedemikian kepada rakyatnya.

Tuan Yang di-Pertua, Sabah dan Sarawak. Di bawah belanjawan ini peruntukan
pembangunan yang diberikan pada Sabah jumlah RM65.2 bilion, dan Sarawak RM4.6
bilion. Ini meliputi hanya 304 peratus daripada keseluruhan nilai belanjawan RM322.5
