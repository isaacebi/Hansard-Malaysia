6 DR.2.11.2021

Datuk Seri Ir. Dr. Wee Ka Siong: Terima kasih Yang Berhormat Papar atas
soalan tadi. Memang kita prihatin tentang apa yang berlaku dalam ketika kita berdepan
dengan pandemik dan apa yang telah dilakukan oleh pihak MAVCOM sebagai pihak
berkuasa, kita memantau. Oleh sebab itulah kita telah membuat satu pemerhatian pada
27 Oktober untuk berkuat kuasa dari 1 November oleh kerana kita masuk ke fasa baharu
dan banyak sekatan kita telah keluarkan.

Apa yang penting ialah kita hendak menambah frekuensi. Kalau dengan
menambah frekuensi itu, saya yakin daripada segi harga tambang, permintaan, ia hanya
dapat disumbangkan kerana bekalan dan permintaan itu dapat kita seimbangkan. Saya
bersimpati dan juga melihat keadaan ini dan kita sentiasa meminta MAVCOM yang
merupakan satu badan bebas memantau. Kalaulah syarikat penerbangan mereka
mengenakan bayaran yang terlalu tinggi tanpa sebab ataupun justifikasi, maka tindakan
boleh diambil terhadap mereka. Akan tetapi untuk kerajaan menetapkan harga siling
sepertimana yang saya katakan keputusan Kabinet ialah kita tidak regulate tentang
tambang ke mana paras mereka hendak turunkan itu tidak jadi masalah sebagai satu
saingan antara syarikat penerbangan.

Akan tetapi dalam keadaan di mana berdepan dengan pandemik, kita juga
berharap kerana ada sokongan daripada kerajaan mereka berdepan dengan pandemik,
maka dalam keadaan ini kita akan pastikan MAVCOM menjalankan pemantauan dan kita
hendak meningkatkan daripada segi frekuensi dan akhirnya, ia tidaklah membebankan
rakyat yang menaiki pesawat, yang menaiki penerbangan ini. Sekian, terima kasih.

Timbalan Yang di-Pertua [Dato' Mohd Rashid Hasnon]: Pertanyaan Menteri
seterusnya, saya menjemput Puan Kashthuriraani a/p Patto, Yang Berhormat Batu
Kawan.

Puan Kasthuriraani a/p Patto [Batu Kawan]: Terima kasih Tuan Yang di-
Pertua.

Ikan kembung ikan gelama,
Barakah laut dari Pulau Aman,

Suara dan rintihan sahabat nelayan saya membawa,
Mohon menjawab soalan Batu Kawan.

3. Puan Kasthuriraani a/p Patto [Batu Kawan] minta Menteri Pertanian dan
Industri Makanan menyatakan apakah usaha kerajaan untuk menangani_ illegal,
unreported and unregulated fishing serta apakah mekanisme kerajaan untuk memproses
permohonan lesen nelayan setelah sekian lama dibekukan.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Yang Berhormat Batu Kawan. Untuk makluman Ahli Yang Berhormat,
kerajaan melalui MAFI telah mengambil beberapa langkah untuk menangani aktiviti |UU
ini. Antaranya:

(i) melaksanakan aktiviti pemeriksaan dan pengawasan ke atas
vesel-vesel nelayan tempatan berlesen bagi mematuhi Akta
Perikanan 1985 mengikut syarat-syarat yang telah ditetapkan;

(ii) melaksanakan aktiviti pengawasan dan penguatkuasaan di
perairan perikanan Malaysia dengan kerjasama agensi-agensi
penguat kuasa yang lain termasuk APMM, PDRM dan juga
DOF;

(iii) kerajaan telah menubuhkan pasukan petugas khas menangani
isu pencerobohan vesel nelayan asing yang diketuai oleh KDN;

(iv) Op Naga Timur Sabah dan Sarawak dan Op Naga Barat
dilaksanakan untuk membantu § menghapuskan _insiden
ketirisan hasil laut dan memelihara keselamatan dan
kedaulatan negara; dan
