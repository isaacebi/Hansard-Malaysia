48 DR.2.11.2021

dibangunkan sebagai /nternational Deep Water Port dan ke Bandaraya Melaka sebagai
fasa pertama.

Ini boleh dipanjangkan dengan membangunkan hubungan sistem pengangkutan
dasar laut ke Sumatera yang mempunyai bilangan penduduk seramai 50 juta orang serta
berpotensi untuk terus menghubungkan bandaraya Melaka ke Johor Bahru sebagai
gantian jajaran dengan menggantikan high-speed rail yang dibincangkan sebelum ini.
Projek seperti ini yang saya sebutkan sebentar tadi akan memberikan galakan kepada
usahawan-usahawan tempatan terutamanya bumiputera yang telah pun berkecimpung di
dalam industri ini.

Akhir sekali saya amat tersentuh apabila disebutkan konsep Keluarga Malaysia
yang diumumkan oleh Yang Amat Berhormat Perdana Menteri kepada rakyat Malaysia,
ianya bertepatan dengan tugas kita sebagai wakil yang mempertahankan hak dan
kepentingan rakyat Malaysia. Marilah kita sebagai Ahli-ahli Yang Berhormat
mengetepikan perbezaan pendapat dan memberi sepenuh perhatian apa yang saya
cadangkan sebentar tadi dan saya berharapkan semua kementerian dengan dana yang
diperuntukkan sebanyak RM11.8 bilion perlu diselaraskan secara bersasar untuk
memastikan gross operating surplus yang saya sebutkan tadi dapat tercapai. Kalau ini
tidak digunakan secara efektif, maka gross operating surplus 2030, RM680 bilion yang
diunjurkan tidak akan tercapai.

Hari ini kita cukup dana sebenarnya untuk membangunkan apa yang disebutkan
tadi dengan KEGA yang disebutkan tadi, tetapi kelancarannya mestilah diterima, mestilah
dilaksanakan oleh kementerian tanpa bekerja secara silo. Kalau itu tidak cukup, saya
cadangkan supaya Kementerian Kewangan menggalakkan penjanaan dana dari P2P dan
kita peruntukkan sebahagian daripada peruntukan itu untuk melatih usahawan-usahawan
bumiputera untuk dikenal pasti menggunakan crowdfunding untuk memajukan mereka di
persada dalam negara kita ataupun di luar negara kita. Dalam rekod saya, saya lihat hari
ini dalam sedikit tempoh masa keberadaan saya menguruskan TERAJU contohnya, dana
daripada awal P2P memang banyak.

Akan tetapi kriteria untuk menggunakan dana itu amat pincang atau tidak dapat
dipenuhi oleh golongan Bumiputera. Itu sebab saya sebutkan tadi sebahagian daripada
peruntukan untuk pembangunan bumiputera itu diperuntukkan untuk melatih. Contohnya
bagaimana kita hendak uruskan kewangan, bagaimana kita membuat record-keeping dan
sebagainya, perkara yang mudah yang perlu diberi perhatian kepada bakal-bakal
usahawan bumiputera yang boleh menyumbang kepada penyumbang kepada
pembangunan ekonomi bumiputera. Sekian, terima kasih. Assalamualaikum
warahmatullahi wabarakatuh.

Tuan Yang di-Pertua: Waalaikumussalam, terima kasih Yang Berhormat Alor
Gajah. Saya mempersilakan Yang Berhormat Langkawi, selaku ketua parti, 20 minit Yang
Berhormat, silakan.

2.46 ptg.

Tun Dr. Mahathir bin Mohamad [Langkawi]: Tuan Yang di-Pertua, selama satu
jam saya mendengar bagaimana kerajaan akan curah wang dengan banyaknya kepada
siapa sahaja. Saya tidak dapat tunggu sehingga tamat ucapan, tetapi sehingga tamat
ucapan tidak ada sesiapa yang tertinggal. Semua dapat peruntukan yang bertambah.
Pada keesokan hari, akhbar mempamerkan wajah rakyat Malaysia yang tersenyum
gembira. Saya percaya jika PRU diadakan lusa, parti-parti kerajaan akan menang besar.

Jumlah belanjawan 2022 adalah yang terbesar dalam sejarah negara. Sebanyak
RM332 bilion akan dibelanja satu rekod. Akan tetapi pendapatan kerajaan pada tahun
2022 adalah sebanyak RM23é4 bilion. Dari manakah lebihan sebanyak RM98 bilion akan
datang? Kemungkinan besar ialah kerajaan akan hutang dari RM332 bilion peruntukan,
RM¢98 bilion akan dihutang. Kita sedang menanggung hutang lebih daripada RM 1 trilion.
Dengan hutang baharu, jumlah akan meningkat lagi. Kenaikan siling kepada 65 peratus
tidak akan mengurang hutang yang perlu dibayar sehingga puluhan tahun. Apa yang turun
hanya peratusan daripada GDP, jumlah hutang tidak kurang.
