14 DR.2.11.2021

bawah JKM untuk dipertanggungjawabkan kepada Suruhanjaya Kanak-kanak di bawah
SUHAKAM memandangkan isu kanak-kanak merupakan isu overlapping, dengan izin,
dalam isu kementerian dan juga agensi-agensi pada hari ini. Terima kasih Yang
Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan dikemukakan. Saya mengucapkan terima kasih dan tahniah atas kepekaan Yang
Berhormat atas isu berkaitan dengan kanak-kanak. Berkenaan dengan cadangan Yang
Berhormat untuk mewujudkan ‘Jabatan Kanak-kanak’ ini sebenarnya kita sentiasa prihatin
dan memerhati isu ini.

Setakat ini, kementerian kita telah mengambil beberapa tindakan dan langkah
iaitu kita telah mengadakan beberapa bengkel di mana kita mencadangkan ada tiga fasa.
Fasa pertama, pengukuhan Bahagian Kanak-kanak JKM yang melibatkan pemusatan
fungsi yang berkaitan dengan kanak-kanak secara dalaman JKM.

Kedua, penstrukturan semula Bahagian Kanak-kanak JKM yang melibatkan
penggabungan beberapa bahagian bagi tujuan pemusatan fungsi dan pertambahan fungsi
yang berkaitan dengan kanak-kanak. Cadangan ini melibatkan naik taraf gred bagi
Pengarah Bahagian Kanak-kanak dan juga pelantikan beberapa tambahan pegawai dan
juga penubuhan jabatan.

Fasa Ketiga, penubuhan Jabatan Pembangunan Kanak-kanak sebagai agensi
baharu yang melibatkan pindaan akta berkaitan bagi tujuan pemusatan fungsi mengenai
kanak-kanak daripada kementerian dan jabatan.

Walau bagaimanapun, kita kena memahami sebab ia melibatkan beberapa buah
jabatan dan agensi yang lain. Jadi, pihak Kementerian Pembangunan Wanita, Keluarga
dan Masyarakat kena mengadakan banyak lagi perbincangan lanjut bagi menentukan
tempoh masa bagaimana untuk kita menubuhkan Jabatan Kanak-kanak ini.

Saya mengucapkan terima kasih atas cadangan yang baik daripada Yang
Berhormat. Terima kasih.

Timbalan Yang di-Pertua [Dato’ Mohd Rashid Hasnon]: Okey, Timbalan
Menteri. Soalan tambahan kedua, saya jemput Yang Berhormat Segambut.

Puan Hannah Yeoh [Segambut]: Terima kasih Tuan Yang di-Pertua. Soalan
saya, adakah usaha KPWKM dalam membantu dengan penyelarasan antara kementerian
kerana difahamkan Pesuruhjaya Kanak-kanak sukar mendapat kerjasama daripada
kementerian lain termasuk Kementerian Pendidikan. Hendak dapat pertemuan dengan
Menteri pun susah. Jadi, saya hendak fahamkan peranan KPWKM dalam membantu
Pesuruhjaya Kanak-kanak ini. Untuk benda basic seperti appointment susah hendak
dapat. Terima kasih.

Dato’ Hajah Siti Zailah binti Mohd Yusoff: Terima kasih Yang Berhormat. Bagi
saya, sebenarnya tidak timbul isu masalah sebab kita sentiasa terbuka dan memberi
kerjasama dan malah Pesuruhjaya Kanak-kanak pun selalu memberi pandangan, dan kita
bersama terutama dalam isu-isu berkaitan dengan kepentingan kanak-kanak.

Jadi, dalam isu ini tidak timbul isu masalah yang melibatkan birokrasi antara
kementerian dengan Pesuruhjaya Kanak-kanak. Terima kasih.

Puan Hannah Yeoh [Segambut]: Soalan saya adakah penyelarasan antara
kementerian yang lain. Bukan KPWKM. Saya tidak kata KPWKM tidak bagi kerjasama.
Saya kata Menteri lain sukar untuk Pesuruhjaya jumpa. Jadi sebagai kementerian yang
bertanggungjawab menjaga kanak-kanak, apakah usaha untuk membantu Pesuruhjaya
Kanak-kanak ini?

01100

Dato’ Hajah Siti Zailah binti Mohd Yusoff: Okey, terima kasih atas pandangan
ataupun soalan yang dikemukakan oleh Yang Berhormat. Jadi, di kementerian, kita
sentiasa mengadakan kolaborasi dengan beberapa buah agensi ataupun kementerian
yang lain terutama yang melibatkan kumpulan sasar kami. Bukan sahaja kanak-kanak,
malah, kumpulan sasar yang melibatkan warga emas, wanita, OKU dan sebagainya.
