4 DR.2.11.2021

Berdasarkan pemantauan yang dilakukan oleh MAVCOM pada 27 Oktober, tarikh
penerbangan antara 2 hingga 8 November tahun ini, MAVCOM mendapati kebanyakan
penerbangan di antara Semenanjung dan Sarawak merekodkan harga tiket yang tinggi
iaitu antara satu hingga enam kali ganda lebih mahal berbanding dengan harga tiket pada
tahun 2019.

Bagi laluan Semenanjung ke Sabah pula, berdasarkan pemantauan yang sama
di antara 4 hingga 10 November 2021, MAVCOM mendapati harga tiket yang lebih rendah
di antara 30 peratus hingga 62 peratus direkodkan berbanding dengan harga tiket pada
tahun 2019. Harga tiket penerbangan yang tinggi ini antara lain merupakan kesan kepada
pelaksanaan had kapasiti penerbangan oleh kerajaan negeri sebagai sebahagian
daripada usaha kerajaan untuk membendung penularan wabak COVID-19.

Pada ketika ini, kekerapan penerbangan ke Sarawak telah berkurangan sebanyak
86 peratus berbanding dengan tempoh sebelum wabak COVID-19. Manakala bagi
penerbangan di antara Semenanjung dan Sabah, kekerapan penerbangan telah
berkurangan sebanyak 49 peratus.

Kerajaan Negeri Sarawak melalui Jawatankuasa Pengurusan Bencana Negeri
pada 24 September 2021 telah bersetuju membenarkan peningkatan kekerapan
penerbangan bagi mana-mana laluan di antara Semenanjung Malaysia dan Sarawak
daripada 22 penerbangan seminggu kepada 87 penerbangan seminggu. Pada waktu yang
sama, syarikat penerbangan dibenarkan untuk menyediakan perkhidmatan tanpa had
kapasiti penumpang. Peningkatan kekerapan dan kelonggaran had kapasiti ini telah
berkuat kuasa mulai 8 Oktober. Dengan kebenaran ini, kekerapan perkhidmatan
penerbangan ke Sarawak telah meningkat kepada 50 penerbangan seminggu mulai 8
Oktober yang lalu.

Selanjutnya, Kerajaan Negeri Sarawak pada 25 Oktober telah bersetuju untuk
membenarkan peningkatan kekerapan daripada 89 penerbangan seminggu kepada 223
penerbangan seminggu tanpa had kapasiti penumpang berkuat kuasa mulai 1 November
2021. Kebenaran ini dijangka akan membolehkan pihak syarikat penerbangan
meningkatkan kekerapan operasi penerbangan dan menawarkan harga tiket yang lebih
rendah.

Harga tiket penerbangan bagi laluan ke Sabah dan Sarawak dijangka akan
kembali ke paras purata apabila jumlah kekerapan penerbangan beroperasi seperti biasa.
Pada waktu ini, Kerajaan Negeri Sabah dan Sarawak wajar mempertimbangkan untuk
mempermudah protokol kesihatan bagi kemasukan penumpang ke Sabah dan Sarawak
dan perkara ini perlu disokong oleh peningkatan keyakinan penumpang untuk terbang di
fasa endemik. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan pertama, sila Yang Berhormat Bandar Kuching.

Dr. Kelvin Yii Lee Wuen [Bandar Kuching]: Terima kasih Yang Berhormat
Menteri. Saya meneliti jawapan Yang Berhormat Menteri. Saya memang faham
mekanisme cross subsidization ini tetapi bagi saya dalam zaman pandemik ini kerajaan
haruslah lakukan lebih banyak. Oleh sebab bagi saya tidak adil kalau kita pass the cost
kepada pengguna, terutamanya pada masa ini, sekarang kita memang semua susah.

Jadi soalan saya, apa langkah-langkah yang boleh kerajaan lakukan more- lebih
banyak untuk membantu isu ini? Selain itu, satu isu yang sangat teruk sekarang ialah
jadual penerbangan selalu bertukar-tukar. Kita beli tiket untuk hari ini, lepas itu tukar retime
to tomorrow, retime to the next day. Ini satu isu yang sangat penting dan sangat
membebankan pengguna.

21020

Soalan yang terakhir, zaman PH bawah Yang Berhormat Seremban, beliau telah
berunding dengan syarikat penerbangan, ada tiket khas dengan harga yang khas pada
musim perayaan. Saya rasa sekarang Deepavali hendak tiba, Krismas dan Tahun Baru,
adakah kerajaan sekarang bercadang untuk berbincang dengan syarikat penerbangan
untuk mewujudkan satu tiket harga khas untuk musim perayaan ini? Sekian, terima kasih.
