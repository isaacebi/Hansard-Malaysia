52 DR.2.11.2021

Cukai 2.5 peratus ke atas keuntungan bersih hanya untuk dua buah syarikat ini
sahaja akan memberi pendapatan tambahan sebanyak RM256 juta kepada kerajaan. Ini
baharu dua buah syarikat Tuan Yang di-Pertua. Banyak lagi syarikat-syarikat di luar sana.
Jumlah kutipan cukai ini hendaklah dimasukkan ke dalam sebuah tabung yang
dikhususkan untuk pekebun kecil getah. Kerajaan mesti membentangkan satu akta khas
bagi tabung ini agar ia tidak digunakan bagi tujuan lain. Caranya ialah kerajaan melalui
agensi-agensi tertentu, boleh membeli getah secara terus daripada penoreh-penoreh
pada kadar harga RM3.50 apabila harga komoditi itu menjunam di bawah harga lantai.
Getah ini akan disimpan dijadikan stockpile.

Apabila harga getah meningkat melebihi harga lantai, agensi-agensi kerajaan
yang bertanggungjawab boleh melepaskan semua stok simpanan getah ini kepada
penguasa atau pengusaha ataupun pengilang pada harga semasa. Dengan cara ini,
harga getah akan dapat distabilkan dan kerajaan juga tidak akan menanggung kos subsidi
yang besar.

Selain itu, Baling mencadangkan agar polisi buffer stock boleh diguna pakai bagi
menetapkan harga lantai komoditi tanpa memberi impak kewangan besar kepada
kerajaan. Cara ini telah diaplikasikan di Negara China bagi mengawal pendapatan
pesawah padi dan di negara Australia yang mana kerajaan mereka melaksanakan bagi
mengawal harga kapas yang very fragile, sir.

Untuk negara Malaysia, getah antara perkara yang harus kita lakukan perkara
yang sama. Kita boleh melakukan dengan adanya stockpile iaitu buffer stock policy. Kalau
kita tengok pada tahun 2017, kalau kita tengok, kita ada pernah melakukan terhadap
lambakan ikan kembung waktu itu.

Pada masa tersebut, ketika itu agensi-agensi kerajaan seperti Lembaga
Kemajuan Ikan Malaysia (LKIM) melalui Persatuan Nelayan Kebangsaan (NEKMAT),
Persatuan Nelayan Negeri Kedah (NEKAD) serta persatuan-persatuan nelayan daerah
telah membeli lambakan ikan kembung tersebut dan dijadikan stok bagi persediaan musim
tengkujuh. Cara ini menyebabkan pendapatan nelayan tidak merosot, sementara stok
bekalan dan ikan dapat ditampung sepanjang tahun, dengan syarat semua agensi yang
berkaitan dapat melakukan bersama-sama.

01510

Tuan Yang di-Pertua, kalau kita lihat pada hari ini, isu getah ini sudah lama
dibincangkan dalam Dewan yang mulia ini. Kalau kita tengok Tuan Yang di-Pertua, dulu
kalau kita tengok minta untuk dapatkan harga, untuk dapatkan harga RM3.50 ini daripada
dulu berzaman, ramai Ahli Parlimen telah bercakap berkaitan isu yang sama tetapi
malangnya sampai hari ini, kita belum dapat lagi satu keputusan.

Justeru, saya pohon kepada kerajaan, apabila penggulungan yang bakal dibuat
oleh Yang Berhormat Menteri iaitu Menteri Kewangan, berilah satu berita yang
menggembirakan kepada semua rakan saya dalam Dewan yang mulia ini yang
menyebutkan perkara yang sama. Saya dengan Yang Berhormat Jempol, empat malam
tak tidur bincangkan hal ini, bagaimana kita boleh laksanakan. Saudara saya, Yang
Berhormat Datuk Seri Haji Anmad bin Haji Maslan— semua kita berbincang bagaimana
kita nak pastikan harga ini dapat dipertahankan.

Jadi saya harap, kali ini kita dapat selesaikan sekali gus RM3.50 ini dan saya juga
merayu. Sekarang ada dua kementerian yang bertanggungjawab menjaga RISDA dan
LGM, saya harap kementerian ini juga dapat kita gabungkan. Pilihlah di antara
Kementerian Pembangunan Luar Bandar ataupun Kementerian Perusahaan,
Perladangan dan Komoditi akan letakan mereka ini, sekarang ini terpisah.

Dahulu sama juga, kes COVID-19. Kes COVID-19 pun, dua ke tiga ke empat
kementerian. Akhirnya kita dapat atas kebijaksanaan Yang Amat Berhormat Bera, satu
kementerian menjaga kes COVID-19. Jadi dalam hal ini juga, saya harap satu
kementerian jaga. Saya ucapkan terima kasih kepada Yang Berhormat Gombak yang
baru-baru ini datang ke Baling dalam Program Ziarah Kasih dan Dialog. Banyak perkara
dapat kita laksanakan.
