DR.2.11.2021 79

Saya tidak lihat bagaimana kementerian sungguh-sungguh di dalam memastikan
bahawa kesaksamaan gender atau pun polisi-polisi gender mainstreaming ini dapat kita
capai. Ini kerana untuk mencapai gender mainstreaming dan kesaksamaan gender,
hendak mengarusperdanakan gender, kita perlukan pre-budget analysis dan post-budget
analysis. Saya tidak lihat kesungguhan itu walau daripada segi satu kenyataan pun
daripada Kementerian Kewangan dalam bajet, dalam ucapan Bajet 2022. Sedangkan
Yang Berhormat Menteri sendiri berjanji bahawa Kerajaan Malaysia komited untuk
melaksanakan gender responsive budget.

Kalau tidak boleh tahun 2022, tahun 2023 pun tidak mengapa tetapi apa yang
perlu dilakukan tahun 2022 ialah mengadakan satu data management system kerana kita
perlu bermula mengutip data kita cara berbeza. Kita perlu bermula mengumpulkan data-
data kita. Kalau tidak, mustahil kita boleh buat dasar-dasar untuk membetulkan trajektori,
gap atau pun jurang gender dalam negara kita, Tuan Yang di-Pertua.

Saya ingin seterusnya bercakap berkenaan dengan kemiskinan haid. Kemiskinan
haid ini adalah terminologi yang digunakan secara global.

01710

Tuan Yang di-Pertua, saya terperanjat apabila Yang Berhormat Menteri
Kewangan mengatakan bahawa timbalan beliau mendapat tahu berkenaan dengan
perkara ini dalam satu sesi libat urus. Ini satu perkara serius berkenaan dengan isu ini.
Istilah kemiskinan haid pun tidak disebut. Period poverty ini satu fenomena global.
Seramai 500 juta orang wanita dan remaja mengalami keadaan ini. Malah di Sabah, di
Sarawak dan Orang Asli mempunyai masalah ini. Kalau haid mereka 10 hari atau 15 hari,
anak-anak mereka tidak pergi sekolah selama 10 hari atau 15 hari. Bayangkan jumlah hari
yang mereka hilang daripada pembelajaran di sekolah.

Jadi, kemiskinan haid ini rea/. Satu perkara yang saya setuju ia serius tetapi,
130,000 jumlah remaja ini saya juga ingin mempersoalkan iaitu apabila diperuntukkan
RM10 juta, maksudnya kalau diberi sebulan kepada 130,000 orang remaja ini bersamaan
RM6.41 sen seorang sebulan kalau hendak beri kepada 130,000 orang remaja sepanjang
tahun. Adakah ini sustainable? ltu kalau kita beri terus ya sanitary towel. Akan tetapi, kalau
kita libatkan pula NGO, maksudnya kuranglah bajet tersebut.

Saya ingin mencadangkan kalau pihak kementerian tidak memikirkan tentang
perkara ini untuk menggunakan washable sanitary towel. Oleh sebab sekarang ini kita—
untuk menangani kemiskinan haid, sudah pun dicadangkan di merata dunia untuk
menggunakan washable sanitary towel. Harap pihak kementerian mencadangkan
penggunaan ini daripada disposable sanitary towel kerana ia juga merupakan eco-friendly
dan boleh diguna pakai berulang-ulang. Tidaklah setiap kali terpaksa diberikan sanitary
towel tersebut. Saya juga ingin bertanya, kenapakah Jabatan Penjara yang dilibatkan
bersama dengan LPPKN dan bukan Kementerian Pendidikan? Apakah relevannya
melibatkan Jabatan Penjara dalam perkara ini?

Tuan Yang di-Pertua, izinkan saya terus kepada isu climate change ataupun
perubahan iklim. United Nations menganggarkan ada kemungkinan 60 peratus bahawa
ada peningkatan suhu 2.7 peratus pada hujung abad ini. Pada ketika ini, The 26th United
Nations Climate Change Conference (COP26) sedang berlaku di Glasgow. Kita juga ingin
mempersoalkan kenapa Yang Berhormat Menteri KASA kita tidak pergi ke sana?

Dianggarkan pada tahun 2050, bandar-bandar di tepi pantai di Malaysia akan
tenggelam. Apakah langkah-langkah mitigasi yang dibuat oleh Kerajaan Malaysia untuk
memastikan bahawa perkara ini tidak berlaku? Kalau tidak tenggelam— kalau kita tengok
di Singapore, mereka telah mula membina benteng-benteng. Negara Malaysia apa dia
langkah-langkah mitigasi yang kita akan lakukan?

Kita tengok di Melaka sekarang ini pantai-pantai teruk terhakis, Pantai Tanjung
Dahan, Teluk Gong, Kampung Tengah, Kampung Nelayan, Sungai Lereh, Pantai Kundur,
Kampung Pasir Gembur teruk terkena hakisan akibat- mungkin adakah benar ia
disebabkan oleh penambakan laut dan merubah keadaan yang menyebabkan kepada
hakisan? Saya pohon penjelasan apa yang dibuat oleh pihak kementerian dalam usaha
ini.
