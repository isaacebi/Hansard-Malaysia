DR.2.11.2021 7

(v) menaikkan denda maksimum melalui pindaan kepada Akta
Perikanan [Akta 317] yang telah diwartakan pada 30
September 2019 daripada RM1 juta kepada RM6 juta bagi
nakhoda dan bagi setiap anggota kru dari RM100,000 kepada
RM6,000 denda.

Untuk makluman Ahli Yang Berhormat, pada masa ini lesen zon A, B dan C
dibekukan pengeluaran semenjak tahun 1983. Walau bagaimanapun, bagi lesen zon C2,
pengeluaran lesen masih terbuka di mana masih terdapat baki sebanyak 995 lesen
daripada kuota keseluruhan 2,069 unit.

Pada masa yang sama, lesen baharu bagi zon A masih dipertimbangkan untuk
kelulusan berdasarkan proses pemutihan yang dilaksanakan dari semasa ke semasa dan
ia tertakluk kepada daya tampungan (carrying capacity) sesebuah kawasan berbanding
dengan sumber perikanan yang sedia ada. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Terima kasih Yang Berhormat Menteri atas jawapan tadi. Yang Berhormat Menteri, pada
tahun 2016, Malaysia rugi RM6 bilion melalui /UU fishing dan pada tahun 2019, Malaysia
rugi lagi RM4 bilion. Salah satu isu yang dihadapi oleh pihak penguatkuasaan adalah tonto
di laut.

Seperti Yang Berhormat Menteri katakan tadi, peningkatan penguatkuasaan di
laut sangat mencabar kerana wujud tonto-tonto di sana dan juga mengikut Kapten
Imaludin dalam satu interview dengan The Star R.AGE.

01030

Beliau menyatakan bahawa ada juga anggota daripada pihak penguatkuasaan
yang juga terlibat dalam sindiket ini untuk memberi maklumat dengan izin, cat and mouse
game. Apabila anggota penguatkuasaan, nelayan-nelayan Malaysia menghampiri bot-bot
haram ini atau vesel-vesel haram ini, mereka seolah-olah diberikan maklumat sebelum
bot kita menghampiri. Then mereka akan terus masuk ke sempadan yang lain. Maka
bidang kuasa penguatkuasaan Malaysia ini terbatas. Saya ingin tahu, apakah langkah-
langkah dan tindakan strategik memandangkan walaupun ada peningkatan dalam denda,
walaupun ada penguatkuasaan pembelian bot tetapi salah satu isunya Yang Berhormat
Menteri, adalah maintenance.

Sebagai contoh, dalam satu insiden MV Pekan, tidak merujuk kepada Yang
Berhormat Pekan tetapi kepada vesel atau bot nama dia MV Pekan. Tiga dive boat tidak
berfungsi pada masa wartawan berjumpa dengan kapten. So saya ingin tahu, selain
daripada penguatkuasaan, increasing penalties and fines, bagaimana kita hendak
mengekang isu tonto di laut ini? Itu untuk isu pertama, Tuan Yang di-Pertua.

Isu yang kedua adalah mengenai nelayan. Yang Berhormat Menteri, jawapan
Yang Berhormat Menteri berikan bahawa lesen ini dibekukan sejak tahun 1983 dan hari
ini lesen telah diberikan mengikut case-by-case basis. Di kawasan saya sendiri dan saya
tahu di Dewan ini, ramai Ahli Parlimen yang ada persisiran pantai, yang ada nelayan
pantai menghadapi isu yang sama, di mana mereka ingin menjalankan aktiviti ini. Ini
adalah rezeki mereka, ini adalah punca kehidupan mereka dan mereka ini dah mohon
banyak kali. Kadang-kadang dah sepuluh kali mohon pun masih ditolak, rayuan pun masih
ditolak.

Maka saya ingin tahu di sini...

Timbalan Yang di-Pertua [Dato’ Mohd Rashid Hasnon]: Yang Berhormat,
ringkaskan soalan ya, 30 saat sahaja tadi saya bagi.

Puan Kasthuriraani a/p Patto [Batu Kawan]: Baik. Sorry, sebab dia isu yang
sangat lama tidak dibawa ataupun diberi perhatian yang sewajarnya.

Timbalan Yang di-Pertua [Dato’ Mohd Rashid Hasnon]: Sila.
