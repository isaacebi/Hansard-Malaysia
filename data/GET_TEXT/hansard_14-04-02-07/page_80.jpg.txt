70 DR.2.11.2021

mereka atau menjaga sepupu-sepupu mereka yang kehilangan ibu bapa dan juga ayah.
Bukan hanya sekadar melihat institusi kekeluargaan ini mengambil anak-anak ini sebagai
anak-anak mereka tetapi juga rumah anak-anak yatim, yang menjadi tempat naungan
kepada anak-anak yatim ini mesti diberikan satu peruntukan yang special.

Kepada para korporat yang menyumbang kepada rumah-rumah seumpama ini,
sewajarnya diberikan juga satu nama atau satu kod yang khusus untuk mereka mendapat
pelepasan cukai. Kenapakah? Hal ini kerana dalam hadis Nabi Muhammad SAW, banyak
hadis Nabi menyebut tentang kepentingan anak yatim ini [Membaca sepotong Hadis].
“Aku dengan anak yatim” sabda Nabi Muhammad SAW dalam syurga, “...seumpama ini
ditunjukkan dua jari baginda, jari telunjuk dan jari tengah dan dibuka_ sedikit
menggambarkan rapatnya mereka yang berada dengan Nabi Muhammad SAW kerana
melaksanakan tugasan menjaga anak yatim’.

Bahkan Hadis Bukhari, hadis yang lemah menyebut... [Membaca sepotong Hadis]
“Sebaik-baik rumah orang Islam, rumah yang pada ada anak yatim, yang dia buat elok
pada anak yatim tersebut’. Seterusnya saya hendak pergi sedikit oleh kerana masa tidak
mengizinkan kepada permintaan daripada rakyat saya, di kawasan Parlimen saya sendiri.
Pertamanya, di DUN Buluh Gading. Rakyat saya di Kampung Kesom Che Nordin, DUN
Buluh Gading memohon satu jambatan konkrit di Kampung Lubuk Guar Ciak, merentasi
Sungai Nerus sepanjang 20 meter yang akan menghubungkan kampung tersebut dengan
kebun-kebun berkeluasan melebihi 300 ekar. Tanah-tanah ini ialah tanah-tanah bersifat
aktif.

Kedua, jalan yang sedia ada sekarang, jalan yang ada masalah, jauh dari lokasi
kebun mereka, rumah mereka. Ketiga iaitu di beberapa buah kampung di DUN Buluh
Gading iaitu Kampung Tanjung Sabtu, Petai Bubus, Buluh Gading dan Paya Datu
berhadapan dengan hakisan tebing Sungai Nerus yang sangat serius, bertahun-tahun
merisikokan kehilangan tanah tradisi kediaman mereka sepanjang 2.2 kilometer. Maka
saya minta untuk kementerian berkaitan menyediakan bajet untuk projek tersebut.

Seterusnya, melibatkan Balai Polis Manir di Kuala Terengganu yang juga
dimanfaatkan oleh rakyat Kuala Nerus. Saya mohon untuk dinaikkan taraf kerana ia
memberi khidmat kepada rakyat yang sangat ramai di kawasan tersebut sedangkan balai
polis itu sangat lama, sangat usang, sangat bagi saya tidak menepati keperluan semasa.
Saya mohon dinaikkan taraf bukan hanya pada bangunannya, bahkan juga kepada
penambahan bilangan anggota. Secara khusus, mohon kepada KPT untuk segera
meluluskan projek perumahan di Kampung Jeram, DUN Buluh Gading yang telah saya
hantar permohonannya kepada kementerian.

Di DUN Seberang Takir, saya mohon untuk kerajaan mempertimbangkan hasrat
kampung nelayan di hujung tanjung, Seberang Takir untuk pembinaan jeti baru. Di situ
terdapat ramai yang menjadi nelayan, bahkan juga terdapat di sana projek keusahawanan
melibatkan hasil laut seperti proses ikan bilis, ikan kering, belacan dan juga keropok. Saya
mohon ia dimasukkan sebagai satu Bajet 2022. Satu lagi pusat rekreasi dan pelancongan
di Teluk Ketapang dengan kos jangkaan kami di peringkat kerajaan negeri sebanyak
RM20 juta.

Di DUN Tepoh, saya mohon untuk satu projek pembinaan masjid untuk warga
FELDA yang sudah lama dihasratkan oleh rakyat di FELDA yang mana seramai 1,000
orang penduduk dan kertas kerja telah kita angkat kepada pihak berkenaan dan saya
mohon peruntukan khas daripada ICU. Saya ingin mendapatkan penjelasan tentang
status projek tambatan banjir Monsoon Drain Air Leleh Fasa | dan Fasa II yang saya lihat
masih belum dimulakan sejak sekian lama kerana ini sangat penting bagi memastikan
tidak berlakunya banjir besar di kawasan kami di Kampung Tok Jiring dan sekitarnya.

Saya mohon sebuah pusat rekreasi dan sukan untuk rakyat di Kampung Tok Jiring
demi kebaikan semua. Saya juga mohon satu lagi projek yang telah diangkat oleh
kerajaan negeri iaitu menaik taraf jalan FTO03 untuk Fasa Ill, iaitu dari Kampung Kubang
Jela ke Bulatan Batu 6 Terengganu sepanjang 3.5 kilometer dan juga bulatan Batu 6 ke
Lapangan Terbang Sultan Mahmud sepanjang 2.7 kilometer, termasuklah juga
pembesaran Jambatan Buluh Gading yang berstatus dua /ine pada hari ini, yang sejak
