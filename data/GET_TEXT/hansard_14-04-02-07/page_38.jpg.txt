28 DR.2.11.2021

Yang Berhormat, saya tidak ada maklumat jumlah pakar Malaysia yang berada di luar
negara yang boleh kita bawa balik setakat ini.

Kalau sekiranya kita mempunyai maklumat, saya akan maklumkan kepada Yang
Berhormat secara bertulis. Akan tetapi, walau bagaimanapun, kerajaan memang sentiasa
menyambut baik usaha untuk membawa pulang pakar-pakar termasuk yang - saya
hendak bagi contoh, ada satu pakar di luar negara yang telah kembali ke dalam negara.

Sebagai contohnya, Profesor Datin Paduka Dr. Teo Soo Hwang. Belia ini
merupakan pemenang anugerah Royal Society, Dorothy Hodgkin Research Fellowship
tahun 1998 dan beliau teruskan kajiannya di dalam bidang penyelidikan di Cambridge
University. Kemudian, beliau kembali, Profesor Datin Paduka telah kembali ke Malaysia
tahun 2001 dan Profesor Datin Paduka, adjunct profesor di UM. Sekarang, mengetuai
Makmal Penyelidikan Kanser Malaysia.

Jadinya, saya hendak maklumkan juga yang kementerian, usaha berterusan di
peringkat kementerian dalam bangunkan pakar ini, terus kita laksanakan termasuk melalui
penawaran tajaan kepada pensyarah-pensyarah universiti awam untuk melanjutkan
pelajaran mereka ke luar negara dan kemudian kembali ke dalam negara dengan harapan
mereka dapat menjadi mentor kepada pensyarah lain. Terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih. Yang Berhormat
Kota Samarahan. Silakan.

Puan Rubiah binti Wang [Kota Samarahan]: Terima kasih Tuan Yang di-Pertua.
Yang Berhormat Menteri, saya ingin mohon penjelasan. Berapakah banyak produk
daripada penyelidikan di universiti yang kita telah patenkan ataupun dikomersialkan?
Terima kasih.

Dato’ Sri Azalina Othman Said [Pengerang]: Jawapan, Yang Berhormat
Menteri.

Datuk Seri Dr. Noraini binti Ahmad: Terima kasih Tuan Yang di-Pertua dan
terima kasih kepada Yang Berhormat Kota Samarahan atas soalan yang dikemukakan.
Daripada makluman yang saya ada ini, bagi tempoh 2016 sehingga 2020, sebanyak 1,062
paten telah diperolehi hasil daripada penyelidikan dan pembangunan yang dijalankan oleh
semua universiti awam dan bagi tempoh yang sama juga, sebanyak 306 produk R&D telah
dikomersialkan hasil daripada penyelidikan di 20 universiti awam.

01150

Dari segi pendapatan pula, bagi tempoh tahun 2016 hingga 2020, sebanyak
RM3.3 bilion pendapatan telah diperoleh daripada hasil pengkomersialan produk dan
idea. Kalau kita hendak bandingkan pula dengan dana penyelidikan awam yang telah
diterima bagi tempoh yang sama, jumlahnya ialah RM2.3 bilion. Terima kasih.

Dato’ Sri Azalina Othman Said [Pengerang]: Terima kasih.

11. Dato’ Syed Abu Hussin bin Hafiz Syed Abdul Fasal [Bukit Gantang] minta
Menteri Pertanian dan Industri Makanan menyatakan apakah usaha kerajaan berhubung
isu kawasan ternakan ayam dan itik ladang di Kampung Sungai Limau, Kampung Sungai
Bemban, Kampung Toh Johan, Kampung Batu 10 dan Kampung Batu 11 di Mukim Trong
yang menyebabkan pencemaran air, udara dan bau kepada masyarakat setempat yang
sudah hampir 20 tahun tiada kesudahan.

Timbalan Menteri Pertanian dan Industri Makanan | [Datuk Seri Haji Anmad
bin Hamzah]: Terima kasih Tuan Yang di-Pertua. Bismillahi Rahmani Rahim.

Untuk makluman Ahli Yang Berhormat, Kementerian Pertanian dan Industri
Makanan sentiasa memandang serius isu pencemaran yang disebabkan oleh aktiviti
penternakan. Bagi mengatasi isu pencemaran di Perak termasuk di Kampung Sungai
Limau, Kampung Sungai Bemban, Kampung Toh Johan, Kampung Batu 10 dan Kampung
Batu 11 di Mukim Trong, Jabatan Perkhidmatan Veterinar Negeri Perak akan terus
melaksanakan beberapa langkah seperti berikut.
