DR.2.11.2021 45

awam diperkukuhkan, infrastruktur yang lengkap untuk disempurnakan ataupun
diperbaiki. Jurang kesenjangan antara kota dan desa, Sabah, Sarawak dan
Semenanjung. Kementerian Kesihatan diperkukuhkan dan diberdayakan lagi serta fokus
bukan sahaja kepada penyakit-penyakit berjangkit tetapi penyakit tidak berjangkit yang
merupakan antara sebab kematian berlaku di kalangan yang vaccinated mahupun yang
bukan atau tidak divaccinated.

Akhir sekali, saya sebutkan di sini tentang beberapa perkara yang lain. Pertama
adalah bagaimana kerajaan akan menangani apa yang diistilahkan hari ini sebagai
kewujudan fenomena long COVID-19, bukan sahaja - khususnya di kalangan kanak-
kanak- children yang merupakan penyakit yang sangat serius dan juga di kalangan
dewasa. Jadi, ini satu persoalan yang saya ingin bertanya. Apakah di sana ada
perancangan ke arah perkara ini? Yang saya boleh sebutkan hanya sekadar ringkas-
ringkas sahaja.

Kedua adalah perkara yang bersangkutan dengan doktor kontrak yang telah pun
diberikan dua hingga empat tahun lanjutan, meskipun yang diharapkan adalah lebih
daripada itu. Kalaulah boleh dipertimbangkan untuk 10 tahun lanjutan, dan
dipertimbangkan ataupun benar-benar diwujudkan satu Suruhanjaya Perkhidmatan
Kesihatan yang akan dapat menggarap persoalan keperluan dan demand mereka, bukan
sahaja semasa pandemik, beyond pandemic peranan mereka itu. Kita kekal dalam
keberadaan kita- nisbah doktor dengan population adalah satu ke 454, tidak silap saya,
mengikut kita sebagai satu middle-income economy adalah paling tidaknya 1 hingga 400
population, atau penduduk.

Di mana mustahak untuk perkara ini ditangani dengan cermat, ya saya tidak
mengatakan a quick-fix kind of solution untuk doktor-doktor kontrak ini tapi wajar untuk
kita berikan tumpuan dan pertimbangan paling baik untuk mereka. Itu antara noktah saya
yang terakhir meskipun saya tidak dapat menyebutkan tentang hal-hal yang bersangkutan
infrastruktur rakyat saya di Kuala Selangor, khasnya jalan raya. Kalau boleh saya
sebutkan jalan raya yang Federal Road khususnya, yang applies to all FD roads di Kuala
Selangor itu saya ingin untuk menimbulkan perkara ini dalam peringkat jawatankuasa
Tuan Yang di-Pertua.

Terima kasih akan peluang dan tambahan sedikit waktu untuk saya secara
bergegasan ini untuk membuat penghujahan dan perbahasan saya. Terima kasih sekali
lagi.

Dato’ Sri Azalina Othman Said: Terima kasih Yang Berhormat.

Selepas ini Yang Berhormat Alor Gajah, Yang Berhormat Langkawi, Yang
Berhormat Baling, Yang Berhormat Tuaran, Yang Berhormat Bintulu, Yang Berhormat
Tanjong Manis, Yang Berhormat Kuala Nerus, Yang Berhormat Bukit Mertajam, Yang
Berhormat Sik, Yang Berhormat Kuantan, Yang Berhormat Lubok Antu, Yang Berhormat
Bandar Kuching, Yang Berhormat Lumut, Yang Berhormat Subang, Yang Berhormat
Kluang, Yang Berhormat Wangsa Maju, Yang Berhormat Kota Kinabalu dan Yang
Berhormat Kota Raja.

Ahli Yang Berhormat memandangkan sekarang jam telah menunjukkan lebih
pukul 1 tengah hari. Saya menangguhkan mesyuarat sekarang dan akan bersambung
semula jam 2.30 petang. Terima kasih.

[Mesyuarat ditempohkan pada pukul 1.01 tengah hari]
01430

[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Baiklah, kita sambung perbahasan. Saya menjemput Yang
Berhormat Alor Gajah. Masa 13 minit, Yang Berhormat.
