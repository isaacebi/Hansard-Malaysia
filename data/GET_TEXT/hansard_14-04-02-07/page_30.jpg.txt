20 DR.2.11.2021

Timbalan Yang di-Pertua [Dato’ Mohd Rashid Hasnon]: Sekejap. Saya tidak
nampak yang mahu bangkitkan soalan tambahan. Baik, saya jemput Yang Berhormat
Padang Serai untuk soalan tambahan yang kelima tadi.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih atas kad jemputan ucapan yang Deepavali pada kaum India. Soalan
saya, saya mohon penjelasan kementerian, bolehkah Yang Berhormat Menteri senaraikan
penerimaan bantuan Jabatan Kebajikan Masyarakat pada tempoh yang sama bagi
Parlimen Padang Serai mengikut perkauman? Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]:Terima kasih Yang
Berhormat Padang Serai.

Dato’ Hajah Siti Zailah binti Mohd Yusoff: Terima kasih Tuan Yang di-Pertua.
Oleh sebab, soalan asal ini adalah soalan untuk Parlimen Igan dan saya menyediakan
data-data dan fakta yang melibatkan Parlimen Igan dan Sarawak. Jadi, minta maaf kerana
dia menyimpang daripada soalan asal. Terima kasih, saya akan menjawab secara bertulis.

Timbalan Yang di-Pertua [Dato’ Mohd Rashid Hasnon]: Jawab secara bertulis.
Baik, sila yang kementerian seterusnya. Saya menjemput Tuan Hassan bin Abdul Karim
[Pasir Gudang].

6. Tuan Hassan bin Abdul Karim [Pasir Gudang] minta Menteri Kewangan
menyatakan adakah kerajaan akan melaksanakan cukai keuntungan modal (capital gains
tax) dan cukai harta pusaka (inheritance tax) sebagai langkah untuk menambahkan hasil
negara.

Timbalan Menteri Kewangan Il [Tuan Haji Yamani Hafez bin Musa]: Terima
kasih Tuan Yang di-Pertua. Untuk makluman, Ahli Yang Berhormat dari Pasir Gudang,
setakat ini, kerajaan masih belum lagi melaksanakan capital gains tax (CGT) secara
menyeluruh termasuk mengenakan cukai kerajaan atas keuntungan daripada pasaran
modal. Kerajaan juga bercadang untuk memperkenalkan semula, sama ada cukai harta
pusaka (estate duty) dengan izin atau cukai warisan (inheritance tax) sebagai untuk
menambahkan hasil tax).

Sebagai langkah untuk menambahkan hasil negara. Walau bagaimanapun
melalui ucapan bajet 2022 pada 29 Oktober 2021 yang lalu minggu lepas, kerajaan telah
mengumumkan beberapa cadangan untuk menambahkan kutipan hasil. Antaranya
meningkatkan kadar duti setem dari 0.1 peratus hingga 0.15 peratus bagi nota kontrak
Jual Beli saham senarai di Bursa Malaysia berkuat kuasa mulai 1 Januari 2022.

hasil negara.

Walau bagaimanapun, melalui ucapan bajet 2022 pada 29 Oktober 2021 yang
lalu. minggu lepas, kerajaan telah mengumumkan beberapa cadangan untuk
menambahkan kutipan hasil antaranya meningkatkan kadar-kadar duti setem daripada
0.1 peratus hingga 0.15 peratus bagi nota kontrak, jual beli saham tersenarai di Bursa
Malaysia berkuat kuasa mulai 1 Januari 2022. Kenaikan kadar duti setem ini akan
diimbangi dengan pengecualian cukai perkhidmatan sebanyak enam peratus ke atas
perkhidmatan pembrokeran berkaitan dagangan saham senarai.

Selain itu, kerajaan juga telah bersetuju untuk tidak bagi mengenakan cukai
keuntungan harta tanah kerajaan atas individu pemastautin tetap dan selain syarikat yang
melupuskan hartanah dalam tahun yang keenam yang seterusnya bagi mengurangkan
beban kewangan pada pelupus. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan,
silakan Pasir Gudang.

01120

Tuan Hassan bin Abdul Karim [Pasir Gudang]: Terima kasih Tuan Yang di-
Pertua dan Timbalan Menteri. Soalan tambahan saya yang kedua. Walaupun cukai
keuntungan modal tidak dilaksanakan di Malaysia sehingga sekarang ini, kenapa antara
