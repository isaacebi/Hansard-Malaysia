38 DR.2.11.2021

Terima kasih, Tuan Yang di-Pertua. Oleh sebab masa tidak mengizinkan, ruang
yang diberikan kepada saya, saya mohon mencadangkan beberapa perkara yang saya
telah utamakan dalam sesi perbahasan belanjawan ini. Terima kasih banyak.

Dato’ Sri Azalina Othman Said: Terima kasih, Yang Berhormat Semporna.
Sekarang saya menjemput Yang Berhormat Pontian. Masa 13 minit.

12.28 tgh.

Datuk Seri Haji Anmad bin Haji Maslan [Pontian]: Bismillahi Rahmani Rahim.
Assalamualaikum warahmatullahi wabarakatuh. Pantun Keluarga Malaysia untuk
Kementerian Perpaduan dan Kementerian Pelancongan, Seni dan Budaya agar dicetak,
disebar dan diberi kepada MP selain daripada pantun-pantun yang lain.

Dalam taman berkarya seni,
Hidup sihat panjang usia,
Hidup aman makmur harmoni,
Itulah hasrat Keluarga Malaysia.

Suasana ceria di hari raya,
Warna biru cantiknya baju,
Satu Malaysia keluarga berjaya,
Masyarakat padu negara maju.

Satu, dua, tiga, empat,
Lima, enam, tujuh, lapan,
Hidup keluarga jangan merempat,
Bina impian masa hadapan.

Dua, tiga, empat, lima,

Enam, tujuh, lapan, sembilan,
Hidup keluarga bekerjasama,

Bangkit teguh capai wawasan.

Tuan Yang di-Pertua, mengenai inisiatif Keluarga Malaysia ini, maka saya ingin
membuat sedikit cadangan supaya diadakan lima anugerah berikut untuk menjadi
pemangkin pada gerakan sosial rakyat di setiap Parlimen:

(i) Anugerah Belia Cemerlang peringkat Parlimen (ABC);
ii) Anugerah Usahawan Cemerlang (AUC);

iii) Anugerah Sekolah Cemerlang (ASC);

iv) Anugerah Desa Cemerlang (ADC); dan

v) Anugerah Masjid Cemerlang (AMC).

Ini adalah cadangan untuk inisiatif Keluarga Malaysia dibuat di semua Parlimen.
Kedua, saya minta semua kementerian menyatakan apakah program dan jumlah
peruntukan di bawah kementerian dan agensi-agensi mereka mengikut negeri-negeri,
khasnya negeri Sabah, negeri Sarawak dan negeri Melaka.

01230

Sebagai contoh, negeri Sarawak - bantuan tunai 987,434 orang menerima dengan
peruntukan RM1.5 bilion. Besar peruntukan itu. Di Sabah - 864,464 orang menerima
bantuan tunai jumlah RM1.3 bilion, juga besar peruntukan itu. Negeri Melaka RM412 juta.
Saya ingin perkara ini dijawab oleh MOF, EPU, KPKT, KPLB untuk menyenaraikan
program dan jumlah peruntukan bawah kementerian mereka mengikut negeri, khasnya
Sabah, Sarawak dan juga Melaka.

Ketiga, diminta EPU bersama Kementerian Kewangan (MOF) menyenaraikan
projek pembangunan untuk manfaat rakyat mengikut semua kawasan Parlimen. Data dan
maklumat itu perlu agar semua Parlimen mendapat peruntukan yang lebih adil dan
