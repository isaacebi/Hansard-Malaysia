DR.2.11.2021 17

Timbalan Yang di-Pertua [Dato’ Mohd Rashid Hasnon]: Saya belum panggil
lagi Yang Berhormat Papar.

Tuan Haji Ahmad bin Hassan [Papar]: Oh! Belum.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua saya jemput Yang Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Okey, terima kasih Yang Berhormat Timbalan Menteri. Berkaitan autonomi seperti yang
ditimbulkan tadi, saya amat menyokong penuh Yang Berhormat Kalabakan. Sebenarnya,
kita pernah mulakan pada tahun 2019, kita bermula dengan Sarawak kalau masih ingat
lagi. Kita pada waktu itu cuba untuk melakukan model yang sama kepada Sabah. Saya
harap dapat diteruskan perkara ini, itu yang pertama.

Kedua, apakah masih lagi sistem pemantauan dalaman sepertimana kami
lakukan dahulu iaitu setiap kali post-Cabinet meeting pihak pembangunan akan
memberikan update kepada Menteri dan Timbalan Menteri berkaitan progress secara
mingguan pembaikpulihan sekolah-sekolah di Sabah dan apakah dashboard sudah
kembali pulih? Ini kerana baru ini saya lihat dikatakan dashboard pulih tetapi kita lihat
angkanya tidak berubah. Itu soalan saya. Seterusnya saya kira bila disebut tentang
sekolah daif di Sabah dan Sarawak yang begitu dekat dengan hati saya, sudilah kiranya
nanti JK Pilihan Pendidikan Parlimen yang mana saya telah dilantik menjadi Pengerusi,
selepas ini kita akan memantau dengan dekat setiap pembaikpulihan, progress sekolah
daif di Sabah dan Sarawak. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Simpang Renggam.

Tuan Haji Ahmad bin Hassan [Papar]: Papar sekejap.

Timbalan Yang di-Pertua [Dato’ Mohd Rashid Hasnon]:Yang Berhormat, saya
panggil Yang Berhormat Papar dahulu.

Tuan Haji Ahmad bin Hassan [Papar]: Ya, sekejap sahaja. Terima kasih Tuan
Yang di-Pertua. Yang Berhormat Kimanis dan Papar ini berkongsi Pejabat Pendidikan
Daerah (PPD). Pejabat Pendidikan Daerah ini sudah lama menumpang di SK Surati di
Papar.

Jadi, saya sebagai wakil rakyat di Papar dan juga Kimanis juga berkongsi PPD,
jadi saya menyeru kepada kawan kita ini dari Kimanis supaya dapat memberikan sedikit
ihsan di mana mereka ini telah memohon berkali-kali untuk dapatkan bangunan PPD
tersendiri. Di mana, tanah sudah ada tersedia, hanya menunggu kelulusan dan pecah
tanah. Terima kasih, harap-harap dapat bantuan yang sewajarnya.

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri, silakan.

01110

Datuk Mohamad bin Alamin: Terima kasih Yang Berhormat Simpang Renggam.
Saya setuju bahawa soal autonomi pendidikan sangatlah penting tetapi bagi saya
pelaksanaan itu lebih penting. Mencapai sasaran itu lebih penting bagi saya. Ini supaya
dapat dirasai oleh rakyat dan juga stakeholders kita di Sabah dan juga Sarawak.

Soal pemantauan itu memang kita sentiasa buat untuk makluman Yang
Berhormat dengan pendekatan yang kita buat pada waktu ini. Apa yang penting kita dapat
progress dan juga update. Penting untuk kita melihat cara dekat apakah permasalahan.
Kita akan buat, kita akan attend dengan izin setiap permasalahan yang dibangkitkan
dalam laporan secara dalaman itu.

Yang keduanya, soal pejabat PPD yang dibangkitkan oleh Yang Berhormat
Papar. Saya amat bersetuju dan saya ingin maklumkan bahawa cadangan untuk
memindahkan dan membina sebuah PPD baharu ini memang sudah ada. Akan tetapi,
tinggal lagi isu-isu tanah ini yang saya katakan tadi masih lagi belum dapat diselesaikan
sedangkan projek kita memang banyak diluluskan Yang Berhormat, Tuan Yang di-Pertua.
