90 DR.2.11.2021

Saya juga berterima kasih kepada kerajaan kerana mengumumkan semalam
bahawa veteran tentera yang tidak berpencen juga diberikan RM350 daripada apa yang
telah diisytiharkan dalam bajet. Namun ini adalah bantuan one-off. Bantuan one-off ini
kita tahulah menyelesaikan masalah one-off. Akan tetapi masalah ketiadaan pencen dan
juga pencen yang rendah ini adalah masalah berterusan.

Jadi kita berharap kerajaan meneliti semula, sama ada perlu, dan saya rasa perlu
untuk menilai semula pendapatan mereka daripada pencen ini supaya tidak terjejas
dengan suasana ekonomi yang ada pada hari ini dan pada masa yang akan datang.
Mereka juga harus disediakan— akan berhenti daripada perkhidmatan— dengan latihan-
latihan. Ini memang sudah disediakan kepada mereka yang bakal pencen.

01800

Akan tetapi kita kena ingat suasana hari ini tidak macam dulu. Latihan-latihan
yang diberikan adalah bersifat konvensional daripada segi kerja-kerja mekanikal, electrical
dan pertanian untuk mereka tetapi hari ini kita sudah berubah zaman. Seharusnya, latihan
mereka ini juga diselaraskan dengan suasana termasuklah memberikan mereka ilmu
dalam hal-hal yang berkaitan dengan teknologi moden, internet, internet of things supaya
mereka boleh apabila tamat perkhidmatan dapat memulakan suatu penghidupan dalam
sektor dapat memberikan pulangan yang lebih baik kepada mereka.

Begitu juga dalam keadaan perumahan-perumahan mereka, kita rasa harus
diberikan penelitian. Mereka mungkin mendapat rawatan percuma dari hospital kerajaan.
Namun untuk kelestarian hidup mereka, saya rasakan kita harus melihat bagaimana untuk
meningkatkan pendapatan para veteran ini yang ramai, yang telah memberikan khidmat
kepada negara kita. We have to appreciate that, mereka berkorban dalam menyediakan
negara kita dalam tahap keamanan yang ada pada hari ini. Jadi paling tidak pun kita
berikan perhatian ini kepada mereka pada sebilang masa.

Saya juga ingin menyebut masalah yang sama pada sebahagian kecil, tidak ramai
tetapi agak terdesak juga iaitu mereka yang bersara daripada GLC semasa GLC ini masih
sebagai agensi kerajaan, bukan GLC pada ketika itu ya. Mereka ini diberikan opsyen
tentunya, mereka diberikan pencen tetapi ada sebahagiannya mempunyai pencen yang
berada di tahap bawah paras kemiskinan. Jadi harapan mereka ialah untuk kerajaan.
Mereka ini tidak ramai, saya rasa tidak ramai. Statistik mungkin ada kepada kerajaan.
Kerajaan dapat menilai bagaimana untuk membantu kelestarian hidup mereka.

Begitu juga kepada penduduk-penduduk di dalam kawasan yang terlibat dengan
industri pelancongan Tuan Yang di-Pertua. Memang dua tahun atau hampir dua tahun
kebelakangan ini mereka sangat terjejas. Saya juga gembira dengan pengumuman-
pengumuman yang diberikan oleh kerajaan untuk industri kecil dan sederhana. Kita
hendaklah pastikan bahawa urusan, proses, prosedur untuk mendapatkan bantuan ini
tidak semestinya dilonggarkan sehingga kita tidak dapat mereka yang memohon ini serius
untuk membayar balik contohnya. Akan tetapi harus dipermudahkan dan mesti harus
dibimbing.

Latihan yang disediakan di dalam agensi di bawah MiDEC saya rasa harus
diperkemas dan dipertingkatkan dengan keperluan latihan-latihan semasa baik di
INSKEN, baik di Suruhanjaya Koperasi kerana ini adalah satu perkara yang boleh
mengeluarkan kelompok IKS ini daripada suasana yang telah menimpa mereka dalam
tempoh dua tahun kebelakangan ini. Jadi harus dibantu bukan sekadar mengumumkan
belanjawan tetapi membantu mereka, membuka kemudahan untuk mereka mencapai
ataupun reach out kepada segala belanjawan yang telah disediakan oleh kerajaan itu
hingga tidak menjadi sia-sia.

Jadi Tuan Yang di-Pertua, saya rasa itu yang saya hendak sampaikan. Diharap
belanjawan ini walaupun ada defisitnya, walaupun hutang kita makin bertambah tetapi
iltizam kita sebagai rakyat harus memastikan ia dapat sampai kepada sasarannya supaya
mereka akan dapat menjalani kehidupan dengan lebih baik. Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Lumut. Seterusnya saya menjemput Yang Berhormat Subang.
