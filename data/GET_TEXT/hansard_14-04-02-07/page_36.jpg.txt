26 DR.2.11.2021

Tuan Syed Ibrahim bin Syed Noh [Ledang]: /Bangun]

Datuk Zahidi bin Zainul Abidin: Jadi, saya pun tidak tanya tetapi bagi saya, di
kementerian, kita hendak tahu harga, sebab saya sudah sebut tadi dalam jawapan saya
tadi ini. Harga kita kawal, kalau naik harga kita denda dan kita ambil tindakan. Setakat itu
saja kuasa kita Yang Berhormat Muar.

Timbalan Yang di-Pertua [Dato’ Mohd Rashid Hasnon]: Baik.

Datuk Zahidi bin Zainul Abidin: Jadi, yang lain-lain Yang Berhormat Muar kena
tanya DNB. Terima kasih banyak.

Tuan Syed Ibrahim bin Syed Noh [Ledang]: Sikit Ledang, boleh?

Timbalan Yang di-Pertua [Dato’ Mohd Rashid Hasnon]: [Ketawa] Saya jemput
soalan tambahan ketiga. Silakan Yang Berhormat Ledang.

Tuan Syed Ibrahim bin Syed Noh [Ledang]: Terima kasih. Terima kasih Tuan
Yang di-Pertua. Yang Berhormat Timbalan Menteri, saya lihat bahawa berkenaan dengan
isu ini memang ada seolah-olahnya dua kementerian yang bertanggungjawab.
Kementerian Komunikasi dan Multimedia dan Kementerian Kewangan. Akan tetapi,
sebagai kementerian yang bertanggungjawab untuk memastikan supaya melindungi
kepentingan pengguna dan melindungi kepentingan negara, jadi, saya rasa perkara ini
juga menjadi tanggungjawab Kementerian Komunikasi dan Multimedia untuk pastikan
tidak ada apa-apa kesan kepada pengguna.

Soalan saya, berkenaan dengan spektrum ini, sebab ia ada kaitan. Yang
Berhormat Menteri jelaskan apakah impak penetapan spektrum 700 megahertz, 3.5
gigahertz dan 26/28 gigahertz sahaja sebagai spektrum yang menyokong perkhidmatan
5G di Malaysia? Kesiapsiagaan kementerian untuk menghadapi permasalahan yang
wujud dalam mengguna pakai julat frekuensi C-band bagi 5G. Kalau hendak lihat boleh
buat kajian yang lebih berkenaan dengan kenapa saya tanya soalan ini? Terima kasih

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ledang. Sila Yang Berhormat Timbalan Menteri.

Datuk Zahidi bin Zainul Abidin: Seperti yang saya katakan tadi, jadi, Yang
Berhormat Ledang kena tanya ke dekat DNB. Ini sebab memanglah kalau tanya tentang
spektrum itu, saya pun boleh jawab. Oleh sebab apa, kalau kata kami kementerian, kami
yang menguruskan spektrum itu, kami boleh jawab. Akan tetapi sekarang ini spektrum kita
serahkan dekat DNB. Kita serah, jadi, maknanya ini arahan.

Arahan pada waktu itu, kita kena serah. Jadi, sebab apa? Saya pun tidak tahu,
tidak tanya saya. Mereka tak tanya, kenapa kena serahkan? Kami minta spektrum, kena
serah kepada kami. Sebab apa? Mereka pun tidak beri jawapan. Jadi, Yang Berhormat
Menteri pun... [Dewan riuh]

Tuan Syed Ibrahim bin Syed Noh [Ledang]: Bukan serah Yang Berhormat
Timbalan Menteri. Bukan serah, DNB kena bayar kepada kerajaan.

Datuk Zahidi bin Zainul Abidin: Ya, kita serahlah, bayar, bayar. Akan tetapi,
maknanya, ia uruskan. Jadi, kita tetapkan harga saja. Jadi, maknanya ini dibuat, kalau
hendak tanya saya, tanya Yang Berhormat Menteri yang baharu ini, apa, Yang Berhormat
Menteri kita pun baru masuk. Tiba-tiba, kita masuk, masuk, DNB ini, maknanya sudah
ambil sudah.

[Dato’ Sri Azalina Othman Said (Pengerang) mempengerusikan Mesyuarat]

Jadi, Ahli Yang Berhormat kena tanya DNB. Mungkin daripada segi kepakaran
mereka itu sebab dalam DNB ini ada kepakaran bekas MCMC yang duduk di situ dan
ramai mereka boleh jawab kepakaran daripada segi mengapakah mereka ambil ini. Cuma,
satu saja, kita tanya, saya faham bahawa mereka mengatakan bahawa Telekom, Maxis,
semua buat 4G. Mereka hendak buat 5G. Itu saja yang kita dapat jawapanlah. Terima
kasih banyak Yang Berhormat.
