DR.2.11.2021 77

01700

Kita melihat perbelanjaan sebanyak RM8 juta pada tahun 2021 bagi
CyberSecurity menjadi kayu ukur sejauh mana ia telah digunakan bagi memastikan laman
sesawang milik kerajaan tidak digodam. Kita melihat apabila muncul #/sraelKoyak pada
tahun ini dan tindak balas pihak luar terhadap laman sesawang setelah dicerobohi dan
tidak dapat diakses sementara waktu.

Tidak lupa juga pembinaan hospital medan oleh pihak ATM pada saat pandemik
melanda telah dilihat membantu hospital awam mengendalikan pesakit COVID-19.
Pegawai perubatan dalam kalangan ATM dilihat dalam kuantiti yang terhad bahkan
terpaksa bekerja siang dan malam. Justeru, tawaran penyertaan sebagai pegawai tetap
perubatan ATM dilihat dapat membantu para graduan perubatan yang masih dalam status
kontrak.

Selain itu, kerajaan harus tegas dalam menyuarakan hak-hak persempadanan
negara bagi kedaulatan negara daripada diceroboh setiap masa. Sebagai contoh,
pencerobohan ruang angkasa oleh 16 pesawat tentera negara China di ruang udara Zon
Maritim Malaysia, Kota Kinabalu dan menghampiri ruang udara nasional.

Tuan Yang di-Pertua, dalam hubungan luar negara, saya membangkitkan
keghairahan pembangkang dalam pelbagai muslihat politik serta bercita-cita kembali
mengambil kuasa yang hilang. Ada baiknya tampil jujur menjelaskan isu Pulau Batu Puteh.
Dalam perkembangan terakhir dahulu, Kerajaan PH dahulu telah membuat keputusan U-
turn mengejut mengenainya sehingga menimbulkan banyak persoalan.

Semakan kes yang sepatutnya berakhir pada 22 Mei 2018 itu bagaimanapun
berjaya mendapat ketetapan tarikh perbicaraan daripada Mahkamah Keadilan
Antarabangsa (ICJ). Akan tetapi setelah tarikh pertengahan Jun 2018 diberikan ICJ,
kerajaan terdahulu secara tiba-tiba membuat keputusan menarik diri dan tidak
meneruskan prosiding yang akan diadakan. Perkara ini sama sekali tidak boleh dipandang
remeh, di mana negara mungkin telah hilang Pulau Batu Puteh untuk selama-lamanya.
Akan tetapi lebih buruk implikasinya adalah maruah dan sempadan kedaulatan yang bakal
ada perubahan serta mengurangkan lagi hak Malaysia.

Tuan Yang di-Pertua, begitu juga dalam isu Palestin yang merupakan masalah
besar dunia Islam setelah tanah dirampas secara paksa oleh Israel tahun 1917. Lebih
merisaukan adalah proses normalisasi Israel yang dipromosikan oleh beberapa negara
luar termasuk negara-negara Islam di sebelah Asia Barat.

Pada Jun 2021, The Jerusalem Post menyatakan kesediaan Israel untuk menjalin
hubungan dengan tiga buah negara Islam di Asia Tenggara termasuk Malaysia, Indonesia
dan Brunei. Malaysia harus tegas dalam memastikan isu ini tidak dipandang rendah
memandangkan ia melibatkan isu kemanusiaan dan penindasan rakyat Palestin.

Tuan Yang di-Pertua, saya juga bersetuju dengan pendirian Yang Berhormat
Menteri Luar Negeri melalui kenyataan Wisma Putra semalam yang menyatakan Malaysia
terpaksa bising mengenai isu Myanmar kerana negara ini paling banyak terkesan. Saya
sangat memuji tindakan berani beliau yang menyatakan bahawa dunia tidak ambil peduli
pun apabila lebih 200,000 orang etnik Rohingya kini menjadi pelarian di Malaysia. Walhal
Malaysia tidak pernah meratifikasi sebarang konvensyen pelarian antarabangsa.

Tuan Yang di-Pertua, yang terakhir saya ingin membangkitkan berkaitan
pembangunan Islam iaitu kita melihat perubahan sistem pendidikan di saat musibah
pandemik COVID-19 ini, di mana akses institusi pengajian menjadi terhad dan
kebanyakannya dikoordinasi menerusi atas talian. Akan tetapi, yang menjadi lebih kritikal
adalah sekolah-sekolah berteraskan pengajian agama seperti tahfiz, sekolah KAFA,
madrasah dan pondok agama. Kemudahan IT yang terhad, bahkan belanja mengurus
seperti gaji pekerja menjadi perkara yang sangat kritikal untuk diperhalusi oleh pihak
kerajaan.

Terakhir, juga saya menyambut baik kenyataan Yang Berhormat Timbalan
Menteri (Hal Enwal Agama) bahawa cadangan Rang Undang-undang (RUU) Mahkamah
Syariah (Bidang Kuasa Jenayah) dikenali sebagai RUU 355 sedang dirangka dalam usaha
