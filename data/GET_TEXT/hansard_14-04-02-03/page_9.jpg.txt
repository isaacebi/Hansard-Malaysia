DR.27.10.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Rabu, 27 Oktober 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato' Mohd Rashid Hasnon)
mempengerusikan Mesyuarat]

PERUTUSAN DARIPADA DEWAN NEGARA

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, saya telah menerima satu perutusan daripada Yang di-Pertua Dewan Negara,
yang menyatakan persetujuan Dewan itu kepada Rang Undang-undang yang telah
diluluskan dalam Dewan Rakyat dalam Mesyuarat Pertama, Penggal Keempat, Parlimen
Keempat Belas 2021 yang lalu. Saya menjemput Setiausaha membacakan perutusan itu
sekarang.

[Setiausaha membacakan Perutusan]

“26 Oktober 2021
Perutusan Daripada Dewan Negara kepada Dewan Rakyat
Tuan Yang di-Pertua Dewan Rakyat,

Dewan Negara telah meluluskan rang undang-undang yang berikut tanpa
pindaan:

1k Rang Undang-undang Langkah-langkah Sementara bagi
Pembiayaan Kerajaan (Penyakit Koronavirus 2019 (COVID-19))
(Pindaan) 2021.

2. Rang Undang-undang Kumpulan Wang Amanah Negara
(Pindaan) 2021.

3. Rang Undang-undang Levi Keuntungan Luar Biasa (Pindaan)
2020.

Yang ikhlas,
tt
YANG DI-PERTUA DEWAN NEGARA”

JAWAPAN-JAWAPAN LISAN BAGI PERTANYAAN-PERTANYAAN

Tuan Haji Yusuf bin Abd Wahab [Tanjong Manis]: Terima kasih Tuan Yang di-
Pertua. Saya hendak jual pantun kepada Yang Berhormat Menteri;

Dari Lawas ke Tanjong Datu,
Soalan Tanjong Manis nombor 1.
