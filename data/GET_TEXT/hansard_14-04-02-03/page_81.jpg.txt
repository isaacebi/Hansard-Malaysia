DR.27.10.2021 73

Kedua, tafsiran setakat yang boleh dipraktikkan telah diberikan. Ini dibangkitkan
oleh Yang Berhormat Lumut, telah diberikan data asal iaitu bergantung kepada tindakan
sesuatu yang bahaya, pengetahuan untuk mengawal bahaya, keadaan yang sesuai untuk
mengawal bahaya dan kos untuk mengawal bahaya tersebut. Terima kasih Tuan
Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Menteri.

[Fasal-fasal 1 hingga 55 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Sumber Manusia (Datuk Haji Awang bin Hashim)
dan diluluskan]

RANG UNDANG-UNDANG KILANG DAN JENTERA
(PEMANSUHAN) 2020

Bacaan Kali Yang Kedua dan Ketiga

4.36 ptg.

Menteri Sumber Manusia [Datuk Seri M. Saravanan]: Tuan Yang di-Pertua,
saya mohon mencadangkan iaitu rang undang-undang bernama suatu akta untuk
memansuhkan Akta Kilang dan Jentera 1967 dibacakan kali yang kedua sekarang.

Tuan Yang di-Pertua, Akta Kilang dan Jentera 1967 selepas ini disebut sebagai
Akta 139 merupakan satu akta yang memperuntukkan bagi kawalan ke atas kilang
berkaitan dengan keselamatan, kesihatan dan kebajikan orang di dalamnya. Pendaftaran
dan pemeriksaan jentera dan perkara-perkara yang berkaitan dengannya. Walau
bagaimanapun Akta 139 meliputi sektor pembinaan, perkilangan, perlombongan dan
pengkuarian. Akta ini telah dikuatkuasakan oleh Kementerian Sumber Manusia melalui
Jabatan Keselamatan dan Kesihatan Pekerjaan semenjak tahun 1970.

Selepas pemansuhan Akta 139 ini segala perkara berkaitan dengan keselamatan
dan kesihatan pekerjaan akan diuruskan di bawah Akta 514 yang lebih komprehensif dan
terkini dalam menjaga keselamatan, kesihatan dan kebajikan para pekerja. Tuan Yang di-
Pertua, Rang Undang-undang Kilang dan Jentera (Pemansuhan) 2020 mengandungi
enam fasal dan saya akan menjelaskan fasal-fasal tersebut.

Fasal 1 mengandungi tajuk ringkas dan tarikh permulaan kuat kuasa akta yang
dicadangkan.

Fasal 2 mengandungi peruntukan tafsiran dan memperuntukkan mengenai tarif
“akta yang dimansuhkan” yang merujuk kepada Akta 139.

Fasal 3 menjelaskan mengenai pemansuhan Akta 139.

Fasal 4 bertujuan untuk mengadakan peruntukan bahawa apa-apa pun
pendaftaran yang dibuat atau diperintah, arahan, notis kelulusan, perakuan kelayakan
jentera, skim pemeriksaan khas atau sijil kompetensi yang telah dikeluarkan di bawah
Akta 139 hendaklah diuruskan di bawah Akta Keselamatan dan Kesihatan Pekerjaan
[Akta 514] kecuali notis yang dikeluarkan di bawah subseksyen 19(2), 39(3) atau 40(4)
Akta 139 hendaklah terus diteruskan di bawah Akta 139.

Fasal 5 bertujuan untuk memperuntukkan bagi perkara-perkara yang belum
selesai di bawah Akta 139. Semua permohonan rayuan atau pemeriksaan di bawah Akta
139 yang belum selesai sebelum permulaan kuat kuasa pemansuhan Akta 139 hendaklah
