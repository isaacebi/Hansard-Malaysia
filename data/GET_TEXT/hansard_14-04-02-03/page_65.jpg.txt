DR.27.10.2021 57

lembut dan mengenakan saman yang tinggi bukan sahaja kepada majikan, tetapi juga
kepada pekerja.

Sekiranya kita teliti pemberian saman ini juga kadangkala tidak masuk akal dan
tidak wajar penguatkuasaannya. Apakah wajar seseorang pekerja kilang dengan gaji
RM1,200 dikenakan saman RM10,000 hanya kerana melakukan tugas yang diarahkan
oleh pihak atasan. Apakah kuasa mereka untuk menolak tugasan-tugasan yang
diberikan?

Pihak majikan dan pengurusan juga terpaksa berdepan dengan pelbagai
perubahan sehingga pihak berkuasa juga mengakui mereka sendiri keliru dengan SOP
dan peraturan yang dikeluarkan. Oleh yang demikian, melalui rang undang-undang ini,
saya ingin meminta pihak kementerian untuk mewujudkan sebuah SOP khusus yang perlu
dirangka di seksyen 2 rang undang-undang ini bagi memastikan pihak-pihak terlibat dapat
bersiap siaga dengan situasi-situasi seperti pandemik COVID-19 ini.

Kita tidak tahu bila lagi penyakit-penyakit seperti COVID-19 akan muncul semula.
Tidak mustahil ada COVID 2022 boleh muncul tahun depan dan mengubah cara kita
bekerja sekali lagi. Pokok pangkalnya kita perlu bersedia untuk menghadapi bencana-
bencana seperti ini. Kita tidak boleh lagi menyediakan SOP berkali-kali dan memeningkan
ramai pihak. Dalam pada itu, perangkaan ini juga perlu memberi fokus kepada
keselamatan dan kesihatan pekerja.

01520

Kita sudah lihat berapa ramai individu dari sektor ini menjadi mangsa COVID-19.
Walaupun ada SOP kebanyakan kluster tercetus di dalam sektor ini. Pengurusan teruk
dari pihak majikan juga telah menyumbang kepada masalah ini. Kita harus faham sektor
pengilangan adalah sektor yang perlu bergerak sentiasa.

Oleh itu perlunya kita fahamkan situasi on the ground dengan izin dan bekerja
dengan efektif di dalam persekitaran tersebut. Dengan penyediaan rangka tentang
COVID-19 dalam RUU ini yang khusus lebih mudah untuk pihak berkaitan untuk merujuk
apa-apa yang perlu dilakukan.

Selain itu sudah tiba masanya untuk kita memastikan golongan warga asing yang
bekerja sebagai buruh kasar di negara kita mendapat pampasan bayaran dan faedah
pekerjaan yang setimpal. Mahu atau tidak, kita sangat bergantung dengan buruh kasar
asing dan mereka adalah tunjang ekonomi negara. Sekian lamanya pembangunan yang
dijalankan di sekitar negara kita adalah disebabkan usaha mereka. Amat sedih sekiranya
kita lihat situasi semasa di mana mereka ini dijadikan sebagai hamba apabila bekerja. Ada
yang tidak dibayar berbulan lamanya, ditempatkan di tempat tinggal yang sempit seperti
di kandang kambing dan ada yang dilayan dengan teruk tanpa sifat keperimanusiaan.
Bukan itu sahaja, ada syarikat yang keji dengan mengambil individu tanpa dokumen untuk
bekerja.

Namun, setelah kerja-kerja hampir selesai pihak majikan memanggil pihak
berkuasa untuk mengambil mereka yang tanpa dokumen ini. Semua ini taktik yang diguna
pakai untuk mengelak dari membayar mereka. Sudah tiba masanya kita menganggap
pekerja asing biarpun dengan izin atau tanpa izin sebagai golongan yang penting
diberikan penghormatan yang sewajarnya sebagai pekerja di Malaysia.

Oleh yang demikian, saya minta kementerian memasukkan seksyen yang baharu
yang relevan dalam RUU ini untuk menjaga kepentingan keselamatan dan kesihatan di
tempat pekerjaan bagi warga asing. Terima kasih.

Dato’ Sri Azalina Othman Said [Pengerang]: Terima kasih Yang Berhormat.
Sekarang saya menjemput Yang Berhormat Dungun dan kemudian saya dimaklumkan
Yang Berhormat Papar kemudian Yang Berhormat Menteri. Silakan.

3.22 ptg.

Tuan Haji Wan Hassan bin Mohd Ramli [Dungun]: Terima kasih Tuan Yang di-
Pertua. Assalamualaikum warahmatullahi wabarakatuh. Salah satu daripada pesanan
