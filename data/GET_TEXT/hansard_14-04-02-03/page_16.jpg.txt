8 DR.27.10.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulim - Bandar Baharu. Sila Yang Berhormat Timbalan Menteri.

Dato’ Dr. Mah Hang Soon: Terima kasih Yang Berhormat Kulim-Bandar Baharu.
Sebenarnya ada tiga elemen atau unsur yang sangat penting bila mana kita menerapkan
pengetahuan ataupun pendidikan cilik kKewangan ini. Yang pertama adalah pengetahuan,
kedua adalah kemahiran, ketiganya adalah yang paling penting saya rasa adalah nilai
murni yang perlu kita terapkan, termasuklah sifat bertanggungjawab dalam pengurusan
dan selain daripada apa yang saya sebutkan tadi.

Jadi, saya pasti dengan apa nilai-nilai yang telah kita terapkan tadi, dan juga
dengan kerjasama dan apa yang mereka pelajari daripada ibu bapa mereka, kalaulah
dapat kita wujudkan satu masyarakat dengan nilai-nilai yang telah saya sebutkan tadi,
maka sudah tentunya ianya dapat menghindarkan murid kita daripada terjebak dalam apa
yang disebutkan tadi. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri, saya ingin teruskan...

Tuan Karupaiya a/l Mutusami [Padang Serai]: Tuan Yang di-Pertua, tambahan
satu soalan lagi. Padang Serai.

Timbalan Yang di-Pertua [Dato’ Mohd Rashid Hasnon]: Tidak perlu. Saya
menjemput Pandan, Dato’ Seri Dr Wan Azizah Wan Ismail.

4. Dato’ Seri Dr Wan Azizah Wan Ismail [Pandan] minta Menteri Pengajian Tinggi
menyatakan langkah-langkah yang diambil oleh kerajaan bagi memastikan kelangsungan
institut pengajian tinggi swasta (IPTS) yang kebanyakannya dilaporkan memerlukan
bantuan disebabkan tidak dapat beroperasi seperti biasa dalam tempoh 12 hingga 18
bulan ini disebabkan oleh SOP berkaitan COVID-19.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Pengajian Tinggi menjawab dalam masa tiga minit.

Menteri Pengajian Tinggi [Datuk Seri Dr. Noraini binti Ahmad]: Terima kasih
saya ucapkan kepada Yang Berhormat Pandan. Tuan Yang di-Pertua, kerajaan amat
prihatin dan memahami kesan yang dirasai oleh IPTS akibat pandemik COVID-19 yang
melanda negara ketika ini. Dalam mendepani perkara ini, KPT telah mengambil beberapa
langkah strategik bagi memastikan IPTS dapat meneruskan operasi sepanjang tempoh
pandemik. Antaranya adalah yang pertama, menubuhkan pasukan PEMUDA IPTS.

01030

Pasukan ini bertindak mengenal pasti isu dan cabaran yang dihadapi IPTS serta
mencadangkan penyelesaian terbaik berbentuk jangka pendek, sederhana dan panjang
agar IPTS dapat bergerak maju dan bersaing di peringkat nasional mahupun global.
Terdapat 37 inisiatif telah dikenal pasti untuk dilaksanakan. Sebanyak enam daripadanya
berbentuk jangka pendek sedang dilaksanakan dan dijangka selesai Disember 2021.

Manakala yang kedua pula adalah melaksanakan program Penjana KPT-CAP
IPTS berbentuk reskilling dan upskilling disasarkan kepada graduan IPTS yang belum
mendapat pekerjaan selepas bergraduat. Pihak IPTS diberi tanggungjawab untuk
mengendalikan latihan dan kerjasama dengan pihak industri bagi menawarkan pekerjaan
kepada peserta sebaik saja mereka menamatkan kursus. Sehingga 25 Oktober 2021,
sebanyak 89 program dengan nilai RM18.8 juta telah diluluskan kepada 16 buah IPTS
yang mengemukakan permohonan.

Selain daripada itu, melibatkan juga sesi libat urus dan konsultasi antara IPTS
dengan persatuan IPTS dan juga dengan KPT. Seterusnya, memperkukuhkan
penggunaan sistem e-IPTS.

Kita juga di peringkat KPT menyediakan self-test COVID-19 kepada pelajar di
IPTS. Di sini saya hendak maklumkan, hampir 350,000 selt-test COVID-19 kepada IPTS
telah kita berikan. Tujuannya adalah untuk pastikan keselamatan pelajar.
