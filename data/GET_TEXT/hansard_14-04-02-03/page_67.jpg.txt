DR.27.10.2021 59

Beliau risau berlakunya penyebaran jangkitan COVID-19 jika SOP penjarakan
sosial tidak dipatuhi. Bahkan kerisauan sudah memenuhi definisi bahaya hampir pasti
berlaku dalam rang undang-undang yang bermaksud suatu risiko kematian yang serius
atau kecederaan badan yang serius kepada mana-mana orang yang disebabkan oleh
mana-mana loji, bahan, keadaan, aktiviti, proses, amalan, tatacara atau bahaya tempat
kerja.

01530

Ini merupakan satu kezaliman yang nyata dan menjelaskan betapa peri
pentingnya hak seorang pekerja dilindungi dalam melaporkan isu-isu keselamatan kepada
majikan. Oleh itu, saya ingin bertanya kepada kementerian. Pertama, adakah kementerian
mempunyai perancangan untuk melakukan kempen kesedaran kepada pekerja-pekerja
sektor swasta berkenaan hak mereka adalah dilindungi oleh undang-undang jika
melaporkan wujudnya unsur-unsur bahaya dalam tempat pekerjaan ini.

Kedua, apakah kementerian mempunyai perancangan untuk mewujudkan
peruntukan undang-undang berkenaan hukuman atau denda secara khusus kepada
majikan yang mengambil tindakan kepada pekerjanya yang melaporkan sebarang bahaya
di tempat bekerja? Tuan Yang di-Pertua, Majlis Negara bagi Keselamatan dan Kesihatan
Pekerjaan (MNKKP) di bawah Kementerian Sumber Manusia adalah sebuah badan
tertinggi yang bertanggungjawab menentukan hala tuju dan dasar negara berhubung
dengan keselamatan dan kesihatan pekerjaan di Malaysia. la ditubuhkan oleh Menteri
Sumber Manusia, pada tahun 1995 mengikut kehendak seksyen 8 Akta Keselamatan dan
Kesihatan Pekerjaan 1994 iaitu Akta 514.

Majlis ini ditubuhkan bertujuan sebagai usaha berterusan pihak kerajaan untuk
menjadikan semua tempat kerja di Malaysia selamat di samping meningkatkan tahap
keselamatan dan kesihatan pekerja seterusnya menjadikan amalan kerja selamat dan
sihat sebagai sebahagian daripada budaya rakyat Malaysia. la dianggotai oleh wakil
majikan, pekerja dan juga agensi yang berkaitan dengan keselamatan pekerjaan.

Dalam pindaan ini dicadangkan, bilangan keanggotaannya ditambah. Namun
sehingga sekarang saya ingin bertanya apakah keberkesanan fungsi majlis ini dalam
memastikan gerak kerja untuk meningkatkan kualiti kesihatan dan keselamatan pekerjaan
sehingga kini? Terima kasih Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat. Yang Berhormat Papar.

3.32 ptg.

Tuan Haji Ahmad bin Hassan [Papar]: Assalamualaikum warahmatullahi
wabarakatuh, Tuan Yang di-Pertua, terima kasih atas peluang yang diberikan. Pada tahun
2019 jumlah kemalangan pekerjaan adalah sebanyak 40,811 dengan 578 daripadanya
merupakan kemalangan maut. Walaupun jumlah ini telah berkurangan pada tahun 2020,
ia mungkin kerana kekangan-kekangan disebabkan oleh faktor pandemik COVID-19.
Jumlah ini mungkin meningkat sekiranya tiada faktor tersebut. Terdapat 47 pindaan dan
seksyen baharu di dalam rang undang-undang ini dan saya hanya ingin menyentuh dua
pindaan.

Saya secara dasarnya bersetuju dengan pindaan seksyen 19 dan pindaan
seksyen 23 yang menaikkan denda daripada RM50,000 kepada RM500,000 dan daripada
RM20,000 kepada RM200,000. Ini menunjukkan ketegasan dan komitmen kerajaan.
Walaupun begitu, ketegasan ini perlu diterjemahkan kepada tindakan yang tuntas.
Persoalan saya ialah:

(i) berapakah jumlah syarikat ataupun majikan yang telah didenda
bagi tempoh lima tahun ini?

(ii) berapakah jumlah denda yang telah dikumpulkan?

(iii) adakah denda-denda tersebut dibayar penuh ataupun mendapat

potongan ataupun diskaun setelah pekerja-pekerja ada justifikasi
yang relevan kepada setiap kes yang telah ditetapkan?
