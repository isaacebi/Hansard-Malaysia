DR.27.10.2021 53

01500

Tuan Ahmad Fadhli bin Shaari [Pasir Mas]: Terima kasih Yang Berhormat
Tumpat. Saya tidak berhasrat untuk menyebut secara spesifik sebab perkara ini telah pun
viral. Sebagaimana yang saya sebut tidak ada mana-mana parti, tidak ada mana-mana
pihak yang membuat ini sebagai dasar mereka. la lebih kepada sikap (attitude),
pendekatan dan sebagainya. Soal ia meletup, viral atau tidak viral itu terpulanglah kepada
persepsi masing-masing.

Saya menyebut ini secara umum untuk menjadi peringatan kita bahawa berdepan
dengan penjawat awam jangan kita tingkatkan stres ataupun tekanan mereka yang
menyebabkan tekanan mental ini, bukan sekadar berlaku kepada rakyat dalam sektor
swasta bahkan kepada penjawat awam pun akan terlibat dengan tekanan yang akhirnya
melibatkan tekanan mental hasil tekanan orang-orang politik. Terima kasih, Tuan Yang di-
Pertua.

Dato’ Sri Azalina Othman Said [Pengerang]: Yang Berhormat Kapar.

3.01 ptg.

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua, membenarkan dan mengizinkan saya berbicara dalam menyertai perbahasan
meminda Akta Keselamatan dan Kesihatan Pekerjaan 1994. Sebenarnya keperluan untuk
meminda adalah perkara yang tidak boleh dikompromi apabila berlakunya pandemik yang
tidak mengizinkan keselamatan dan kesihatan itu diabaikan.

Saya mengucapkan sekalung tahniah di atas pembentangan ini dalam
membentuk satu wardah baharu dalam memberi jaminan keselamatan dan kesihatan itu
dapat ditingkatkan dan diangkatkan martabatnya supaya tidak berlakulah apa yang
dimaksudkan sebagai penganiayaan dalam segi kesihatan di tempat kerja. Apa yang
hendak saya singgung dalam perbahasan ini ialah kita telah pun melihat dan mendengar
Menteri membentangkan dalam cadangan-cadangan dan pindaan yang telah pun dibuat.

Antaranya ialah untuk meningkatkan tenaga siasatan dan anggota yang
menyiasat ke atas kes-kes yang berlaku dalam soal kesihatan dan juga keselamatan.
Barang diingat bahawa akta ini sudah pun dilaksanakan semenjak tahun 1994 dan ia
memberikan kesan yang banyak baiknya tetapi adakah ia diangkat implementasinya atau
sekadar dibukukan dalam akta tanpa ada peranan yang boleh memberikan kesan baik
kepada pekerja.

Saya hendak bawa, mengheret kementerian atas apa yang berlaku dan ini
berkuat dengan keadaan penambahan anggota untuk strengthen the main enforcement
supaya ia memberikan kesan baik kepada setiap kali langkah pemindaan dibuat. Saya
berterima kasih di atas komitmen, atas cadangan ini untuk memperkuatkan anggota
dengan penambahan jawatan-jawatan yang diasingkan untuk mereka ini menumpu
sepenuhnya kepada pelaksanaan tanggungjawab. Ini satu cadangan yang cukup baik dan
perlu diperkukuhkan dengan mengimplementasikan keadaan yang sebenar yang di luar
sana.

Seterusnya, saya juga melihat bahawa diberikan latihan-latihan yang proaktif
untuk memastikan bahawa tidak berlaku salah laku atau membuat keputusan yang tidak
efisien atau tidak accuracy, dengan izin. Ataupun complexity yang menyebabkan bahawa
padah itu akan berbalik kepada syarikat dan juga kepada pekerjaan. Ini juga adalah satu
inisiatif yang baik untuk memperkukuhkan Akta Keselamatan dan Kesihatan Pekerjaan
ini. Ini adalah salah satu langkah yang saya anggap melengkapkan apa yang hendak
dilaksanakan oleh Kementerian Sumber Manusia.

Namun saya hendak menyinggung sedikit Menteri dalam proses pandemik ini
berlaku, makna jabatan yang mengepalai keselamatan dan kesihatan ini ialah sumber
manusia tetapi kenapa pihak Kementerian MITI campur tangan dan mengizinkan atau
tidak mengizinkan setiap kilang itu beroperasi. Sedangkan itu adalah di bawah jabatan
khusus Kementerian Sumber Manusia iaitu di dalam deskripsi kesihatan dan
