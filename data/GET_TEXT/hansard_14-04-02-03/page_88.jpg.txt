80 DR.27.10.2021

Telah tiba masanya negara kita menguatkuasakan satu akta tunggal saja untuk mengawal
selia keselamatan dan kesihatan pekerjaan di negara ini termasuklah keselamatan
penggunaan jentera di tempat kerja.

Tuan Yang di-Pertua, seterusnya Yang Berhormat Pasir Gudang juga mengenai
kawalan terhadap integriti jentera di kilang-kilang petrokimia seperti Rapid di Pengerang.
Walaupun Akta 139 telah dimansuhkan, pihak kementerian akan menggubal peraturan
baharu yang berkaitan dengan jentera di bawah Akta 514 yang telah, lebih sesuai dengan
perubahan teknologi yang tidak terlalu bersesuaian dengan pendekatan falsafah
peraturan kendiri Akta 514. Dengan peraturan baru ini kementerian yakin kawalan
terhadap keselamatan jentera akan menjadi lebih baik.

Selagi lagi saya daripada pihak kementerian ingin mengucapkan terima kasih
kepada semua ahli-ahli Yang Berhormat Pontian, Tumpat dan Pasir Gudang. Segala
pandangan, saranan khususnya cadangan Yang Berhormat Pontian untuk menambahkan
satu lagi ‘S’ sebagai safety dan selamat akan diambil secara terbuka dan diamalkan
mengikut peraturan-peraturan yang sedia ada. Sekian terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Ahli-ahli Yang Berhormat, sekarang saya kemukakan masalah
kepada Majlis bagi diputuskan. Masalahnya ialah bahawa rang undang-undang ini
dibacakan kali yang kedua sekarang.

[Masalah dikemuka bagi diputuskan, dan disetujukan]

[Rang Undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 6 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Masalah dikemuka bagi diputuskan, dan disetujukan]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Datuk Halimah binti Mohamed Sadique (Menteri Perpaduan Negara)
dan diluluskan]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, mesyuarat Dewan hari ini ditangguhkan sehingga jam 10.00 pagi, esok,
Khamis, 28 Oktober 2021. Terima kasih, Ahli-ahli Yang Berhormat.

[Dewan ditangguhkan pada pukul 5.10 petang]
