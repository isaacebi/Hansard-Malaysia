20 DR.27.10.2021

Pejabat JKM di seluruh negara dan kita ada juga talian kasih hotline- 24 jam. Sekiranya
mana-mana mereka memerlukan boleh terus berhubung dengan pejabat kami.

Di samping itu juga kita ada Skuad Waja di seluruh negara untuk membantu
komuniti sekiranya mereka memerlukan bantuan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Saya...
Datuk Ahmad Jazlan bin Yaakub [Machang]: Boleh saya satu lagi?

Timbalan Yang di-Pertua [Dato’ Mohd Rashid Hasnon]: Bagi peluang kepada
Yang Berhormat Machang. Sudah banyak kali bangun. Dipersilakan.

Datuk Ahmad Jazlan bin Yaakub [Machang]: Terima kasih Tuan Yang di-
Pertua. Yang Berhormat Timbalan Menteri, terdapat aduan kelewatan apabila
permohonan untuk mendapatkan bantuan JKM daripada pegawai-pegawai yang
membuat penyiasatan dan semakan.

Apabila kita pergi melawat ataupun ziarah orang-orang sakit, tiga bulan kemudian
kita pergi lagi sampai meninggal tetapi pegawai belum pun datang untuk membuat
semakan bagi tujuan mendapatkan bantuan. Jadi, apakah terdapat kekurangan
kakitangan ataupun faktor-faktor lain yang menyebabkan kelewatan-kelewatan_ ini
berlaku? Saya minta penjelasan daripada Timbalan Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Machang. Dipersilakan Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat
Machang atas soalan tambahan. Terima kasih Tuan Yang di-Pertua.

Apabila berlaku kelewatan saya mengharapkan supaya laporan segera diadukan
kepada kita supaya kita boleh ambil tindakan. Setakat ini kita telah berusaha contohnya
sepanjang pandemik COVID-19, sejak Mac 2020 sampai sekarang. Di mana kita buka
pengaduan ataupun permohonan secara talian untuk mengelakkan permasalahan. Malah
penyiasatan pun hanya melalui talian sebab dengan keadaan pandemik COVID-19, tidak
membenarkan untuk pergerakan pegawai turun di semua lokasi.

Jadi, dalam keadaan ini, kita memastikan supaya semua mereka yang layak dapat
menerima bantuan yang selayaknya dan sekiranya ada yang tercicir.

Saya harap boleh berhubung terus dengan kami untuk mengambil tindakan
segera. Terima kasih.

9. Datuk Seri Haji Anmad bin Haji Maslan [Pontian] minta Menteri Pertanian dan
Industri Makanan menyatakan, pencapaian Dasar Agromakanan Negara yang berakhir
pada tahun 2020, khususnya dalam sektor penternakan dan usahawan tani luar bandar
serta apa perkembangan sektor ini di dalam Dasar Agromakanan Negara 2.0 yang
bermula pada tahun 2021 hingga 2030.

Timbalan Menteri Pertanian dan Industri Makanan | [Datuk Seri Haji Ahmad
bin Hamzah]: Bismillahi Rahmani Rahim. Assalamualaikum —warahmatullahi
wabarakatuh. Tuan Yang di-Pertua, matlamat utama dan Dasar Agromakanan Negara
2011-2020 atau DAN adalah untuk menjamin bekalan makanan yang mencukupi dan
selamat untuk dimakan.

Selain menyumbang kepada pendapatan negara dan usahawan tani dalam DAN,
industri ternakan dan industri asas tani adalah merupakan dua- industri khusus yang telah
diberikan tumpuan. Selepas itu, kita memperkenalkan pula DAN 2.0 yang bermula pada
2021 hingga tahun 2030.

Dalam tempoh pelaksanaan dan sumbangan sektor agromakanan kepada KDNK
meningkat dengan kadar pertumbuhan purata sebanyak 6.8 peratus setahun kepada
RM51.3 bilion pada tahun 2020 berbanding RM26.6 bilion pada tahun 2010. Secara
khususnya, sumbangan subsektor ternakan kepada KDNK telah meningkat dengan kadar
