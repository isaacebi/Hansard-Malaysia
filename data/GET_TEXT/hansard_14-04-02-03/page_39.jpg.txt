DR.27.10.2021 31

Tuan Yang di-Pertua, fasal 18 hingga 20 mengandungi pindaan kepada
peruntukan dalam Bahagian V mengenai kewajipan am pereka bentuk, pengilang dan
pembekal. Antara pindaan tersebut adalah seperti berikut;

(i) memasukkan kewajipan am _pereka_ bentuk, pengilang,
pengimport dan pembekal sesuatu loji untuk memastikan
pengguna dilengkapi dengan maklumat terkini jika diketahui
terdapat risiko baharu yang akan menjejaskan keselamatan dan
kesihatan pekerja semasa menggunakan loji; dan

(ii) memasukan kewajipan am perumus dengan izin, formulator
pengilang, pengimport dan pembekal sesuatu bahan untuk
memastikan pengguna dilengkapi dengan maklumat terkini jika
diketahui terdapat risiko baharu yang akan menjejaskan
keselamatan dan kesihatan pekerja semasa menggunakan
bahan.

Pindaan peruntukan Bahagian VI - Kewajipan Am Pekerja. Fasal 22 hingga 24
mengandungi pindaan kepada peruntukan dalam Bahagian VI mengenai kewajipan am
pekerja. Antara pindaan tersebut adalah seperti berikut:

(i) memasukkan seksyen baharu 26A mengenai hak pekerja untuk
mengeluarkan dirinya daripada bahaya atau aktiviti jika majikan
gagal melakukan apa-apa tindakan untuk menghapuskan
bahaya hampir pasti dan pekerja itu hendaklah dilindungi
daripada akibat tidak wajar dan tidak boleh didiskriminasikan.
Perlindungan hak pekerja ini adalah selaras dengan peruntukan
dalam konvensyen antarabangsa dengan izin, Occupational
Safety and Health Convention 1991; dan

(ii) meminda seksyen 27 bagi menjelaskan bahawa seseorang
pekerja yang membantu dalam siasatan yang dijalankan oleh
pegawai atau pengapit tidak boleh dikenakan tindakan oleh
majikan seperti dipecat, dicederakan dalam pekerjaannya atau
diubah kedudukannya sehingga memudaratkan pekerja itu.

Tuan Yang di-Pertua, bahagian baharu VIA pindaan kepada Akta 514 ini turut
dilibatkan kemasukan bahagian baharu VIA melalui fasal 25 berkaitan dengan keperluan
pemberitahuan untuk menduduki tempat kerja, pemasangan, pemeriksaan, pembuatan,
mengubah suai, mendirikan dan membuat apa-apa loji yang ditetapbkan. Di Bahagian VIA
mengandungi seksyen baharu iaitu 27A hingga 27G yang di antara lain memperuntukkan
seperti berikut:

(i) mengenakan kewajipan kepada orang yang menduduki atau
menggunakan premis sebagai tempat kerja atau menjalankan
aktiviti kerja yang ditetapkan untuk memberikan notis kepada
pegawai bagi membolehkan penguatkuasaan dijalankan secara
proaktif;

(ii) memperuntukkan mengenai kuasa Menteri untuk menetapkan
mana-mana loji yang memerlukan perakuan kelayakan;

(iii) memperuntukkan bahawa tidak ada sesiapapun diberikan untuk
mengendali atau membenarkan pengendalian mana-mana loji
yang ditetapkan tanpa perakuan kelayakan yang sah; dan

(iv) memperuntukkan bahawa penghuni boleh memohon kelulusan
bagi Skim Pemeriksaan Khas daripada Ketua Pengarah
berkaitan pemeriksaan loji kelas tertentu dan tertakluk kepada
pembayaran satu fi. Jika permohonan diluluskan, pemeriksaan
loji hendaklah dijalankan mengikut Skim Pemeriksaan Khas itu.

Tuan Yang di-Pertua, fasal 26 bertujuan untuk meminda seksyen 28 untuk
menggantikan sebutan mengenai pengawasan perubatan dengan sebutan perkhidmatan
kesihatan pekerjaan. Perkhidmatan kesihatan pekerjaan mempunyai skop yang lebih luas
