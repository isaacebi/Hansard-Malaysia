12 DR.27.10.2021

Kampung-kampung yang terlibat ialah Kampung Pengalat Besar, Kampung
Pengalat Kecil, Kampung Beringgis, Kampung Kawang, Kampung Kinuta, Kampung
Limbahau, Kampung Lakut, Kampung Surati dan juga Kampung Tamoi. Inilah kampung-
kampung yang sangat-sangat memerlukan perhatian daripada kerajaan Keluarga
Malaysia. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Papar, soalan tak berkaitan dengan soalan asal ini. Sila Yang Berhormat Timbalan
Menteri, nak ulas?

Datuk Ali anak Biju: Terima kasih Yang Berhormat Papar akan keprihatinan
kepada penduduk-penduduk di kawasan Papar. Saya amat setuju dengan pendapat yang
diberikan oleh Yang Berhormat Papar kerana masalah bencana banjir ini boleh memberi
kesan yang buruk kepada rakyat dan saya rasa kementerian yang terbaik untuk menjawab
soalan daripada Yang Berhormat Papar adalah Kementerian KASA iaitu melalui Jabatan
Pengairan dan Saliran. Ini juga bergantung kepada kedudukan semasa kewangan dan
ini bergantung pada Kementerian Kewangan juga. Terima kasih.

Tuan Haji Ahmad bin Hassan [Papar]: Yang Berhormat Timbalan Menteri, ini
berkenaan dengan tanah runtuh. Banyak sekali tanah runtuh.

Datuk Ali anak Biju: Tanah runtuh, kita daripada KeTSA sedia menyediakan
khidmat nasihat teknikal di kawasan tanah runtuh tersebut dan untuk menyediakan
khidmat nasihat itu, kita akan bekerjasama melalui Kerajaan Negeri Sabah dan kita
memang bersedia memberi kerjasama khidmat teknikal tersebut tetapi actual work, kerja
yang sebenarnya dijalankan oleh KASA. Terima kasih.

Tuan Haji Ahmad bin Hassan [Papar]: Ya, okey. Yang penting, tebing-tebing
sungai yang runtuh itu kita dapat selesaikan secepat mungkin sebelum dia merebak ke
tempat-tempat lain lagi. Terima kasih.

Datuk Ali anak Biju: Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Papar, terima kasih Yang Berhormat Timbalan Menteri.

Puan Nor Azrina binti Surip [Merbok]: Tuan Yang di-Pertua, boleh saya tanya
satu lagi soalan?

Timbalan Yang di-Pertua [Dato’ Mohd Rashid Hasnon]: Saya buka soalan
tambahan yang ketiga kepada Yang Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua sebab
berlaku juga limpahan itu kepada kawasan Parlimen Merbok. Saya cuma ingin dapatkan
apakah dapatan awal GMG, punca kejadian di Yan tersebut. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Merbok. Sila Yang Berhormat Timbalan Menteri, satu minit.

Datuk Ali anak Biju: Punca sebenar kejadian tersebut adalah disebabkan oleh
hujan yang turun terlalu lebat dalam masa yang singkat. Perkara ini jarang berlaku, ini
mungkin disebabkan oleh kejadian fenomena pertukaran iklim yang berlaku. Itu sahaja
yang saya boleh jawab untuk kejadian tersebut. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan Jawab Lisan seterusnya, saya jemput Yang
Berhormat Sri Gading.

Datuk Dr. Shahruddin bin Md Salleh [Sri Gading]: Terima kasih Tuan Yang di-
Pertua. Tuan Yang di-Pertua, orang Batu Pahat. Saya, Sri Gading. Saya nak berpantun
sikit untuk Tuan Yang di-Pertua, sila jawab, sila balas.

Ujian RTK Parlimen terlalu kerap,

Penjawat awam, cikgu-cikgu tak pula dibuat,
Soalan enam, silakan jawab,

Amalan hijau jadi penyelamat.
