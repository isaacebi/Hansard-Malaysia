70 DR.27.10.2021

Tuan M. Kulasegaran [Ipoh Barat]: Walaupun saya tidak setuju kepada
pandangan Yang Berhormat, saya ingin mengambil bahagian dalam beberapa perkara ini
supaya kita dapat memperhalus, apakah niat dan efeknya. Ini kerana seperti Tuan
Pengerusi tahu, bahawa dalam Committee stage, apabila perkara-perkara dibangkitkan,
ia boleh diguna pakai di mahkamah pada esok hari.

Tuan Pengerusi: Ya.

Tuan M. Kulasegaran [Ipoh Barat]: Tuan Pengerusi, saya merujuk kepada fasal
8. Ini memberi kuasa kepada Menteri untuk memberikan lesen kepada mana-mana orang
yang menjalankan pemeriksaan ataupun loji yang ditetapbkan oleh Menteri dan
mengeluarkan pengakuan kelayakan berkenaan dengan loji yang diperiksa.

Tuan Pengerusi, saya hendak ambil tahu, apakah keputusan ini dibuat oleh
sebuah committee atau seorang diri atau objektif atau secara subjektif? Itu soalan saya
mengenai apa— supaya kita dapat faham, apakah yang ingin dilaksanakan.

Tuan Pengerusi, saya ada beberapa perkara yang lain. Mungkin saya habis ini,
saya akan alih kepada— terima kasih.

Tuan Pengerusi: Tidak, saya rasa Yang Berhormat Ipoh Barat teruskan
kesemua.

Tuan M. Kulasegaran [Ipoh Barat]: Okey. Tuan Pengerusi, saya merujuk
kepada fasal 11, iaitu untuk tujuan meminda akta ibu 12(1) di mana Ketua Pengarah
menjadi setiausaha kepada Majlis Negara bagi Keselamatan dan Kesihatan Pekerjaan.
Kita tahu bahawa ini Majlis Negara bagi Keselamatan dan Kesihatan ini memainkan satu
peranan yang besar.

01620

Apa yang saya ingin tahu adalah apakah yang telah dibuat sebelum ini dan
apakah yang akan dibuat oleh committee ini selepas ini? Apakah penalti yang akan
dikenakan jika arahan-arahannya tidak diikuti oleh pihak-pihak yang berkenaan? Ini
kerana, banyak di antaranya adalah pandangan dan juga penalti. Apakah yang akan
dibuat secara— sedang dalam ini? Itu perkara yang kedua.

Perkara yang ketiga adalah mengenai fasal 46— no, no, sorry. Fasal 23 Tuan
Pengerusi. Ini mengenai tujuan untuk melantik seorang pegawai atau “seseorang
hendaklah dilantik sebagai pegawai keselamatan dan kesihatan hanya untuk sesuatu
tempat kerja pada satu-satu masa melainkan jika dibenarkan selainnya oleh Ketua
Pengarah.” Apakah niatnya? Ini kerana pada pandangan saya, bila kita ke satu tempat
kejadian dan selepas itu kita perlu pergi ke tempat lain, takkan kita hendak mendapatkan
kebenaran Ketua Pengarah. This is not feasible.

Itu saya percaya adalah birokrasi yang perlu dihapuskan. Kita perlu
menyelaraskan, membenarkan pegawai-pegawai bawahan yang mengendalikan kes-kes
kecemasan untuk membuat penyiasatan dan sebagainya. Kalau kita menyekat dan
menyuruh mereka hanya untuk mengikut dan mendapat kebenaran daripada Ketua
Pengarah, dengan izin, itu tidak masuk akal ya, pada pandangan saya.

Tuan Pengerusi, selain daripada itu adalah fasal 33 dan fasal 34. Ini sebelum ini
Yang Berhormat Menteri ada kata, standard yang akan ditetapkan dalam kedua-dua ini.
Jadi apakah standard-standard yang telah dikenal pasti supaya ia boleh diguna pakai
dalam hal ini? Ini mustahak kerana orang ramai perlu tahu apakah standard-standard yang
dicadangkan.

Tuan Pengerusi, yang akhir sekali adalah fasal 37 iaitu ia katakan— seksyen 36(1)
akta ibu Tuan Pengerusi. la kata dengan izin saya baca, “power to prohibits...” — 36
“aggrieved person may appeal”. Ini ada di akta ibu. Dengan izin, “A person who is
aggrieved by an Order made under subsection 35(1) may, within thirty days of the order,
lodge an appeal with secretary to the Council who shall transmit the appeal to an appeal
committee appointed by the Minister under section 63”.

Tuan Pengerusi, sebenarnya Menteri ada kuasa dalam committee tersebut tetapi
hairannya, dalam dunia yang lebih luar, borderless, yang lebih open, saya hairan kenapa
