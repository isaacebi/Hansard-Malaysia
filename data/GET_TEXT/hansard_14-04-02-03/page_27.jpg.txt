DR.27.10.2021 19

Saya telah sebut tadi bagaimana bantuan yang kita laksanakan ini adalah dalam
bentuk isi rumah sebuah keluarga. Kalau kita lihat usaha yang telah dibuat oleh
kementerian — kita telah berusaha menghantar dan mengangkat cadangan kenaikan
kadar bantuan JKM kepada pihak Kementerian Kewangan.

Sebagaimana yang kita maklum, tertakluk kepada kelulusan dan kedudukan
kewangan kerajaan. Sekiranya kita naikkan, saya bagi contoh, apabila kita naikkan
RM1,000 ia melibatkan kos kerajaan yang sangat besar. Jadi sebab itulah apa yang kita
laksanakan ini tertakluk kepada kelulusan yang telah diberikan oleh pihak MOF dan
kerajaan.

01110

Puan Teo Nie Ching [Kulai]: Jadi maksudnya janji yang dibuat oleh bekas
Perdana Menteri pada masa itu merupakan satu janji yang tidak realistik dan juga janji
kosong?

Dato’ Hajah Siti Zailah binti Mohd Yusoff: Yang Berhormat, saya sudah jawab

tadi.
Tuan M. Kulasegaran [Ipoh Barat]: Janji kosong.
Puan Teo Nie Ching [Kulai]: Setuju tidak Timbalan Menteri, maksudnya...
4 Dato’ Hajah Siti Zailah binti Mohd Yusoff: Yang Berhormat, saya sudah jawab
tadi.

Puan Teo Nie Ching [Kulai]: Janji yang dibuat oleh bekas Perdana Menteri pada
masa itu adalah satu janji yang tidak realistik.

Tuan Ahmad Fadhli bin Shaari [Pasir Mas]: Janji bukan kitab suci.

Dato’ Hajah Siti Zailah binti Mohd Yusoff: Yang Berhormat, saya sudah jawab
tadi. Saya telah maklumkan tadi ialah pelaksanaan ini tertakluk kepada jumlah
keseluruhan bantuan untuk satu keluarga.

Puan Teo Nie Ching [Kulai]: Bekas Perdana Menteri janji segera, apakah
maksud segera Timbalan Menteri? Kalau perlu buat kajian lagi, bergantung kepada
kemampuan kerajaan, kenapakah hendak janji segera? Itu soalan saya.

Timbalan Yang di-Pertua [Dato’ Mohd Rashid Hasnon]: Baik, Yang Berhormat
Kulai. Sebab satu soalan telah pun dijawab tadi. Untuk soalan tambahan yang kedua saya
jemput Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Walaupun Yang Berhormat Kulai nampaknya tidak faham jawapan yang diberikan
oleh Timbalan Menteri tetapi saya merasakan jawapan yang cukup baik, jelas.

Tuan Chang Lih Kang [Tanjong Malim]: Yang Berhormat Tumpat, tanya soalan
lah.

Dato’ Haji Che Abdullah bin Mat Nawi [Tumpat]: Soalan Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Ya, saya sudah bagi-
soalan.

Dato’ Haji Che Abdullah bin Mat Nawi [Tumpat]: Di samping kriteria-kriteria
yang disebut Yang Berhormat Timbalan Menteri tadi, apakah syarat yang dikenakan bagi
menerima bantuan tersebut dan adakah kementerian bercadang untuk mewujudkan talian
hotline khusus untuk golongan OKU yang tidak mampu bergerak bagi memudahkan
mereka untuk mendapat bantuan? Terima kasih.

Timbalan Yang di-Pertua [Dato’ Mohd Rashid Hasnon]: Sila Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat
Tumpat atas soalan tambahan. Antara syarat-syarat yang dikenakan adalah mereka yang
berpendapatan di bawah paras garis kemiskinan dan mereka ini adalah golongan yang
layak dan memerlukan bantuan dan mereka ini juga- kita ada Pejabat JKM, ada 108
