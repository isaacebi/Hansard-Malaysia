24 DR.27.10.2021

Datuk Seri Haji Anmad bin Hamzah: Sebenarnya untuk jangka pendek Tuan
Yang di-Pertua, memang harga barang-barang import ini adalah di luar kawalan kita. Akan
tetapi kita telah mengambil beberapa langkah sekarang untuk menanam, yang
pertamanya keperluan-keperluan untuk bahan makanan ternakan misalannya macam
jagung bijirin itu. Itu yang menjadi masalah pertama. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Puan Nor Azrina binti Surip.

10. Puan Nor Azrina binti Surip [Merbok] minta Menteri Pembangunan Wanita,
Keluarga dan Masyarakat menyatakan berapa ramai pemandiri keganasan rumah tangga
yang telah dilindungi di masjid sebagaimana yang diuar-uarkan oleh KPWKM dan Menteri
Agama sebelum ini iaitu program perlindungan keganasan rumah tangga di dua buah
masjid di Wilayah Persekutuan dan berapa peruntukan KPWKM bagi program
perlindungan ini?

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Terima kasih Tuan Yang di-Pertua. Terima kasih
Yang Berhormat di atas soalan dikemukakan. Kami Kementerian Pembangunan Wanita,
Keluarga dan Masyarakat amat prihatin terhadap kes keganasan rumah tangga yang
sering diperkatakan.

Di antara inisiatif yang telah dilaksanakan ialah membantu mangsa keganasan
termasuk menjadikan masjid sebagai pusat transit kepada mangsa keganasan rumah
tangga. Dalam hal ini Jabatan Agama Islam Wilayah Persekutuan dengan kerjasama
Jabatan Pembangunan Wanita telah mewujudkan pusat transit keganasan rumah tangga
di masjid.

Inisiatif ini adalah di bawah Pelan Pengimarahan Masjid-masjid Wilayah
Persekutuan 2020-2024 yang dilaksanakan bagi memperluaskan fungsi masjid sebagai
pusat komuniti setempat yang menyediakan pelbagai kemudahan termasuk sokongan
psikososial dan kerohanian. Program berkonsepkan perlindungan segera ini kepada
komuniti dan masyarakat setempat dalam kalangan kariah masjid diberi kepada mangsa
keganasan rumah tangga sama ada lelaki dan wanita tanpa mengira kaum.

Sebanyak 12 masjid di Wilayah Persekutuan telah dipilih sebagai pusat aduan
dan khidmat kaunseling kepada mangsa keganasan rumah tangga yang memerlukan
khidmat nasihat dan sokongan. Manakala sebagai pusat transit iaitu dua buah masjid iaitu
di Masjid Wilayah Persekutuan Kuala Lumpur dan Masjid Al-Ghufran di Pinggiran Taman
Dr. Ismail.

Di pusat transit ini juga mangsa diberi kaunseling dan bimbingan spiritual oleh
pegawai masjid serta pegawai Jabatan Kebajikan Masyarakat yang terlatih. Mangsa
tinggal di asrama untuk sementara dan diberi makan minum selain daripada keperluan
persalinan selimut, tuala dan kebersihan diri.

01130

Setakat ini yang telah mengadu setakat ini, alhamdulillah, hanya baru satu orang.
Sebab, kita tak nak ramai. Kalau ramai itu bermakna isu atau masalah banyak. Setakat
ini, alhamdulillah, satu orang yang telah dilindungi di Masjid Wilayah Persekutuan dan
tiada pun melibatkan apa-apa peruntukan. Jadi, harap perkara ini dapat kita hebahkan
untuk kemudahan kariah yang berada di sekitar. Terima kasih.

Tuan Yang di-Pertua: Soalan tambahan.

Puan Nor Azrina binti Surip [Merbok]: Terima kasih Yang Berhormat Timbalan
Menteri. Kalau cuma seorang, jadi apakah masjid ini kita boleh kategorikan definisi
sebagai tempat selamat? Itu yang pertama. Dan apakah pelan kerajaan untuk menjadikan
masjid di negeri-negeri lain juga?

Satu soalan lagi adalah pada 23 September baru-baru ini, Kementerian
Pembangunan Wanita ada menyatakan akan menyediakan tiga pusat sokongan sosial
