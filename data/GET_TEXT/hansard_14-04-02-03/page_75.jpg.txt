DR.27.10.2021 67

kesihatan dan kebajikan para pekerja. Walau bagaimanapun, penalti yang akan
dikenakan adalah berdasarkan pertimbangan kebijaksanaan mahkamah yang mengambil
kira kepentingan awam, kesalahan yang berulang, keseriusan kes serta fakta rayuan
orang kena saman.

Tuan Yang di-Pertua, seterusnya Yang Berhormat Pasir Mas juga mencadangkan
kementerian untuk memberikan fokus kepada isu ergonomik di kalangan pekerja dan juga
pekerja e-hailing dalam Pelan Induk Keselamatan dan Kesihatan Pekerjaan 2021-2025
(OSHMP25). Kedua-dua isu ini telah ada teras strategi knusus untuk menanganinya.

Satu program khusus di bawah teras strategik ini adalah program memantapkan
kesedaran dan kepekaan amalan keselamatan dan kesihatan dalam perkhidmatan e-
hailing termasuklah p-hailing. Program ini dilaksanakan oleh pelbagai agensi iaitu
Kementerian Sumber Manusia, Kementerian Pengangkutan, Institut Keselamatan Jalan
Raya, PERKESO dan NGO berkaitan. Kementerian juga menyediakan satu aplikasi
baharu Working For Workers yang membolehkan para pekerja membuat aduan secara
langsung di mana jabatan yang berkaitan akan mengambil tindakan dalam masa tempoh
tujuh hari.

Tuan Yang di-Pertua: Panjang lagi Yang Berhormat Menteri?

Datuk Seri M. Saravanan: Ada sikit lagi. Tuan Yang di-Pertua, bagi isu yang
dibangkitkan oleh Yang Berhormat Kepong mengenai masalah keselamatan, kesihatan
dan kebajikan kepada pekerja asing. Rang undang-undang ini telah meliputi kesemua
pekerja yang bekerja di negara ini termasuklah pekerja asing. Segala hak dan kepentingan
pekerja asing bagi isu KKP adalah dilindungi di bawah akta di sepanjang perkhidmatan
mereka. Isu-isu yang boleh dibangkitkan selain daripada akta ini akan dikendalikan oleh
kementerian berdasarkan akta spesifik di bawah jabatan atau agensi di bawah
Kementerian Sumber manusia.

Selain daripada itu, ada juga Tuan Yang di-Pertua isu-isu yang telah dibangkitkan
di luar daripada bidang kuasa Kementerian Sumber Manusia. Salah satu contohnya
adalah sepertimana yang dicadangkan oleh Yang Berhormat Jelutong untuk
menambahkan cuti Deepavali. Itu bukanlah bidang kuasa Kementerian Sumber Manusia.

01610

Walau bagaimanapun, kementerian menyambut baik cadangan Yang Berhormat
Kapar untuk meningkatkan bilangan pegawai penguat kuasa bagi memastikan cadangan
rang undang-undang ini dapat dilaksanakan secara efektif dan dapat menjamin
keselamatan dan kesihatan pekerjaan dipatuhi oleh semua pihak.

Tuan Yang di-Pertua...
Tuan M. Kulasegaran [Ipoh Barat]: Yang Berhormat Menteri.

Datuk Seri M. Saravanan: ...ada juga beberapa isu yang dibangkitkan oleh Yang
Berhormat Lumut. Pekerja yang bekerja dari rumah juga dilindungi di bawah Akta
Keselamatan dan Kesihatan Pekerjaan 1994. Isu kedua, berkenaan tanggungjawab
kontraktor yang utama juga meliputi tanggungjawab kepada pekerja subkontraktor seperti
mana takrifan majikan utama dan majikan langsung dalam akta asal. Isu ketiga,
berkenaan keberkesanan penguatkuasaan keselamatan berkaitan pekerjaan adalah
seperti penerangan sebelum ini.

Yang Berhormat Lumut juga membangkitkan isu berkaitan peranan doktor
kesihatan pekerjaan. Setakat Ogos 2021, terdapat seramai 1,081 orang doktor kesihatan
pekerjaan berdaftar dengan JKKP. Menerusi pindaan akta ini, seluruh perkhidmatan
kesihatan...

Tuan M. Kulasegaran [Ipoh Barat]: Yang Berhormat Menteri.

Datuk Seri M. Saravanan: Sebentar, sebentar. Skop pindaan akta_ ini,
perkhidmatan kesihatan pekerjaan akan diperluaskan kepada tempat kerja yang akan
ditetapkan menerusi perundangan subsidi kelak.
