40 DR.27.10.2021

01230

Pengasingan bidang kuasa berkaitan penguatkuasaan di tempat kerja dan aspek
latihan juga telah diamalkan di negara-negara lain. Pengasingan fungsi dan bidang tugas
penguatkuasaan di tempat kerja dan juga pengurusan latihan akan menghasilkan
perkhidmatan yang berkualiti. JKKP seharusnya membuang masa mereka mengawal
selia perihal latihan itu dan Institut Keselamatan dan Kesihatan Pekerjaan Negara
(NIOSH), Pembangunan Sumber Manusia Berhad (PSMB) atau Jabatan Pembangunan
Kemahiran (JPK) adalah sangat layak untuk diberi dan menggalas tugas dan
tanggungjawab ini, Tuan Yang di-Pertua.

Pengurusan bidang latihan ini melibatkan pelbagai elemen yang memerlukan
penambahan kakitangan, sumber kewangan, peruntukan kerajaan, pengurusan dan
latihan perlu diberi kepada jabatan atau agensi yang lebih profesional.

Tuan Yang di-Pertua, saya menyokong kepada pindaan yang menaikkan lagi
kadar penalti denda kepada majikan serta menaikkan lagi tempoh denda penjara.
Hukuman berat menunjukkan ketegasan dan komitmen kerajaan.

Walau bagaimanapun, perkara pokok kepada asas kelemahan dan
penguatkuasaan ialah bila ia lari daripada fungsi yang sebenar. Saya mencadangkan
klausa rang undang-undang pindaan pada Bahagian VIIA wajar dikaji semula oleh
kementerian kerana fungsi kawal selia orang yang kompeten dan penyelia latihan ini boleh
diletakkan di bawah mana-mana jabatan atau agensi sedia ada seperti Institut
Keselamatan dan Kesihatan Pekerjaan Negara (NIOSH) dan Jabatan Pembangunan
Kemahiran.

JKKP perlu kekal fokus kepada tempat kerja. Fungsi-fungsi JKKP seperti
melaksanakan kajian, pendidikan dan khidmat nasihat, galakan dan promosi seharusnya
diserahkan kepada jabatan dan agensi KSM yang lain. Mohon JKKP menumpukan
sepenuh tenaga dan perhatian kepada pematuhan majikan dan pekerja di tempat kerja,
bukan di tempat lain, Tuan Yang di-Pertua.

Dengan itu, saya mohon menyokong. Sekian, terima kasih.

Tuan Yang di-Pertua: Terima kasih Yang Berhormat Hulu Rajang. Seterusnya
Yang Berhormat Pokok Sena yang kita tunggu-tunggu.

12.32 tgh.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua
dan terima kasih kepada Yang Berhormat Menteri yang telah pun membuat
pembentangan.

Seperti yang disebut oleh rakan saya dari lpoh Barat, pembentangan ini telah pun
disiapbkan sewaktu Yang Berhormat Ipoh Barat dan saya berada di Kementerian Sumber
Manusia. Apa pun, ia terpaksa terlewat dan tertangguh, dan hingga hari ini barulah dapat
dibentangkan. Ini merupakan suatu langkah yang sangat tepat pada masanya walaupun
agak terlewat sedikit.

la adalah untuk memastikan supaya isu yang berkaitan dengan soal keselamatan
dan kesihatan pekerjaan ini akan dapat menambat hati semua orang untuk memberikan
perhatian. Sebab, pindaan ini akan terpakai kepada semua tempat kerja di seluruh negara
kita ini termasuklah dalam sektor awam.

Kita lihat bahawa sektor awam memulakan langkah yang agak terlewat sedikit
tetapi seharusnya menjadi contoh kepada sektor swasta bahawa sektor awam mengambil
berat isu-isu yang berkaitan dengan soal keselamatan dan kesihatan pekerjaan. Ini saya
fikir bahawa akan memberikan langkah yang lebih ke hadapan untuk memastikan supaya
isu keselamatan dan kesihatan pekerjaan ini akan dapat memberikan kesan, impak dan
lonjakan ekonomi yang lebih baik kerana kita dapat menjaga dan mengawal tenaga kerja
yang mahir dan berpengalaman.
