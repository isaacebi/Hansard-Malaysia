DR.27.10.2021 49

Bidang perubatan ataupun bidang kesihatan pekerjaan ini sudah begitu maju di
negara barat. Bukan hanya sekadar menangani isu-isu pencemaran di tempat-tempat
kerja, debu, bunyi, dan sebaginya. Itu merupakan masalah-masalah tradisional yang
sudah pun ditangani dan sedang ditangani oleh pihak-pihak yang lama, tetapi dalam
keadaan sekarang ini, pakar-pakar kita di bidang kesihatan pekerjaan juga sudah boleh
menangani isu-isu, termasuklah isu-isu yang disebutkan oleh Yang Berhormat Jerai tadi
iaitu isu mental pekerja-pekerja.

Jadi saya menerima hakikat bahawa untuk majikan-majikan ini mengambil
pegawai-pegawai ini merupakan satu perkara yang besar Yang Berhormat Menteri, yang
melibatkan kos kerana mereka ini dalam struktur di kementerian ataupun Kementerian
Kesihatan merupakan pakar kesihatan pekerjaan. Tentulah mereka akan melibatkan
perbelanjaan yang besar kepada syarikat.

Akan tetapi dalam konteks memberikan jaminan keselamatan dan kesihatan bagi
pekerja-pekerja ini, saya rasa mereka tidak boleh mengelakkan diri daripada mengambil
pakar-pakar yang sudah terlatih ini. Jadi apa bentuk persediaan yang ada di dalam negara
kita yang di bawah kementerian ini untuk memastikan kita mempunyai suatu jumlah
kepakaran yang sudah terlatih kerana kursus-kursus ini sebenarnya tidak disertai oleh
ramai kakitangan ataupun doktor-doktor perubatan yang mengambil bidang ini, akan
tetapi dalam keadaan ini mesti ada insentif-insentif untuk memastikan ramai di antara
pegawai perubatan kita dan pegawai kesihatan kita mengambil bidang-bidang kesihatan
pekerjaan ini supaya ia dapat menampung keperluan yang mendesak ini...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Lumut.

Datuk Wira Dr. Mohd. Hatta bin Md. Ramli [Lumut]: Sila.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua, terima kasih sahabat saya Yang Berhormat Lumut.

Maaf kalau saya terpaksa back track sedikit sebab tidak sempat untuk berucap
nanti kerana tidak diberi laluan. Saya mengajak Yang Berhormat Lumut untuk
memerhatikan pindaan rang undang-undang ini yang Akta Keselamatan dan Kesihatan
Pekerjaan 1994 ini sementara sebahagian besarnya pindaan-pindaan ini adalah baik dan
saya yakin ia adalah ke arah membina sebuah negara yang lebih bertamadun dari sudut
mengurus kemaslahatan dan kebajikan pekerja.

Namun dalam konteks pindaan ini Yang Berhormat Lumut, ia tidak termasuk the
extension of work place kerana kita mempunyai tiga broad category workers. Local, yang
akan balik ke rumah mereka, tetapi kedua, documented workers and non documented
workers, tidak tahulah banyak mana jumlahnya- ada tiga atau lima juta jumlahnya. Mereka
akan balik ke dormitories, ke tempat tinggal mereka dan di sini the living conditions -
pandemik ini telah mendedahkan kelemahan itu.

Bagaimana Yang Berhormat Lumut memandang persoalan ini kerana sebuah
syarikat, saya tidak perlu sebut nama telah dikenakan ban import - mereka kerana telah
dikatakan abusive working and living conditions dengan izin, tempat tinggal yang begitu
teruk dan dahsyat. Jadi adakah patut kita masukkan pindaan ini dalam akta ini. Terima
kasih.

Datuk Wira Dr. Mohd. Hatta bin Md. Ramli [Lumut]: Terima kasih. Saya sudah
menyentuh hal ini di peringkat awal ucapan tadi. Kalaulah boleh kita masukkan cadangan
itu sekali lagi di bawah cadangan Yang Berhormat Kuala Selangor kepada Yang
Berhormat Menteri, ini penting. Kita tidak mahu lagi kalau ketika ini ada negara yang
memboikot hasil dagangan kita kerana isu-isu yang sedemikian. Jadi diharapkan dengan
adanya pindaan akta ini dan kementerian mengambil serius mengenai pelaksanaannya
dan juga...

Datuk Seri Dr. Haji Dzulkefly bin Ahmad [Kuala Selangor]: Kluster, perebakan
kluster, meletup dalam dormitory ini.

Datuk Wira Dr. Mohd. Hatta bin Md. Ramli [Lumut]: Ya, itu berkaitan dengan
pandemik. Memang itu telah menjadi suatu yang tidak boleh dirahsiakan lagi. Jadi saya
