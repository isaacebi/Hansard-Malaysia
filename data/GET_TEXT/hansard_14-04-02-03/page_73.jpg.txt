DR.27.10.2021 65

Datuk Seri M. Saravanan: Tuan Yang di-Pertua, untuk makluman Yang
Berhormat Pokok Sena, peruntukan seksyen 26A menyatakan bahawa pekerja tidak
boleh sewenang-wenangnya mengeluarkan dirinya dari tempat kerja tanpa kebenaran
majikan dan pihak majikan perlu mengambil tindakan sewajarnya untuk menghapuskan
bahaya tersebut sebelum pekerja dibenarkan bekerja semula.

Dato’ Mahfuz bin Haji Omar [Pokok Sena]: Yang Berhormat, sikit. Tuan Yang
di-Pertua, berkaitan dengan kren menara tadi. Apa yang dibangkitkan oleh pihak
pengendali kren ini ialah kerana masih wujud, walaupun di peringkat awalnya ialah kursus
lima hari itu ialah untuk mereka yang sudah pun terlibat dalam pengendalian kren, cuma
mereka tidak mempunyai sijil yang disahkan oleh DOSH bahawa mereka adalah layak
untuk mengendalikan kren.

01600

Akan tetapi selepas daripada itu sekarang ini ada berlaku lagi orang baru. Dia
tidak ada pengalaman membawa kren pun terlibat dalam kursus lima hari dan akhirnya
apabila mereka masuk ke pasaran, pasaran tidak boleh terima, majikan tidak boleh terima
kerana mereka tidak kompeten dalam mengendalikan kren. Kursus yang dikendalikan
oleh pihak-pihak swasta iaitu pusat-pusat bertauliah swasta ini yang mengendalikan
kursus lima hari ini. tu yang perlu diambil tindakan supaya pastikan supaya lima hari itu
hanya untuk orang yang betul-betul layak, untuk yang mereka yang sudah terlibat dalam
pengendalian kren.

Datuk Seri M. Saravanan: Tuan Yang di-Pertua, dalam keadaan COVID-19 ini
walaupun kita dalam keadaan ini, memang ada usaha daripada pihak kerajaan untuk
memberi pelbagai latihan daripada segi untuk upskilling dan reskilling. Mungkin perkara
ini terlepas pandang dalam usaha untuk reskill dan upskill. Walau bagaimanapun Yang
Berhormat, saya akan pastikan kita/saya akan mengarahkan JTK untuk menyelesaikan
dan mengambil tindakan yang sewajarnya.

Bagi menjawab isu yang dibangkitkan oleh Yang Berhormat Jerai dan Yang
Berhormat Pasir Mas yang ingin mendapatkan penjelasan berkenaan peranan dan
strategi kementerian bagi menangani masalah kesihatan mental dalam kalangan pekerja.
Untuk makluman Yang Berhormat, Kementerian Sumber Manusia menerusi Jabatan
Keselamatan dan Kesihatan Pekerjaan amat peka dengan isu kesihatan mental di tempat
kerja.

Antara langkah-langkah yang dilaksanakan oleh JKKP bagi menangani masalah
kesihatan mental atau fizikal di tempat kerja adalah menguatkuasakan Akta Keselamatan
dan Kesihatan Pekerja 1994 secara menyeluruh di tempat kerja di mana antara objektifnya
adalah menggalakkan persekitaran kerja yang sesuai dengan keperluan psikologi dan
fisiologi pekerja. Sebanyak 18,270 aktiviti penguatkuasaan berkesan JKKP telah
dijalankan bagi tempoh Januari hingga Ogos 2021.

Kedua, menyediakan sistem pelaporan atas talian iaitu e-JKKP7 bagi
memudahkan majikan dan mengambil tindakan dalam melaporkan sebarang penyakit dan
keracunan pekerja kepada JKKP termasuklah penyakit mental berkaitan pekerjaan.

Ketiga, menyemak dan mengemas kini perundangan sedia ada termasuk proses
pindaan ke atas  peraturan-peraturan keselamatan dan_ kesihatan pekerjaan.
Pemberitahuan mengenai kemalangan, kejadian yang berbahaya, keracunan pekerjaan
dan penyakit pekerjaan 2004. Antara lain mengemas kini senarai penyakit pekerjaan
seperti penyakit psikologi pekerjaan dan yang wajib dilaporkan kepada JKKP.

Keempat, mewujudkan dan melaksanakan program basic occupational health
services iaitu modul saringan kesihatan asas kepada pekerja dengan membuat
pemantauan berkala di tempat kerja seluruh Malaysia bagi mengenal pasti penyakit dan
keracunan pekerjaan termasuk kesihatan mental pekerja.

Tuan Yang di-Pertua, untuk makluman Yang Berhormat Jerai, terdapat 7,941 kes
bilangan pekerja di negara ini yang telah terjejas kesihatannya akibat terdedah dengan
bunyi bising di tempat kerja. Untuk pengetahuan Yang Berhormat, dalam meningkatkan
tahap kesihatan pekerja dan seterusnya dapat mencegah atau mengurangkan masalah
