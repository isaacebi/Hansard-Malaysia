28 DR.27.10.2021

01140

RANG UNDANG-UNDANG ANTIPEMERDAGANGAN ORANG DAN
ANTIPENYELUDUPAN MIGRAN (PINDAAN) 2021

Bacaan Kali Yang Pertama

Rang undang-undang bernama_ suatu) akta untuk meminda_ Akta
Antipemerdagangan Orang dan Antipenyeludupan Migran 2007; dibawa ke dalam
Mesyuarat oleh Timbalan Menteri Dalam Negeri |, [Dato’ Sri Dr. Haji Ismail bin Haji
Mohamed Said]; dibaca kali yang pertama; akan dibaca kali yang kedua pada Mesyuarat
ini.

RANG UNDANG-UNDANG

RANG UNDANG-UNDANG KESELAMATAN DAN
KESIHATAN PEKERJAAN (PINDAAN) 2020

Bacaan Kali Yang Kedua dan Ketiga

11.41 pg.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Tuan Yang di-Pertua, saya mohon mencadangkan iaitu rang undang-undang
bernama suatu akta untuk meminda Akta Keselamatan dan Kesihatan Pekerjaan 1994
dibacakan kali yang kedua sekarang.

Tuan Yang di-Pertua, Akta Keselamatan dan Kesihatan Pekerjaan 1994 selepas
ini disebut sebagai Akta 514 merupakan suatu akta yang membuat peruntukan pertama
bagi memastikan keselamatan dan kesihatan, kebajikan orang yang sedang bekerja.
Kedua, bagi melindungi orang lain seperti orang awam terhadap risiko kepada
keselamatan atau kesihatan berkaitan dengan aktiviti orang yang sedang bekerja. Ketiga,
bagi menubuhkan majlis negara bagi keselamatan dan kesihatan pekerjaan dan keempat
bagi perkara lain yang berkaitan.

Akta 514 ini dikuatkuasakan oleh Kementerian Sumber Manusia melalui Jabatan
Keselamatan dan Kesihatan Pekerjaan (JKKP). la digubal berlandaskan prinsip
pengaturan kendiri dengan izin, self-regulations yang menekankan konsep tripartite iaitu
komitmen dan tanggungjawab kerajaan, majikan dan pekerja dalam memastikan
keselamatan, kesihatan dan kebajikan pekerja terjamin. Pada masa yang sama, terdapat
satu lagi akta yang berkaitan dengan keselamatan dan kesihatan pekerjaan yang
dikuatkuasakan oleh JKKP iaitu Akta Kilang dan Jentera 1967 selepas ini disebut sebagai
Akta 139.

Akta 139 bertujuan untuk mengadakan peruntukan bagi pengawalan kilang
berkenaan dengan perkara yang berhubung dengan keselamatan, kesihatan dan
kebajikan orang di dalamnya serta pendaftaran dan pemeriksaan jentera. Akta 139 ini
telah dikuatkuasakan sejak tahun 1997 menggunakan pendekatan [Tidak jelas] yang tidak
lagi sesuai dengan teknologi yang sentiasa berkembang pada masa ini.

Sehubungan dengan itu, selaras dengan cadangan pindaan Akta 514,
kementerian memutuskan untuk memansuhkan Akta 139 dan memasukkan peruntukan
berkaitan pemeriksaan jentera yang terdapat di dalam Akta 139 ke dalam cadangan
pindaan Akta 514 tersebut.

Tuan Yang di-Pertua, setelah dikuatkuasakan selama 27 tahun, kini pindaan
dibuat kepada Akta 514 bagi menambah baik dan menempatkan lagi perundangan
keselamatan dan kesihatan pekerjaan di negara ini dengan objektif utama seperti yang
berikut:

(i) untuk meluaskan liputan pemakaian akta kesemua tempat kerja;
