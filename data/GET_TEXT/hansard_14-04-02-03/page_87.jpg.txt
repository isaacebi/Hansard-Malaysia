DR.27.10.2021 79

Akan tetapi ini telah dimasukkan ke dalam 514 di mana memastikan keselamatan
kesihatan dan kebajikan orang yang sedang bekerja, yang pertama. Yang kedua
melindungi orang lain selain daripada orang pekerja. Tidak ada risiko keselamatan
kesihatan pekerjaan. Maksudnya 514 akan memberi perlindungan kepada orang di luar
sekiranya sesuatu yang tidak diingini berlaku dalam kilang. Yang ketiga menggalakkan
persekitaran pekerjaan yang sesuai daripada segi fisiologi dan psikologi.

Selain daripada itu Tuan Yang di-Pertua, konsep perundangan secara kendiri.
Kita hari ini dalam dunia yang beralaf baru dengan menghadapi COVID-19 dan
sebagainya, kita perlu konsep perundangan secara kendiri, self-regulation dengan izin
Tuan Yang di-Pertua. Yang kedua, penggubalan peraturan seiring perkembangan
teknologi terkini dan yang ketiga percanggahan peruntukan dua akta boleh diseragamkan.
Ini pernah berlaku sebelum ini.

Yang keempat, meratifikasi /LO Convention 155, hak pekerja. Yang keempat
dapat mengatasi loophole yang sedia ada. Ada juga beberapa loophole yang sedia ada
Tuan Yang di-Pertua, untuk makluman Dewan yang mulia ini, ada juga kontraktor-
kontraktor mengambil kesempatan yang pernah bayar denda. Hampir setiap tahun sebab
dendanya bukan tinggi sangat, RM1,000, RM2,000, RM10,000 bukan besar sangat. Big
contractors RM10,000 is nothing. They pay almost every year. Maka dengan akta ini dapat
mengatasi loophole dari Akta 514 daripada segi skop, risk assessment dan prinsipal. Juga
meningkatkan keberkesanan penguatkuasaan undang-undang, meningkatkan penalti
daripada RM50,000 hingga RM500,000.

Tuan Yang di-Pertua, daripada segi memperkenalkan tanggungjawab prinsipal.
Kalau sebelum ini kita lihat apabila prinsipal dapat kepada dia, dia menawarkan kepada
subcon dan tiada tanggungjawab terhadap pekerja subkontraktor. Begitu saja mereka cuci
tangan. Hari ini dengan mengadakan akta baru ini, kita memperkenalkan tanggungjawab
prinsipal, menjelaskan tanggungjawab di antara pemaju, pemilik dengan kontraktor,
subkontraktor dan pekerja, ketiga-ketiga ini berkait.

Penaksiran risiko. Peruntukan spesifik kewajipan majikan menjalankan
penaksiran risiko dan langkah kawalan risiko di tempat kerja, kenal pasti bahaya, analisa
risiko, kawalan risiko. Hak pekerja juga, menambah baik hak pekerja, mengambil kira
Artikel 13, [LO Convention 155, hak pekerja untuk mengasingkan diri dari tempat kerja
sekiranya terdapat bahaya hampir pasti yang mengancam KKP.

Tuan Yang di-Pertua, selain daripada itu, kita juga sempat menambah baikkan
pindaan ini di mana keperluan orang terlatih untuk menghadiri kursus KKP yang
ditetapkan. Memastikan orang terlatih mendapat kualiti latihan yang sewajarnya. Tidak
lupa juga pendaftaran pemantauan dan akauntabiliti pengamal KKP, orang kompeten,
pusat pengajar, firma kompeten diseragamkan di bawah perundangan dan meningkatkan
komitmen daripada tahap profesionalisme pengamal KKP.

Juga pemansuhan elemen pengurusan integriti jentera dalam pemeriksaan
jentera berperakuaan yang terkandung dalam akta 1967. Selain daripada_ itu,
memantapkan dan menambah baikkan peruntukan orang berlesen dan memindahkan
liabiliti kKerajaan kepada orang berlesen selaras dengan prinsip perundangan kendiri
menangani isu backlog pemeriksaan jentera.

Tuan Yang di-Pertua, selain daripada itu, ada juga isu yang dibangkitkan oleh
Yang Berhormat Pasir Gudang. Bagi isu yang dibangkitkan oleh Yang Berhormat Pasir
Gudang mengenai justifikasi pihak kementerian untuk memansuhkan Akta Kilang dan
Jentera, Akta 139 adalah seperti berikut. Keperluan untuk menambah baik perundangan
yang berkaitan dengan keselamatan dan kesihatan pekerjaan supaya ianya sentiasa
relevan dengan hala tuju dan pendekatan penguatkuasaan undang-undang. Pendekatan
Akta 139 lebih bersifat preskriptif yang tidak sesuai dengan perubahan landskap
pekerjaan masa kini.

Sepertimana Yang Berhormat sedia maklum terdapat dua akta yang berkaitan
dengan keselamatan dan kesihatan pekerjaan iaitu Akta Keselamatan dan Kesihatan
Pekerjaan 1994, [Akta 514] dan Akta Kilang dan Jentera 1967 [Akta 139]. Sebahagian
besar peruntukan-peruntukan ini dalam Akta 139 telah dirangkumi di bawah Akta 514.
