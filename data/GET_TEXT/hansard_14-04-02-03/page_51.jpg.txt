DR.27.10.2021 43

Tuan Shaharizukirnain bin Abd Kadir [Setiu]: Tuan Yang di-Pertua, Setiu ganti
tempat Yang Berhormat Pasir Mas.

Tuan Yang di-Pertua: Ya, Yang Berhormat Setiu, silakan.

12.45 tgh.

Tuan Shaharizukirnain’ bin Abd Kadir [Setiu]: Assalamualaikum
warahmatullahi wabarakatuh. Bismillahi Rahmani Rahim. [Membaca sepotong doa]

Terima kasih Tuan Yang di-Pertua kerana memberikan peluang kepada Setiu
untuk turut sama membahaskan Rang Undang-undang Keselamatan dan Kesihatan
Pekerjaan (Pindaan) 2020.

Pertamanya, secara asasnya setiap rakyat semestinya mengharapkan kerajaan
yang memerintah dapat meletakkan kepentingan keselamatan dan kesihatan mereka
mengatasi segala-galanya. Saya kira perbahasan rang undang-undang ini amat tepat
dalam memastikan setiap rakyat yang bekerja ketika fasa pandemik COVID-19 bukan
sahaja mampu menyumbang kepada negara, bahkan keselamatan dan kesihatan mereka
turut diberikan keutamaan.

Tuan Yang di-Pertua, isu pertama yang ingin saya sentuh adalah berkaitan
penularan COVID-19 di tempat kerja, di mana kebanyakan kluster yang muncul adalah
kluster di tempat kerja. Saya berpandangan isu ini amat penting bagi menyahut keputusan
Yang Amat Berhormat Perdana Menteri yang telah memberi kelonggaran agar semua
sektor kembali dibuka.

Oleh itu saya mencadangkan agar organisasi Jawatankuasa Pengurusan COVID-
19 di tempat kerja diperkukuhkan agar usaha menangani penularan COVID-19 di tempat
kerja dapat dikurangkan. Malangnya apa yang berlaku sekarang terdapat majikan yang
menyembunyikan status pekerja yang positif COVID-19, sedangkan perkara tersebut jelas
membahayakan pekerja yang lain.

Tuan Yang di-Pertua, perkara kedua yang ingin saya bahaskan berkenaan isu
pekerja yang enggan mengambil suntikan vaksin COVID-19. Umum mengetahui
berdasarkan akta ini, para pekerja yang enggan menerima vaksin boleh dikenakan
tindakan. Namun_ begitu saya mencadangkan agar pihak kerajaan dapat
memperbanyakkan program penerangan atau pertemuan secara tertutup dengan para
pekerja yang tidak mahu di vaksin, menyediakan perkhidmatan kaunseling untuk
menasihati dan memujuk mereka dan berdialog dengan mereka sebagai satu pendekatan
harmonis sebelum sesuatu tindakan dikenakan terhadap mereka.

Tuan Yang di-Pertua, perkara seterusnya yang ingin saya bangkitkan berkenaan
kesihatan mental para pekerja sama ada di sektor awam mahupun swasta. Jelas sekali
isu kesihatan mental di tempat kerja seharusnya tidak dipandang ringan oleh mana-mana
pihak mahupun organisasi.

lanya dilihat sebagai isu global yang memberi impak besar terhadap produktiviti
organisasi. Isu seperti syarikat mengurangkan operasinya, pemotongan gaji, kehilangan
pekerjaan, kerja dari rumah memberi banyak tekanan kepada rakyat sekali gus
mendorong kepada masalah kesihatan mental di kalangan pekerja.

Oleh itu saya mencadangkan agar kerajaan dapat menyediakan mekanisme bagi
memastikan setiap pertubuhan kerajaan mahupun swasta mampu menyediakan
perkhidmatan kaunseling di setiap tempat kerja yang senang untuk diakses oleh mana-
mana pekerja tanpa mengira pangkat dan gaji. Jika isu ini gagal diselesaikan, ia akan
merugikan organisasi kerana masalah mental di tempat kerja ibarat pembunuh senyap
kepada tenaga kerja berkualliti.

Tuan Yang di-Pertua, perkara terakhir yang ingin saya bangkitkan berkenaan
keselamatan jentera. Jika kita lihat di media massa terdapat kemalangan-kemalangan
yang berkaitan jentera berlaku bukan sahaja membawa maut kepada pekerja tetapi juga
kepada orang awam yang melalui kawasan tersebut. Contohnya, kemalangan yang
melibatkan kren bergerak dan kren menara yang menimpa orang awam.
