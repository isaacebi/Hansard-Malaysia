50 DR.27.10.2021

masukkan pandangan daripada Yang Berhormat Kuala Selangor. Sedikit lagi Yang
Berhormat Menteri ya.

Saya juga dalam banyak-banyak pindaan ini bersetuju supaya punitive action
ataupun denda-denda yang dikenakan, penalti yang dikenakan dinaikkan kerana kita tidak
mahu isu-isu keselamatan dan kesihatan pekerjaan ini diambil sambil lewa.

Kalau sekadar dendanya RM50 ribu ada majikan-majikan besar yang
menganggap ia tidak memberikan kesan kepada syarikat. Namun begitu, kalaupun kita
tambah denda ini yang dicadangkan kepada setengah juta contohnya, kadar kejayaan
pendakwaan ataupun tuntutan kepada syarikat ini mengikut rekodnya adalah kecil yang
dibawa ke mahkamah, percentage yang kecil lebih kurang 2.3 percent sahaja.

Jadi ini bermakna banyak kelemahan untuk kita cuba mendapatkan denda ini
berjaya di peringkat mahkamah walaupun jumlahnya dinaikkan nanti kalau peratusannya
masih kecil, ertinya kita tidak berjaya untuk memastikan majikan mengambil tindakan. Jadi
adakah langkah-langkah kementerian supaya pematuhan kepada akta ini, selain daripada
penalti-penalti ini dapat diikuti, dan dilaksanakan oleh para majikan yang menjamin
keselamatan dan kesihatan pekerjaan kepada pekerja-pekerja kita. Tuan Yang di-Pertua,
terima kasih.

Dato’ Sri Azalina Othman Said [Pengerang]: Terima kasih, Yang Berhormat
Pasir Mas.

01450
2.50 ptg.

Tuan Ahmad Fadhli bin Shaari [Pasir Mas]: Assalamualaikum warahmatullahi
wabarakatuh. Salam sejahtera. Terima kasih Tuan Yang di-Pertua berikan peluang
kepada saya untuk turut membahaskan Rang Undang-undang Keselamatan dan
Kesihatan Pekerja ini.

Antara inti pati rang undang-undang ini yang dilihat signifikan adalah berkaitan
dengan had denda maksimum terhadap majikan dan juga pekerja. Perkara ini telah pun
dibentangkan dalam beberapa seksyen berkaitan iaitu seksyen 19, seksyen 23 dan
seksyen 49.

Saya percaya isu keselamatan dan kesihatan pekerja wajar diletakkan had yang
tinggi. Bukanlah kerana kita ingin mendenda syarikat yang kecil sehingga terpaksa
menggulung tikar tetapi meletakkan keadilan kepada syarikat-syarikat yang telah
mendapat keuntungan berjuta-juta untuk menitik beratkan soal keselamatan dan
kesihatan ini secara serius. Justeru, langkah kerajaan meminda seksyen 19 ini saya kira
satu langkah yang cukup baik iaitu pindaan ditukar daripada RM50,000 kepada
RM500,000.

Cadangan tambahannya ialah, yang pertama, Tuan Yang di-Pertua, latihan
keselamatan dan kesihatan SME daripada aspek ergonomik. Keselamatan dan kesihatan
bukan sahaja tertakluk kepada bidang pembinaan, pembuatan dan sektor-sektor yang
bahaya. Pada hari ini kita boleh melihat perspektif kesihatan, keselamatan dan juga
suasana ataupun health safety environment, dengan izin, pendefinisian keselamatan dan
kesihatan telah pun berkembang dengan lebih luas selari dengan revolusi industri
pekerjaan pada hari ini.

Kalau dahulu SME melibatkan peruncit yang melakukan penjualan secara fizikal,
hari ini cabarannya berbeza. Mungkin kebanyakan SME sudah beralih kepada e-business
yang melibatkan pekerjaan di hadapan komputer yang mengambil masa lama untuk
bekerja. Hal ini disebut sebagai ergonomik pekerja harus diberikan penekanan daripada
kerajaan.

Secara makronya, kerajaan harus melihat dengan penekanan_ terhadap
ergonomik pekerja iaitu penekanan terhadap postur kerja, alat yang dapat membantu
ergonomik pekerja. Perkara-perkara ini mampu untuk meningkatkan produktiviti rakyat
dalam jangka masa yang panjang dan pendidikan berhubung perkara ini haruslah
diberikan dan diselarikan dengan seluruh SME di Malaysia terutama dalam konteks
