14 DR.27.10.2021

Datuk Dr. Shahruddin bin Md Salleh [Sri Gading]: Terima kasih atas jawapan.

Saya dengar jawapan Tuan;
Air dan tanah Tuan sebutkan;
Banyak rancangan telah dinyatakan;
Tapi pelaksanaan masih tak kelihatan.

Tuan Yang di-Pertua, penggunaan racun sintetik dan baja kimia di ladang-ladang
ataupun di kawasan-kawasan pertanian telah menyebabkan air dan tanah menjadi begitu
toksik. Bacaan pH sepatutnya di skala enam atau tujuh, tetapi di kawasan saya di mana
saya tinggal, kawasan pedalaman, pH sudah menunjukkan nilai dua ataupun tiga.
Maknanya air dan tanah begitu acidic, begitu asid sekali. Ikan tidak boleh hidup di air, di
tali-tali air, di parit-parit, sudah tidak boleh hidup, mati semua.

Kalau kita hendak bandingkan dengan zaman kita 50 tahun dahulu, ada ikan, ada
cacing dan sebagainya. Bumi mati, cacing pun tidak ada, tanaman kita hendak tanam pun
susah hendak hidup. Jadi apa yang saya hendak katakan di sini, apakah inisiatif sebenar
kerajaan dan juga kementerian untuk memulihkan tanah dan air yang begitu toksik ini? Itu
sahaja Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sri Gading. Sila Yang Berhormat Timbalan Menteri menjawab.

Dr. Nik Muhammad Zawawi bin Haji Salleh: Terima kasih Yang Berhormat Sri
Gading. Kalau kata P. Ramlee, kalau tidak nampak itu tanda hendak mati. Saya kira insya-
Allah Yang Berhormat Sri Gading panjang umur, insya-Allah.

Cuma, langkah-langkah yang sedang diambil oleh pihak kerajaan sebagai contoh
di kawasan sawah padi yang memang kerosakan tanah berlaku sebelum daripada ini,
maka proses untuk memulihkan tanah, memulihkan air, kerajaan telah memperkenalkan
SMART SBB di mana syarikat-syarikat swasta dengan kerjasama daripada agensi
kerajaan telah memulihkan tanah dengan cara yang sangat berkesan. Saya kira Yang
Berhormat Sri Gading boleh pergi ke mana-mana tempat SSB ini. Insya-Allah akan...

Datuk Dr. Shahruddin bin Md Salleh [Sri Gading]: Di kawasan Sri Gading ada
apa?

Dr. Nik Muhammad Zawawi bin Haji Salleh: /nsya-Allah, pihak kerajaan akan
terus melaksanakan dasar-dasar ini. Sebagaimana yang saya sebut, ada tujuh- rangka,
dalam jawapan tadi, kerajaan memberi keutamaan untuk sektor pertanian, penternakan
dan juga perikanan. Saya yakin sebahagian daripada ini akan terus dilaksanakan.

Untuk makluman Yang Berhormat Sri Gading, sebahagian daripadanya telah pun
dilaksanakan oleh pihak kerajaan dan saya sendiri turun dalam perancangan ini. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat Alor
Gajah. Sila Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Saya amat gembira mendengar tujuh inisiatif yang disebutkan oleh Yang
Berhormat Timbalan Menteri. Setiap kali kita dengar dasar itu nampaknya jelas. Inisiatif
itu separuh faham, separuh tidak faham. Hari ini, setakat ini kita telah berbelanja berbilion-
bilion Ringgit dalam sektor pertanian contohnya. Adakah Yang Berhormat Timbalan
Menteri boleh menyenaraikan impak-impak yang telah kita capai setakat ini dengan tujuh
inisiatif itu? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Alor Gajah. Sila Yang Berhormat Timbalan Menteri, satu minit.

Dr. Nik Muhammad Zawawi bin Haji Salleh: Terima kasih kakanda saya Yang
Berhormat Alor Gajah yang sangat prihatin dengan pertanian.
