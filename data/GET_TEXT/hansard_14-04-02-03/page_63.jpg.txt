DR.27.10.2021 55

dicalarkan atau tidak ditarik atau direntap oleh akta yang ada dalam pertindihan dua akta
yang sama.

01510

Begitulah yang saya nampak di atas berlakunya United Industries, di Meru. Saya
sudah ulang beberapa kali bila bantahan itu dibuat. Apabila tidak ada keselamatan,
pekerja asing terlalu banyak dan mereka tidak ada treatment, rawatan kesihatan, tetapi
apabila disuarakan oleh pekerja, bila kesatuan memberikan teguran, maka pemimpin itu
dipecat ataupun dihantar kepada inkuiri untuk disuspendkan dan dilucutkan jawatan.

Ini adalah langkah-langkah yang saya lihat bahawa ada berlaku pertindihan tanpa
tindakan drastik. Maka saya ingin cadangkan kepada kementerian, apabila kita telah pun
melaksanakan Rang Undang-undang Keselamatan dan Kesihatan Pekerjaan (Pindaan)
2020 ini, maka Menteri pastikan, wajib pastikan bahawa penguatkuasaannya,
implementasinya tidak boleh dikompromikan dan diberikan ruang untuk berlaku
penganiayaan dan juga kezaliman kepada mereka yang digelar pekerjaan termasuk juga
majikan. Maka dengan itu, masa sudah cukup. Terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih Yang Berhormat
Kapar kerana memberi ceramah terhadap rang undang-undang. Hebat Yang Berhormat
Kapar. Terima kasih. Yang Berhormat Kuala Krai, 10 minit. Terima kasih.

3.11 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Terima kasih Tuan
Yang di-Pertua atas ruang yang diberikan kepada saya untuk mengambil bahagian dalam
perbahasan Rang Undang-undang Keselamatan dan Kesihatan Pekerjaan (Pindaan)
2020 ini.

Tuan Yang di-Pertua keselamatan dan kesihatan di tempat kerja hendaklah
menjadi keutamaan bagi setiap majikan. Ini adalah kerana kemalangan di tempat kerja
mendatangkan pelbagai implikasi buruk terutama kepada ekonomi sesebuah organisasi
mahupun negara ini. Buktinya, amaun pampasan yang dikeluarkan oleh Pertubuhan
Keselamatan Sosial untuk pekerja yang berinsurans bagi kemalangan di tempat kerja
adalah meningkat setiap tahun. Bukan sekadar itu sahaja, peningkatan kemalangan ini
turut menyebabkan industri kehilangan pekerja mahir, penurunan kadar produktiviti dan
kehilangan mata pencarian bagi ahli keluarga pekerja.

Tuan Yang di-Pertua, Akta 514 ini terpakai di seluruh Malaysia bagi industri-
industri yang dinyatakan dalam Jadual Pertama iaitu pengilangan, perlombongan,
pengkuarian, pembinaan, pertanian, perhutanan, perikanan, kemudahan elektrik, gas, air,
perkhidmatan kebersihan, pengangkutan, penyimpanan, komunikasi, perdagangan,
borong, runcit, hotel, restoran, kewangan, insurans, hartanah, perkhidmatan perniagaan,
perkhidmatan awam dan pihak berkuasa berkanun.

Namun begitu, antara salah satu penambahan yang dicadangkan dalam pindaan
Akta 514 ini adalah berkenaan perluasan pemakaiannya yang terpakai kepada semua
tempat kerja yang mana ia akan meliputi lebih banyak sektor termasuklah perkhidmatan
awam dan pihak berkuasa berkanun. Saya sangat menyokong dengan peluasan skop
pemakaian akta ini.

Tuan Yang di-Pertua, dalam masa yang terbatas yang diberikan kepada saya ini,
saya ingin mengambil peluang untuk menimbulkan satu persoalan agar pindaan yang
dibuat boleh memberi manfaat kepada rakyat Malaysia sebaik mungkin. Di sini saya ingin
menzahirkan kekhuatiran saya berkaitan dengan seksyen 1 subseksyen (3) rang undang-
undang ini yang mana seksyen ini menyatakan bahawa pemakaian Akta 514 ini
dikecualikan kepada beberapa aktiviti pekerjaan.

Saya khuatir sekiranya pekerjaan ini tidak dirangkumi dalam Akta 514, maka
keselamatan, kesihatan dan kebajikan pekerja di dalam aktiviti-aktiviti pekerjaan ini tidak
