DR.27.10.2021 69

mengangkat perkara ini kepada pihak Kabinet. Tuan Yang di-Pertua juga akan berbesar
hati membenarkan kita. Ini kerana kita lihat cuti satu hari tidak mencukupi.

Timbalan Menteri Sumber Manusia [Datuk Haji Awang bin Hashim]:
Berceramah ini, panjang.

Tuan Sanisvara Nethaji Rayer a/l Rajaji [Jelutong]: Mungkin perkara ini boleh
diperhalusi Tuan Yang di-Pertua.

Tuan Yang di-Pertua: Akan tetapi bukan kuasa saya, bukan kuasa saya.

Datuk Seri M. Saravanan: Tuan Yang di-Pertua, terima kasih Tuan Yang di-
Pertua. Menyentuh apa yang dibangkitkan oleh Yang Berhormat Kuala Selangor, kita tidak
akan kompromi lagi apabila sentuh tempat kediaman dan tempat kerja. Saya telah
mengadakan beberapa lawatan. Kalau saya hendak maklumkan kepada Dewan yang
mulia ini, saya rasa masyarakat India datang ke negara ini sebagai imigran untuk bekerja
di ladang-ladang getah telah diberi tempat yang lebih selesa daripada apa yang mereka
dapat pada hari ini, khususnya di kawasan-kawasan manufacturing ataupun pembuatan.
This is what | called modern standi.

Maka, Kementerian Sumber Manusia, saya bagi jaminan Yang Berhormat, kita
akan mengambil tindakan yang tegas terhadap mana-mana syarikat tanpa kompromi
sebab ini adalah asas. Saya perlu menyatakan di Dewan yang mulia ini Tuan Yang di-
Pertua, imej kita di arena antarabangsa cukup tercalar sehingga kita jatuh daripada tier
dua kepada tier tiga. Maka, kita sedang mengambil pelbagai inisiatif termasuklah
meletakkan prasyarat apabila mana-mana syarikat memohon untuk pekerja asing, mereka
perlu meyakinkan Kementerian Sumber Manusia, Jabatan Tenaga Kerja bahawa mereka
ada tempat tinggal yang kondusif mengikut Akta 44.

Selain daripada itu, apa yang dibangkitkan oleh Yang Berhormat Jelutong, saya
akan sampaikan kepada rakan-rakan Kabinet. Saya ingin mengambil kesempatan ini
merakamkan ribuan terima kasih kepada semua yang telah mengambil bahagian untuk
menambahbaikkan akta ini dan dengan ini Tuan Yang di-Pertua, saya ucapkan terima
kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat semua, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan buat kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 55 —

Tuan Pengerusi: Ada perbahasan?

4.17 ptg.
Tuan M. Kulasegaran [Ipoh Barat]: Tuan Pengerusi.
Tuan Pengerusi: Ya, Yang Berhormat Ipoh Barat.

Tuan M. Kulasegaran [Ipoh Barat]: Tuan Pengerusi, saya seperti Tuan
Pengerusi maklum, telah mengemukakan beberapa cadangan untuk meminda tetapi itu
telah ditolak.

Tuan Pengerusi: Ya.
