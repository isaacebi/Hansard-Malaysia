76 DR.27.10.2021

dan tindakan pihak kerajaan untuk memastikan supaya jentera tersebut selamat
digunakan di tempat kerja.

Harapan kita ialah agar kemalangan yang melibatkan jentera-jentera yang
beroperasi di tapak pembinaan dan penggunaan lif penumpang dapat dielakkan walaupun
dengan pemansuhan Akta 139. Saya berpandangan perkara ini perlu diberikan perhatian
serius oleh pihak kementerian. Satu lagi ialah jentera-jentera seperti dandang stim
ataupun dengan izin, steam boiler, pengandung tekanan tidak berapi dan mesin angkat
perlu mempunyai perakuan kelayakan yang sah sebelum ianya boleh dikendalikan.

Mengikut akta ini, jentera tersebut hendaklah diperiksa secara berkala dalam
selama masa 15 bulan oleh pemeriksa kilang dan jentera yang dilantik di bawah akta ini.
Saya ingin mendapatkan maklum balas pihak kementerian mengenai status perakuan
kelayakan dan pemeriksaan jentera ini setelah pemansuhan Akta 139.

01650

Tuan Yang di-Pertua, apabila kita melawat kilang, antara perkara yang kita lihat
di mana-mana kilanglah, sama ada kilang kecil, sederhana ataupun kilang moden, ada
ditulis, “Amalkan 5S”. Apakah 5S itu? la adalah amalan negara Jepun, dengan izin, seiri
(sort) ataupun sisih, seiton (set) ataupun susun, seiso (sweep) atau sapu, seiketsu
(standardize) atau seragam, shitsuke (sustain) atau sentiasa amal. Ada satu yang kurang,
Tuan Yang di-Pertua, 5S ini, di mana-mana 5S, iaitu safety dan selamat. Tak ada dalam
5S itu.

Jadi, saya ingin mencadangkan supaya kita di Malaysia ini walaupun kita nak ikut
Jepun, 5S, tetapi kilang-kilang kita kena ada ‘S’ yang keenam iaitu safety dan selamat.
Kalau nak guna juga perkataan Jepun, ia tidak bermula dengan ‘S’ tetapi perkataannya
ialah anzen-sei, safety dan selamat. Safety, security, keselamatan itu adalah amat
penting.

Yang kita bincang hari ini dari tadi ialah mengenai keselamatan dan juga
kesihatan di kilang-kilang. Saya harap apabila akta ini sudah ditiadakan, pekerja
hendaklah selamat, bangunan hendaklah selamat, mesin-mesin yang digunakan
hendaklah selamat. Ada satu lagi, Tuan Yang di-Pertua, iaitu orang luar yang berhampiran
dengan tempat pembinaan itu hendaklah selamat.

Baru-baru ini kita lihat bagaimana ada bahan binaan yang terjatuh di atas kereta
di lebuh raya tak jauh dari tempat kita ini dan ia melibatkan kemalangan nyawa dan juga
kemalangan kenderaan. Bererti, keselamatan itu bukan hanya keselamatan untuk pekerja
tetapi ialah keselamatan orang luar. Ini saya kira perlu diambil perhatian oleh pihak
kementerian.

Seperkara lagi ialah alat-alat perlindungan diri untuk keselamatan. Adakah
dengan kita memansuhkan Akta 139 ini, ada di mana-mana dinyatakan dalam akta yang
kita telah pinda tadi mengenai alat-alat perlindungan diri atau dalam bahasa Inggeris, PPE
yang kita selalu dengar iaitu personal protective equipment? la bukan hanya PPE yang
kita linat ketika berlaku COVID-19 itu. Itu satu jenis PPE. Ada lagi PPE yang sesuai di
tempat kuari, PPE yang sesuai di tempat pembinaan. PPE yang sesuai di tempat yang
ada banyak habuk, bunyi, suhu panas, pengudaraan, biohazard, kesan-kesan seumpama
itu.

Kerana mesin ini ada macam-macam jenis, Tuan Yang di-Pertua. Ada mesin
pelarik, memotong, mengisar, menebuk, memperbaiki, memproses, menggerudi, mesin
elektrik, mesin jet air, mesin laser, mesin haba. Jadi, segala-gala ini mendatangkan hazard
kepada kesihatan, kepada keselamatan, mendatangkan penyakit-penyakit yang tertentu.

Jadi, perkara-perkara ini perlulah diambil perhatian dalam apa juga yang kita
lakukan dalam pindaan kita, dalam pemansuhan Akta 139 dan dalam penambahbaikan
akta yang baru dibentangkan tadi supaya kita mengamalkan apa yang baik di peringkat
international.

Sekali lagi, saya ingin mencadangkan supaya 5S yang ada pensijilannya yang
selalu diberikan oleh Malaysia Productivity Corporation (MPC) ditambah satu lagi ‘S’ demi
