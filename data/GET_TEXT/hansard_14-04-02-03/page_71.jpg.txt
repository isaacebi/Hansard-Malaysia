DR.27.10.2021 63

rang undang-undang ini juga tidak akan menjadikan JKKP sebagai pemberi latihan. JKKP
hanya memberikan ceramah sebagai menjalankan khidmat nasihat dan promosi berkaitan
keselamatan dan kesihatan pekerjaan sahaja.

Kementerian juga ingin menegaskan bahawa bagi memastikan pekerja yang
dinyatakan dalam fasal 31 menerima kursus latihan keselamatan dan kesihatan pekerjaan
yang berkualiti, JKKP melalui fasal 32 akan mengawal selia penyedia latihan yang
berdaftar dengan Ketua Pengarah JKKP.

Ini penting bagi memastikan kualiti latihan dan perkhidmatan penyedia latihan
sentiasa berada pada standard yang ditetapkan daripada segi modul, tenaga pengajar
dan fasiliti. Melalui fasal 32 juga, penyedia latihan berdaftar yang gagal mematuhi syarat
yang ditetapkan boleh menyebabkan pendaftarannya tidak diperbaharui atau dibatalkan.

Tuan Yang di-Pertua, oleh yang demikian, kebimbangan Yang Berhormat...
Tuan M. Kulasegaran [Ipoh Barat]: Yang Berhormat.

Datuk Seri M. Saravanan: Biar saya habiskan dulu, Yang Berhormat. Mungkin
ada jawapan.

Tuan Yang di-Pertua, oleh yang demikian, kebimbangan Yang Berhormat Ipoh
Barat dan Yang Berhormat Hulu Rajang mengenai fokus JKKP dalam penguatkuasaan
akan berkurangan adalah tidak berbangkit kerana JKKP pada setiap masa akan kekal
sebagai agensi penguat kuasa bagi memastikan pematuhan perundangan keselamatan
dan kesihatan pekerjaan di tempat kerja dan melindungi pekerja daripada kemalangan,
penyakit pekerjaan dan keracunan pekerjaan.

Tuan Yang di-Pertua, Yang Berhormat Ipoh Barat, Yang Berhormat Hulu Rajang,
Yang Berhormat Pokok Sena, Yang Berhormat Sepang juga telah membangkitkan isu
penguatkuasaan Akta Keselamatan dan Kesihatan Pekerjaan.

Untuk makluman semua Yang Berhormat, JKKP merupakan  agensi
penguatkuasaan perundangan berkaitan keselamatan dan kesihatan pekerjaan di
Malaysia. Bagi tempoh Januari hingga Ogos 2021, JKKP telah menjalankan sebanyak
180,000 aktiviti penguatkuasaan di seluruh negara. Menerusi aktiviti penguatkuasaan
tersebut, sebanyak 138 kes pendakwaan telah selesai dijalankan dengan penalti
berjumlah RM1.56 juta, sebanyak 328 kompaun dikeluarkan dengan nilai kompaun
berjumlah RM1.33 juta, sebanyak 4,812 notis larangan dan 2,593 notis perbaikan
dikeluarkan dan 24,900 surat arahan penambahbaikan telah dikeluarkan setakat hari ini.

Tuan Yang di-Pertua, antara petunjuk pencapaian utama (KPI) JKKP adalah
penurunan kadar kemalangan pekerjaan sebanyak 41 peratus dalam tempoh 10 tahun
iaitu daripada 3.68 per seribu pekerja pada tahun 2020 kepada 2.18 per seribu pekerja
pada tahun 2020 dan penurunan kadar kematian pekerjaan sebanyak 68 peratus iaitu
daripada 6.45 per seribu pekerja pada tahun 2010 kepada 2.09 per seribu pada tahun
2020. Peningkatan sebanyak 19 peratus bilangan orang yang berkompeten dalam bidang
keselamatan dan kesihatan pekerjaan iaitu daripada 57,445 orang pada tahun 2018
kepada 68,330 orang setakat Ogos 2021.

Tuan Yang di-Pertua, selain itu, kementerian juga melancarkan Pelan Induk
Keselamatan dan Kesihatan Pekerjaan 2021-2025 (OSHMP25) yang bertemakan
Keselamatan dan Kesihatan Pekerjaan Inklusif-Kebersamaan dan Komitmen pada 13
Oktober 2021. Pelancaran pelan induk ini telah disempurnakan oleh Yang Amat
Berhormat Perdana Menteri pada hari tersebut.

Matlamat utama pelaksanaan Pelan Induk Keselamatan dan Kesihatan Pekerjaan
ialah untuk memastikan penambahbaikan berterusan terhadap KKP di negara ini dalam
usaha mencegah berlakunya kemalangan dan penyakit pekerjaan di kalangan hampir 15
juta orang warga kerja. Pelaksanaan OSHMP juga selaras dengan elemen utama
Convention C178 ILO — Promotion Framework for Occupational Safety and Health.

Tuan Yang di-Pertua, seterusnya Yang Berhormat Sepang juga telah
membangkitkan mengenai pemakaian akta ini kepada pekerjaan pekhidmat domestik.
Rang undang-undang ini telah mengecualikan pemakaian kepada pekerjaan pekhidmat
