46 DR.27.10.2021

Pertua, menjaga keselamatan pekerja ini Tuan Yang di-Pertua, memang satu perkara
yang amat-amat penting.

Tuan Yang di-Pertua, saya terpaksa isytiharkan saya punya kepentingan sebab
saya pernah jadi peguam dan mewakili pekerja-pekerja yang menghadapi masalah
apabila bekerja di sektor-sektor perkilangan yang membuat bahan-bahan kimia Tuan
Yang di-Pertua. Bila terdedah dengan bahan kimia terlalu lama, mereka menghadapi
penyakit. Biasanya Tuan Yang di-Pertua, dalam keadaan yang biasa, para doktor juga
mempunyai pendapat yang berbeza. Biasanya kalau kita pergi doktor PERKESO,
selalunya memihak kepada majikan. Selalunya ya, jarang memihak kepada pekerja. Akan
tetapi kalau kita pergi kepada doktor yang lain pula, doktor ini biasanya agak lebih
balance-lah. Selalunya mengatakan, ‘Oh ini memang ada masalah’.

Tuan Yang di-Pertua, dalam kes yang saya pernah lakukan Tuan Yang di-Pertua,
memang dia terdedah dengan bahan-bahan kimia ini begitu lama sehingga akhirnya
menghadapi penyakit sesak nafas yang begitu lama dan berakhir Tuan Yang di-Pertua,
dia sampai menghidap penyakit mental sebab tertekan dengan alam pekerjaan itu. Ini
sebab apabila dia dipindahkan ke tempat lain yang lebih selamat Tuan Yang di-Pertua,
ada pekerja-pekerja lain yang jadi cemburu dan mula mempersendakan beliau. ‘Kamu ini
bodek bos’ dan sebagainya. Akhirnya dia tertekan sehingga menghadapi masalah
penyakit mental. Saya tak pasti bagaimanakah dalam keadaan sebegitu, akta ini boleh
menyelesaikan masalah kes itu.

Sebab itu bagi saya Tuan Yang di-Pertua, pindaan ini memang pindaan yang
betul-betul baik dan saya memang 100 peratus bersetuju. Cumanya saya seperti mana
kata Yang Berhormat Ipoh Barat dan Yang Berhormat Pokok Sena, apa pun masalah di
Malaysia ini, kita menghadapi masalah dengan penguatkuasaan. Jadi Tuan Yang di-
Pertua, saya haraplah kalau boleh, kita haraplah penguatkuasaan ini jangan ambil
remehlah. Kita betul-betul kuatkan penguatkuasaan ini, kita betul-betul. Bukan sahaja
mereka ini harus dipanggil — cekap tetapi mereka ini juga perlu cekap dan cepat Tuan
Yang di-Pertua.

Kadang-kadang Tuan Yang di-Pertua, daripada segi realitinya di bawah ini, bila
kita membuat apa-apa aduan dan sebagainya, lambat tindakan diambil. Kadangkala
pekerja ini merasakan bahawa tidak ada faedah untuk mereka membuat sebarang aduan
kerana mereka merasakan tidak ada pembelaan.

Jadi saya harap Tuan Yang di-Pertua, walaupun kita punya undang-undang yang
baik sekalipun, kita pastikan sebarang bentuk penguatkuasaan mesti diambil berat. Saya
rasa itu sahaja Tuan Yang di-Pertua. Sekian, terima kasih.

Tuan Yang di-Pertua: Terima kasih Yang Berhormat Sepang. Sebelum saya
tangguh, pada jam 2.30 petang ini kita akan bermula dengan Yang Berhormat-Yang
Berhormat berikut. Yang Berhormat Jerai, diikuti dengan Yang Berhormat Lumut. Yang
Berhormat Setiu, sudah. Jadi, Yang Berhormat Pasir Mas selepas itu. Yang Berhormat
Kapar, Yang Berhormat Kuala Krai, Yang Berhormat Tebrau, Yang Berhormat Dungun
dan Yang Berhormat Kepong.

Ahli-ahli Yang Berhormat, oleh kerana masa dah pukul 1.00 tengah hari, saya
tangguhkan persidangan ini sehingga pukul 2.30 petang. Assalamualaikum.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Saya menjemput Yang Berhormat Jerai.
