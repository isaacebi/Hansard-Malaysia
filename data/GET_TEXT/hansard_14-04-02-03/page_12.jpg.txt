4 DR.27.10.2021

Dato’ Sri Hajah Nancy Shukri: Terima kasih Tuan Yang di-Pertua. Cuma saya
nak tanya, apakah yang dimaksudkan dengan pembukaan untuk antarabangsa ya?

Tuan Karupaiya a/l Mutusami [Padang Serai]: Di seluruh Malaysia.

Dato’ Sri Hajah Nancy Shukri: Seluruh Malaysia daripada pelancong
antarabangsa? Itu yang dimaksudkan?

Tuan Karupaiya a/l Mutusami [Padang Serai]: Ya.

Dato’ Sri Hajah Nancy Shukri: Ya, sebenarnya kita telah mengumumkan untuk
pembukaan untuk Langkawi sahaja bermula daripada 16 November ini dan untuk
antarabangsa dan untuk seluruh Malaysia kita akan melihat dulu secara penuh. Kita
observe dengan izin, kita hendak observe dulu bagaimana keadaan Langkawi dahulu
barulah kita berani membuka untuk seluruh negara.

Namun begitu, memang kita sudah bersiap sedia Yang Berhormat, kita bersiap
sedia daripada segi kita punya prosedur, SOP dan juga apabila sudah nampak macam
okey sahaja, walaupun kita meletakkan tiga bulan, saya rasa tak sampai tiga bulan Yang
Berhormat.

Jadi saya rasa bolehlah kita buka awal daripada itu. Jadi, kita doakan agar ia
boleh berlaku dalam masa yang dekat lagi, selepas 16 November ini dan mungkin awal
bulan Disember. Insya-Allah ya, itu bukan janji saya tetapi kita cuba, kita usahakan.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Khalid bin Abd Samad [Shah Alam]: Assalamualaikum warahmatullahi
wabarakatuh dan salam sejahtera. Saya pun ada pantun.

DUN Melaka dibubarkan juga;
Akan diadakan pilihan raya;
Kerana nak halang PH berkuasa;
Sanggup bebankan rakyat Malaysia.

2. Tuan Khalid bin Abd Samad [Shah Alam] minta Menteri Kewangan
menyatakan:
(a) adakah kerajaan bakal melanjutkan pemberian moratorium

kepada individu dan perusahaan; dan

(b) adakah kerajaan akan memperkenalkan pemberian moratorium
tanpa faedah terakru.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Tuan Yang di-Pertua
dan terima kasih Ahli Yang Berhormat Shah Alam atas persoalan yang dibangkitkan
kepada Kementerian Kewangan.

Untuk makluman Yang Berhormat, pada 14 Oktober 2021- industri perbankan
telah mengumumkan Skim Pengurusan dan Ketahanan Kewangan atau lebih mudah
dikenali sebagai URUS. Bagi golongan 50 peratus terbawah kumpulan pendapatan, atau
B50 itu isi rumah berpendapatan sehingga RM5,880 yang masih terkesan akibat
pandemik COVID-19.

Untuk makluman Yang Berhormat, skim ini yang menyeluruh bukan sahaja
membantu peminjam membuat bayaran balik pinjaman mengikut kemampuan mereka
malah peminjam juga mendapat manfaat menerusi nasihat pengurusan kewangan yang
boleh meningkatkan daya tahan kewangan mereka dalam jangka masa yang panjang.

Di bawah program URUS ini, peminjam golongan B50 yang memenuhi syarat
akan mendapat perkecualian faedah selama tiga bulan dan juga pilihan untuk
mengurangkan bayaran ansuran pinjaman sehingga 24 bulan secara keseluruhannya.
