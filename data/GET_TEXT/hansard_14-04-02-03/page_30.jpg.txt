22 DR.27.10.2021

01120

Akan tetapi tahun 2020, eksport kita hanya RM36 bilion. Maknanya kita ada short
fall, imbangan dagangan kita mencatat negatif pada tahun 2011 adalah sebanyak 40
peratus. Sementara tahun 2020 mencatatkan negatif sebanyak 36.7 peratus, ada sedikit
peningkatan. Di sini sebenarnya kita dapat lihat bahawa permintaan barangan daripada
import begitu tinggi sekali bagi kita menampung kekurangan pengeluaran tempatan untuk
memenuhi permintaan dalam negara terutamanya bahan-bahan yang tidak ekonomik kita
hasilkan seperti makanan ataupun sayur-sayuran dan buah-buahan temperate.

Keduanya, tentang apakah barang-barang yang banyak sekali kita import dan
berharga ini? Pertamanya sekali kita dapat lihat sini macam kopi, koko, teh dan rempah,
kita import sebanyak RM8.3 bilion tetapi angka ini kita dapat lihat bahawa jumlah eksport
kita pula kita reexport barang itu dengan nilai tambah sebanyak RM8.8 bilion. Sementara
bijirin dan sediaan bijirin termasuk beras, kita import sebanyak RM7.9 bilion.

Saya tidak dapat bahagikan sepuluh, okey saya bandingkan benda-benda yang
penting sahaja, macam bahan makanan untuk ternakan, kita terpaksa import sebanyak
RM6.2 bilion. Sementara sayur-sayuran kita import sebanyak RM5.1 bilion, selepas itu,
tenusu kita import sebanyak RM4.4 bilion, buah-buahan RM4.1 bilion, sementara daging
kita import sebanyak RM4 bilion.

Dalam masa yang sama Tuan Yang di-Pertua, saya mengambil masa sedikit. Kita
hendak maklumkan apakah insentif yang diberikan oleh kerajaan bagi memastikan
supaya kita dapat mengurangkan import kita?

Pertamanya, kita akan bagi pelepasan cukai pendapatan melalui Akta Cukai.
Inisiatif ini kita berikan pada syarikat-syarikat DDI ataupun FDI, sama ada tempatan
ataupun luaran, kita bagikan tax holiday sebanyak 10 tahun daripada tarikh mereka
mendapatkan keuntungan berkanun. Selepas itu, syarikat-syarikat pembesaran kita bagi
kan mereka tax holiday sebanyak lima tahun selepas mendapat keuntungan.

Itulah sebenarnya macam-macam insentif yang telah dibuat oleh kerajaan bagi
memastikan supaya kecukupan makan untuk dibekalkan bagi keperluan rakyat. Terima
kasih Tuan Yang di-Pertua.

Tuan Shaharizukirnain bin Abd Kadir [Setiu]: Setiu.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput Yang Berhormat Pulai.

Dato’ Seri Haji Salahuddin bin Ayub [Pulai]: Terima kasih Tuan Yang di-Pertua.
Saya ucap terima kasih kerana MAFI masih mengekalkan Program Rezeki Tani. Saya
sangat bersemangat dalam program itu dahulu. Saya harap RM10 juta itu tidak cukup ya,
saya faham. Harap dapat ditingkatkan paling tidak pun kita dapat RM30 juta kerana
golongan sasar itu sangat terkesan.

Cuma, Tuan Yang di-Pertua, soalan tambahan saya adalah satu projek yang tidak
berjaya kami selesaikan dahulu adalah National Feedlot Corporation (NFC). Apakah
perkembangan NFC ini? Ini kerana tujuan asalnya adalah untuk meningkatkan
pengeluaran daging tempatan dan sehingga DAN tamat 2021, SSL kita dalam daging
tempatan ini masih rendah. Jadi, boleh saya dapat penjelasan tentang itu? Terima kasih.

Timbalan Yang di-Pertua [Dato' Mohd Rashid Hasnon]: Ya, sila Yang
Berhormat Timbalan Menteri jawab.

Datuk Seri Haji Anmad bin Hamzah: Terima kasih sahabat saya, bekas Menteri
MAFI yang telah banyak berjasa.

[Tuan Yang di-Pertua mempengerusikan Mesyuarat]

Untuk makluman Tuan Yang di-Pertua, bahawa daging adalah merupakan satu
daripada produk pertanian yang pada ketika ini kita tidak berkeupayaan untuk mencapai
SSL kita. SSL kita pada ketika ini hanyalah 23 peratus sahaja dan kita sekarang telah pun
menubuhkan satu Majlis Ruminan Negara bagi memastikan supaya bukan sahaja kita
