DR.27.10.2021 23

dapat meningkatkan lagi pengeluaran, bahkan kita mahu menarik minat petani-petani
untuk menyertai bidang ini.

Pada ketika ini kita dapat lihat bahawa minat begitu tinggi sekali bukan sahaja
daripada petani dan penternak kita, bahkan daripada syarikat-syarikat swasta. Terima
kasih Tuan Yang di-Pertua.

Dato’ Wira Haji Amiruddin bin Haji Hamzah [Kubang Pasu]: Kubang Pasu satu
lagi.

Tuan Shaharizukirnain bin Abd Kadir [Setiu]: Tuan Yang di-Pertua satu lagi.

Tuan Karupaiya a/l Mutusami [Padang Serai]: Happy belated birthday Tuan
Yang di-Pertua.

Tuan Yang di-Pertua: Ya, tambahan.

Dato’ Wira Haji Amiruddin bin Haji Hamzah [Kubang Pasu]: Tuan Yang di-
Pertua, minta Kubang Pasu satu lagi.

Tuan Yang di-Pertua: Yang Berhormat Kubang Pasu.

Tuan Shaharizukirnain bin Abd Kadir [Setiu]: Tuan Yang di-Pertua, Setiu
soalan.

Dato’ Wira Haji Amiruddin bin Haji Hamzah [Kubang Pasu]: Terima kasih
kerana memberi peluang. Tentang sektor penternakan ini Tuan Yang di-Pertua, tadi
disebutkan ramai yang sudah berminat.

Antara masalah yang dihadapi oleh penternak-penternak ini ialah apabila mereka
menternak - saya ambil spesifik lembulah yang paling sesuai dengan climate kita adalah
Lembu Kedah/Kelantan (KK) tetapi tidak ada sumber ataupun pusat pembiakan yang
besar yang boleh membekalkan lembu-lembu jenis ini.

Keduanya ialah masalah feed yang harganya kadang-kadang naik melambung
cukup tinggi yang menyebabkan akhirnya mereka terpaksa_ tinggalkan industri
penternakan ini. Jadi, saya mohon mendapat pencerahan daripada Yang Berhormat
Timbalan Menteri tentang apakah tindakan yang telah diambil oleh kerajaan untuk
menyelesaikan dua perkara ini, terima kasih.

Datuk Seri Haji Anmad bin Hamzah: Terima kasih Yang Berhormat. Pertamanya
tentang baka KK. Pada ketika ini saya ingin memaklumkan kepada Dewan bahawa pihak
MARDI telah membuat satu penemuan setelah menjalankan satu penyelidikan lebih
daripada 10 tahun. Baka KK Kedah Kelantan ini telah menjadi lembu sado dan insya-Allah
kita akan memperkenalkan - pada ketika ini kawasan saya telah bermula dengan
menghasilkan baka ini. Kita akan dapat lihat dalam jangka masa yang singkat nanti, ianya
akan diperkenalkan di pasaran.

Keduanya, tentang harga bahan makanan yang cukup tinggi pada ketika ini.
Memang kita terima hakikat bahawa ini adalah masalah besar yang sedang dihadapi oleh
petani bagi bukan sahaja untuk mengembangkan usahawan atau penternakan mereka.
Akan tetapi kebanyakan daripada bahan-bahan makanan ini adalah kita import yang
menyebabkan bukan sahaja tukaran asing bahkan pada ketika ini untuk makluman,
banyak perkara yang terjadi di luar sana.

Kita beli dari luar bukan sahaja jagung, soya dan juga bahan-bahan yang lain
yang dibekalkan dari luar negara ini. Pada ketika ini mereka mengambil peluang untuk
menaikkan harga bukan sahaja sebab COVID-19, bahkan ada sebab-sebab lain yang
telah menyebabkan kita menghadapi masalah, bukan sahaja untuk lembu dan kambing,
bahkan kepada ayam dan lain-lain ternakan. Terima kasih Tuan Yang di-Pertua.

Tuan Yang di-Pertua: Terima kasih.

Dato’ Wira Haji Amiruddin bin Haji Hamzah [Kubang Pasu]: Tidak dijawab
Tuan Yang di-Pertua tindakan pihak kerajaan untuk menyelesaikan perkara ini. Kita tahu
itu masalah, itu penyataan masalah. Jadi, apakah tindakan yang telah diambil oleh pihak
kerajaan untuk mengatasi perkara ini? Terima kasih.
