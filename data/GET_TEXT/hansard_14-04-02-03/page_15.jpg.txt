DR.27.10.2021 7

fakta, lebih 1,000 belia diiktiraf muflis baru-baru ini yang berumur di antara 18 hingga 35
tahun. Mereka telah dibankrapkan sepanjang tahun 2020 dan 2021.

Jadi soalan tambahan saya, di samping subjek Pengurusan Kewangan, adakah
kementerian akan memperluaskan subjek Keusahawanan bagi mendidik pelajar-pelajar
sekolah menengah tentang asas-asas berniaga dan juga fungsi agensi-agensi kerajaan
yang ada di Malaysia, memandangkan ramai anak muda tidak tahu tentang kewujudan
atau fungsi kewujudan sesuatu agensi yang bertujuan untuk membantu mereka
khususnya dalam bidang keusahawanan?

Bagaimanakah KPM dapat memastikan pengintegrasian elemen pendidikan
kewangan ini dapat dilaksanakan secara berkesan dengan anak-anak muda tidak terjebak
dengan apabila- mereka ini kan naif, terlalu naif sampai nama-nama mereka
disenaraihitamkan dalam CTOS, OCIS dan sebagainya. Umur 21 tahun, hendak pinjam
loan motosikal pun nama sudah disenaraihitamkan dalam CTOS dan sebagainya. Jadi
bagaimana berkesannya integrasi ini. Terima kasih Yang Berhormat Timbalan Menteri,
terima kasih Tuan Yang di-Pertua.

Dato’ Dr. Mah Hang Soon: Terima kasih kepada Yang Berhormat Baling. Untuk
makluman Ahli Yang Berhormat, pelaksanaan peringkat kewangan dalam kurikulum mata
pelajaran diintegrasikan secara langsung dan merentas kurikulum bermula daripada
peringkat prasekolah hingga ke sekolah menengah, sebagaimana yang telah saya
terangkan tadi. Terdapat enam elemen pendidikan kewangan yang diintegrasikan dalam
kurikulum persekolahan iaitu:

(i) wang sumber pendapatan dan kerjaya;
ii) tanggungjawab dan membuat keputusan kewangan;

iii) pengurusan dan perancangan kewangan;

(

(

(iv) simpanan dan pelaburan;

(v) pengurusan kredit dan hutang; dan
(

vi) pengurusan risiko, perlindungan dan insurans.

Kesemua nilai ataupun elemen pendidikan kewangan ini telah diterapkan
sebagaimana yang telah saya terangkan tadi. Jadi selain daripada itu, Kementerian
Pendidikan Malaysia juga telah bekerjasama dengan Bank Negara Malaysia untuk
mengintegrasikan elemen tersebut dalam kurikulum persekolahan sebagaimana yang
telah saya sebutkan tadi. Dalam proses penerapan tersebut, murid akan mempelajari apa
yang telah kita bincangkan tadi iaitu nilai-nilai murni, cara pengendalian, pengurusan
kewangan dan perancangan kewangan. lanya akan menghindari mereka daripada
terjebak dalam keadaan yang dibangkitkan oleh Yang Berhormat Baling. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, sila Yang Berhormat Kulim-
Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua. Yang Berhormat Timbalan Menteri, saya tertarik dengan
soalan asal Yang Berhormat Baling berkenaan dengan pengurusan kewangan ataupun
lebih menjurus kepada literasi kewangan. Saya mendengar jawapan Yang Berhormat
Timbalan Menteri tadi, soalan tambahan saya begini. Di luar sana, corak negara kita ini
adalah, hutang isi rumah penduduk adalah di antara yang paling tinggi. Kalau tidak di Asia
pun, di Asia Tenggara. Kita ini penduduk mengalami hutang isi rumah yang tinggi. Itu
satu.

Yang kedua, kadar yang diisytiharkan muflis seperti yang disebut oleh sahabat
saya Yang Berhormat Baling. Soalan Yang Berhormat Menteri. Apakah memadai dengan
kurikulum sekarang yang telah Yang Berhormat Timbalan Menteri jelaskan, apakah
Kementerian Pendidikan bersedia untuk melonjak daripada keadaan sekarang untuk
melakukan ubahsuaian terhadap kurikulum supaya ianya tailored ataupun bersesuaian
dengan masalah yang sedang dialami oleh masyarakat? Terima kasih.
