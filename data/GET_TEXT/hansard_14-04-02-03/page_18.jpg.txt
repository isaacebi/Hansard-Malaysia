10 DR.27.10.2021

COVID-19? Kalau ada, berapa ramai yang mendapatnya dan berapakah jumlah
kewangan yang telah dikeluarkan oleh kerajaan untuk membantu IPTS ini? Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Menteri.

Datuk Seri Dr. Noraini Ahmad: Terima kasih Yang Berhormat Beaufort atas
keprihatinan Yang Berhormat terhadap IPTS di Malaysia ini.

Untuk makluman Yang Berhormat, engagement seperti yang saya nyatakan tadi,
telah dijalankan melalui PEMUDAH IPTS. Waktu yang sama juga, Yang Berhormat juga
maklum selaku Pengerusi MARA, ada kerajaan melalui PENJANA juga _ telah
memperuntukkan sejumlah dana melalui KPLB dan MARA untuk membantu IPTS
Bumiputera yang terlibat. Jadinya, secara langsungnya di peringkat Kementerian
Pengajian Tinggi (KPT), kita hanya memudah cara dan, insya-Allah, kita akan
memanjangkan— dan kita anggap IPTS ini adalah satu daripada industri yang berpotensi
di Malaysia ini. Terima kasih banyak.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

5. Tuan Sabri bin Azit [Jerai] minta Menteri Tenaga dan Sumber Asli menyatakan
langkah-langkah yang diambil terhadap mitigasi kawasan bencana tahap 1 di Gunung
Jerai baru-baru ini.

Timbalan Menteri Tenaga dan Sumber Asli [Datuk Ali anak Biju]: Terima kasih
Tuan Yang di-Pertua, terima kasih Yang Berhormat Jerai.

Majlis Keselamatan Negara (MKN) telah membahagikan pengurusan bencana
kepada tiga tahap mengikut skala kejadian dan penyelarasannya iaitu tahap satu di
peringkat daerah, tahap dua di peringkat negeri dan tahap tiga di peringkat negara.

Kejadian tanah runtuh dan aliran puing yang melanda Gunung Jerai pada 18 Ogos
2021 merupakan kejadian bencana setempat yang terkawal dan tiada potensi merebak
menjadikan pengurusannya mengikut pengurusan bencana tahap satu di bawah
penyelarasan Pegawai Daerah Yan.

Kementerian ini dan Jabatan Mineral dan Geosains Malaysia (JMG) akan terus
bekerjasama dengan pihak berkuasa tempatan dan agensi tindak balas yang berkaitan
dalam menjalankan aktiviti mitigasi bencana yang diperlukan di kawasan yang terjejas
akibat kejadian bencana di Gunung Jerai.

Sehingga kini, JMG telah melaksanakan analisa geologi, geomorfologi dan
geologi kejuruteraan bagi mengenal pasti lokasi cerun di Gunung Jerai yang berisiko
terjadi tanah runtuh serta pemetaan aliran puing termasuk mengenal pasti ciri-ciri aliran
puing yang terjadi.

Di samping itu, JMG juga sedang mengenal pasti tapak-tapak yang bersesuaian
di Gunung Jerai bagi membangunkan sistem amaran awal bencana.

JMG turut mengadakan program-program pemerkasaan komuniti dan
kesiapsiagaan masyarakat setempat bagi mengurangkan kesan buruk bencana geologi
ke atas masyarakat.

JMG juga sedang menyediakan Laporan Pemetaan Bahaya dan Risiko Cerun di
Gunung Jerai, Kedah yang diserahkan kepada Agensi Pengurusan Bencana Negara
(NADMA) pada 26 November 2021. Laporan tersebut akan membantu pihak NADMA
menentukan hala tuju mitigasi yang sesuai dilakukan di kawasan tersebut.

Dalam masa yang sama, KeTSA melalui JMG bersama dengan Kerajaan Negeri
Kedah akan melaksanakan projek pemetaan kawasan bencana geologi di Gunung Jerai,
Kedah bagi mengkaji kejadian tersebut dengan lebih terperinci dan mengenal pasti
langkah-langkah mitigasi tambahan yang diperlukan serta pemasangan sistem amaran
awal bencana geologi di tempat kejadian. Ini bagi memastikan keselamatan penduduk di
