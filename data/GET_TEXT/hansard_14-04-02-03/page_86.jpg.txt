78 DR.27.10.2021

Tuan Yang di-Pertua, faktor utama yang saya perlu jelaskan di sini adalah
mengenai sistem kerja selamat melibatkan pengendalian jentera menjadi asas kepada
insiden kemalangan kepada pekerja di negara ini. Oleh itu, bagaimana aspek ini diberikan
penekanan selepas kementerian memansuhkan akta ini kelak? Apa juga langkah
kementerian bagi memastikan sistem kerja selamat ini betul-betul diambil serius di semua
sektor yang berkaitan?

Tambahan lagi, kita juga pernah berhadapan dengan tragedi Pasir Gudang pada
tahun 2019 yang mengalami keracunan makanan disebabkan oleh pembuangan sisa
industri daripada perkilangan berdekatan. Perkara ini tidak boleh dibiarkan terus berlaku,
berlalu tanpa kawalan dan pemantauan yang serius oleh pihak kementerian.

Oleh itu, soalan saya, bagaimana aspek penguatkuasaan tegas serta sistem kerja
selamat terhadap pengendalian bahan kimia dilaksanakan di kilang-kilang bahan kimia di
seluruh negara? Sekian, terima kasih. Saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tumpat. Sekarang saya jemput Yang Berhormat Menteri untuk menjawab.
Tempoh masa 10 minit.

4.59 ptg.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua, terima kasih kepada Ahli-ahli Yang Berhormat. Saya ingin merakamkan ribuan
terima kasih kepada Ahli-ahli Yang Berhormat dari Pasir Gudang, Pontian dan Tumpat.
Saya lihat daripada sudut keprihatinan ketiga-tiga Ahli Yang Berhormat terhadap apa yang
akan berlaku memandangkan akta ini merupakan satu akta yang penting untuk memberi
kepentingan kepada warga kerja.

Tuan Yang di-Pertua, walau bagaimanapun, yang pertama, keputusan ini telah
dibuat melalui sesi libat urus hampir sepuluh tahun dengan pelbagai lapisan kerja yang
terdiri daripada majikan, pekerja, ahli akademik, NGO dan juga National Labour Advisory
Council dan AG Chamber. So, ini adalah satu kajian yang cukup lama. Dan Akta 139 ini
hanya meliputi sektor pembinaan, pengilangan, perlombongan dan pengkuarian sahaja.

01700

Setakat Akta 139, hanya memberi kawalan kepada empat sektor dan akta ini telah
dikuatkuasakan oleh Kementerian Sumber Manusia melalui Jabatan Keselamatan dan
Kesihatan Pekerjaan semenjak tahun 1970. Sepertimana yang dibangkitkan oleh Yang
Berhormat Pontian tadi, dunia telah mengalami empat revolusi. Kalau kita ikut akta lama,
untuk memeriksa mesin perlu dihentikan daripada operasi dan membuka. Ini apa yang
berlaku 50 tahun dahulu. Namun hari ini Yang Berhormat, kita tidak perlu berhentikan.
Melalui sensor-sensor khas, kita boleh mengetahui sama ada mesin itu selamat atau tidak.

Maka sekiranya kita gunakan kaedah lama dengan akta yang sedia ada, mungkin
negara akan menghadapi kerugian yang besar. Ada juga-juga mesin-mesin Petronas,
sekiranya kita berhentikan, akan menghadapi kerugian sebanyak bilion ringgit, kalau kita
ikut akta lama. Maka sampai masa kita perlu mengikut perubahan semasa.

Saya ingin meyakinkan Yang Berhormat walaupun saya lihat dari sudut soalan,
ingin memberi keyakinan kepada Yang Berhormat-Yang Berhormat sama ada kita buat
keputusan yang sah atau tidak. Yang pertama Tuan Yang di-Pertua, kalau kita lihat dari
segi Akta Kilang dan Jentera 1967 [Akta 139], akta bagi kawalan kilang yang berhubung
dengan keselamatan, kesihatan, kebajikan orang yang berada di dalam kilang.
Maksudnya akta ini memberi perlindungan kepada mereka yang berada di dalam kilang.

Sekiranya sebab perbuatan mereka yang dalam kilang, sesuatu berlaku kepada
orang yang di luar kilang, mungkin tidak akan mengawal. Akan tetapi Akta 514 akan
mengawal keseluruhan dan pendaftaran pemeriksaan jentera Akta 139, keselamatan dan
kesihatan kebajikan orang yang ada dalam kilang, pendaftaran dan pemeriksaan jentera,
perkara-perkara berkaitan kilang dan jentera. Saat ini saja, di bawah Akta 514.
