42 DR.27.10.2021

01240

Saya lihat bahawa kursus sekarang ini yang berjalan, kursus ekspres lima hari
untuk orang mengendalikan kren menara ini, kursus lima hari yang dikendalikan oleh
berbagai-bagai pihak dengan bayaran ada RM2,000, ada RM800, ada RM1,000 dan
sebagainya. Saya fikir bahawa ia tidak menyelesaikan masalah sebab akhirnya
menyebabkan mereka ini tidak kompeten bila mereka bekerja mereka tidak dapat
melaksanakan tugas secara yang baik.

Jadi oleh sebab itu, bagi saya bahawa kita kena kembalikan kepada kursus yang
lebih bersifat melahirkan mereka ini kompeten melalui kerjasama antara DOSH dan juga
Jabatan Pembangunan Kemahiran (JPK) yang juga di bawah Kementerian Sumber
Manusia. Ini sangat penting untuk dilihat sebagai suatu keperluan kepada pengendali-
pengendali kren menara.

Kemudian juga, saya ingin menyentuh juga soal yang berkaitan dengan
peruntukan seksyen 26A yang membenarkan pekerja untuk mengeluarkan diri daripada
apa-apa situasi berbahaya dengan alasan yang munasabah. Maknanya pekerja ini dia
kena beritahu kepada majikan dia dan majikan tidak boleh mengambil apa-apa langkah
tindakan terhadap dia daripada segi diskriminasi.

Namun saya percaya bahawa ini adalah suatu benda yang agak sukar untuk
pekerja hendak beritahu majikan bahawa kamu tidak menyediakan suasana persekitaran
tempat kerja yang betul-betul selamat. Dia pun rasa takut nanti akan ada tindakan
diskriminasi terhadap mereka. Jadi penguatkuasaan perkara ini untuk memastikan
seksyen 26A ini benar-benar memberikan perlindungan kepada golongan-golongan
pekerja itu sendiri.

Kemudian saya juga ingin memastikan supaya kerajaan dapat mempercepatkan
proses selepas daripada ini iaitu untuk melesenkan orang yang berlesen untuk
pengendalian mesin angkat, pemeriksaan lif, eskalator, skylift, kren bergerak, kren
menara dan juga kren berantai dan juga pemeriksaan perakuan mesin tekanan dan juga
mesin dandang dan sebagainya. Ini satu benda yang perlu sebab inilah tujuan daripada
pindaan ini untuk memindahkan liabiliti kerajaan, tanggungjawab kerajaan itu, bebanan
kerajaan itu kepada pihak-pihak ketiga.

Jadi sekarang ini belum ada lagi orang yang berlesen, jadi selepas ini perlu
dipercepatkan dan mesti memastikan supaya syarikat-syarikat lif itu, pekerja mereka itu
betul-betul kompeten dalam mengendalikan pemeriksaan mesin ini. Ini adalah merupakan
suatu keperluan kepada kita untuk memastikan supaya peluang pekerjaan.

Saya fikir bahawa Tuan Yang di-Pertua, sedikit masa, pindaan ini akan membuka
ruang peluang pekerjaan yang lebih apabila dipindahkan bebanan kerajaan itu kepada
pihak ketiga, maka peluang pekerjaan ini akan bertambah. Jadi bermakna bahawa dapat
mengisi di kalangan siswazah-siswazah kita yang masih menganggur dalam bidang-
bidang teknikal ini untuk berada dalam pasaran-pasaran pekerjaan.

Begitu juga bagi saya bahawa kita perlu memperbanyakkan kerana selepas
daripada pindaan ini nanti diluluskan, akan mewujudkan jawatan-jawatan SHO dalam
setiap majikan itu perlu ada SHO. Maknanya SHO ini perlu daripada orang yang ada
kemahiran yang terlatih daripada sistem latihan kemahiran TVET ini, perlu
diperbanyakkan. Oleh sebab itu JKKP dengan JPK perlu ada satu langkah yang ke
hadapan untuk memperbanyakkan lagi pengeluaran mereka-mereka dalam bidang-
bidang yang berkelayakan untuk berada di SHO dan juga di peringkat pegawai penyelaras
di dalam majikan-majikan.

Ini saya fikir satu peluang pekerjaan yang akan bertambah dan kita harap bahawa
kerajaan akan dapat memberikan suatu yang lebih segera untuk memastikan supaya
suasana ekonomi kita ini akan dapat bergerak dan dapat memberikan perlindungan
keselamatan dan kesihatan kepada golongan pekerja. Saya fikir masa yang tidak
mengizinkan. Itulah yang dapat saya sampaikan.

Tuan Yang di-Pertua: Terima kasih Yang Berhormat Pokok Sena. Yang
Berhormat Pasir Mas..
