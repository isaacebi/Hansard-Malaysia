DR.27.10.2021 71

appeal process ini hendak dihapuskan oleh kementerian. Menteri kata tidak boleh merayu.
Saya rasa ini adalah satu pandangan yang sangat menggetarkan, dan tidak meluaskan
pandangan dan fikiran kita.

Kita perlu lebih luas dan open dalam hal ini iaitu membenarkan jika satu
keputusan telah dibuat oleh Ketua Pengarah atau Menteri, mereka sebenarnya perlu
memberi proses. Kalau Akta ibu lebih 20 tahun dulu adalah berniat luas sangat, kenapa
kita tidak membenarkan. Kita patut menggalakkan sedemikian. Takkan Menteri hendak
sekat perkara itu. Saya rasa, apakah hajatnya? Saya hendak tanya. Terima kasih.

Tuan Pengerusi: Terima kasih. Ada lagi yang hendak ini? Ya, Yang Berhormat
Lumut.

4.25 ptg.

Datuk Wira Dr. Mohd. Hatta bin Md. Ramli [Lumut]: Ya, terima kasih Tuan
Pengerusi. Saya hanya ingin menyentuh beberapa perkara, membuat  sedikit
perbandingan di antara keseriusan kerajaan untuk meminda ini, membawakan contohnya
denda yang lebih berat dan juga keperluan-keperluan yang boleh membantu keselamatan
kepada pekerja.

Pada fasal 16 dan beberapa fasal yang lain berikutnya di fasal 18, 19. Saya ambil
contoh di dalam fasal 16, seksyen 18A, “Hendaklah menjadi kewajipan tiap-tiap prinsipal
untuk mengambil, setakat yang boleh dipraktikkan...”. Saya ingin menyentuh mungkin ini
adalah frasa yang biasa di dalam rang undang-undang tetapi ia tidak menggambarkan
keseriusan kita untuk memastikan pihak majikan mengambil langkah-langkah yang kita
hendak sebut satu persatu di dalam rang undang-undang ini.

Contohnya, “...setakat yang boleh dipraktikkan...”. Di tempat-tempat yang lain pun
diulang juga. “Hendaklah menjadi kewajipan tiap-tiap prinsipal untuk mengambil, setakat
yang boleh dipraktikkan apa-apa langkah sebagaimana yang perlu...”. Kemudian
diberikan apakah langkah-langkah tersebut.

Saya mengandaikan kalau kita serius, kita pastikan bahawa semua langkah
diambil. Praktikal atau tidak, itu menjadi subjektif kepada pihak-pihak yang berkenaan.
Pihak majikan akan mengatakan ia tidak praktikal. Not practicable tetapi bagi keperluan
pekerja-pekerja, maka ia adalah suatu yang sangat penting.

Jadi saya mencadangkan supaya di dalam fasal-fasal yang saya sebutkan tadi
digugurkan perkataan “...setakat yang boleh dipraktikkan...” itu sebagai menunjukkan
keseriusan kita untuk memastikan segala pindaan yang kita bawa ini adalah dipandang
serius dan mesti diikut oleh pihak-pihak majikan khususnya sama ada di peringkat
prinsipalnya, peringkat maincon peringkat subconnya dan sebagainya. Terima kasih Tuan
Pengerusi.

Tuan Pengerusi: Yang Berhormat Kuala Selangor.

4.27 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Pengerusi. Sekadar untuk menambah sedikit fasal 14 RUU OSHA ini Tuan Pengerusi...
[Ketawa]

Tuan Pengerusi: Fasal 14.

Datuk Seri Dr. Haji Dzulkefly bin Anmad [Kuala Selangor]: Baik. RUU ini telah
memberikan tanggungjawab baharu kepada majikan untuk membangunkan dan
melaksanakan prosedur-prosedur untuk mengendalikan kecemasan Tuan Pengerusi
yang mungkin berbangkit semasa pekerjaan dan berkhidmat, pekerja. Cumanya, pindaan
ini memaksa majikan untuk memastikan prosedur kecemasan itu mereka bangunkan.

Namun, satu perkara yang kita perhatikan adalah terma ‘kecemasan’ itu sendiri
tidak pernah didefinisikan dalam OSHA. Perkara ini mewujudkan semacam satu lacuna
