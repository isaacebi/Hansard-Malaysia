72 DR.27.10.2021

(kelompangan) untuk membantu majikan untuk bersedia untuk sebarang bentuk
kecemasan. Tanpa takrifan yang jelas ya, pindaan ini akan menemui jalan buntu kerana
majikan akan masih keliru ataupun there is no clarity, dengan izin.

Keduanya fasal 16, memperuntukkan tanggungjawab baharu kepada majikan
untuk membuat penilaian risiko (risk assessment) di sini pun di tempat kerja. Majikan juga
selepas membuat penilaian perlu mengambil langkah-langkah untuk mengatasi risiko
yang mereka telah kenal pasti. Namun, kebiasaannya untuk majikan merujuk, membuat
hazard identification risk assessment and risk control (HIRARC) itu yang dicadangkan
akan menjadikan ia kewajipan untuk majikan melaksanakan segala langkah.

01630

Masalahnya adalah Tuan Pengerusi, apabila HIRARC ini mengukur tahap bahaya
dan risiko mengikut skala yang tersendiri, disebabkan seksyen 18B ini terlalu luas dan
sekali lagi kabur tanpa menimbulkan persoalan sama ada semua risiko kecil dan yang
berskala, yang terlalu jarang untuk berlaku patut diatasi oleh majikan ataupun tidak. Jadi,
contoh risiko kecederaan disebabkan oleh jentera mungkin timbul hanya jika jentera
tersebut tidak digunakan dengan betul.

Jadi, there is this ruang untuk perkara ini dipertikaikan ketika penggunaan jentera-
jentera itu. Kesemua ini saya ingat perlu penjelasan dan clarity. Saya ingat begitu saja
Tuan Pengerusi. Ada dua atau tiga lagi perkara yang mungkin telah disebut oleh rakan-
rakan yang lain. Terima kasih.

Tuan Pengerusi: Terima kasih Yang Berhormat Kuala Selangor. Akan tetapi
kalau semua istilah itu terang dan jelas maka peguam tidak akan ada kerjalah Yang
Berhormat. [Ketawa] Kalau tidak ada lagi, saya hendak jemput Yang Berhormat Menteri
untuk menjawab.

4.31 ptg.

Menteri Sumber Manusia [Datuk Seri M. Saravanan]: Tuan Pengerusi,
kebetulannya Kementerian Sumber Manusia tidaklah membuat keputusan unilateral. Ini
telah menelan masa hampir 10 tahun dari sejak tahun 2011 sehingga ke hari ini, kita bawa
masuk ke Dewan Rakyat dan ini telah melibatkan majlis dialog mendapatkan input
daripada pemegang taruh, majikan pekerja, ahli akademi dan NGO. Pada tahun 2015,
pembentangan kepada MNKKP dan pada tahun 2018 dokumen pindaan dari MNKKP
dikembalikan semula setelah pertukaran kerajaan.

Tahun 2019 Januari, sesi libat urus bersemuka bersama National Labour Advisory
Council dan pada tahun 2019 sesi libat urus bersemuka bersama semua wakil
kementerian. Maka segala keputusan bukan untuk menambahkan kuasa dan sebagainya,
bukan dibuat mengikut kehendak mana-mana individu. Kesemua ini telah melibatkan sesi
libat urus dengan pelbagai pihak.

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Kedua, pelantikan orang yang berlesen di bawah fasal 8 akan dibuat mengikut
prosedur yang ditetapkan oleh kerajaan menurut Unit Kerjasama Awam Swasta (UKAS).
Selain daripada itu Tuan Pengerusi, Majlis Negara bagi Keselamatan dan Kesihatan
Pekerjaan berfungsi antara lain menasihati Menteri Sumber Manusia berkaitan isu
keselamatan dan kesihatan pekerjaan. Menteri boleh mempertimbangkan cadangan yang
diberikan dan membuat keputusan terhadapnya.

Kedua, mengenai kuasa kepada ketua pengarah. Ini melibatkan keselamatan dan
kesihatan. Kita kena ada punca kuasa sekiranya berlaku isu perundangan. Atas arahan
siapa dia berkhidmat. Maka, untuk meletakkan punca kuasa dengan ketua pengarah
supaya mereka diberi kebenaran untuk melaksanakan tugas.
