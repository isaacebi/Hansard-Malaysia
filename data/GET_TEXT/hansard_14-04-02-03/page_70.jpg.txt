62 DR.27.10.2021

kenyataan dan juga menjadi soalan untuk menambahkan keadaan. Walau
bagaimanapun, saya bersetuju dengan pandangan Abhli-ahli Yang Berhormat
memandangkan akta ini telah dikuatkuasakan 27 tahun dahulu. Negara belum maju lagi
sebagaimana hari ini. Daripada segi keadaan, sumber manusia pun bukan begitu maju.

Dalam keadaan ini, hari ini kita Kementerian Sumber Manusia sedang berusaha
untuk memperbaiki — saya juga ingin merakamkan ribuan terima kasih kepada mantan
Menteri Sumber Manusia yang telah mengambil inisiatif semasa beliau memegang
jawatan sebagai Menteri Sumber Manusia.

Tuan Yang di-Pertua, izinkan saya menjawab pertanyaan-pertanyaan yang
dikemukakan oleh Ahli-ahli Yang Berhormat berkaitan dengan rang undang-undang ini.
Seramai 12 orang Ahli Yang Berhormat iaitu Yang Berhormat Ipoh Barat, Yang Berhormat
Hulu Rajang, Yang Berhormat Pokok Sena, Yang Berhormat Setiu, Yang Berhormat
Sepang, Yang Berhormat Jerai, Yang Berhormat Lumut, Yang Berhormat Pasir Mas, Yang
Berhormat Kapar, Yang Berhormat Kuala Krai, Yang Berhormat Kepong, Yang Berhormat
Dungun, Yang Berhormat Papar dan Yang Berhormat Tebrau telah membangkitkan isu-
isu berkaitan Rang Undang-undang Keselamatan dan Kesihatan Pekerjaan.

Merujuk kepada isu yang dibangkitkan oleh Yang Berhormat Ipoh Barat
berkenaan taklimat Rang Undang-undang Keselamatan dan Kesihatan Pekerjaan
(Pindaan) 2020 dan RUU Kilang dan Jentera (Pemansuhan) 2020 kepada Ahli-ahli
Dewan, akhirnya telah diadakan pada 3 November 2020.

Tuan M. Kulasegaran [Ipoh Barat]: Minta maaf. Saya terkejut kerana...

Datuk Seri M. Saravanan: Mungkin Yang Berhormat terlepas pandang nanti
saya...

Tuan M. Kulasegaran [Ipoh Barat]: Bukan terlepas pandang, saya...
Datuk Seri M. Saravanan: Saya boleh hantar dokumen-dokumen bukti.

Tuan M. Kulasegaran [Ipoh Barat]: / know but no Members of Parliament on this
side were informed, I’m shocked.

Datuk Seri M. Saravanan: Saya rasa Yang Berhormat mungkin terlepas
pandang. / send you the document.

Tuan M. Kulasegaran [Ipoh Barat]: Because Yang Berhormat Kulim Bandar
Baharu who wrote the letter. Kita sedang menunggu. Dia kata Menteri sangat sibuk.

Datuk Seri M. Saravanan: Mungkin sudah setahun, Yang Berhormat lupa. Ini 3
November 2020. Kebetulan — sekarang patut dibawa ke Dewan, sudah lewat setahun.

Tuan M. Kulasegaran [Ipoh Barat]: Saya hairan.

Datuk Seri M. Saravanan: Ini Dewan Yang Berhormat, tidak boleh tipu, tidak
boleh manipulasi fakta. Apa yang saya cakap betul. Telah mengadakan sesi pada 3
November 2020 bertempat di Dewan Bankuet, Bangunan Utama Parlimen Malaysia.
Berkenaan isu pegawai yang tidak cukup untuk menjalankan pemeriksaan lif, Kementerian
ingin menjelaskan bahawa telah ada mekanisme yang komprehensif untuk memastikan lif
beroperasi dengan selamat iaitu lif perlu diperiksa secara berkala di selenggara dan di
servis oleh orang yang kompeten.

Melalui lapan rang undang-undang ini, Menteri boleh melantik orang berlesen
bagi menjalankan pemeriksaan loji yang ditetapkan, termasuklah pemeriksaan lif.
Pelantikan orang berlesen akan dilaksanakan berdasarkan panduan dan kaedah yang
ditetapkan oleh Unit Kerjasama Awam Swasta di bawah Jabatan Perdana Menteri.

01550

Tuan Yang di-Pertua, berkaitan dengan isu JKKP tidak perlu terlibat dalam
perkara yang berkaitan dengan latihan dan hanya perlu fokus kepada aktiviti
penguatkuasaan seperti yang dibangkitkan oleh Yang Berhormat Ipoh Barat, Yang
Berhormat Hulu Rajang dan Yang Berhormat Pokok Sena, kementerian ingin
menegaskan bahawa JKKP tidak pernah terlibat dalam memberikan latihan dan cadangan
