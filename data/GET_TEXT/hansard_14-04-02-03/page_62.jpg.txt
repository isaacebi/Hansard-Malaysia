54 DR.27.10.2021

keselamatan. Ini bakal membolehkan mengundang banyak perkara yang paling drastik,
mengundang kematian.

Saya hendak tegaskan jangan ada disebabkan kita hendak berdagang,
hinggakan kita memperjudikan nyawa pekerja dan ini berlaku di Selangor disebabkan oleh
industri perkilangan dibuka secara berleluasa, maka mengundang kematian yang tidak
dapat kita elakkan dan COVID-19 meningkat ribuan, puluhan ribu dan ia berlaku dalam
keadaan yang dipanggil kluster kilang. Ini ialah tanggungjawab sepenuhnya di bawah
Kementerian Sumber Manusia, di bawah Jabatan Kesihatan dan Keselamatan, DOSH
yang tidak boleh dikompromikan dan ia berlaku.

Ini ialah satu perkara yang amat-amat menyedihkan kita semua dan apa yang
berlaku ialah peranan yang patutnya dipertanggungjawabkan kepada Jabatan Kesihatan
dan Keselamatan ini pastikan ia berfungsi dan tidak mengizinkan walaupun ia
dicadangkan oleh Menteri kanan kah, Menteri kiri kah tetapi nyawa pekerja itu tidak boleh
dikompromikan. [Tepuk]

Ini adalah salah satu disebabkan pindaan ini begitu dikehendaki kerana pandemik
mengajar kita erti tanggungjawab, pandemik mengajar kita tentang erti kemanusiaan dan
pandemik mengajar kita erti menghargai nyawa orang. Ini adalah salah satu kekuatan
yang ada dalam pindaan ini. Saya percaya Menteri bersetuju dengan saya kerana ia
adalah kepentingan pekerja yang tidak boleh kita kompromi. Begitulah ke atas pindaan
memperkukuhkan di antara fasal-fasal 24, pindaan seksyen 27.

Sepertimana yang telah kita melihat daripada akta yang ada sekarang ini pun
Menteri, ia di bawah seksyen 30, mewajibkan di setiap industri itu ada gabungan antara
Jawatankuasa Keselamatan dan Kesihatan itu di pihak syarikat, di pihak majikan, sudah
pun ada. Namun saya pohon ia mesti adalah dikuatkuasakan dan diwajibkan. Tidak boleh
kita biarkan jawatankuasa ini diketepikan ataupun sepertimana yang telah Menteri
cadangkan di bawah beberapa perkara yang saya lihat yang telah pun diklasifikasikan
oleh Menteri sebentar tadi.

Di bawah fasal 23 dan juga di bawah fasal 24 yang menjurus kepada hukuman
majikan yang gagal mengambil tindakan untuk menghapuskan bahaya ini. Ini ialah salah
satu langkah yang begitu memberikan kesan baik kepada semua yang menjadi pemain
dalam industri-industri perkilangan ini. Begitu juga dengan keadaan bila disebut ‘dalam
keadaan berbahaya’ dan ia juga ada dalam fasal 24 yang telah pun diutarakan oleh
Menteri tadi yang tidak boleh diizinkan pekerja itu dipecat ataupun mereka itu dizalimi dan
mereka itu dicederakan dalam pekerjaannya.

Ini satu langkah yang proaktif yang saya lihat bahawa memberikan timbang balas
kepada pihak-pihak di antara majikan dan pihak-pihak syarikat. Saya melihat di sini ada
pindaan yang telah dilakukan oleh pihak kementerian berkenaan dengan Undang-undang
Kilang dan Jentera (Pemansuhan) 2020 diletakkan dalam Akta Keselamatan dan
Kesihatan Pekerjaan 1994 ini.

Saya hendak menegur sedikit tentang perkara ini. Sepertimana yang telah pun
dilalui kerana kalau kita bagi kuasa kepada jawatankuasa yang ada termasuklah lantikan-
lantikan yang diberikan kepada Menteri dan juga ketua pengarah, ia berbalik kepada soal
jangan ada kuasa bertindih. Sepertimana yang berlaku dalam Akta Perkilangan ini yang
menyebabkan bahawa kastam kata ini kuasa dia dan pihak Jabatan Kesihatan dan juga
pihak yang lain, selepas itu pihak ketiga mengatakan ini kuasa mereka.

Sebagai contoh, di bawah seksyen 40, Akta Perusahaan 1967 mengizinkan
berlakunya piket tetapi bila kita tengok daripada kes yang berlaku di Renesas
Semiconductor Sendirian Berhad di Teluk Panglima Garang, free industry zone. Bila mana
mereka hendak buat piket kerana gaji tidak dibayar dan sebagainya, berlaku penindasan
tetapi dia tidak boleh melakukan demikian kerana dia kata ini kawasan zon bebas dan
tidak boleh. Sedangkan dalam seksyen 40, mengizinkan apabila berlaku dispute diambil
tindakan.

Jadi ada dua akta yang bertindih dalam menegakkan hak masing-masing. Ini juga
kementerian harus merujuk dan memberikan kesan baik sama ada keperluan atau tidak
keperluan ia diasingkan untuk memastikan hak setiap yang berada dalam negara ini tidak
