48 DR.27.10.2021

2.38 ptg.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Saya juga ingin turut mengambil bahagian membahaskan pindaan akta ini yang
asalnya dibuat pada tahun 1994 yang membawa pada perubahan-perubahan yang saya
bersetuju dengan Yang Berhormat Jerai tadi yang mengaitkannya dengan norma baharu
yang sedang dihadapi atau yang sedang dijalani oleh rakyat kita sekarang.

Kita bersetuju bahawa takrifan kepada tempat kerja ini tidak dihadkan kepada
Jadual Pertama dalam akta ibu yang telah mencatatkan sepuluh buah, tempat pekerjaan.
Akan tetapi kini semua tempat pekerjaan dimasukkan dalam tanggungjawab ataupun
dalam kawalan akta ini supaya semua majikan tidak kira sama ada mereka industri besar,
industri kecil ataupun industri tradisional yang ada dalam akta yang asal, perlu mengambil
isu kesihatan dan keselamatan pekerjaan ini secara serius.

Jadi, yang kita hendak pastikan daripada kementerian adalah setakat mana ya,
mungkin telah dibangkitkan oleh pembahas yang lain, setakat mana takrifan semua
tempat kerja ini yang akan dikawal oleh akta ini? Sama ada terlibat juga mereka yang
bekerja di rumah ataupun bekerja secara online dan juga pekerjaan-pekerjaan lain yang
tercipta daripada keadaan pandemik yang ada pada hari ini. Ini penting kerana kita tidak
mahu mana-mana sektor pekerjaan tertinggal sehingga menjejaskan cara hidup mereka
apabila ia tidak termasuk di dalam pindaan ini.

01440

Kemudiannya kita juga mahu melihat semua majikan di tempat kerja menyediakan
kawasan yang selamat dan juga menangani isu-isu kecemasan dengan segera. Cuma
kita tidak tahu takrifan kecemasan di sini, kalau boleh Kementerian memberikan detil
bagaimana atau jenis kecemasan macam mana?

Adakah ia terhad kepada misalnya kecederaan semasa menjalankan jentera-
jentera ataupun berlaku kemalangan kenderaan ataupun berlaku keruntuhan bangunan
atau macam mana. Ini juga kita perlu pastikan.

Saya mencadangkan supaya kementerian mengambil sikap yang lebih
menyeluruh supaya tidak ada yang tertinggal. Ini akan memaksa majikan-majikan kita
mengambil langkah-langkah yang kita anggap boleh menyebabkan mereka terpaksa
mengeluarkan modal dan persediaan, tetapi demi keselamatan para pekerja kita, ia harus
diambil berat termasuk juga dalam hal-hal isu penempatan pekerja-pekerja.

Yang Berhormat Menteri sudah banyak melawat semasa COVID-19 ini dan telah
melaporkan bagaimana keadaan kediaman pekerja-pekerja kita ini di tempat-tempat yang
sepatutnya tidak menjadi tempat kediaman, tetapi itu yang berlaku. Jadi kita mahukan
supaya isu-isu kecemasan di tempat-tempat kediaman ini juga disebut di dalam ataupun
ditakrifkan di dalam pindaan akta ini.

Selain daripada itu, kita juga hendak minta penjelasan daripada kementerian
kerana kadang-kadang, bahagian-bahagian akta ini terpakai kepada main contractor
dalam mana-mana pekerjaan yang telah diperoleh oleh mereka, dan mungkin tidak
terpakai kepada subcontractor-subcontractor yang diambil untuk menyelesaikan tugas-
tugas tertentu. Jadi adakah pekerja-pekerja subcontractor ini juga termasuk dalam
tanggungjawab main contractor dan mereka ini diberikan penjagaan daripada segi
keselamatan dan kesihatan semasa mereka bertugas.

Ini amat perlu kerana syarikat-syarikat yang kecil yang menjadi subcontractor,
saya berkeyakinan ramai di antara mereka tidak berkeupayaan untuk menepati
peruntukan-peruntukan dalam akta ini. Jadi saya hendak minta penjelasan, setakat mana
ataupun secara menyeluruh, manakah tanggungjawab untuk mengambil tanggungjawab
ini terletak kepada kontraktor-kontraktor ataupun majikan-majikan, sama ada yang
prinsipal punya majikan ataupun yang subcontractor punya.

Selain daripada itu, dalam akta ini juga menentukan bahawa mereka yang terlibat
dalam industri-industri ini kalau dalam akta ibu, dalam 10 sektor yang disebutkan itu,
menyediakan pegawai-pegawai perubatan dan kesihatan pekerjaan di dalam organisasi
mereka. Saya rasa ini sangat penting.
