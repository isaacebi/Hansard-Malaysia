68 DR.27.10.2021

Yang Berhormat Lumut juga membangkitkan isu takrifan kecemasan yang
berpotensi berlaku di sesuatu tempat kerja. Rang undang-undang ini menyatakan
peruntukan berkenaan tanggungjawab majikan untuk membuat penaksiran risiko
keselamatan dan kesihatan pekerjaan menerusi penilaian risiko ini. Majikan perlu
mengenal pasti situasi kecemasan yang berpotensi berlaku di premis mereka dan
seterusnya membuat langkah kawalan yang sesuai.

Tuan M. Kulasegaran [Ipoh Barat]: Okey Yang Berhormat, ini saya hendak balik
kepada taklimat. Saya difahamkan ramai di antara kita tidak tahu tetapi tidak apalah,
sudah diadakan oleh kementerian, itu saya terima baik. Akan tetapi apabila sepucuk surat
ditulis oleh sekretariat Pakatan Harapan, tidak ada jawapan mengenai taklimat tersebut.
Maka hingga hari ini kita ingat bahawa taklimat itu belum dibuat, dan boleh membuat
sedemikian.

At least you have another explanation. | don’t understand kenapa kita kedekut
mengenai hal ini. Ini kerana kalau hendak bekerjasama, we must look at the long-term.
Macam hari ini pun, we can call for belah bahagi and all that, but we don’t want. We want
to have cooperation and worker's interest to be bagi priority Tuan Yang di-Pertua. Maka
saya pohonlah esok hari macam ini, tidak apa beri jawapan sekurang-kurangnya kepada
surat yang ditulis. Terima kasih.

Datuk Seri M. Saravanan: Terima kasih Tuan Yang di-Pertua dan terima kasih
Yang Berhormat. Saya akan— saya memang akan terima sebarang surat daripada Yang
Berhormat Dato’ Saifuddin, tetapi saya akan semak balik siapa yang menerima dan saya
akan pastikan perkara ini tidak berulang lagi. Terima kasih.

Tuan Yang di-Pertua, besarlah harapan saya dan rakyat dalam Keluarga Malaysia
untuk meneruskan kehidupan dengan selamat dan sihat...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri, Kuala Selangor. Kuala Selangor mencelah ketika Yang Berhormat Lumut
berucap Yang Berhormat Menteri dan saya menekankan tentang peri pentingnya
keselamatan pekerjaan atau tempat kerja mestilah juga dilebarkan kepada tempat tinggal
Yang Berhormat Menteri.

Justeru kerana pekerja kita, workforce kita melibatkan bukan sahaja locals yang
bila habis kerja balik rumah, tetapi the documented ataupun pekerja yang legal dan yang
juga tidak legal balik ke dormitory dan tempat tinggal mereka yang bersifat dormitory dan
Yang Berhormat Menteri pun sudah melawat mereka.

Saya sebutkan sebentar tadi dalam penghujahan saya, sebuah syarikat yang
dibanned produk mereka, justeru kerana allegation of abusive working and living
conditions. Lalu, apakah Yang Berhormat Menteri bersedia untuk memuatkan ini sebagai
satu extension, lanjutan kepada safety at work, juga bermaksud safety ataupun
keselamatan tempat tinggal Yang Berhormat Menteri? Terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
sikit sahaja. Dalam konsep Keluarga Malaysia yang telah disebut oleh Yang Berhormat
Menteri tadi, saya juga telah turut serta dan ketika Yang Berhormat Ipoh Barat
membahaskan. Mungkin perkara ini tidak boleh dimasukkan dalam rang undang-undang
yang telah dibentangkan.

Akan tetapi semasa perbincangan Kabinet, sekurang-kurangnya Yang Berhormat
Menteri sebagai salah seorang wakil kaum India dalam Kabinet boleh mengambil
permintaan kami di sebelah sini untuk mewajibkan majikan-majikan memberikan cuti
sekurang-kurangnya dua hari kepada pekerja-pekerja terutamanya pekerja-pekerja di
pihak swasta. Mungkin perkara ini boleh diperhalusi kerana kita lihat setiap kali sambutan
hari Deepavali, cuma diberi cuti satu hari sahaja.

Mungkin seperti yang telah dinyatakan oleh Tuan Yang di-Pertua juga tadi, beliau
mungkin berbesar hati memberi cuti seminggu minggu depan untuk kita bersama-sama
kali pertama kita menyambut perayaan Deepavali ini. [Ketawa] Tahun lalu kita tidak dapat
sambut disebabkan oleh COVID-19, kali ini sekurang-kurangnya semua dapat balik
kampung. Mungkin Yang Berhormat Menteri boleh membincangkan perkara ini dan
