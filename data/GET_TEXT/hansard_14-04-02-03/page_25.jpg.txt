DR.27.10.2021 17

2019 4 2.83 juta

2020 15 1.2 juta

2021 5 580,000
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput...

Tuan Haji Ahmad bin Hassan [Papar]: Papar.
Tuan Syed Ibrahim bin Syed Noh [Ledang]: Ledang.
Datuk Ahmad Jazlan bin Yaakub [Machang]: Machang.

Timbalan Yang di-Pertua [Dato’ Mohd Rashid Hasnon]: Yang Berhormat
Ledang.

Tuan Syed Ibrahim bin Syed Noh [Ledang]: Terima kasih Yang Berhormat
Tuan Yang di-Pertua. Saya lihat sebenarnya kebanyakan masalah daripada apa yang
berlaku berkenaan dengan mewujudkan bangunan ini ialah masalah pelaksanaan. Apa
yang disebut tadi PPD di Pasir Mas, begitu juga PPD di Tangkak..

Dato’ Dr. Mah Hang Soon: Ya saya tahu.

Tuan Syed Ibrahim bin Syed Noh [Ledang]: Masih lagi menumpang bangunan
milik sekolah menengah, jadi tidak selesai-selesai. Saya minta supaya satu tindakan tegas
diambil. Kedua, Tuan Yang di-Pertua dan Yang Berhormat Timbalan Menteri.

Saya ingin bertanya sedikit berkait dengan soalan ini juga berkenaan dengan,
apakah langkah kerajaan untuk memanfaatkan PPD sebagai satu one stop centre untuk
menangani dan menyelesaikan masalah berkaitan dengan PdPR serta Didik TV,
Kementerian Pelajaran Malaysia. Ini kerana, ia telah dicadangkan oleh Majlis
Permuafakatan Persatuan Ibu Bapa dan Guru Nasional sejak bulan April yang lepas.
Terima kasih.

Dato’ Dr. Mah Hang Soon: Terima kasih kepada Yang Berhormat Ledang. Usaha
sentiasa diambil oleh Kementerian Pendidikan Malaysia untuk memastikan keselesaan
dan perkhidmatan yang terbaik daripada segi pembelajaran diberikan dapat kita
sampaikan kepada murid. Jadi untuk itu, memang tidak dinafikan masih ada Pejabat
Pendidikan Daerah (PPD) yang masih menumpang di sekolah dan banyak lagilah usaha
yang perlu dilaksanakan ke arah tersebut, itu yang pertama.

Kedua, mengenai kewujudan one stop centre (OSC) daripada segi pelaksanaan
PdPR dan sebagainya. Ini sebenarnya telah saya terangkan tadi iaitu usaha sentiasa
diambil termasuklah libat urus dengan NGO, dengan pelbagai pihak untuk memastikan
pelaksanaan PdPR yang terbaik untuk anak murid kita. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Pertanyaan seterusnya saya ingin menjemput Yang Berhormat Puan Teo Nie
Ching, Kulai.

8. Puan Teo Nie Ching [Kulai] minta Menteri Pembangunan Wanita, Keluarga dan
Masyarakat menyatakan, bila bantuan bulanan RM1,000 JKM untuk golongan OKU akan
dilaksanakan.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Bismillahi Rahmani Rahim. Assalamualaikum
warahmatullahi wabarakatuh dan salam sejahtera. Terima kasih Tuan Yang di-Pertua.
