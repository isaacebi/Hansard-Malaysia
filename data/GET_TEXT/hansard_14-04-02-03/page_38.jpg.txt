30 DR.27.10.2021

pengarah dan pegawai keselamatan dan kesihatan pekerjaan
lain daripada kalangan pegawai awam dalam skim pemeriksa
kilang dan jentera; dan

(ii) memberi kuasa untuk melantik mana-mana pegawai awam
daripada mana-mana skim perkhidmatan lain yang bagi maksud
menguatkuasakan akta ini. Pegawai awam yang dilantik ini
adalah tertakluk kepada batasan, kawalan arahan dan
pengawasan ketua pengarah keselamatan dan_ kesihatan
pekerja.

Fasal 8 bertujuan untuk memasukkan empat seksyen baru iaitu seksyen 7A, 7B,
7C dan 7D. Peruntukan ini dimasukkan bagi memberi kuasa kepada Menteri untuk
memberikan lesen kepada mana-mana orang yang akan menjalankan pemeriksaan loji
yang ditetapkan mengikut akta ini iaitu orang berlesen. Menteri boleh menetapkan apa-
apa syarat sebagaimana yang difikirkan patut bagi mengawal selia orang berlesen
tersebut termasuklah membatalkan lesen orang tersebut jika orang itu telah melanggar
mana-mana syarat yang serius.

Tuan Yang di-Pertua, fasal 9 hingga 12 mengandungi pindaan kepada peruntukan
berkenaan dengan Majlis Negara bagi Keselamatan dan Kesihatan Pekerjaan selepas ini
disebut majlis. Antara pindaan tersebut adalah seperti yang berikut:

(i) menaikkan bilangan anggota majlis iaitu tidak kurang daripada
22 orang anggota dan tidak melebihi daripada 25 orang anggota.
Pada masa ini, majlis terdiri dan tidak kurang daripada 12 orang
dan tidak lebih daripada 15 orang anggota;

(ii) menjelaskan lagi senarai dan kriteria keanggotaan majlis yang
berdasarkan pengalaman atau pengetahuan khas yang luar
dalam perkara yang berhubung dengan keselamatan dan
kesihatan pekerja; dan

(iii) meluaskan skop fungsi majlis dalam membuat syor kepada
Menteri berkenaan dengan perkara yang berhubung dengan
tujuan Akta 514 dan memberi majlis kuasa untuk menyelaraskan
perkara yang berhubungan dengan keselamatan dan kesihatan
pekerjaan yang dijalankan oleh kerajaan.

Tuan Yang di-Pertua, fasal 14 bertujuan untuk meminda seksyen 15, Akta 514
mengenai kewajipan am majikan dengan mengecualikan orang yang bekerja sendiri
daripada seksyen ini memandangkan kewajipan orang bekerja sendiri telah diperuntukkan
dalam seksyen 17, Akta 514.

01150

Melalui fasal ini juga, liputan kewajipan majikan di bawah seksyen 15 diperluas
agar termasuklah membangunkan dan melaksanakan tatacara bagi berurusan dengan
kecemasan yang boleh timbul semasa pekerjanya sedang bekerja.

Fasal 16 bertujuan untuk memasukkan seksyen baharu 18A dan 18B seperti
berikut. Seksyen baharu 18A memperuntukkan mengenai kewajipan kepada prinsipal
untuk mengambil langkah-langkah yang perlu untuk memastikan keselamatan dan
kesihatan mana-mana kontraktor, subkontraktor dan pekerja yang diambil kerja oleh
kontraktor atau subkontraktor semasa menjalankan kerja mereka selagi prinsipal itu
mempunyai kawalan ke atas mereka.

Kedua, seksyen baharu 18B memperuntukkan mengenai kewajipan majikan,
orang yang bekerja sendiri atau prinsipal untuk menjalankan pentaksiran risiko dan untuk
melaksanakan langkah-langkah kawalan jika diperlukan bagi memastikan keselamatan
dan kesihatan di tempat kerja. Pindaan ini bertujuan untuk mencegah risiko keselamatan
dan kesihatan pekerjaan seawal mungkin.
