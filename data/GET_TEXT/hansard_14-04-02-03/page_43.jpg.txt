DR.27.10.2021 35

12.06 tgh.

Tuan M. Kulasegaran [Ipoh Barat]: Terima kasih Tuan Yang di-Pertua. Tuan
Yang di-Pertua, akta ini rang undang-undang ini bukan baharu. Sebenarnya semasa
Pakatan Harapan menerajui kerajaan semua ini telah pun diteliti dan sebenarnya patut
dibawa ke Parlimen tahun dulu. Akan tetapi, kerana orang curi kerajaan, Sheraton Move
maka ia telah dilaga-laga dan dilambatkan.

Akan tetapi, tak apalah kita move on from there tetapi saya rasa Yang Berhormat
Menteri, patut memberi sedikit taklimatlah kepada kita untuk saya dan Yang Berhormat
Pokok Sena no issue. Ini kerana, kita adalah orang yang terus terlibat dalam hal ini di
mana kita ada di kementerian tersebut.

Saya difahamkan kawan baik saya Yang Berhormat Kulim-Bandar Baharu iaitu
Setiausaha Pakatan Harapan telah pun menulis satu surat kepada Kementerian Sumber
Manusia supaya ada taklimat kepada semua Ahli Parlimen yang minat mengenai perkara
ini. Tuan Yang di-Pertua, ini adalah satu spesifik isu bukan semua orang dapat tahu
mengenai occupational safety dan health issues. Walaupun seorang peguam dia tak
berapa arif dalam hal ini tetapi kalau terlibat dia adalah — boleh mengambil tahu.

Maka satu peluang yang baik Yang Berhormat untuk menunjukkan bahawa Yang
Berhormat ini betul-betul serius dengan patut memberi sikit penerangan kepada semua-
semua Ahli Parlimenlah. Saya rasa itu satu peluang yang telah hilang. Jangan kita lupa
Tuan Yang di-Pertua bahawa bila kita menandatangani memorandum of understanding di
bulan September niatnya adalah kita berkolaborasi sebanyak yang boleh untuk menolong
kerajaan dan juga kita berfungsi sebagai check and balance.

Akan tetapi sayangnya satu di antara yang kita mohon di sana adalah penerangan
dan taklimat yang diberi kepada Ahli Parlimen. Mungkin Yang Berhormat Menteri sibuk,
saya faham tetapi bagilah sedikit masa at least give face to us supaya lebih kita boleh arif
dalam hal ini. Saya dan Yang Berhormat Pokok Sena no issue. Tutup mata kita boleh
debat tetapi lain orang dia mungkin ada lebih arif kalau dia ada penerangan yang sedalam-
dalamnya.

Maka saya harap Yang Berhormat, esok hari apabila ada rang undang-undang
yang lain bolehlah mengambil peluang itu supaya bukan sahaja kalau kita tengok spirit
memorandum of understanding itu lebih bermakna kalau ada perbincangan dan
sebagainya.

01210

Jangan lupa hingga sekarang Tuan Yang di-Pertua, Bill Kewangan, kita sudah
ada lima perbincangan. Saya sendiri ada pergi untuk perbincangan tersebut, membuat
cadangan-cadangan. So, we are not anti per say. Akan tetapi jangan bikin kita anti.

Kedua, mengenai MA63 pun sama juga and this is a new norm. Kita perlu
memberi tekanan dan nyawa pada tersebut. Saya haraplah Yang Berhormat Menteri,
walaupun sibuk esok hari, tolonglah asingkan sedikit masa...

Tuan Sanisvara Nethaji Rayer a/l Rajaji [Jelutong]: Yang Berhormat Ipoh
Barat.

Tuan M. Kulasegaran [Ipoh Barat]: Ya.

Tuan Sanisvara Nethaji Rayer a/l Rajaji [Jelutong]: Saya juga difahamkan
ketika undang-undang ini digubal pada masa Yang Berhormat Ipoh Barat menjadi Menteri,
terdapat cadangan bahawa bagi hari-hari kebesaran seperti Deepavali, juga diberikan cuti
wajib kepada pekerja-pekerja sekurang-kurangnya dua hari. Kita tahu dalam masa
seminggu nanti kita akan menyambut Deepavali.

Jadi, saya juga mengambil kesempatan untuk merayu kepada Menteri daripada
MIC, kalau boleh perkara ini juga diperhalusi dan diberikan perhatian. Ini kerana setiap
tahun, yang menyambut Deepavali hanya mendapat cuti satu hari sahaja.

Saya juga mengambil kesempatan ini untuk merayu kepada Tuan Yang di-Pertua,
kalau boleh beri semua Ahli Parlimen, minggu depan sekurang-kurangnya cuti bermula
