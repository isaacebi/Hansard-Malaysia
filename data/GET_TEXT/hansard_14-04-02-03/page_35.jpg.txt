DR.27.10.2021 27

Saya telah meneliti perkara ini dan mendapati bahawa perkara ini adalah perkara
tertentu, ia adalah bagi kepentingan orang ramai serta juga perkara ini perlu juga
disegerakan.

Oleh yang demikian, saya membenarkan usul ini untuk dirundingkan pada hari ini
di Kamar Khas pada jam 2.30 petang. Terima kasih.

Dato’ Seri Anwar bin Ibrahim [Port Dickson]: Tuan Yang di-Pertua, sebelum
itu. Memandangkan kaitan yang saya sebut tadi dan— sedikit penjelasan.

Tuan Yang di-Pertua: Ya.

Dato’ Seri Anwar bin Ibrahim [Port Dickson]: Terima kasih kerana keizinan
Tuan Yang di-Pertua memberi ruang untuk saya baca dengan tambahan walaupun saya
tahu peraturannya membaca. Sebab saya katakan tambahan itu ialah kerana
menunjukkan kesan kepada ekonomi negara, pendapatan dan juga masa depan
Petronas. Oleh yang demikian, walaupun saya hargai keputusan Tuan Yang di-Pertua
untuk dibenarkan perbahasan tetapi sepatutnya hal yang menyentuh kepentingan negara
dan kepentingan ekonomi negara yang diakui sendiri, maka sewajarnya Dewan yang patut
membahaskan.

Tuan Yang di-Pertua: Saya sudah putuskan untuk diadakan di Kamar Khas
sebab kita pun ada urusan yang lain di Dewan ini. Ada dua rang undang-undang yang
agak besar untuk dihabiskan pada hari ini. Maka seperti biasa, amalan biasa, saya
luluskan di Kamar Khas, Yang Berhormat ya.

Dato’ Seri Anwar bin Ibrahim [Port Dickson]: Tuan Yang di-Pertua, ketimbang
berbanding dengan dua rang undang-undang yang dibentangkan yang juga penting, tetapi
lebih penting ialah soal ekonomi negara...

Tuan Yang di-Pertua: Faham.

Dato’ Seri Anwar bin Ibrahim [Port Dickson]: ...Pendapatan negara sebelum
belanjawan. Ini harus dibahaskan, pada hemat saya, sebelum belanjawan kerana ia
terkait dengan pendapatan negara. Saya hanya sebut secebis dan memberikan
pengertian tentang implikasi yang besar kepada ekonomi negara dan pendapatan
kerajaan.

Oleh yang demikian, saya ingin tegaskan semula keperluan kita membahaskan di
Dewan walaupun dalam masa yang singkat.

Tuan Yang di-Pertua: Serupa sahaja, Yang Berhormat. Sebenarnya prosiding di
Kamar Khas mahupun di Dewan boleh dilihat oleh orang ramai dan akan dirakam. Di situ
juga direkodkan melalui Hansard. So, sebenarnya tak ada perbezaan pun. Terima kasih
Yang Berhormat.

RANG UNDANG-UNDANG DIBAWA KE DALAM MESYUARAT
RANG UNDANG-UNDANG PERBEKALAN 2022
Bacaan Kali Yang Pertama

Rang undang-undang bernama suatu akta bagi menggunakan sejumlah wang
daripada Kumpulan Wang Disatukan untuk perkhidmatan bagi tahun 2022 dan bagi
memperuntukkan jumlah wang itu untuk perkhidmatan bagi tahun itu; dibawa ke dalam
Mesyuarat oleh Timbalan Menteri Kewangan II [Tuan Yamani Hafez bin Musa]; dibaca kali
yang pertama; akan dibacakan kali yang kedua pada hari Jumaat, 29 Oktober 2021, jam
4.00 petang.
