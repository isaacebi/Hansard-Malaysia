DR.27.10.2021 9

Kemudahan bantuan dan pinjaman kewangan juga kita siapkan melalui
kemudahan pinjaman PTPTN kepada pelajar yang berkelayakan. Wang pendahuluan
pinjaman sebanyak RM1,500 kepada pelajar IPTS telah diperkenalkan tahun ini untuk
membantu menampung sebahagian perbelanjaan mereka. Terima kasih banyak.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan pertama. Sila Yang Berhormat Pandan.

Dato’ Seri Dr Wan Azizah Wan Ismail [Pandan]: Terima kasih Tuan Yang di-
Pertua kerana saya tengok adalah juga pelan-pelan untuk jangka pendek dan jangka
panjang.

Akan tetapi saya hendak tanya, kerana mengikut apa yang dijangkakan, 10
peratus daripada IPTS akan tutup, iaitu “gulung tikar’. Daripada 440 itu, dianggarkan 40
sudah ditutup manakala 30 lagi juga akan ditutup. Apakah kerajaan mempertimbangkan
pelepasan cukai, tax holiday selama dua tahun bagi membantu IPTS meneruskan
kelangsungan dalam situasi COVID-19 yang melanda?

Akan tetapi, saya juga tahu bahawa kadang IPTS ini ada yang kualitinya
dipertikaikan. Jadi kita mesti memilih yang mana yang boleh kita tolong.

Akan tetapi juga, apabila pelajar-pelajar ini terutama dari kumpulan B40 dan juga
M40. Ketika ini PTPTN tidak memberikan mereka dana yang cukup untuk sara hidup. Jadi
kalau pelajar pilih kelangsungan hidup, dia kena fikirkan win-win situation ya. Lagi satu,
IPTS untuk tujuan pendidikan tetapi juga memerlukan student-student itu yang kita hendak
dimasukkan. Ini kerana kalau IPTS itu boleh diberikan kelonggaran seperti diturunkan
yuran pengajian. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pandan. Sila, Yang Berhormat Menteri. Satu minit.

Datuk Seri Dr. Noraini Anmad: Terima kasih atas keprihatinan Yang Berhormat
daripada Pandan. Memang kementerian tidak nafikan ada beberapa IPTS yang telah
ditutup disebabkan— tapi kebanyakannya adalah berstatus kolej. lItu atas dasar
permohonan dan permintaan secara sukarela oleh pihak kolej yang memohon untuk
ditutup. Akan tetapi, pihak KPT sentiasa memberi peluang kepada kolej ini untuk
memperbaiki pengurusan masing-masing.

Inisiatif pengurangan cukai juga dibincangkan di dalam PEMUDAH IPTS. la salah
satu daripada 37 inisiatif yang telah dicadangkan oleh PEMUDAH IPTS dalam tujuan
untuk membantu IPTS berkenaan.

Walau bagaimanapun, KPT telah memanjangkan cadangan ini untuk
pertimbangan pihak Kementerian Kewangan. Untuk makluman Yang Berhormat juga,
KPT masih lagi membuat libat urus dengan MOF agar dapat mempertimbangkan
permohonan yang dikemukakan oleh PEMUDAH IPTS.

Mengenai pengurangan yuran pula, untuk makluman Yang Berhormat juga, kita
telah menetapkan moratorium di mana kenaikan yuran di IPTS ini tidak dibenarkan
sehingga 31 Disember 2021. Ada IPTS yang telah memberi pengurangan yuran, contoh,
sebanyak RM520 dan diberi Japtop percuma kepada pelajar B40 dan pelbagai inisiatif
yang diberikan kepada pelajar IPTS.

Untuk makluman Yang Berhormat juga, pengurusan IPTS ini sebenarnya di
bawah Akta Syarikat. Akan tetapi, engagement sentiasa kita buat bersama dengan IPTS-
IPTS berkenaan. Terima kasih Yang Berhormat.

Puan Rusnah binti Aluai [Tangga Batu]: Tangga Batu, Yang Berhormat.

Timbalan Yang di-Pertua [Dato' Mohd Rashid Hasnon]: Soalan tambahan
kedua. Saya jemput Yang Berhormat Beaufort.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Saya hendak bertanya dengan Yang Berhormat Menteri, adakah kerajaan
memberikan bantuan pinjaman yang mudah kepada IPTS yang terjejas disebabkan oleh
