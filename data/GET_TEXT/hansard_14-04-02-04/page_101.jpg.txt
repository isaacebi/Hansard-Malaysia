DR.28.10.2021 93

Fasal 39(2) dan 40(2) terdapat konflik kerana dia membolehkan undang-undang
ini dilaksanakan di luar Malaysia. Fasal 39(2), 40(2) membolehkan rang undang-undang
yang kita bahaskan, di luar Malaysia, conflict of law sama ada undang-undang negara
ketiga akan terpakai ataupun undang-undang ini.

Saya ingin menanyakan, berapakah perbelanjaan tambahan daripada kerajaan
berkenaan rang undang-undang dan penubuhan Lembaga Angkasa ini sama ada dia akan
dimasukkan dalam bajet yang akan kita umumkan esok?

Saya khuatir, saya setuju bahawa industri angkasa perlu dipelopori tetapi saya
khuatir bahawa Lembaga Angkasa ataupun berkenaan dengan penubuhan satu lagi
statutory body ini, saya khuatir dia ‘Indah khabar dari rupa’. Saya minta penjelasan
daripada Yang Berhormat Menteri. Sekian, Terima kasih.

Tuan Yang di-Pertua: Terima kasih Yang Berhormat Bukit Bendera. Yang
Berhormat Sik.

6.02 ptg.

Tuan Ahmad Tarmizi bin Sulaiman [Sik]: Assa/amualaikum warahmatullah.
Terima kasih Tuan Yang di-Pertua. Terima kasih kepada Yang Berhormat Menteri. Saya
bersama untuk membahaskan Rang Undang-undang Lembaga Angkasa Malaysia 2020.

Pertama, saya ingin menyentuh berkaitan pemerkasaan pendidikan siswazah
bagi pembangunan kepakaran di universiti dalam bidang aeroangkasa. Bidang
aeroangkasa ini merangkumi dua perkara iaitu aeronautik dan astronautik dan dalam
laporan menyatakan bahawa pembangunan dengan izin, space economy yang digubal
bakal menyumbang RM3.2 bilion kepada Keluaran Dalam Negara Kasar menjelang 2030.
Saya mencadangkan agar banyak lagi hasil pengeluaran negara dimasukkan dalam
pembangunan dan penyelidikan. Kita melihat Rang Undang-undang Lembaga Angkasa
Malaysia 2020 akan memfokuskan perkara-perkara dasar, tatacara kawal selia aktiviti
ruang angkasa negara, infrastruktur, kepakaran dan pembangunan sains dan teknologi.

Kedua, saya ingin menarik perhatian bagi kluster hijau iaitu dengan izin,
knowledge creation, pembangunan sumber manusia, ciptaan kesinambungan teknologi.
Sehingga kini, hanya tiga universiti yang menawarkan subjek aeroangkasa iaitu Universiti
Islam Antarabangsa Malaysia, Universiti Putra Malaysia dan Universiti Sains Malaysia
sahaja. Saya mencadangkan agar lebih banyak institusi juga berasaskan TVET juruteknik
angkasa perlu dikenal pasti supaya pembangunan sumber manusia di peringkat ini
dibangunkan.

Ketiga, seksyen 15 rang undang-undang itu menyebut angkasa hendaklah
digunakan bagi tujuan keamanan dan tidak boleh antaranya meletak, memasang,
melancar dan mengendalikan apa-apa saja senjata pemusnah besar-besaran di angkasa.
Kerajaan perlu menggalakkan pembangunan aplikasi pintar oleh pakar-pakar IT
berasaskan teknologi angkasa supaya lebih telus dan dalam masa yang sama,
menyokong lebih banyak syarikat baharu dengan izin, start up. Kita melihat sokongan
daripada kerajaan melalui pemberian geran sangat penting dalam program berskala mega
ini. Sebagai contoh, bajet USD1.6 bilion kontrak oleh NASA kepada SpaceX untuk
menghantar 12 misi dengan izin, resupply mission ke stesen angkasa lepas ISS.

Keempat, kerajaan perlu mengukur sejauh mana kekuatan teknologi angkasa
dalam negara sekiranya space exploration, dengan izin ke Marikh turut dijalankan kerana
perkara ini sedang menjadi perkara hangat menerusi penerokaan pihak-pihak swasta
seperti SpaceX di bawah Elon Musk’s, Sir Richard Mc Bronson melalui syarikat yang
diterajui beliau. Kerajaan harus lebih agresif dan aktif bekerjasama melalui dalam dan luar
negara, menjalin hubungan kerjasama pembangunan teknologi angkasa dengan agensi
angkasa luar seperti NASA Amerika, Japan Aerospace Exploration Agency, China
National Space Administration.

Kelima, daripada segi pengurusan bencana, penggunaan satelit dilihat berkesan
bagi mengesan dan memberi amaran awal sebelum berlaku bencana. Maka, apakah
pelan-pelan jangka panjang bagi membangunkan sistem meteorologi bagi pengesanan
