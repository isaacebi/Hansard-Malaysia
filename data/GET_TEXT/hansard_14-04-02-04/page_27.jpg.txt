DR.28.10.2021 19

minum iaitu air untuk penyejukan air-condition dan sebagainya di kilang-kilang tersebut.
Itu yang kita gunakan. Terima kasih.

Tuan Nga Kor Ming [Teluk Intan]: Tuan Yang di-Pertua, minta satu soalan
tambahan.

Dato' Haji Che Abdullah bin Mat Nawi [Tumpat]: Minta satu.

Timbalan Yang di-Pertua [Dato' Mohd Rashid Hasnon]: Terima kasih. Saya
jemput soalan ketiga, sila ringkas Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua. Saya rasa
terpanggil apabila Yang Berhormat Menteri tadi jawab agensi kerajaan sendiri telah pun
gagal untuk menjelaskan tunggakan bayaran bil IWK sebanyak RM33 juta. Saya hendak
tanya kepada Yang Berhormat Menteri, apakah sebab utama kerajaan sendiri tidak bayar
bil |WK? Bak kata pepatah ‘pimpinan melalui teladan’. Apakah langkah-langkah yang akan
diambil oleh kerajaan untuk memastikan Kerajaan Persekutuan, kerajaan negeri dan PBT,
jelaskan semua bil IWK? Ini pertama.

Kedua, apakah sudah berlaku kepada rancangan kerajaan untuk menaikkan,
saya dengar hendak naikkan kadar tarif I|WK. Maka sekarang, apakah yang telah berlaku
kepada rancangan kerajaan tersebut? Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Teluk Intan. Sila Yang Berhormat Menteri, satu minit.

Dato’ Sri Tuan Ibrahim bin Tuan Man: Terima kasih Yang Berhormat Teluk
Intan. Untuk makluman, walaupun data tadi saya ingin jelaskan persoalannya ialah
apakah langkah yang diambil oleh pihak kerajaan.

Pertama, kita buat penghantaran laporan berkala tunggakan bil pembetungan
kepada semua setiausaha kementerian, setiausaha kerajaan negeri dan Yang di-Pertua
Kerajaan Tempatan yang terlibat.

Kedua, kita mengadakan perundingan kerjasama dengan semua akauntan
kementerian untuk pastikan bahawa semua tunggakan dapat dilaksanakan.

Ketiga, kita mengadakan mesyuarat dan sesi perbincangan dengan jabatan-
jabatan kerajaan yang kerap diadakan dan menggalakkan pendaftaran akaun
pembetungan secara sistem bayaran pukal kerajaan.

Untuk makluman Dewan yang mulia, sebahagian besar tunggakan itu ialah
tunggakan lama sebenarnya, sebelum dilakukan suatu penambahbaikan yang saya
sebutkan tadi mulai tahun 2020. Tunggakan lama ini ialah tunggakan yang memang
sebahagian peruntukan itu tidak ada. Kita di peringkat IWK, kita cuba menghapus kira
beberapa hutang lapuk, contohnya syarikat telah ditutup dan tidak mungkin dapat kita
ambil balik dan sebagainya. Itu antara langkah yang kita buat sebenarnya.

Adapun soal kenaikan semakan tarif, kita sedang laksanakan dan kita jamin
semakan ini tidak melibatkan orang awam. Cuma melibatkan agensi-agensi yang kita
yakin mereka sebenarnya mampu membayar, cuma mekanisme pembayaran perlu kita
tingkatkan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Yang
Berhormat Parit, Dato' Mohd Nizar bin Haji Zakaria,

Dato' Mohd Nizar bin Haji Zakaria [Parit]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua. Sebelum itu saya
hendak berpantun.

Wau batik tinggi di awangan,
Dimain oleh golongan kerabat,
Batik dipakai menjadi kebanggaan,
Supaya menjadi lambang muafakat sesama rakyat.
