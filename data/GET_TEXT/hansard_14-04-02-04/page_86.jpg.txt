78 DR.28.10.2021

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
terima kasih. Tuan Yang di-Pertua, mungkin Tuan Yang di-Pertua akan setuju dengan
saya.

Saya telah katakan bahawa pendapatan peguam di seluruh Malaysia,
Semenanjung Sabah dan Sarawak terkesan disebabkan oleh COVID-19. Apakah ini
langkah terbaik untuk membenarkan peguam asing dengan izin, what makes foreign
lawyers better than local lawyers, dengan izin? Itu adalah persoalan saya. Kenapa perlu
peguam-peguam asing dibenarkan untuk bertapak di Sabah? Adakah ini akan
menyebabkan pendapatan peguam-peguam Sabah itu terkesan? Ini adalah persoalan
saya.

So, bolehkah perkara-perkara ini diperhalusi? Adakah wakil-wakil rakyat di Sabah
benar-benar memahami kesan pindaan ini? Saya menyokong tetapi persoalan saya
adalah, kenapa? Persoalan saya adalah, siapakah peguam-peguam ini? Apakah
kepakaran mereka? Apakah kelayakan mereka? Adakah mereka akan menjadi subjek
kepada perundangan-perundangan seperti penggubahan wang haram dan sebagainya?
Kita sudah ada peguam-peguam Malaysia yang terlibat dalam banyak kontroversi. Ini kita
membenarkan peguam-peguam luar pula masuk ke Sabah. Kita perlu perhalusi perkara-
perkara ini sebelum kita meluluskan rang undang-undang ini. Itu adalah permohonan saya
kepada Yang Berhormat Menteri. Terima kasih.

01700

Dato’ Sri Dr. Haji Wan Junaidi bin Tuanku Jaafar: Kebanyakannya Tuan Yang
di-Pertua, sebenarnya secara ringkas jawapannya ialah untuk di Labuan, Tuan Yang di-
Pertua. Jadi patuh kepada WTO dan GATT tadi. Jadi itulah kita kena akur juga dengan
international agreement yang kita telah party to it.

Terima kasih Tuan Yang di-Pertua. Jadi, dengan itu sahaja penggulungan saya
Tuan Yang di-Pertua. Terima kasih

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 12 —

5.01 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua.

Saya cuma ingin merujuk kepada fasal 12 yang berbunyi seperti berikut,
“Bertujuan untuk memberi Menteri kuasa untuk menetapkan tarikh yang berlainan bagi
permulaan kuat kuasa seksyen 23 Akta Ordinan Peguam Bela (Sabah) (Pindaan)
memasukkan Bahagian VII baharu yang memperkatakan tentang perkongsian
antarabangsa...”. Saya memberi penekanan “...perkongsian antarabangsa, firma guaman
asing berkelayakan dan pendaftaran peguam asing di negeri Sabah dan Wilayah
Persekutuan Labuan".
