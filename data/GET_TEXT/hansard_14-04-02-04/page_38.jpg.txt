30 DR.28.10.2021

terdapat yang berdaftar sahaja sebanyak 1,276. Dalam proses pendaftaran sebanyak 39
buah dan tidak berdaftar sebanyak 324 buah.

Mungkin atas asas inilah mungkin kita hanya mampu untuk memberikan RM50
ribu satu untuk infrastruktur. Walau bagaimanapun, kita memohon kepada pihak dalam
bajet esok, kita harapkan sikit ada penambahan kepada institusi seperti begini. Terima
kasih Tuan Yang di-Pertua.

10. Datuk Seri Saifuddin Nasution bin Ismail [Kulim-Bandar Baharu] minta
Menteri Sains, Teknologi dan Inovasi menyatakan apakah bidang-bidang baharu R&D
yang negara mempunyai kelebihan dalam penemuan teknologi, jumlah pattern yang telah
didaftar dan “success stories” pengkomersialannya?

Menteri Sains, Teknologi dan Inovasi [Dato’ Seri Dr. Adham bin Baba]: Tuan
Yang di-Pertua, terima kasih Ahli Yang Berhormat. Sebelum saya menjawab, saya hendak
dapatkan kepastian daripada Yang Berhormat Kulim-Bandar Baharu sama ada perkataan
‘pattern’ itu, P-A-T- E- N atau P- A-T-T- E-R-N? Ini sebab saya hendak jawab berkenaan
dengan paten.

Datuk Seri Saifuddin Nasution bin Ismail [Kulim-Bandar Baharu]: Dalam
bahasa Inggeris P- A-T-T- E-R-N P. Pattern yang didaftarkan dengan intelek.

Tuan Yang di-Pertua: Saya rasa, saya rasa P, A, T, E,N, T.

Datuk Seri Saifuddin Nasution bin Ismail [Kulim-Bandar Baharu]: Ya, T, E, N.
Dato’ Seri Dr. Adham bin Baba: ‘Paten’ ya, betul ya?

Tuan Yang di-Pertua: Paten.

Datuk Seri Saifuddin Nasution bin Ismail [Kulim-Bandar Baharu]: Paten yang
didaftarkan dengan intellectual property.

Dato’ Seri Dr. Adham bin Baba: Ya, kalau perkataan ini, ‘corak’. Pattern spelling.

Datuk Seri Saifuddin Nasution bin Ismail [Kulim-Bandar Baharu]: Ya, spelling
error. Minta maaf.

Dato’ Seri Dr. Adham bin Baba: Terima kasih. Untuk makluman Ahli Yang
Berhormat, dalam usaha Malaysia untuk menjadi sebuah negara berteknologi tinggi
menjelang tahun 2030, MOSTI telah berganding bahu dengan pelbagai agensi dan
kementerian termasuk badan bukan kerajaan bagi memastikan bahawa kita jayakan
aspirasi Dasar Kemakmuran Bersama 2030 berdasarkan kepada Dasar Sains, Teknologi
dan Inovasi Negara dan Rangka Kerja 10-10 Sains, Teknologi, Inovasi dan. Ekonomi
Malaysia (MySTIE 10-10).

Antara jawapan yang saya akan bentangkan kepada Yang Berhormat ialah
teknologi baharu selaras dengan Revolusi Industri 4.0 yang akan diberikan tumpuan
dalam aspek pembiayaan pendidikan dan pembangunan oleh MOSTI adalah seperti
berikut:

(i) sensor meliputi peranti dan sistem aplikasi yang mengesan
perubahan dalam persekitaran seperti sensor warna, sensor
kelembapan dan lain-lain;

ii) kecerdasan buatan (artificial intelligence);
iii) keselamatan siber;

iv) data analytic;

v) neurotechnology;

vi) Internet kebendaan (internet of things)

vii) nanotechnology;
