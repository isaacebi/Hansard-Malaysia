DR.28.10.2021 75

sudah sama saiz dengan Sarawak. Jadi, kenapa satu sahaja. Persoalannya ialah
komunikasi dan peruntukan yang ada pada kita.

Jadi soalan ini Yang Berhormat, sebenarnya pentadbiran. Tidak ada perlu
undang-undang dibuat, hanya pentadbiran pihak kehakiman di Sarawak dan di Sabah
berbincang dengan pihak di Kuala Lumpur. Insya-Allah saya cukup yakin, kalau libat urus
dibuat dengan sebaik mungkin menunjukkan bahawa keperluan kewangan itu kita agih-
agihkan mengikut keperluan Sabah dan Sarawak itu dan tidak perlulah menunggu Chief
Registrar dekat sini, chief administrator dekat Semenanjung ini untuk membeli perkara-
perkara yang contohnya macam hendak van ataupun bas untuk negeri Sarawak dan
Sabah melaksanakan...

Datuk Ignatius Darell Leiking [Penampang]: Tuan Yang di-Pertua, boleh just a
short one.

Dato’ Sri Dr. Haji Wan Junaidi bin Tuanku Jaafar: ...apa yang dipanggil
accessibility to justice yang dipromosikan di Sarawak dan Sabah itu sebab memudahkan
pihak-pihak /itigant untuk akses kepada mahkamah.

Datuk Ignatius Darell Leiking [Penampang]: Terima kasih Tuan Yang di-
Pertua. Yang Berhormat Menteri, berkaitan dengan apa yang dimention oleh Yang
Berhormat Menteri tadi, Chief Registrar. The Chief Registrar di Federal menentukan
administrasi di Sabah dan Sarawak, walaupun kita adanya Chief Justice di Sabah dan
Sarawak. So, setuju kah Yang Berhormat Menteri bahawa sebagai Menteri yang telah
diamanahkan untuk mentadbir undang-undang and berkaitan dengan AG’s office dan juga
Ketua Hakim, bolehkah registrar di Sabah dan Sarawak itu membuat keputusan
berkenaan dengan pentadbiran di Sabah dan peruntukan sepatutnya diberikan kepada
registrar Sabah and Sarawak? Terima kasih.

Tuan Yang di-Pertua: Tidak ada kena-mengena itu, Yang Berhormat.
Dato’ Sri Dr. Haji Wan Junaidi bin Tuanku Jaafar: [Ketawa]
Tuan Yang di-Pertua: Masa sudah tamat, Yang Berhormat.

Dato’ Sri Dr. Haji Wan Junaidi bin Tuanku Jaafar: Sebenarnya Yang
Berhormat, kita sudah ditegur oleh Tuan Yang di-Pertua sedikit. Jadi sebenarnya, saya
sudah raise up the issue dengan Chief Registrar di Semenanjung. Insya-Allah, saya minta
orang Sarawak dan Sabah itu bercakap dengan Chief Registrar itu sebab saya sudah
cakap, Tuan Yang di-Pertua. Selepas itu, cadangan pindaan Akta Profesion Rang
Undang-undang 1976 ini, pindaan kepada LPA sedangkan dibuat oleh Jabatan Peguam
Negara bersama Bar Malaysia.

Jadi, ada jugalah jawapan walaupun tidak ada kena-mengena dengan undang-
undang yang di hadapan kita, Yang Berhormat. Jawatankuasa mengkaji untuk
menggantikan CLP dengan Common Bar Course (CBC). Ini juga saya akan melihat
semula cadangan bagi menggantikan CLP dengan CBC memandangkan perkara ini
memerlukan kajian terperinci, termasuk sesi libat urus dengan semua pihak, Yang
Berhormat. Ini jawapan kepada Yang Berhormat. Kita akan ambil perhatian.

Tuan Sanisvara Nethaji Rayer a/l Rajaji [Jelutong]: Terima kasih. Saya
menghargai jawapan. Terima kasih Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat.

Tuan Yang di-Pertua: Rumuskan Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Isu menjalankan amalan
peguam Semenanjung di Sabah. Sebenarnya, peguam Semenanjung hendak
mengamalkan di Sabah itu ada condition yang tertentu. Ada tiga syarat yang ditetapkan
tetapi satu sahaja cukup. Akan tetapi kadang-kadang ada hakim-hakim di mahkamah
mengatakan semua tiga kena dicukupkan, permastautinan, ada connection dengan
Sabah dan sebagainya itu.
