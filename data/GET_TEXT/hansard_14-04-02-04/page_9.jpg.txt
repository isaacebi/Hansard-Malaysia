DR.28.10.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Khamis, 28 Oktober 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato' Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Mordi anak Bimol [Mas Gading] minta Menteri Pelancongan, Seni dan
Budaya menyatakan dalam usaha membina semula ekonomi pada zaman pasca COVID-
19, apakah KPI Kementerian, strategi dan langkah yang diambil demi merangsang
pertumbuhan sektor ekopelancongan khususnya di Sarawak yang mempunyai destinasi-
destinasi unggul seperti Taman Negara Mulu, Taman Negara Tanjung Datu, Taman
Negara Gunung Gading dan Taman Negara Kubah. Berapa jumlah peruntukan yang
dirancang untuk pembangunan sektor ini di Sarawak di bawah RMKe-12.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh. Tuan Yang di-Pertua, saya ucap terima kasih kepada Yang
Berhormat Mas Gading.

Bagi memulihkan dan mengembalikan daya saing industri pelancongan negara,
Kementerian Pelancongan, Seni dan Budaya (MOTAC) telah menggubal Dasar
Pelancongan Negara (DPN) 2020-2030 yang merupakan agenda transformasi yang
menumpukan pada usaha-usaha meningkatkan pendapatan negara, menggalakkan
kerjasama dan pelaburan, memperkasa masyarakat setempat serta mengukuhkan daya
tahan dan kemapanan industri pelancongan negara.

Menerusi DPN, MOTAC juga berhasrat untuk menjadikan Malaysia sebagai
destinasi ekopelancongan pilihan dunia memandangkan negara kita merupakan antara
17 buah negara yang dikenali sebagai negara mega diversiti kerana kekayaan dan
kepelbagaian flora dan fauna.

Justeru, tumpuan akan diberikan kepada pelancongan lestari. Bagi tujuan
tersebut, segmen ekopelancongan merupakan fokus utama MOTAC terutamanya dalam
merancakkan semula industri pelancongan selaras dengan Pelan Ekopelancongan
Kebangsaan (NEP) 2.0 2020-2030. NEP ini merangkumi strategi-strategi dan pelan
tindakan bagi memastikan kelestarian produk ekopelancongan negara kekal mampan.

Bagi negeri Sarawak khususnya, MOTAC telah mengenal pasti sembilan kluster
ekopelancongan yang berpotensi untuk dibangunkan iaitu:

(i) Lundu, Sematan, Telok Melano, Tanjung Datu;

(ii) Bako, Santubong, Kubah, Semenggok, Bau, Padawan;
(iii) Seri Aman, Batang Ai, Ulu Sungai Menyang, Maludam;
(iv) Sibu, Kapit, Tuno, Baleh, Pelagus;
(

v) Mukah, Daro, Pulau Bruit, Tanjung Manis;
