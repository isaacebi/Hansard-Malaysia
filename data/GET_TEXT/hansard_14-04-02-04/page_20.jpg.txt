12 DR.28.10.2021

Menteri Sains, Teknologi dan Inovasi [Dato’ Seri Dr. Adham bin Baba]:
Terima kasih Tuan Yang di-Pertua. Terima kasih Ahli Yang Berhormat Bentong atas
soalan ini. Untuk makluman Yang Berhormat, kenyataan media Lembaga Pelesenan
Tenaga Atom (LPTA) yang dimaksudkan adalah pada 15 Ogos 2019 dan bukannya pada
tahun 2018.

Seterusnya, pada masa ini, kerajaan masih berpendirian bahawa pemindahan
sisa radioaktif yang terkumpul boleh disegerakan dengan syarat mempercepatkan
pembinaan kemudahan pelupusan kekal ataupun permanent disposal facility (PDF).

Untuk makluman Yang Berhormat, sebelum kelulusan pembinaan kemudahan
pelupusan kekal atau permanent disposal facility ini diberikan, pihak Lembaga Pelesenan
Tenaga Atom mensyaratkan supaya dua aspek penilaian utama dipatuhi iaitu penilaian
kesan radiologi ataupun radiological impact assessment (RIA), kedua, penilaian impak
alam sekitar ataupun environmental impact assessment (EIA).

Kemudahan pelupusan kekal atau permanent disposal facility ini telah dikenal
pasti di Kawasan Perindustrian Gebeng dan kini sedang dalam proses penilaian sebelum
diberikan kelulusan pembinaannya.

Ekoran kebimbangan yang wujud berkenaan dengan risiko banjir di kawasan
sekitar Kawasan Perindustrian Gebeng, pelbagai penilaian awal di atas laporan RIA telah
diterima pada bulan September 2021 dan telah dilakukan. Daripada penilaian awal
tersebut, didapati tapak cadangan baharu bagi pembinaan PDF ini diklasifikasikan
sebagai kawasan berisiko rendah dilanda banjir. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan.
Sila, Yang Berhormat Bentong.

Tuan Wong Tack [Bentong]: Terima kasih Yang Berhormat Menteri. Pada tahun
2018, kenyataan itu mengatakan “Segera”. Susah hendak faham perkataan ‘segera’ ini.
Kenyataan ini dibuat pada tahun 2018, tetapi sampai hari ini lebih daripada satu juta
metrics ton radioactive wastes dikumpul di belakang kilang Lynas sampai hari ini. Dengan
kesan perubahan iklim, kita tahu apa sahaja boleh berlaku, khasnya di daerah rendah di
tepi pantai, seperti banjir besar, seperti tsunami. Apa pun boleh berlaku dengan kesan
perubahan iklim. Saya rasa pengurusan management of radioactive waste is not child
play. Jadi, kita tidak boleh sia-sia sahaja.

Timbalan Yang di-Pertua [Dato’ Mohd Rashid Hasnon]: Soalannya, Yang
Berhormat?

Tuan Wong Tack [Bentong]: Ya. Lynas sepatutnya mengenal pasti lokasi PDF
dalam masa 10 bulan selepas menerima lesen. Tetapi sudah 10 tahun, Lynas belum lagi
mematuhi syarat ini. Saya mahu tanya, adakah AELB sedang tidur dengan isu ini ataupun
tidur dengan musuhnya? Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Menteri jawab. Satu minit.

Dato’ Seri Dr. Adham bin Baba: Terima kasih Yang Berhormat Bentong. Saya
kena betulkan fakta bahawa kenyataan akhbar tersebut bukan pada tahun 2018, tetapi
pada 15 Ogos 2019. Maknanya dua tahun lepas.

Yang Berhormat, bahawa kita dalam penilaian terhadap pembinaan PDF, RIA dan
EIA telah pun dihantar kepada Lembaga Pelesenan Tenaga Atom dan Jabatan Alam
Sekitar dan diperlukan dua bulan iaitu telah dihantar pada September dan pada November
ini kita akan buat keputusan.

Dan lesen Lynas telah dilanjutkan kepada tahun 2023. Untuk itu, syarat
pembinaan PDF ataupun kajian dibuat melibatkan bagaimana kita melihat kesemua
parameter keselamatan. Saya memberi makluman kepada Yang Berhormat, yakinlah kita
akan sama-sama mempertahankan keputusan kita dalam negara daripada segi
pencemaran radioaktif sekiranya berlaku.

Tuan Wong Tack [Bentong]: Yang Berhormat Menteri, sudah 10 tahun syarat
ini tidak dipatuhi. Kenapa lesen boleh terus dilanjutkan? Bukankah sepatutnya operasi
