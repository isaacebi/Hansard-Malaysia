DR.28.10.2021 53

Timbalan Yang di-Pertua [Dato’ Mohd Rashid Hasnon]: Terima kasih. Saya
ingat Menteri telah menutup atau hendak buka lagi?

Dato’ Rosol bin Wahid: Sila, /ast.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Simpang Renggam.

Dr. Maszlee bin Malik [Simpang Renggam]: Tuan Yang di-Pertua, saya amat
hormati pendirian yang diambil oleh Yang Berhormat Menteri dan juga Yang Berhormat
sekalian. Namun, kalau kita masih ingat isu ini juga ada ditimbulkan oleh Yang Berhormat
Rusila sebab selaku Presiden kepada PAS sendiri. Saya kira perlu juga kita dengar
pendapat daripada MP-MP PAS di Parlimen ini. Apakah pandangan mereka? Akan tetapi
kita nampak macam tiada pula MP PAS pada waktu ini. Apakah pandangan mereka?
Sebab kita tidak mahu kerajaan cakap sesuatu perkara dan mereka berada dalam
kerajaan cakap perkara lain di luar. Kalau boleh, biar konsisten. Terima kasih Tuan Yang
di-Pertua.

Dato’ Rosol bin Wahid: Satu cadangan yang baik Tuan Yang di-Pertua. Jadi,
mungkin sesi tersebut kita buka kepada sesi yang lain. Hari ini sesi Akta Perihal
Dagangan, Akta 730. Kita selesaikan Akta 730 dahulu. Saya rasa itu sahaja ulasan saya,
Tuan Yang di-Pertua. Ada lagi Yang Berhormat Seputeh?

Puan Teresa Kok [Seputeh]: Saya mahu tanya. Lain kali kalau ada orang hendak
keluarkan biskut, kopi, teh atau pun syarikat, boleh guna nama Timah kah atau adakah ini
adalah nama yang diban, dilarang digunakan oleh mana-mana produk.

Dato’ Rosol bin Wahid: Saya rasa tidak sebegitu. Sebenarnya nama itu nama
Timah, kemudian dikaitkan dengan benda yang memabukkan. Itu makna ada kontradiksi.
Nama Timah tetapi bila kita— syarikat tersebut mengatakan Timah ini sebenarnya tin.
Bukan nama orang. Itu kata dia. la ada rasional dia. That is why MyIPO luluskan kata
tersebut. Jadi bukan kita hendak ban nama Timah tersebut. Saya rasa Yang Berhormat
Seputeh faham apa saya ingin maksudkan. Terima kasih. Yang Berhormat Shah Alam
ada lagi?

Tuan Khalid bin Abd Samad [Shah Alam]: Last, penutup.

Timbalan Yang di-Pertua [Dato’ Mohd Rashid Hasnon]: Saya serahkan
kepada Yang Berhormat Timbalan Menteri kalau hendak berhenti.

Tuan Khalid bin Abd Samad [Shah Alam]: Last, /ast.

Timbalan Yang di-Pertua [Dato’ Mohd Rashid Hasnon]: Last daripada Yang
Berhormat Shah Alam.

Tuan Khalid bin Abd Samad [Shah Alam]: Nama Timah itu, syarikat itu
menjelaskan ia bijih timah dan gambar itu walaupun nampak macam ulama tetapi ia
adalah gambar seorang residen British pada ketika itu. Kalau kita dengar secara rasional
mungkin kita boleh terima. Akan tetapi kalau kita hendak gunakannya sebagai satu isu
untuk menimbulkan ketegangan dan sebagainya, memang lah ada macam-macam yang
boleh ditimbulkan.

Begitu juga saya sebut tentang ICERD. la merupakan satu usaha untuk
menamatkan diskriminasi berdasarkan kepada kaum. Akan tetapi tidak sempat kita
hendak bahas sudah digerakkanlah, apalah, ini lah, kata Yang di-Pertuan Agong akan
terjejas lah, Sultan Melayu akan— macam-macam, seolah-olah kita ini sokong diskriminasi
berdasarkan kepada bangsa. Itu memberikan satu gambaran yang buruk terhadap negara
kita.

Lalu saya harap bahawa semua persoalan dapat kita bahas dengan cara yang
tenang, rasional. Bukan menggunakan kesempatan untuk hendak menimbulkan
ketegangan dan sebagainya. Itu sahajalah. Saya harap itulah pengajaran bagi kita.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Shah Alam.
