DR.28.10.2021 97

menyaksikan bahawa_ kerajaan perlu membuat persediaan dalam memastikan
penglibatan ke dalam sektor ini fokus kepada pembangunan negara dan teknologi.
Kesediaan kerajaan bukan hanya melalui rang undang-undang, malah_perlu
melaksanakan tentang penyelidikan dan bekerjasama rentas negara dalam sektor ini
terutama dengan negara-negara Asia Tenggara agar pertukaran teknologi dan kepakaran
itu berlaku.

Rang undang-undang yang saya hormati sekalian, saya percaya bahawa fungsi
yang punya kuasa Lembaga Angkasa Malaysia ini mesti kukuh kerana kepentingan sektor
angkasa negara terletak di tangan mereka. Apa-apa pun saya menyokong dengan rang
undang-undang ini, cuma perlu ada penambahbaikan agar keberkesanan lebih inklusif.
Saya harap setiap isu yang saya bangkitkan dalam perbahasan saya ini diberi perhatian
oleh pihak kerajaan. Maka saya akan mengakhiri ucapan saya ini dengan serangkap
pantun.

Berat mata memandang,
Berat lagi bahu yang menyandang,
Tetapi patah semangat kamu jangan,
Selagi bernafas lawan tetap lawan.

Terima kasih Yang Berhormat Menteri dan Tuan Yang di-Pertua. Padang Serai
menyokong rang undang-undang ini.

Tuan Yang di-Pertua: Terima kasih Yang Berhormat Padang Serai. Petang-
petang pun berpantun. Yang Berhormat Tebrau.

6.22 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Tuan Yang di-Pertua, saya lihat cadangan kerajaan untuk mengadakan akta ini lebih
memihak kepada keselamatan rakyat dan harta rakyat. Sekiranya ada objek angkasa atau
objek berasal dari angkasa khususnya debris satelit atau lain-lain yang jatuh dalam tanah
air kita tetapi saya mahu melihat perkara ini dari aspek yang akan menjana ekonomi dan
juga peluang pekerjaan yang berteknologi tinggi.

Tuan Yang di-Pertua, Malaysia duduk di atas equator yang buat Malaysia sebagai
sebuah tempat yang paling sesuai untuk mengadakan kemudahan pelancaran (launching
site) dengan izin. Oleh sebab roket yang dilancar daripada equator lebih laju berbanding
dengan roket yang dilancarkan di subtropics. Ini bermakna roket akan tiba di orbit yang
dikehendaki lebih cepat dan ini bermakna lebih jimat minyak. Tempat-tempat seperti
mana-mana pantai di rantau barat Sabah dan Sarawak bagi saya adalah sesuai untuk
diadakan kemudahan pelancaran. Jadi saya faham lah kita harus cari joint partner untuk
merealisasikan projek ini yang akan bawa keuntungan yang lumayan, bukan sahaja dalam
segi lain yang disebut oleh Ahli-ahli Yang Berhormat yang lain dan juga yang dikongsikan
oleh Yang Berhormat Timbalan Menteri tadi.

Saya faham adakan kemudahan pelancaran ada risiko daripada roket. Sekiranya
suatu pelancaran gagal, negara jiran kemungkinan akan membantah projek sebegini,
malah bukan mustahil masalah ini boleh diatasi dengan perbincangan yang melibatkan
semua negara di rantau Asia Tenggara supaya mereka nampak ini adalah satu usaha
yang baik bagi rantau Asia Tenggara seperti untuk mengadakan kemudahan pelancaran
di Pantai Barat Sumatera, sekiranya pantai-pantai di Sabah dan Sarawak tidak sesuai.
Saya berharap Kementerian MOSTI akan mempertimbangkan perkara ini.

Walaupun prospek mengadakan kemudahan pelancaran kelihatan bagus tetapi
kita harus juga mempertimbangkan satu perkara yang akan mengancam keselamatan
bukan negara kita sahaja, malah seluruh dunia iaitu aktiviti keganasan (terrorist activity
atau attack) dengan izin. Sekiranya negara kita akan ada kemudahan pelancaran, negara
kita kena memperkukuhkan sekuriti sempadan negara iaitu sistem pengesanan (checking
system) dengan izin supaya negara kita selamat dan tidak akan jadi tempat aktiviti
keganasan.
