DR.28.10.2021 89

dan juga industri tidak akan terhalang atau terbantut antara lainnya kerana pertindihan
seumpama ini.

Tuan Yang di-Pertua, memandangkan keperluan untuk mempergiatkan program
dan aktiviti serta pembangunan sektor industri angkasa ini amat wajar dan perlu, saya
kira, keanggotaan mesti rangkum semua. Keanggotaan lembaga angkasa ini tidak hanya
terhad kepada keanggotaan mereka dalam penjawat awam sahaja, Tuan Yang di-Pertua,
KSU, Ketua Pengarahnya (KP) dan seumpamanya. Oleh kerana kalau benar-benar kita
mahu mempergiatkan, hendak mencerdaskan industri ini, perlu ada keanggotaan
daripada industri.

Ini baru benar-benar akan dapat kita rangkum keterlibatan semua pihak. ltu antara
poin terawal saya. Sedikit untuk saya komentar apa yang telah dibentangkan oleh Yang
Berhormat Timbalan Menteri tadi. Memang nampak baik, cantik, molek. Namun, saya
perlu menyebutkan bahawa Malaysia mempunyai polisi dan agensi-agensi yang telah
dibentuk tetapi malangnya tiada program dan tiada pembangunan. Maaf, kalau saya sebut
tiada itu, mungkin sifatnya relatif. Akan tetapi apa yang saya akan hujahkan, you have
now introduced satu lagi agensi. Sudah ada, tapi buat lagi satu birokrasi yang tugasnya
sama mengawal selia.

Jadi, tiada program pembangunan teknologi yang signifikan. Selepas pelancaran
RazakSAT pada 14 Julai 2009, didahului oleh TiungSAT, semua ini sudah obsolete.
Semua sudah tidak berfungsi, Tuan Yang di-Pertua, untuk peringatan semua ya. MEASAT
tadi pun sudah menjadi zombies, kecuali MEASAT-3d. Jadi sebenar-benarnya, di angkasa
raya kita ini, 100 kilometer atmosfera bumi kita ini, hanya ada MEASAT dan yang kecil itu,
10x10cm daripada itu pun dipanggil UiITMSAT-1, CubeSat satellite yang tidaklah juga
punya peranan yang besar, dimiliki UiTM.

Jadi, dulu kita punya ATSB atau boleh dikatakan astronautic technology, tubuhnya
1995 bawah MOF Inc. dan bawah MESTECC yang dahulunya terlibat dalam pelbagai
bidang. Design, development of space qualified systems, emphasizing advance and
innovative technologies tetapi sudah bubar, sudah defunct dalam tahun 2020, Tuan Yang
di-Pertua. Saya mahu bertanya, kalau boleh saya bertanya, MYSA telah memanggil
request for information (RF1) pada Ogos 2020 dan industri masih menunggu lagi request
for proposal (RFP) daripada MYSA yang sepatutnya telah keluar hujung tahun lepas. Itu
persoalan saya.

For the record, untuk makluman Dewan ini, pihak kerajaan juga telah beberapa
kali mengeluarkan RFP bagi projek-projek satelit tapi tiada tindakan selanjutnya. Jadi, apa
sebenar-benarnya state of affairs ini ya? Penangguhan dan kelewatan projek
mengakibatkan pembangunan industri terbantut dan peralatan contohnya, the assembly,
the integration and testing (AIT) kind of set up di Banting itu tidak dapat lagi digunakan.
Kita khuatir ia akan menjadi hanya gajah putih, Tuan Yang di-Pertua. MYSA perlu lebih
bersifat mesra industri ataupun industrial friendly dan memastikan bukan sahaja rang
undang-undang seperti ini dibangunkan tetapi lebih penting juga ialah bajet. Bajet yang
mesti di secure oleh KSU, di secure oleh penjawat awam untuk membangunkan teknologi
satelit. We need this satellite technology. The small one for the universities, the bigger one
satellite, dengan izin, adalah untuk industri, Tuan Yang di-Pertua.

Inilah kerana pelabur-pelabur tidak akan tertarik, minta maaf Yang Berhormat
Timbalan Menteri, menyebutkan tarikan. Tarikan telah berlalu. Kita started off. Kita
mendahului pada tahun 2009 Tuan Yang di-Pertua, we were number one in the Asian, di
Asia Tenggara, Southeast Asia. Kita nombor satu di Asia Tenggara dan nombor enam di
Asia Pasifik, those times when we have RazakSAT in 2009. Remote sensing kita,
teknologi kita. We have the eye in the sky so to say, dengan izin. Kita ada mata di langit,
di angkasa kita. Dengannya, kita lakukan surveillance, security dan sebagainya. Akan
tetapi kesemua ini sudah tidak lagi seperti itu, Tuan Yang di-Pertua.

Jadi, sementara gambarannya cukup indah sebentar tadi, saya juga mahu
menyebutkan bahawa ada beberapa perkara yang perlu disebut juga yang tidak
dirangkumkan dalam rang undang-undang ini. Antara lain, dengan izin, the launch and
operation of high altitude platforms, space tourism, regulation of space debris yang
disebutkan zombies yang berkeliaran di angkasa itu sangat penting dan regulatory
