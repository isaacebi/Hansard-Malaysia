38 DR.28.10.2021

tidak akan berulang lagi di masa yang akan datang? Terima kasih Tuan Yang di-Pertua,
saya mohon mencadangkan.

Tuan Yang di-Pertua: Terima kasih Yang Berhormat Dungun, Yang Berhormat
Sepang.

12.30 tgh.

Tuan Mohamed Hanipa bin Maidin [Sepang]: Boleh buka Tuan Yang di-
Pertua? [Sambil menanggalkan pelitup muka]

Tuan Yang di-Pertua, terima kasih kerana membenarkan saya untuk turut sama
berbahas mengenai pindaan ke atas Akta Perihal Dagangan 2011. Tuan Yang di-Pertua,
seperti mana yang kita tahu bahawa akta ini pada asalnya telah pun digubal seawal tahun
70-an dan telah dimansuhkan dan digantikan Akta Perihal Dagangan 2011. Sekarang ini
diluluskan satu pindaan yang agak major juga, dengan izin.

Tuan Yang di-Pertua, saya ingin mengatakan bahawa perihal dagangan ini
memang satu perkara yang penting dalam konteks pengguna, khususnya dalam Malaysia
ini dalam negara masyarakat majmuk ini tanpa mengira orang Islam ataupun orang bukan
Islam. Kita khuatir apabila mana-mana barangan dagangan dikelirukan ataupun
dipalsukan, ia boleh mewujudkan keresahan di kalangan masyarakat, khususnya di
kalangan orang Islam.

Orang Islam ini mereka begitu, saya boleh katakan terlalu sensitif dgn isu-isu
barangan ini, sama ada barangan pemakanan ataupun perkhidmatan. Banyaklah sebab
dia. Oleh sebab itu Tuan Yang di-Pertua, apabila saya melihat kepada seksyen 5 akta ini
yang telah memperuntukkan satu tafsiran mengenai perihal dagangan iaitu satu petunjuk
jenama, ada secara langsung dan tidak langsung yang diberikan dengan apa-apa cara
mengenai mana-mana daripada perkara yang berikut berkenaan dengan apa barang atau
bahagian barang-barang antara jenis dan nama.

Dalam seksyen 7(1) memang ada. Seksyen 7 secara keseluruhannya memang
ada peruntukan-peruntukan yang nampaknya memberikan kuasa yang agak luas juga
kepada pihak penguat kuasa kementerian ini untuk mengambil tindakan kalau sekiranya
satu barangan itu dilihat satu barangan yang palsu ataupun kalau tidak palsu pun boleh
dianggap mengelirukan.

Jadi Tuan Yang di-Pertua, dalam konteks ini saya ingin bertanya kepada
kementerian bagaimanakah- sekarang ini heboh tentang arak berjenama Timah walaupun
cuba ditonjolkan seolah-olah ia tidak ada kaitan dengan orang Islam, tetapi Tuan Yang di-
Pertua, selepas kita dengar Timah, kita dengar Omar pula. Sebab ini Tuan Yang di-Pertua,
pihak kerajaan sebelah sana itu dilabelkan sebagai Kerajaan Melayu Islam.

Jadi orang Islam sudah tentu merasakan bahawa apa-apa yang berkaitan dengan
Islam ini mesti mereka merasakan sepatutnya kerajaan ini membela. Tetapi pada 7
Oktober 2021, tiba-tiba arak Timah dilancarkan dan telah memenangi— Wiski, telah
memenangi hadiah, memenangi gelaran, memenangi banyak- macam Olimpik
memenangi pingat emas lagi.

Tuan Yang di-Pertua, saya ingin bertanya kepada pihak kerajaan, pertamanya
bagaimanakah boleh jenama ini dibenarkan untuk dilancarkan? Apakah justifikasi pihak
kerajaan untuk membenarkan ini? Itu yang pertama. Yang keduanya saya ingin bertanya,
adakah kerajaan merasakan bahawa jenama Timah ini tidak ada apa-apa masalah
kepada orang-orang Islam.

Tuan Yang di-Pertua, saya- memasukkan kaveat di sini, saya tidak langsung
mengatakan bahawa orang bukan Islam tidak ada hak untuk minum arak. Itu tidak ada
masalah. Kami daripada Parti Amanah, tidak ada masalah, itu hak mereka. Cuma saya
hendak katakan isu ini telah menjadi isu yang panas diperbincangkan. Oleh sebab orang
Islam, malahan saya difahamkan, even Yang Berhormat Menteri Agama pun telah
membuat aduan kepada kementerian. Jadi satu lagi hal Tuan Yang di-Pertua, yang saya
