DR.28.10.2021 7

dan kemudiannya disenaraikan di Bursa Malaysia pada tahun 2001. Kini, Pos Malaysia
adalah anak syarikat kepada Kumpulan DRB-Hicom Berhad.

Selain daripada menyediakan perkhidmatan pos asas, Pos Malaysia telah
mengembangkan _aktiviti perniagaannya dan _ kini merupakan sebuah syarikat
perkhidmatan logistik dan e-dagang bersepadu yang terulung di Malaysia melalui
rangkaian melebihi 1,500 touch points di seluruh pelosok negara seperti pejabat pos,
pusat pos laju, terminal layan diri dan pejabat pos bergerak.

Pos Malaysia menyediakan pelbagai jenis perkhidmatan untuk kemudahan rakyat
di samping untuk mempelbagaikan sumber pendapatan syarikat. Ini termasuklah
perkhidmatan ejen perbankan dan penghantaran wang, insurans, ‘Jabatan Perkhidmatan
Jalan’, urus niaga Permodalan Nasional Berhad, pembayaran cukai dan pembayaran bil.

Pos Malaysia berfungsi sebagai saluran penting untuk kemudahan rakyat bagi
pembayaran bil kepada lebih 200 buah agensi dan jabatan kerajaan, termasuk syarikat-
syarikat swasta. Ini termasuklah kerajaan tempatan seperti majlis pembandaran dan majlis
daerah, jabatan dan yayasan yang berkaitan pendidikan seperti PTPTN, MARA, KPT dan
sebagainya. Perkhidmatan utiliti seperti TNB, Air Selangor, Indah Water dan juga syarikat
telekomunikasi dan penyiaran seperti TM, Maxis, Celcom dan Astro.

Sehubungan itu, caj perkhidmatan bagi urusan pembayaran bil adalah berbeza
bergantung kepada jenis dan tahap perkhidmatan yang ditawarkan atas persetujuan
bersama secara komersial. Untuk makluman Yang Berhormat, secara umumnya sejak
Januari tahun ini, caj perkhidmatan sebanyak 50 sen bagi pembayaran bil Astro telah
dilaksanakan oleh ejen-ejen pembayaran Astro yang lain. Cuma pihak Pos Malaysia
sahaja yang baru memulakan mengenakan caj perkhidmatan yang sama _ bagi
pembayaran bil Astro di kaunter jabatan pos bermula 1 September 2021.

Walaupun demikian, para pengguna Astro masih mempunyai alternatif untuk
membayar tanpa caj di platform-platform pembayaran seperti berikut:

(i) perkhidmatan auto debit - pelanggan perlu mendaftar melalui
self-service portal atau dipusat perkhidmatan pelanggan Astro,
platform Astro QuickPay, portal Astro self service, saluran Astro
200 dan aplikasi MyAstro, platform JomPAY;

(ii) pembayaran menggunakan kad debit dan kad kredit melalui
kaunter pusat khidmat pelanggan Astro dan sebagainya.

Jadi, para pengguna mempunyai option sama ada untuk membayar yang
dikenakan service charges ataupun menggunakan kaedah-kaedah bayaran yang tidak
memerlukan pembayaran sebarang service charges. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Batu Kawan, soalan tambahan pertama.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Terima kasih Yang Berhormat Menteri atas jawapan. Saya sedia maklum apa yang Yang
Berhormat Menteri berkongsi, namun saya just ingin membawa isu ini bahawa walaupun
50 sen itu boleh dianggap sebagai satu amount yang kecil tetapi bayaran untuk seorang
bayar di pejabat pos untuk setahun ialah RM6, kalau 1,000 orang ialah RM6,000, kalau
1,000,000 orang ialah RM6,000,000. Ini di atas enam peratus service charge yang kita
bayar juga kepada Astro.

Memandangkan juga mengikut jawapan Yang Berhormat Menteri, internet tidak
wujud di semua tempat dan tidak stabil di semua tempat. Ramai termasuk ibu saya sendiri
membayar bil-bil di Pejabat Pos. Adakah bayaran ini untuk pejabat pos? Adakah
kementerian akan boleh menjadi middle person untuk mencadangkan bahawa :

(i) 50 sen charge ini dimansuhkan;

(ii) Astro yang menanggung charge 50 sen ini.
