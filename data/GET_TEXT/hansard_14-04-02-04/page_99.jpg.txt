DR.28.10.2021 91

Memandangkan perkembangan satelit kecil yang semakin pesat di peringkat
global dan potensi pulangan ekonomi besar yang bakal diperoleh, saya ingin bertanya
kepada kerajaan, adakah kerajaan bercadang untuk menghantar satelit kecil seperti
cubesat dan nanosat pada masa hadapan bagi meningkatkan pertumbuhan industri
pembuatan komponen satelit industri hiliran berasaskan data berteraskan teknologi
angkasa dan industri sampingan?

Kedua Tuan Yang di-Pertua, ialah berkaitan dengan kesedaran kepentingan
sektor angkasa kepada penduduk luar dan pinggir bandar. Sektor penerokaan di angkasa
raya dan angkasa lepas masih baharu di negara ini. Ramai yang tidak sedar akan sektor
angkasa ini yang memberi pelbagai manfaat terutama daripada segi ekonomi, komunikasi
dan keselamatan negara. Buku panduan Dasar Angkasa Negara 2030 turut mengakui
kurangnya kesedaran rakyat mengenai teknologi berkaitan angkasa raya yang masih baru
ini. Selain itu, 40 aplikasi telah dibangunkan termasuklah aspek keselamatan, pertanian
yang merangkumi sawah padi, perikanan dan beberapa aspek termasuk sektor
perladangan yang perlu dipantau agar kos pemantauan dapat dikurangkan dengan
perancangan yang tepat supaya memperoleh hasil yang berganda. Secara tidak langsung
dapat menjana pertumbuhan ekonomi negara.

Tambahan pula, sektor angkasa dapat membantu nelayan-nelayan untuk
mendapat ikan lebih strategi bagi mendapatkan hasil yang lebih banyak. Kemungkinan
besar kita tidak perlu lagi bergantung hasil laut dengan negara luar dan eksport makanan
laut ini juga dapat berkembang luas. Justeru, apakah mekanisme yang digunakan oleh
kerajaan untuk memberikan kesedaran kepada rakyat mengenai teknologi ini serta
manfaatnya terutama kepada penduduk luar dan pinggir bandar yang mengusahakan
aktiviti pertanian dan perikanan?

Ketiga Tuan Yang di-Pertua, ialah mewujudkan peluang pekerjaan. Rang
Undang-undang Angkasa ini juga dapat membuka peluang pekerjaan yang lagi besar
kepada pelajar-pelajar kejuruteraan khususnya dalam bidang ruang angkasa iaitu
kejuruteraan aeroangkasa ataupun kejuruteraan astronautikal. Peluang ini dapat
memupuk semangat rakyat bagi menyambung bidang pengajian kejuruteraan ini. Oleh itu,
apakah usaha kerajaan bagi memastikan anak-anak muda kita tertarik untuk mengikuti
kursus-kursus yang berkaitan dengan bidang tersebut? Saya mengharapkan peruntukan
yang diberikan nanti dapat melahirkan lebih ramai generasi yang menceburi bidang ini
sekali gus dapat membawa Malaysia setanding dengan negara kuasa dunia seperti
Australia, China dan lain-lain lagi.

Terakhir Tuan Yang di-Pertua ialah berkaitan dengan menaik taraf remote
sensing. Pengukuran kecemerlangan dan impak terhadap sistem ini dapat diukur oleh
pengguna sehingga mencatatkan penjimatan negara melalui pengimportan ikan dan
keuntungan melalui tangkapan ikan menggunakan teknologi remote sensing serta untuk
para petani. Sejauh mana teknologi remote sensing diguna pakai oleh golongan nelayan
dan petani di negara kita? Adakah peruntukan ini termasuk dalam usaha kerajaan menaik
taraf teknologi ini supaya lebih mesra diguna oleh pengusaha-pengusaha _aktiviti
perikanan dan pertanian di negara kita ini?

Itu sahaja Tuan Yang di-Pertua, perbahasan saya. Saya ucapkan terima kasih
dan saya menyokong.

Tuan Yang di-Pertua: Terima kasih Yang Berhormat Kuala Krai. Seterusnya
Yang Berhormat Bukit Bendera. Silakan.

5.56 ptg.

Tuan Wong Hon Wai [Bukit Bendera]: Terima kasih, Tuan Yang di-Pertua.
Saya turut ingin menyertai perbahasan Rang Undang-undang Lembaga Angkasa
Malaysia 2020. Saya juga meneliti Dasar Angkasa Negara 2030 dan juga membuat
perbandingan dengan keadaan industri angkasa yang besar seperti di negara Amerika
Syarikat ataupun United Kingdom yang di Amerika Syarikat telah berbelanja sebanyak
USD22.6 bilion kepada National Aeronautics Space Administration (NASA) dan 40.48
peratus kepada seluruh bajet Amerika Syarikat. Akan tetapi Malaysia tidak dapat
