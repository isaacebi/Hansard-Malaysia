DR.28.10.2021 83

Tuan Yang di-Pertua, menyedari hakikat ini, kerajaan telah bersetuju dengan
cadangan penggubalan Rang Undang-undang Lembaga Angkasa Malaysia bagi
mengawal selia, mentadbir dan mengkoordinasi aktiviti-aktiviti sektor angkasa di semua
peringkat yang meliputi kerajaan, industri, institusi pengajian tinggi dan orang
perseorangan.

Rang undang-undang ini digubal bagi memastikan aktiviti angkasa negara
dilaksanakan secara selamat dan bertanggungjawab dengan mematuhi triti dan
perundangan antarabangsa berkaitan dengan angkasa. Sehubungan dengan itu, rang
undang-undang ini menekankan kepada keselamatan yang turut merangkumi, dengan
izin, space worthiness di dalam semua aktiviti angkasa yang dilaksanakan.

Sepanjang proses penggubalan Rang Undang-undang Lembaga Angkasa
Malaysia, sebanyak 38 sesi libat urus bersama pihak-pihak berkepentingan telah
dilaksanakan pada tahun 2019 dan 2020 bagi mengenal pasti isu-isu berkaitan dan
mengelakkan pertindihan bidang kawal selia dengan akta-akta yang sedia ada. Antara
kementerian dan agensi yang terlibat dalam sesi libat urus berkenaan adalah seperti:

) Kementerian Perdagangan Antarabangsa dan Industri;

i) Kementerian Pertahanan;

i
i
iii Kementerian Pengajian Tinggi;

(

(

(
(iv) Kementerian Pengangkutan;

(v) Kementerian Dalam Negeri;

(vi Kementerian Komunikasi dan Multimedia Malaysia;
(vii) Kementerian Tenaga dan Sumber Asli;

(
(
(

viii) © Kementerian Alam Sekitar dan Air;

ix Kementerian Luar Negeri; dan

x) Majlis Keselamatan Negara.
01720

Selain itu, sesi libat urus awam melalui platform dengan izin Unified Public
Consultation (UPC) di bawah Malaysia Productivity Corporation (MPC) juga telah
dilaksanakan bagi memberi penerangan dan mendapatkan makluman balas daripada
pihak industri dan awam.

Di samping itu, sesi libat urus khusus dengan industri telah dilaksanakan oleh
MYSA secara dalam talian bagi memberi penerangan mengenai rang undang-undang ini
dan mendapatkan maklum balas daripada pihak industri. Antara maklum balas yang
diterima adalah bagi mengawal selia aktiviti teknologi angkasa di dalam negara yang
menjadi satu keperluan susulan daripada perkembangan teknologi angkasa. Rang
undang-undang juga akan menjadi panduan dan pemangkin yang akan merancakkan lagi
pembangunan industri angkasa negara supaya Malaysia menjadi salah satu pemain
sektor angkasa di peringkat antarabangsa dan seterusnya, membuka industri angkasa
kepada semua pemain industri yang berhasrat dan berkemampuan untuk terlibat tanpa
ada sebarang halangan atau pihak yang memonopoli industri.

Sebagai contoh, Korea Selatan yang agak lewat terlibat di dalam sektor angkasa
berbanding Malaysia iaitu pada tahun 1990 telah berjaya melonjakkan pembangunan
industri angkasa dengan meningkatkan keupayaan teknologi melalui program inisiatif
yang diterajui oleh kerajaan. Kerajaan Korea Selatan telah membangunkan pelan jangka
panjang pembangunan sektor angkasa pada tahun 1996 dan disokong dengan izin
Commercial Space Act pada tahun 1998 yang menyediakan mekanisme kawal selia dan
garis panduan serta turut menyediakan hala tuju yang jelas bagi pembangunan sektor
angkasa sehingga tahun 2015. Korea Selatan kemudiannya membangunkan tiga lagi akta
berkaitan angkasa. laitu dengan izin, Space Development Promotion Act 2005, Act on
Composition for Damage Cause by Space Object 2013 dan Astronomy and Space Act
