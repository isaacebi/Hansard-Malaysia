DR.28.10.2021 17

Mungkin persediaan yang lebih awal dan lebih bersepadu dengan semua agensi
itu harus ditambah baikkan dan juga saya harap akta yang bakal diadakan ini akan
membantu. Terima kasih, Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Timbalan Menteri. Pertanyaan Jawab Lisan yang seterusnya saya ingin jemput
Yang Berhormat Tuan Chan Ming Kai dari Alor Setar.

Tuan Chan Ming Kai [Alor Setar]: Terima kasih Tuan Yang di-Pertua. Sebelum
saya mengemukakan soalan, saya ingin mengambil kesempatan ini selaku Pengerusi
KRPPM Pelarian, mengucapkan terima kasih kepada—- KRPPM Pelarian, untuk
membentangkan satu borang kaji selidik hari ini.

Saya juga ambil kesempatan ini untuk minta kerjasama semua Yang Berhormat
tolong isi borang kaji selidik dan kembalikan kepada Bentara ataupun kami supaya
pandangan Yang Berhormat ini boleh dikaji dalam usaha kita untuk mengusahakan satu
polisi Pelarian. Sekian, terima kasih.

4. Tuan Chan Ming Kai [Alor Setar] minta Menteri Alam Sekitar dan Air
menyatakan tunggakan bil pembetungan Indah Water bagi setiap kategori mengikut
negeri dan senaraikan premis kerajaan yang masih ada tunggakan belum dibayar serta
jumlah nilai tunggakan.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Tuan Yang di-Pertua.

Untuk makluman Yang Berhormat, tunggakan bil terkumpul bagi perkhidmatan
pembetungan Syarikat Indah Water Consortium Sdn. Bhd. (IWK) setakat Disember 2020
ialah sebanyak RM760.19 juta untuk akaun tertunggak sahaja. Jumlah kutipan kumulatif
ialah sebanyak 92 peratus daripada jumlah pengebilan kumulatif sebanyak RM9,709.49
juta sehingga 31 Disember 2020.

Daripada jumlah tersebut, tunggakan bil terkumpul kategori domestik merupakan
penyumbang tertinggi dengan tunggakan terkumpul sebanyak RM463.77 juta atau 61.01
peratus diikuti dengan komersial sebanyak RM255.51 juta ataupun 33.61 peratus dan
agensi kerajaan sebanyak RM33.23 juta atau 4.37 peratus dan industri sebanyak RM7.67
juta atau 1.01 peratus.

Daripada jumlah tunggakan bil terkumpul tersebut, pelanggan-pelanggan di tiga
negeri yang mempunyai jumlah tunggakan tertinggi ialah Selangor dengan tunggakan
sebanyak RM287.60 juta atau 37.83 peratus, Wilayah Persekutuan Kuala Lumpur dengan
tunggakan sebanyak RM107.42 juta atau 14.13 peratus dan Perak dengan tunggakan
sebanyak RM69.54 juta atau 9.15 peratus.

Untuk makluman Ahli Yang Berhormat, jumlah nilai tunggakan bagi kerajaan
setakat tahun 2020, secara keseluruhannya adalah sebanyak RM33 juta dengan pecahan
seperti berikut:

i) agensi Kerajaan Persekutuan sebanyak RM7.29 juta;
ii) agensi kerajaan negeri sebanyak RM6.78 juta;
iii) pihak berkuasa tempatan sebanyak RM13 juta; dan

(
(
(
(iv) lain-lain agensi kerajaan RM5.91 juta.
Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan sila,
Yang Berhormat Alor Setar.

Tuan Chan Ming Kai [Alor Setar]: Terima kasih, Tuan Yang di-Pertua. Terima
kasih, Yang Berhormat Menteri. Di siniada dua perkara Yang Berhormat Menteri, sebelum
ini pernah ada cadangan yang mengundangkan banyak bantahan iaitu cadangan untuk
