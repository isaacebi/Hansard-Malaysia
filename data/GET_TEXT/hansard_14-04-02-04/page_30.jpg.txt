22 DR.28.10.2021

Datuk Seri Jalaluddin bin Alias: Terima kasih Yang Berhormat. Sebenarnya ini
adalah mengikut Kanun Tanah Negara 1965 yang terpakai di dalam proses permohonan
untuk pindahan milik daripada pajakan pergi ke hak milik kekal. Dalam seksyen yang
dikuatkuasakan Yang Berhormat, sebarang status tanah ataupun pegangan tanah tidak
boleh disangkal. Jadi maknanya, seperti yang telah saya jelaskan tadi, Taman Bukit Maluri
ini telah diberi ataupun pemilikan pajakan selama 99 tahun yang akan tamat pada 2066.
Sebarang permohonan untuk pergi daripada pajakan pergi kepada hak milik kekal
mestilah melalui tuntutan mahkamah.

Walaupun Yang Berhormat sebut tadi ada kes yang telah dibawa ke mahkamah,
setakat ini untuk makluman Dewan yang mulia sebanyak 60 kes telah pun difailkan
kepada mahkamah. Jadi, bermakna apa yang boleh saya jelaskan ialah ini adalah
keperluan-kepada ketentuan mahkamah untuk buat justifikasi sama ada tuntutan mereka
diterima oleh mahkamah untuk dilunaskan oleh pihak berkuasa negeri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, ya sila.

Puan Hannah Yeoh [Segambut]: Boleh tak saya tanya lagi satu soalan?

Timbalan Yang di-Pertua [Dato’ Mohd Rashid Hasnon]: Soalan tambahan
kedua, sila.

Puan Hannah Yeoh [Segambut]: Boleh tak?
Timbalan Yang di-Pertua [Dato’ Mohd Rashid Hasnon]: Satu lagi boleh.
Datuk Seri Jalaluddin bin Alias: Boleh Yang Berhormat.

Puan Hannah Yeoh [Segambut]: Okey. Terima kasih atas info yang terperinci
yang telah diberikan oleh Yang Berhormat Timbalan Menteri. Jadi soalan general saya
adalah, adakah kerajaan akan mempertimbangkan kaedah baharu ataupun meminda
Kanun Tanah Negara kerana kita perlukan kesamaan, consistency. Kalau tidak, macam
saya katakan satu kawasan setengah freehold, setengah leasehold. Jadi susah untuk
kerajaan pada masa depan untuk membuat dasar pembangunan baharu di sesebuah
tapak. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Segambut. Sila.

Datuk Seri Jalaluddin bin Alias: Ahli Yang Berhormat, saya ada — kalau boleh
Tuan Yang di-Pertua Kanun Tanah Negara 1965 ini terpakai oleh Majlis Tanah Negara
atau Kanun Tanah Negara sampai hari ini. Oleh kerana itu, sebarang pemilikan tanah
tidak boleh disangkal. Itu adalah menurut peraturan.

Yang Berhormat sama dengan saya yakni untuk memberikan khidmat
semaksimum mungkin kepada penghuni kita. Akan tetapi, kita tertakluk kepada peraturan
dan tuntutan yang telah sedia ada. Oleh kerana itu Yang Berhormat, saya sebut tadi
bahawa pemilikan sama ada milik kekal atau pun pemilikan pajakan tidak boleh disangkal.

Maknanya pemilikan pajakan tidak boleh mohon kepada pemilikan kekal. Ini
sudah termaktub Yang Berhormat. Pemilikan yang telah termaktub itu adalah mutlak.
Akan tetapi, kalau hendak mohon pemilikan itu bolehlah dimohon melalui punca kuasa
ataupun tuntutan mahkamah. Sekali lagi saya sebut di Dewan yang mulia ini apabila
mahkamah sudah membuat justifikasi sama ada lulus atau tidak, jadi pihak berkuasa
negeri akan execute keputusan itu. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya, saya ingin menjemput
Yang Berhormat Dungun.
