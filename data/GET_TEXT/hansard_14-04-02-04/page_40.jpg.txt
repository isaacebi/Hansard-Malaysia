32 DR.28.10.2021

R&D banyak keluar dana. Bila berjaya, ia harus dipatenkan. Paten sahaja tidak
berguna kalau tidak dikomersialkan. Soalan saya ialah dalam laluan untuk
mengkomersialkan satu hasil penyelidikan yang dipaten, selalunya ekosistem yang
diguna pakai adalah akan dibuat syarikat terbitan (start-up).

Apakah Yang Berhormat Menteri dan kerajaan sedar bahawa ekosistem ini ada
beberapa halangan? Halangan yang pertama ialah ketika rakan industri memberikan dana
untuk syarikat terbitan, penyelidik yang terdiri daripada profesor di universiti misalnya,
mereka memberikan nasihat teknikal tetapi undang-undang yang sekarang adalah berupa
kekangan.

Pertama, seksyen 168, Akta 574, Kanun Keseksaan yang melarang penjawat
awam terlibat dalam aktiviti-aktiviti perniagaan. Tidak boleh pegang ekuiti, sedangkan
mereka adalah penyelidik dalam syarikat start-up yang dibiayai oleh industri. Kekangan
kedua ialah Peraturan 4, Akta 605 Badan Berkanun. Kena minta izin Naib Canselor tetapi
kedudukan mereka sebagai Non Executive Director dalam syarikat start-up, masih
dianggap kerja luar dan yang paling keras sekali ialah seksyen 23(1) Akta SPRM 2009
yang menyebut bahawa pegangan ekuiti oleh penyelidik dalam syarikat start-up yang
melesenkan teknologi boleh mendedahkan mereka kepada kesalahan rasuah.

Ada tiga saya sebutkan peruntukan khusus dalam undang-undang sedia ada,
yang membantutkan aktiviti pengkomersialan ketika researchers sudah memerah otak
sehingga menghasilkan satu hasil penyelidikan yang dipatenkan. Mohon reaksi Yang
Berhormat Menteri.

Tuan Yang di-Pertua: Terima kasih. Yang Berhormat Menteri.

Dato’ Seri Dr. Adham bin Baba: Terima kasih. Yang Berhormat betul, Yang
Berhormat telah menyatakan bahawa dalam ekosistem pembangunan research and
development kepada ke arah pengkomersialan. la satu laluan dipanggil value of debts
iaitu sama ada fundamental research R&D boleh sampai ke pengkomersialan. Tentu
sekali kerangka peraturan menyebabkan kita patut dan hari ini revisit the major perlu kita
laksanakan.

Oleh sebab itu saya nyatakan tadi, bahawa jawapan saya tadi, kementerian telah
pun menyusulkan atau telah berjaya sebenarnya membawa kepada Kabinet supaya
Dasar Pengkomersialan Harta Intelek R&D dan Reka Cipta yang dibiayai oleh kerajaan di
bawah MOSTI dan juga agensi-agensi berkaitan ada modul yang terbaharu. Bagaimana
kita. boleh membantu_ pihak-pihak yang dikatakan mungkin terhalang untuk
mengkomersialkan produk kerana peraturan atau kerangka yang telah pun, yang
menyatakan, yang lain yang berkaitan dengan CAAM iaitu industri dron.

Hari ini pun kita perlu linat kepada bagaimana kerangka peraturan di setiap agensi
yang menghalang bagaimana pengkomersialan aktiviti komersial dron di zon-zon tertentu
dapat kita atasi. Jadi Yang Berhormat, terima kasih di atas pandangan dan juga cadangan
yang baik.

Tuan Yang di-Pertua: Terima kasih Yang Berhormat semua. Sekarang tamatlah
sesi untuk waktu Pertanyaan-pertanyaan bagi Jawab Lisan pada hari ini. Terima kasih
Yang Berhormat.

[Sesi untuk Pertanyaan-pertanyaan bagi Jawab Lisan tamat]

Datuk Wilson Ugak anak Kumbong [Hulu Rajang]: Tuan Yang di-Pertua. Hulu
Rajang, Tuan Yang di-Pertua. Soalan nombor 11 agak penting untuk didengari oleh rakyat
penduduk Sarawak dan Sabah. Boleh tidak..

Tuan Yang di-Pertua: Maaflah.

Datuk Wilson Ugak anak Kumbong [Hulu Rajang]: Macam mana Tuan Yang
di-Pertua?

Tuan Yang di-Pertua: Maaf Yang Berhormat, sudah tamat masa. Kita ada tiga
rang undang-undang, maaf. Terima kasih Yang Berhormat semua. Usul Menteri.
