DR.28.10.2021 107

Tuan Pengerusi [Dato’ Mohd Rashid Hasnon]: Terima kasih Yang Berhormat
Dungun. Sila, saya minta Yang Berhormat Timbalan Menteri untuk menjawab.

7.06 mim.

Timbalan Menteri Sains, Teknologi dan Inovasi [Datuk Haji Ahmad Amzad
bin Mohamed @ Hashim]: Ya, ya. Perlu dibezakan tadi apa ini berhubung dengan
Lembaga Angkasa Malaysia. Seperti mana yang disebutkan tadi, Lembaga Angkasa
Malaysia ini adalah bagi tujuan kawal selia. Jadi, kerana itu daripada kos berkait dengan
pelancaran objek angkasa dan sebagainya, ini bukan di bawah —ltu adalah orang yang
melancarkan, organisasi yang melancarkan yang berkenaan. Kita mengawal selia.

Jadi, berhubung dengan soalan-soalan dan saranan-saranan yang dibangkitkan,
saya tengok molek sangatlah berhubung dengan saranan yang diberikan itu dan kita
mengambil kira dan mengambil maklum tentang cadangan yang diberikan. Terima kasih.

Tuan Pengerusi [Dato’ Mohd Rashid Hasnon]: Terima kasih.

[Fasal-fasal 1 hingga 73 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Pembangunan Luar Bandar II (Datuk Haji Hasbi
bin Habibollah) dan diluluskan]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat Dewan hari ini ditangguhkan sehingga jam 4.00 petang esok,
Jumaat, 29 Oktober 2021. Terima kasih Ahli-ahli Yang Berhormat.

[Dewan ditangguhkan pada pukul 7.09 malam]
