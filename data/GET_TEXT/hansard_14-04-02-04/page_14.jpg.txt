6 DR.28.10.2021

memerlukan seperti pembinaan loji? Memastikan loji itu benar-benar berfungsi untuk
membekalkan air kepada pengguna-pengguna.

Memastikan kekeruhan air itu dapat dilihat dengan lebih telus lagi dan bagaimana
caranya untuk menyelesaikan masalah ini? Paip-paip yang dikatakan tidak dapat
menghantar air kepada pengguna itu, dapat ditengok lagi dengan sebenar-benarnya
supaya masalah air yang sekarang ini dapat diselesaikan dengan sebaik-baiknya dan
bermanfaat kepada rakyat yang memerlukan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort. Sila Menteri, dua minit 30 saat.

Dato’ Sri Tuan Ibrahim bin Tuan Man: Terima kasih Yang Berhormat Beaufort.
Saya mengambil maklum tentang apa yang berlaku di Beaufort sebabnya banyak kali
soalan dibangkitkan. Untuk makluman, Beaufort ini kita telah peruntukan sebanyak
RM226 juta untuk pembinaan loji dan pemasangan rangkaian paip di daerah Beaufort.
Beaufort ini kadar NRW nya sangat tinggi 60 peratus. Isu yang dibangkitkan ialah kerana
kerajaan negeri, kita beri pinjaman keseluruhannya.

Pelantikan kontraktor, pengawalan dan penyeliaan, semua di bawah kerajaan
negeri. Kerajaan Pusat tidak bertanggungjawab kepada kontraktor dilantik oleh pihak
kerajaan negeri. Walau bagaimanapun, saya telah pun mengadakan perbincangan awal
dengan Timbalan Ketua Menteri Sabah untuk kita lihat perkara ini secara yang lebih dekat,
bagaimana untuk kita membantu di peringkat Kerajaan Persekutuan. Walaupun kami tidak
boleh campur tangan dalam urusan-urusan di bawah bidang kuasa Kerajaan Negeri
Sabah. Akan tetapi kita cuba bantu supaya perkara-perkara yang dibangkitkan itu dapat
kita atasi bersama. Terima kasih .

Tuan Sabri bin Azit [Jerai]: Sikit ya, Jerai, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Dua soalan sahaja.
Pertanyaan-pertanyaan Menteri yang seterusnya, saya ingin menjemput Yang Berhormat
Puan Kasthuriraani a/p Patto, Batu Kawan.

Puan Kasthuriraani a/p Patto [Batu Kawan]: Terima kasih Timbalan Yang di-
Pertua. Sebelum saya memulakan soalan saya, ingin saya merakamkan penghargaan
Dewan ini kepada Yang Berhormat Permatang Pauh dan kepada Yang Berhormat Balik
Pulau di atas kerja dan usaha mereka untuk memastikan hari ini menjadi realiti, semua
Ahli Parlimen memakai baju batik.

Tuan Yang di-Pertua, saya mulakan soalan saya dengan serangkap pantun.

Baju batik khazanah negara,
Serlah megah di mata dunia,
Batik di Parlimen sejuk dipandang mata,
Mohon menjawab soalan Batu Kawan nombor tiga.

3. Puan Kasthuriraani a/p Patto [Batu Kawan] minta Menteri Komunikasi dan
Multimedia menyatakan mengapa RMO.50 sen dikenakan sebagai caj sebagai komisen
oleh Pejabat Pos kepada pelanggan apabila membayar bil ASTRO sekiranya dibayar
secara manual di Pejabat Pos.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Tuan Yang di-Pertua.

Pohon betik buah papaya,
Banyak ditanam di Batu Kawan,

Pakaian batik memang indah coraknya,
Bersamalah dipakai di persidangan Dewan.

Tuan Yang di-Pertua, walaupun Yang Berhormat merujuk kepada pejabat pos
tetapi hakikatnya Pos Malaysia Berhad telah pun lama dikorporatkan pada tahun 1992
