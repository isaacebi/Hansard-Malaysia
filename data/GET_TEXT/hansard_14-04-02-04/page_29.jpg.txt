DR.28.10.2021 21

JAKIM sendiri, kajian-kajian berkenaan dengan ajaran yang tidak tepat dengan ajaran
Islam ini berjalan berterusan. Terima kasih.

Tuan Sabri bin Azit [Jerai]: Jerai, Jerai.

Timbalan Yang di-Pertua [Dato' Mohd Rashid Hasnon]: Sila Yang Berhormat
Jerai, soalan tambahan kedua.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Yang di-Pertua. Baru-baru ini ada Yang Berhormat Menteri menyebut
tentang ajaran sesat ataupun khurafat di Gunung Jerai. Apakah tindakan susulan daripada
kenyataan Yang Berhormat Menteri terhadap gejala ataupun status yang berlaku di sana?
Sekian.

Tuan Haji Idris bin Haji Ahmad: Terima kasih Yang Berhormat Jerai. Dalam isu-
isu hal berkaitan dengan yang berlaku di negeri, khususnya macam apa yang berlaku di
Jerai yang secara spesifiknya, maka memang kita telah meminta kepada Jabatan Agama
Islam Negeri untuk memantau dan mengambil tindakan terhadap kes-kes yang berlaku
seperti begini. Terima kasih.

6. Puan Hannah Yeoh Tseow Suan [Segambut] minta Menteri Wilayah
Persekutuan menyatakan bagaimana sinergi boleh dicapai berkenaan lot tanah hak milik
pajakan seperti di Taman Bukit Maluri yang boleh ditukar kepada hak milik kekal atau
dilanjutkan hak milik pajakan serta apakah panduan Pejabat Tanah dan Galian dalam
menentukan perkara ini.

Timbalan Menteri Wilayah Persekutuan [Datuk Seri Jalaluddin bin Alias]:
Bismillahi Rahmani Rahim. Assalamualaikum warahmatullahi wabarakatuh. Tuan Yang
di-Pertua.

01120

Terima kasih Yang Berhormat Segambut. Bagi menjawab soalan Yang Berhormat
Segambut, perumahan Taman Bukit Maluri merupakan projek perumahan yang terawal di
Kuala Lumpur iaitu pada tahun 1973. Asalnya tanah ini merupakan tanah estet
perladangan getah milik Edinburgh Rubber Estate. Edinburgh Rubber Estate telah
menjual tanah ini kepada Syarikat Permodalan Kebangsaan Berhad dan seterusnya
SPKB telah memindah milik tanah ini kepada Syarikat Murni Sendirian Berhad.

Tanah yang terlibat dalam pembangunan Taman Bukit Maluri berasal daripada
tanah milik GRN Grant 1417 Lot 153 dan Certificate of Tittle 11316, Lot 4026, Mukim Batu.
Kedua-dua tanah milik ini berstatus tanah untuk selama-lamanya. Pihak berkuasa negeri
telah meluluskan permohonan pembangunan tanah oleh SPKB dan SPKB bersetuju untuk
membuat penyerahan keseluruhan tanah menjadi tanah kerajaan dan diberi milik semula
mengikut pelan perancangan perumahan Taman Bukit Maluri.

Selain itu, SPKB juga bersetuju bahawa kesan penyerahan keseluruhan tanah
miliknya ini menjadi tanah kerajaan dan akan menyebabkan perubahan ke atas status
geran tanah daripada milikan kekal selama-lamanya kepada geran tanah bertempoh
ataupun pajakan.

Sekiranya pemilik-pemilik tanah perumahan di Taman Bukit Maluri merasakan
bahawa tanah milik kediaman mereka sepatutnya berstatus geran tanah untuk selama-
lamanya yakni freehold maka bolehlah menggunakan saluran perundangan yang ada
untuk membuat tuntutan. Terima kasih.

Puan Hannah Yeoh [Segambut]: Soalan tambahan saya, adakah pihak kerajaan
boleh mempertimbangkan permohonan blanket conversion dengan izin memandangkan
tanah ini mempunyai fakta perundangan dan juga sejarah yang sama. Kalau tidak, setiap
penduduk kena pergi melalui mahkamah dan melibatkan kos perundangan. Jadi,
bagaimana sinergi ini boleh dicapai jika 50 peratus pergi melalui perundangan, 50 peratus
lagi tidak pergi. Jadi kita ada setengah lot freehold, setengah lot leasehold. Terima kasih.
