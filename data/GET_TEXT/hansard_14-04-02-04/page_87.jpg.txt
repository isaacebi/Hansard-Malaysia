DR.28.10.2021 79

Saya menyokong tetapi cuma ada beberapa perkara yang ingin saya bangkitkan.
Saya cuma tidak mahu firma-firma asing ini digunakan sebagai the front untuk aktiviti-
aktiviti yang menyalahi undang-undang.

Yang Berhormat Menteri tahu walaupun saya tidak ingin menyentuh secara
terbuka, terdapat beberapa ahli wakil rakyat yang sedang menghadapi pertuduhan di
mahkamah sekarang, di mana wang-wang yang diperolehi oleh mereka telah diletakkan
dalam client account di mana wang itu telah pun dibayar keluar. Saya tidak mahu
menyebut mana-mana Ahli Parlimen secara terperinci tetapi ini telah didedahkan di mana
wang itu diperolehi untuk kerja-kerja amal melibatkan yatim piatu beragama Islam. Akan
tetapi wang itu digunakan untuk membeli barang-barang mewah, membayar untuk kad-
kad kredit untuk pergi shopping dan sebagainya, bukan sahaja di Malaysia tetapi di luar
negara.

So, adakah firma-firma guaman ini akan dipantau? Adakah mereka akan terikat
dengan undang-undang kita? Bagaimana kita hendak pastikan bahawa mereka tidak akan
digunakan oleh mana-mana individu sama ada pemimpin ataupun tidak, untuk
mengubahkan wang haram? Ini adalah persoalan saya. Are we facilitating something,
dengan izin Tuan Yang di-Pertua kerana kita lihat bahawa perkara-perkara ini sudah pun
berlaku, sudah pun dibongkar melalui perbicaraan-perbicaraan di mahkamah?

So, apakah langkah-langkah yang akan diambil oleh kementerian untuk
memastikan bahawa firma-firma antarabangsa, firma guaman antarabangsa, perkongsian
antarabangsa ataupun peguam-peguam asing tidak akan bertapak di Labuan ataupun di
Sabah dengan niat tertentu untuk melakukan kesalahan-kesalahan tertentu? Ini adalah
persoalan saya. Terima kasih.

Tuan Pengerusi: Lagi?

5.03 ptg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Soalan
ini agak relevan. Sebenarnya, Akta Ordinan Peguam Bela (Sabah) (Pindaan) 2017 [Akta
A1528] ini sebenarnya memang sudah diluluskan lama tetapi belum diguna pakai. Jadi,
penguatkuasaannya itu ditetapkan oleh pihak Yang Berhormat Menteri. Dia akan letak
bersama-sama dengan mungkin pindaan ini nanti yang sudah lama orang Sabah
menunggu perkara ini dilaksanakan.

Akan tetapi Tuan Yang di-Pertua, saya juga ingin memberi jaminan bahawa tiap-
tiap kelulusan yang dibuat oleh Yang Berhormat Menteri, yang saya tahu — amalan Yang
Berhormat Menteri lain saya tidak tahu. Amalan saya, tidak pernah membuat secara
arbitrary. Saya mendapat komen daripada semua agensi saya yang terlibat dengan
khusus pelaksanaan satu-satu perkara. Apabila telah mendapat kelulusan sedemikian,
baharulah saya membuat keputusan sama ada dilaksana ataupun tidak di laksana.
Bukanlah ditetapkan sendiri.

Kita juga mengikuti pengawasan kepada aktiviti tiap-tiap individu supaya tidak
menyalahgunakan kedudukan mereka, mengambil tindakan yang sedemikian. Semua
pihak adalah tertakluk kepada undang-undang Malaysia termasuk disciplinary board, tidak
kira firma guaman asing ataupun foreign lawyer.

Tuan Yang di-Pertua. Terima kasih.
Tuan Pengerusi: Terima kasih Yang Berhormat Menteri.

[Fasal-fasal 1 hingga 12 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]
