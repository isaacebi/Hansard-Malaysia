68 DR.28.10.2021

berkelayakan dan pendaftaran peguam asing, di negeri Sabah dan Wilayah Persekutuan
Labuan.”

Adakah peguam-peguam di Labuan akan bersetuju kepada pindaan tersebut?
Sekiranya peguam-peguam daripada negara asing dibenarkan untuk bertapak dan
memulakan amalan di sana. So, ini adalah perkara yang saya mohon penjelasan daripada
Menteri. Saya juga ingin tanya berkenaan dengan perkara-perkara melibatkan sijil amalan
guaman. Tuan Yang di-Pertua mengetahui bahawa pada lebih kurang 10 tahun yang lalu,
penuntut-penuntut yang layak memperolehi ljazah Sarjana Muda Undang-undang
umpamanya dengan izin external law degree, walaupun mempunyai third-class honours
atau general degree dibenarkan untuk menduduki peperiksaan Certificate in Legal
Practice (CLP) dan selepas lulus, boleh beramal sebagai peguam.

Sejak lima tahun yang lalu, peruntukan baru telah diamalkan, telah pun
dikuatkuasakan di mana bila seseorang itu belajar lima tahun atau empat tahun dan
akhirnya memperolehi general degree ataupun third-class honours, mereka tidak
dibenarkan untuk menduduki peperiksaan Certificate in Legal Practices dan tidak boleh
beramal.

Bolehkah saya menggunakan platform ini untuk merayu bagi pihak penuntut-
penuntut tersebut yang telah membelanjakan begitu banyak wang, yang tidak dapat pergi
ke London tetapi belajar di Malaysia sebagai external student dengan izin. Memperoleh
ijazah dalam Sarjana Muda Undang-undang, external degree tetapi tiba-tiba memperoleh
kelulusan Third-Class Honours atau general degree dan tidak dapat menduduki
peperiksaan Certificate in Legal Practice.

So, bolehkah Menteri membawa perkara ini kepada Kabinet dan menghalusi
perkara itu, memberi pertimbangan. Kalau boleh penuntut-penuntut yang telah
memperolehi Sarjana Muda Undang-undang kelulusan third-class honours ataupun
general degree untuk dibenarkan untuk menduduki peperiksaan Certificate in Legal
Practice supaya mereka dapat keluar sebagai peguam dan beramal sebagai peguam.

So, saya menggunakan kesempatan ini untuk menyatakan perkara-perkara
tersebut dan menunggu maklum balas daripada Menteri. Sekian, terima kasih Tuan Yang
di-Pertua.

Dato’ Sri Azalina Othman Said [Pengerang]: Setelah...

Dato’ Hajah Azizah binti Mohd Dun [Beaufort]: Bolehkah satu lagi?

Dato’ Sri Azalina Othman Said [Pengerang]: Boleh Yang Berhormat Menteri?
Dato’ Hajah Azizah binti Mohd Dun [Beaufort]: Sekejap saja.

Dato’ Sri Azalina Othman Said [Pengerang]: Daripada Beaufort. Tujuh minit.
Dato’ Hajah Azizah binti Mohd Dun [Beaufort]: Sekejap saja.

Dato’ Sri Azalina Othman Said [Pengerang]: Sila. Yang terakhirlah.

4.18 ptg.

Dato’ Hajah Azizah binti Mohd Dun [Beaufort]: Ya, terima kasih Tuan Yang di-
Pertua. Saya hanya ingin menyentuh dua perkara. Pertama, saya ucapkan tahniahlah
kepada negeri Sabah kerana mengemukakan pindaan kepada Ordinan Peguam Bela
Sabah ini. Perkara pertama yang saya ingin sentuh ialah saya ingin bertanya kepada
Yang Berhormat Menteri ialah berkaitan dengan fasal 11 yang mana bertujuan untuk
meminda subseksyen 16B(1) ordinan untuk memasukkan perenggan baharu,
memperuntukkan bahawa jika seorang peguam bela menjadi tidak boleh, tidak upaya
disebabkan oleh penyakit atau apa-apa sebab lain. Pertubuhan undang-undang boleh
mengambil milikan dan mengawal harta peguam bela itu mengikut Jadual Kedua ordinan.

Jadi persoalan saya di sini, oleh kerana seorang peguam itu dikatakan sudah tidak
berupaya lagi atau sebab-sebab yang tertentu, maka hartanya boleh diambil alih oleh
pertubuhan undang-undang. Saya ingin tanya apakah terjadi kepada hak kepada waris
