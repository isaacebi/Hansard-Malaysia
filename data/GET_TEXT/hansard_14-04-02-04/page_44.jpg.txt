36 DR.28.10.2021

Fasal 4 dalam pindaan ini juga meminda pada masa dahulu pegawai ataupun
penolong penguasa atau penolong pegawai, kalau mereka perlu membeli sampel untuk
tindakan penguatkuasaan tetapi kali ini kuasa untuk mengambil sampel dan saya ingin
mendapatkan kepastian apakah procedural safeguard untuk memastikan kuat kuasa ini
tidak disalah guna.

Fasal 9 dalam perundangan ini saya membaca berkenaan dengan Peraturan-
peraturan Perihal Dagangan (Fi Perakuan dan Penandaan Halal) (Pindaan) 2018.

01220

Sebenarnya, fasal 9 bertindak secara retrospektif meluluskan satu fi yang sudah
dikutip sejak tahun 2018 yang sepatutnya luluskan undang-undang dahulu baru kenakan
fi tetapi ini acting retrospectively. Saya ingin mendapatkan penjelasan, kenapa kekeliruan
ini timbul dan perlu datang ke Parlimen tiga tahun kemudian untuk Parlimen untuk
meluluskan satu fasal untuk bertindak secara retrospektif terhadap pengutipan fi? Dan
berapakah fi yang terlibat sejak tahun 2018 sampai sekarang?

Perkara-perkara lain yang secara dasarnya saya ingin membangkitkan ialah
berkenaan dengan Kementerian Perdagangan Dalam Negeri dan Hal Ehwal Pengguna.
Isu-isu tentang perihal dagangan seperti kartel daging haram yang telah dilaporkan baru-
baru ini yang telah diseludup daging sejuk beku masuk ke Malaysia dan dijual dengan
logo daging lembu halal dan sebagainya, ini memang jelas melanggari Akta Perihal
Dagangan yang kita bahas sekarang ini. So, apakah tindakan yang lebih tegas daripada
kementerian berkenaan dengan kartel daging haram ini?

Begitu juga saya menerima aduan daripada Persatuan Ahli Farmasi, Pharmacists
Society bahawa pelbagai medical device, pelbagai peralatan medica! antara lainnya
mungkin oximeter, ubat-ubat dan sebagainya dijual di online platform seperti Shopee dan
sebagainya.

Saya baru membaca Instagram Medical Device Authority (MDA) bahawa kit ujian
COVID-19 hanya boleh dijual di farmasi dan klinik kesihatan berlesen sahaja. Malaysian
Medical Device Authority (MDA), sebuah autoriti untuk kawal ubat-ubat dan juga peralatan
device menyatakan bahawa device boleh dijual di farmasi dan klinik kesihatan. Tetapi
secara meluas online platform yang tidak ada lesen farmasi boleh melakukan urus niaga
secara online. Pengguna menempah— dan kadangkala barangan yang dijual tidak
memenuhi spesifikasi MDA dan mempunyai perihal dagangan yang mengelirukan.

Apakah tindakan ataupun strategi daripada pihak kementerian untuk menangani
kes-kes perihal dagangan yang saya sebut tadi, daging haram, daripada medical device
dan seumpamanya itu? Saya memohon penjelasan Yang Berhormat Menteri berkenaan
dengan apa yang saya sebut tadi. Sekian, terima kasih, Tuan Yang di-Pertua.

Tuan Yang di-Pertua: Terima kasih, Yang Berhormat Bukit Bendera. Seterusnya
Yang Berhormat Dungun.

12.23 tgh.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Yang di-Pertua atas peluang dan ruang
yang diberikan kepada saya untuk mengambil bahagian dalam perbahasan Rang
Undang-undang Perihal Dagangan (Pindaan) 2021 yang disebutkan ini.

Tuan Yang di-Pertua, pada tahun lepas, Kementerian Perdagangan Dalam Negeri
dan Hal Ehwal Pengguna memaklumkan bahawa mereka telah menerima aduan daripada
pengguna berkaitan pernyataan palsu pada menu makanan dan minuman yang
diperihalkan oleh peniaga atau restoran seperti minuman berjenama ‘A’ atau minuman
berjenama ‘B’ sepertimana yang tertera pada menu mereka tetapi minuman yang
diberikan oleh peniaga adalah daripada jenama lain dan berbeza dengan kualiti yang
diberikan sepertimana yang dikehendaki oleh pengguna. Perlakuan ini jelas menunjukkan
penggunaan perihal dagangan palsu pada barangan atau makanan yang ditawarkan oleh
peniaga atau restoran.
