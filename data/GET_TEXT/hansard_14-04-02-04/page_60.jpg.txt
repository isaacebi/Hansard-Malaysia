52 DR.28.10.2021

nama yang digunakan, brand yang mereka gunakan itu dengan kementerian sebelum
mereka memasarkan produk mereka?

Sebenarnya dalam isu Timah ini, ramai orang Malaysia tidak tahu tentang negara
kita ada mempunyai syarikat pengeluaran wiski. Tidak tahu langsung tentang Timah.
Kerana ia dibangkitkan dengan ini, sekarang ia begitu popular. Sekarang ramai orang
pergi cari apa itu. Pergi tanya. Jadi iniadalah macam— yang mereka hendak kacau syarikat
itu. Sekarang sudah menjadikan produk itu lebih popular. Jadi, soalan saya ialah adakah
syarikat ini kalau ia hendak jalankan rebranding, tukar nama, adakah ia perlu dapat
kelulusan daripada kementerian sebelum brand baharu boleh dikeluarkan?

Timbalan Yang di-Pertua [Dato’ Mohd Rashid Hasnon]: Timbalan Menteri, kita
bagi Yang Berhormat Ipoh Timur dahulu.

Tuan Wong Kah Woh [Ipoh Timur]: Ya, boleh? Terima kasih. Yang Berhormat
Timbalan Menteri, tadi saya dengar Yang Berhormat Timbalan Menteri memang bersetuju
bahawa isu ini telah pun di-sensationalize-kan. Memang bukannya satu isu yang patut
dibincangkan. Dalam konteks itu, saya hendak tanya pihak kerajaan. Kenapa pihak
kerajaan tidak mengambil satu pendirian yang mana since this is a non-issue dengan izin.

Ini bukan satu isu yang betul-betul membawa apa-apa masalah. Kenapa pihak
kerajaan tidak memberi free hand, menjamin satu kebebasan kepada peniaga-peniaga di
luar untuk menjalankan perniagaan mereka tanpa campur tangan daripada ahli-ahli politik
dari mana-mana pihak? The unnecessary campur tangan daripada ahli-ahli politik dari
kedua-dua pihak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Timur. Sila. Saya ingat ini...

Dato’ Sri Azalina Othman Said [Pengerang]: Tuan Yang di-Pertua, satu sahaja.
Sebelum saya naik atas itu. Kesian saya, di atas tidak boleh bertanya.

Dato’ Rosol bin Wahid: Sila, sila.

Dato’ Sri Azalina Othman Said [Pengerang]: Yang Berhormat Timbalan
Menteri, saya rasa isu yang saya dengar ini memang kena mengena sebab daripada
dahulu kita kecik-kecik makan A&W ada hot dog. Selepas itu ada coney dog. Jadi, macam
mana? Anak saya suka makan hot dog. Takkan saya hendak kata tidak boleh makan
anjing panas? Jadi, saya rasa ini penting. Kita kena didik masyarakat kita memikirkan
secara lebih logik. Terima kasih.

Dato’ Rosol bin Wahid: Setuju dengan Yang Berhormat Pengerang. Setuju
dengan apa yang diperkatakan oleh sahabat tadi. Sebenarnya kita tidak mahu ia jadi satu
precedent. Selepas daripada ini keluar pula root beer, contoh. Ini mabuk, root beer. Jadi,
ini tidak akan ada kesudahan. Kita harap dengan adanya advokasi syarikat pengeluar ini
dan untuk menjawab Yang Berhormat Seputeh sebenarnya untuk mengeluarkan nama
tersebut, mereka memohon daripada Intellectual Property Corporation of Malaysia
(MyIPO).

Apabila dimohon, dia punya deskripsi nama tersebut, kenapa rasional semua
sekali itu. Kemudian MylPO akan gazet kan ataupun uar-uarkan selama dua bulan. Apa
yang dikatakan setelah dua bulan dimaklumkan nama tersebut kepada masyarakat tiada
bantahan. Maknanya daripada segi undang-undang, namanya sah. Cuma bila wujud
sedikit havoc atau keresahan dalam masyarakat, kadang-kadang saya setuju dengan
Yang Berhormat Shah Alam kata ada orang hendak mengambil kesempatan. Saya setuju
dengan Yang Berhormat Pengerang bahawa dengan nama ini kadang-kadang tidak
melambangkan isu yang sebenar.

Akan tetapi ini sudah dibuat advokasi kelmarin bersama dengan pengeluar dan
pengeluar nampaknya memahami hakikat tersebut. Kita harap ia tidak akan berlaku lagi.
Kerana saya tahu ada nama Rayan, Haddy dan macam-macam nama berkenaan dengan
ini. Apa yang penting bahawa ini minuman yang diharamkan oleh umat Islam. Kalau umat
Islam ia tidak akan mendekati minuman yang sebegini. Nama sahaja pun ia tidak penting.
