DR.28.10.2021 77

seperti penggubahan wang haram dan sebagainya. Oleh sebab itu saya mengatakan
bahawa_ peruntukkan ini perlu merangkumi pindaan-pindaan yang juga memasuki
perkara-perkara tersebut.

Kalau tidak, kita lihat terdapat double standard. Saya telah memberi kesimpulan
di mana di Malaysia sekarang ada peguam-peguam yang dituduh terlibat dalam kes-kes
pengubahan wang haram, tidak mengisytiharkan pendapatan ke Lembaga Hasil Dalam
Negeri dan sebagainya tetapi tidak ada tindakan diambil. Berbanding dengan peguam-
peguam di mana ada aduan umpamanya memberikan diskaun dalam satu sell and
purchase agreement. Majlis Peguam boleh mengambil tindakan terhadap peguam
tersebut.

Malahan Tuan Yang di-Pertua tahu terdapat kes-kes di mana lesen amalan beliau
juga boleh digantung tanpa memulakan proses pendengaran lembaga disiplin. Oleh
sebab itu saya mengatakan perlu ada keseimbangan, di mana semua peguam tidak kira
siapa mereka perlu diambil tindakan apabila terdapat isu integriti ini— melibatkan isu
integriti. Oleh sebab itu saya mengatakan saya menyokong tetapi peruntukkan tersebut
harus merangkumi kes-kes sebegitu.

Kita lihat— saya telah memberi kesimpulan tadi. Beberapa orang peguam kes-
kes melibatkan 1MDB dan sebagainya. Banyak sangat peguam yang terlibat dalam
penggubahan wang haram, mengeluarkan cheque tersebut tetapi tidak ada tindakan
diambil. Jadi, persoalannya adalah kenapa double standard ini? Bolehkah dalam—
mungkin undang-undang yang dibentangkan kemudian perkara-perkara ini diperhalusi
dan dikemas kini. Terima kasih.

Dato’ Sri Dr. Haji Wan Junaidi bin Tuanku Jaafar: Yang Berhormat, sebenarnya
kita bincang hal undang-undang Sabah. Jadi, kemungkinan di Sabah belum lagi bangkit
perkara ini, Yang Berhormat. Walau bagaimanapun, sebenarnya bar council ada mohon
untuk berjumpa dengan saya. Insya-Allah, saya ada raise up the same issue Yang
Berhormat sebut tadi. Terima kasih.

Tuan Yang di-Pertua: Yang Berhormat, minta rumuskan Yang Berhormat.

Dato’ Sri Dr. Haji Wan Junaidi bin Tuanku Jaafar: Sedikit sahaja lagi, dua
sahaja. Itu pindaan kepada seksyen 16B. Ini daripada Yang Berhormat Beaufort. Memang
wajar ditanya soalan ini.

Sebenarnya Yang Berhormat, jawapannya mengambil alih ini bukanlah harta
peribadi peguam itu sendiri. Harta yang disimpan contoh dalam akaun under the control
the peguam—klien punya itu. Cuba bayangkan kalau duit disimpan dalam klien akaun itu
dan peguam itu meninggal. Dia seorang sahaja so/d proprietor dan tidak ada orang lain.
Duit itu akan tertinggal di situ sahaja kalau tidak ada kuasa untuk mengeluarkannya, ia
akan terletak di situ.

Jadi itulah kenapa peruntukkan ini amat diperlukan khususnya pada mereka yang
mengamalkan undang-undang dan /egal firm yang kecil-kecil seorang sahaja, yang
banyak kita dapati di Sabah mungkin ada. Kalau di Sarawak memang ramai Yang
Berhormat.

Jadi yang kedua, sesudah peguam bersetuju untuk membenarkan foreign lawyers
practice di Sabah. Ini merupakan komitmen kerajaan berkaitan dengan liberalization yang
telah diperuntukkan WTO, Tuan Yang di-Pertua dan General Agreement on Trade in
Services (GTTS). Ini perkara baru dan telah dimasukkan pada tahun 2016. Jadi
kemasukan ini ialah oleh sebab sebagaimana saya sebutkan tadi bahawa Labuan itu
sendiri is a unique arrangement, tempat kewangan luar pesisir dan sebagainya itu. Jadi,
nombor dua liberalisasi ini berkehendakkan dilaksanakan oleh kerana...

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Yang Berhormat, saya tahu
Yang Berhormat, yang kecil-kecil janganlah bunuh.
