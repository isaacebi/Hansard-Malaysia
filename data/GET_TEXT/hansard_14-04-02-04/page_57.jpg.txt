DR.28.10.2021 49

Timbalan Yang di-Pertua [Dato' Mohd Rashid Hasnon]: Yang Berhormat
Tumpat.

Dato’ Rosol bin Wahid: Yang Berhormat Tumpat, silakan.

Dato’ Haji Che Abdullah bin Mat Nawi [Tumpat]: Okey Yang Berhormat
Timbalan Menteri. Terima kasih di atas apa yang dinyatakan itu di mana rakyat akan
menikmati harga test kit ini yang agak murahlah.

Cuma, apakah mekanisme kementerian untuk memastikan daripada segi test kit
yang murah ini, benar-benar dapat memenuhi makna in terms of reliability keputusan-
keputusan yang diperolehi daripada test kit yang berlawanan untuk menjual dengan harga
yang murah ini?

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri.

Dato’ Rosol bin Wahid: Terima kasih sahabat saya Yang Berhormat Tumpat.
Terima kasih Tuan Yang di-Pertua.

Sebenarnya test kit ini telah diluluskan oleh MDA. MDA telah— mereka telah
melalui proses penilaian oleh MDA. MDA sudah approved test kit tersebut untuk dijual
kemudian ia dibenarkan untuk dijual. Kalau ia tidak diluluskan oleh MDA, maka ia menjadi
satu kesalahan untuk menjual peralatan tersebut. Jadi, saya rasa menjawab apa yang
dibangkitkan oleh Yang Berhormat Tumpat, tiada kerisauan. Maknanya bila ada test kit,
ada cap MDA, maka ia sudah approved oleh kerajaan. Jadi kita boleh belilah dengan
senang hati.

Tuan Yang di-Pertua, selain daripada itu Yang Berhormat daripada...

Tuan Wong Hon Wai [Bukit Bendera]: Minta penjelasan Yang Berhormat
Menteri. Tadi soalan asal saya, Bukit Bendera sini.

Timbalan Yang di-Pertua [Dato' Mohd Rashid Hasnon]: Yang Berhormat Bukit
Bendera.

Tuan Wong Hon Wai [Bukit Bendera]: Ya, tadi saya terima jawapan Yang
Berhormat Timbalan Menteri tentang test kit. Bagaimana dengan alat-alat medical device,
alat perubatan lain seperti oximeter dan ubat-ubat yang dijual secara meluas di platform
online? Sepatutnya mengikut peraturan-peraturan MDA, ia hendaklah dijual di farmasi
kerana kita khuatir bahawa apa yang dijual di online itu tidak memenuhi trait Akta Perihal
Dagangan yang kita bahaskan.

Apakah rang undang-undang ini ada menyelesaikan masalah ini ataupun apakah
penyelesaian ataupun daripada segi kementerian terhadap online issues tentang alat
perubatan (medical device) dan juga ubat-ubat dalam secara online?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bukit Bendera. Sila Yang Berhormat Menteri.

Dato’ Rosol bin Wahid: Terima kasih Tuan Yang di-Pertua, terima kasih sahabat
saya dari Bukit Bendera dan minta maaf. Saya tertinggal apa yang dibangkitkan berkaitan
dengan peralatan ataupun barang medical yang dijual melalui online.

Sebenarnya ia juga ter cover ataupun terkandung dalam Akta 730 ini, semua
barang. Cuma, setakat ini, kita dahulu ada laporan ataupun dalam media sosial
mengatakan bahawa dia terbeli oximeter tiruan. Oximeter ertinya oximeter tiruan tetapi
bila kita check, ia bukan tiruan. la satu oximeter yang menggunakan jenama dia sendiri.
Dia bukan barang tiruan.

Akan tetapi, seperti saya sebut, memang mutunya lebih rendah dan ia tidak ada
ketepatan. Jadi, setakat ini pihak kementerian ataupun pihak penguat kuasa tidak
menerima apa-apa laporan berkaitan dengan oximeter tiruan ataupun perkara tersebut
tetapi kita sentiasa terbuka. Kalau ada hal-hal yang berkaitan dengan penipuan, hal yang
berkaitan dengan ada fake dan sebagainya, kita akan terbuka untuk sentiasa menyiasat.
