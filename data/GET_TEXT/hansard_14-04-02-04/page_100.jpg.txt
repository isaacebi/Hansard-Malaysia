92 DR.28.10.2021

setanding dengan space program Amerika Syarikat ataupun NASA pada masa kini kerana
kita masih pada peringkat awal. Kita mempunyai potensi sebenarnya untuk exploring
industri angkasa tetapi saya mempunyai reservation terhadap penubuhan Lembaga
Angkasa kerana ini merupakan sebuah lembaga baharu.

Saya ingin menanyakan kenapa kita perlu menubuhkan sebuah lembaga baharu?
Ini kerana buat masa ini fungsi seperti mengkaji semula perjanjian antarabangsa,
memberikan lesen dan beberapa lagi boleh dilakukan oleh agensi yang sedia ada. Selain
itu, kita juga—apakah kadar penggunaan fasiliti di agensi-agensi kita seperti Agensi
Angkasa Malaysia? Kerajaan telah melabur sebanyak RM200 juta untuk membina fasiliti
ini dan apakah kegunaan fasiliti ini di tahap maksimum? Bukan ini sahaja, apakah jumlah
wang yang telah dibelanjakan oleh kerajaan dalam kos penyelenggaraan fasiliti seperti
Langkawi National Observatory, makmal ujian dan fasiliti-fasiliti yang lain?

Saya ingin menyeru supaya Jabatan Audit Negara untuk meneliti perbelanjaan
Agensi Angkasa Malaysia supaya wang yang telah disalurkan dapat dibelanjakan dengan
baik dan efisien. Saya mencadangkan supaya pihak kementerian mengambil inisiatif yang
kukuh untuk melaksanakan dasar supaya kegunaan fasiliti ini dapat disewa ke pihak
swasta secara meluas supaya dapat menjana pendapatan tambahan.

Juga tadi saya dengar aplikasi-aplikasi teknologi angkasa ini dibangunkan, saya
ingin dapatkan satu penjelasan daripada Yang Berhormat Menteri dan angka dianggap
besar. Persoalan saya, apakah kadar penggunaannya? Berapa wang yang telah
dibelanjakan untuk menghasilkan aplikasi tersebut?

Kita sudah mempunyai Agensi Angkasa Malaysia ataupun Malaysian Space
Agency (MYSA). Perlukah kita wujudkan satu lagi badan yang berfungsi lebih kurang
sama? Di manakah Lembaga Angkasa ini akan berfungsi? Berapakah kos perbelanjaan
lembaga baru ini? Adakah lebih baik kita menggunakan wang tersebut untuk menangani
COVID-19 dan jalankan R&D untuk vaksin?

Saya ingin menanyakan, apakah status MYSA selepas lembaga baharu angkasa
ini diwujudkan? Bagaimana arrangement untuk staf-staf yang sedia ada untuk
berkhidmat? Apakah perancangan kementerian jika Lembaga Angkasa ini diwujudkan
dan status kakitangan di MYSA? Saya merujuk kepada fasal-fasal rang undang-undang
ini. Fasal 2 rang undang-undang ini menggunakan ayat ‘Angkasa’ ruang yang bermula
daripada ketinggian 100 kilometer atas aras laut purata, tetapi adakah ia bermaksud
dalam konteks Malaysia ataupun dikira sebagai ruang keseluruhan termasuk negara lain
yang mempunyai unsur extraterritorial?

Untuk fasal 5 Pengerusi Lembaga Angkasa adalah KSU kementerian dan saya
ingin menegaskan KSU MESTECC adalah seorang yang amat sibuk dengan pelbagai
tanggungjawab. Bagaimana KSU MESTECC boleh menjalankan tugas sebagai Pengerusi
Lembaga Angkasa yang efektif? Ini kerana barangkali seorang profesional ataupun expert
boleh menjawat perjawatan tersebut.

01800

Fasal 15 Lembaga Angkasa juga menyatakan bahawa untuk hendaklah
digunakan bagi tujuan keamanan dan menjangkaui sempadan antarabangsa. So ia
mempunyai extraterritorial dengan denda RM50 juta sama ada mengikat terhadap orang-
orang, personaliti-personaliti negara asing sama ada dari China, Rusia, USA adalah amat
diragui kerana fasal 15 antara lainnya menyebut supaya dia mempunyai larangan dan
juga denda yang tinggi.

Fasal 17, kehendak permit pelancaran. Saya ingin menanyakan, di manakah
launching facility di Malaysia dan untuk membolehkan kita mengeluarkan permit
pelancaran?

Fasal 31, penggantungan lesen dilancarkan. Sekiranya objek angkasa, satelit
dilancarkan ke angkasa tetapi permit itu dibatalkan oleh lembaga, apakah tindakan
seterusnya? Satelit sudah lancar, tetapi permit dibatalkan. Bagaimana kita recall balik
satelit tersebut?
