DR.28.10.2021 39

rasa mungkin kerajaan perlu memikirkan bagaimanakah akta ini boleh lebih efektif dalam
hal-hal yang berurusan dengan isu-isu halal ini.

Kalau boleh kita serahkan kepada pihak ataupun kita buat satu undang-undang
lain untuk membenarkan pihak JAKIM untuk mempunyai kuasa-kuasa seperti mana kuasa
pihak kerajaan ataupun Kementerian Perdagangan Dalam Negeri dan Hal Ehwal
Pengguna. Apa yang berlaku sekarang ini Tuan Yang di-Pertua adalah apabila
penguatkuasaan berkaitan dengan isu-isu yang ada kaitan dgn isu halal ini, pihak JAKIM
hanya dibawa untuk membantu sahaja. Dia tidak ada kuasa pun untuk melakukan
tangkapan, penyiasatan dan sebagainya, jauh sekali pendakwaan. Tetapi dia hanya
membantu sahaja. Jadi saya rasa ini perlu kita fikirkan.

Tentang jenama Timah ini Tuan Yang di-Pertua, saya rasa ini perkara yang
memang ramai sangat orang marah Tuan Yang di-Pertua. Oleh sebab isu ini mengelirukan
Tuan Yang di-Pertua. Oleh sebab apabila orang Islam ini, mereka begitu sensitif. Tuan
Yang di-Pertua, arak ini daripada dahulu memang benda yang sensitif.

Tuan Khalid bin Abd Samad [Shah Alam]: [Bangun]

Tuan Mohamed Hanipa bin Maidin [Sepang]: Yang Berhormat Shah Alam
ingin- dia sudah bangun itu. Dia hendak tunjukkan baju batik dia.

Tuan Khalid bin Abd Samad [Shah Alam]: [Ketawa] Terima kasih. Isu
sebenarnya ialah isu mempolitikkan perkara-perkara yang seperti ini. Sekiranya perkara
seperti ini berlaku pada zaman kerajaan Pakatan Harapan, saya rasa pihak pembangkang
pada ketika itu akan menimbulkan huru-hara oleh kerana ianya dipolitikkan.

Sekiranya semua persoalan dapat ditangani dengan suasana yang tenang dan
rasional, maka isu-isu seperti ini tidak akan menjadi sensitif. lanya bukan sensitif atas
sebab on its own, dengan izin tetapi dijadikan sensitif sepertimana semasa kerajaan
Pakatan Harapan memerintah, isu ICERD tidak dapat dibahaskan dan dibincangkan
dengan keadaan yang tenang kerana diberikan tafsiran-tafsiran yang pelbagai.
Malangnya di negara kita, umat Islam diadakan dalam suasana siege mentality, diberikan
gambaran bahawa umat Islam sedang diserang oleh yang bukan Islam, bahawa umat
Islam ini ada satu perancangan untuk hendak sabotaj orang Islam dan sebagainya.

Inilah yang menjadikan banyak isu yang sepatutnya tidak sensitif dijadikan
sensitif. Sebagai contoh, isu nama Timah dikatakan bahawa ini adalah nama anak
Rasullah SAW iaitu Saidatina Fatimah Az-Zahrah. Tetapi setahu saya, tiada mana-mana
kuliah yang diadakan oleh mana-mana ustaz di mana-mana surau ataupun di mana-mana
masjid yang mana nama ataupun peribadi Saidatina Fatimah Az-Zahrah digelar sebagai
Timah. Tiada orang di kalangan umat Islam memanggil Saidatina Fatimah Az-Zahrah
sebagai Timah.

Tetapi oleh kerana ingin mensensasikan persoalan ini, oleh kerana hendak
mempolitikkan persoalan ini, sekiranya perkara ini berlaku pada zaman kerajaan Pakatan
Harapan, maka ia akan dikatakan, ‘/Inilah DAP hendak serang umat Islam, hendak hina
Saidatina Fatimah Az-Zahrah’ dan sebagainya. Maka spin yang seperti itu akan berlaku.

Nasib baik kami sebagai pembangkang merupakan pembangkang yang
bertanggungjawab dan tidak menggunakan isu ini sebagai satu isu untuk menghangatkan
suasana dan mewujudkan satu keadaan yang mana umat Islam dan bukan Islam
bertelagah dan bergaduh dengan tujuan untuk mencapai some political advantage,
dengan izin.

Tuan Yang di-Pertua: Masa tamat.

Tuan Mohamed Hanipa bin Maidin [Sepang]: Inilah masalah apabila kita
memberikan ruang kepada Yang Berhormat Shah Alam untuk mencelah. [Ketawa]

Dato’ Haji Che Abdullah bin Mat Nawi [Tumpat]: Tumpat minta daripada
membahas...

Tuan Mohamed Hanipa bin Maidin [Sepang]: Kadang-kadang dia rasa dia
berbahas, saya pula yang mencelah.
