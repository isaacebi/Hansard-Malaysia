DR.28.10.2021 65

peguam-peguam di Semenanjung ini hendak praktis secara melulu sahaja di Sabah
ataupun di Sarawak. Akan tetapi perkara ini, kemudahan ini, ada salurannya
dipermudahkan supaya demi keadilan. Kita menghormati profesion ini kerana apa yang
disebut oleh Yang Berhormat Menteri tadi tentang liberalisasi profesion ini sangat penting
dalam soal kepakaran. Ini tentu sekali bertentangan kalau kita meneruskan satu pendirian
yang protectionism yang keterlaluan.

Jadi saya percaya bahawa proses dua hala ini antara kerjasama profesion
guaman ini untuk kebaikan rakyat di tiga-tiga wilayah kita ini, dapat dimanfaatkan. Ertinya,
ada kepakaran daripada peguam-peguam di Sabah dan Sarawak dalam isu-isu tanah
anak negeri, native land umpamanya, dapat membantu kes-kes di Semenanjung,
kepakaran mereka boleh digunakan di Semenanjung. Begitu juga kepakaran-kepakaran,
mungkin ada terdapat di Semenanjung ini yang boleh dimanfaatkan oleh rakyat di Sabah
dan Sarawak.

Akan tetapi ini bukanlah satu perubahan yang mendadak. Ertinya, kita beransur-
ansurlah, kerana kita menghormati dalam semangat Perjanjian Malaysia ke-63 dan kita
menghormati hak-hak rakyat di Sabah dan Sarawak di dalam Perlembagaan Persekutuan
ini. Jadi hanya hendak mewujudkan satu pendekatan supaya sentimen kekeluargaan
kebersamaan kita dalam sebuah negara persekutuan ini. Terima kasih Tuan Yang di-
Pertua.

Dato’ Sri Azalina Othman Said [Pengerang]: Yang Berhormat Sepang.

4.02 ptg.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua — boleh tanggalkan ya? [Sambil menanggalkan pelitup muka]

Terima kasih kepada Tuan Yang di-Pertua kerana membenarkan saya untuk turut
sama berbahas sekali lagi berkaitan dengan pindaan kepada Ordinan Peguam Bela
(Sabah). Tuan Yang di-Pertua, pada awalnya saya mengatakan saya menyokong penuh
pindaan ini walaupun mungkin pada saya, lebih elok kalau sekiranya dapat dipinda lebih
awal lagi.

Akan tetapi Tuan Yang di-Pertua, saya rasa bahawa pindaan-pindaan ini adalah
satu pindaan yang baik dan pada dasarnya saya dapati, pindaan ini adalah bertujuan
untuk memastikan ketinggian standard peguam itu dijaga. Ini disebabkan, profesion
guaman ini adalah satu profesion yang memang amat cemburu dengan standard
performance para peguam itu. Memang bidang guaman ini adalah satu bidang yang agak
unik, yang agak mungkin berbeza dengan sesetengah profesion yang lain. la kaya dengan
tradisi.

Oleh sebab itu saya masih ingat lagi Tuan Yang di-Pertua, semasa Opening Legal
Year, apabila saya menjadi Deputy Minister ketika itu, saya pergi ke Opening Legal Year
di Sabah. Kita tahu dia berakhir dengan satu program dinner and dance yang pada kami
seperti Tuan Yang di-Pertua pun seorang bekas peguam tahu bahawa ia adalah satu
amalan yang biasa. Akan tetapi entah macam mana, ada satu pihak yang menganggap
mereka ini golongan suci, menjadikan isu itu, menghentam habis Peguam Negara pada
masa itu yang menari.

Terus terang saya katakan Tuan Yang di-Pertua, sebagai orang Islam, mungkin
saya ada reservation daripada segi agama saya, tetapi saya tidak ada masalah langsung
boleh mengiktiraf ataupun menghargai mereka. Akan tetapi, ada pihak-pihak yang saya
gelar yang suci ini, memainkan isu itu seolah-olah mereka suci. Akan tetapi tiba-tiba
sekarang, ada juga Ahli Parlimen daripada mereka yang menari, menari zumba lagi. Tidak
ada isu. Jadi saya rasa kadang-kadang tidak adil daripada segi— kita mahu orang lain
menghormati kita, tetapi kita sendiri tidak menghormati agama orang lain. lItu yang
pertama.

Tuan Yang di-Pertua, saya ada pengalaman juga menjadi peguam di hadapan
beberapa orang hakim di Sabah. Kalau di mahkamah Labuan, kita boleh appear sebab
kita adalah peguam yang dianggap— Labuan itu adalah sebahagian daripada
