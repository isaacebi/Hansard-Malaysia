DR.28.10.2021 51

Tuan Khalid bin Abd Samad [Shah Alam]: Tuan Yang di-Pertua, saya ucap
terima kasih kepada Yang Berhormat Timbalan Menteri kerana bersetuju dengan apa
yang dikatakan sebagai satu kesimpulanlah ya. Di mana malangnya di negara kita ini,
ramai sangat yang suka mempolitikkan isu yang sebenarnya tidak sensitif tetapi sengaja
disensitifkan.

Saya harap bahawa pihak kerajaan akan berusaha untuk menangani masalah ini
sehingga masyarakat kita boleh menjadi lebih matang dan membincangkan semua isu
dengan tenang dan secara bertanggungjawab. Bukan memainkan emosi, main sentimen,
sahaja hendak lagakan di antara Melayu dengan yang bukan Melayu, Islam dengan yang
bukan Islam dan sebagainya, sehingga menyebabkan negara kita menjadi bahan tertawa,
bahan lawak oleh dunia. Saya harap itu merupakan satu isu yang boleh ditangani. Terima
kasih Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Shah Alam.

Dato’ Rosol bin Wahid: Okey terima kasih. Saya setuju 100 peratus dan kita
tidak hendak berbincang ataupun berdialog secara emosi. Kita mesti ada rasional dan
juga ada reason setiap apa yang kita buat.

Tuan Yang di-Pertua, saya rasa itu sahajalah...

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, Yang Berhormat Menteri.

Dato’ Rosol bin Wahid: Apa yang saya ingin kongsikan.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, boleh saya celah sedikit?

Timbalan Yang di-Pertua [Dato’ Mohd Rashid Hasnon]: Ada satu lagi. Yang
Berhormat Kuala Langat, sila.

Dato’ Rosol bin Wahid: Yang Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, saya harap apa keputusan pun apa yang kerajaan akan buat, ini bukan satu
precedent untuk masa depan yang akan datang, atas nama dan sebagainya.

Kita ada lebih perkara penting di dalam negara kita untuk diselesaikan. Ini ialah
nama sahaja dan ini tidak terlibat dengan mana-mana pihak. So, jangan lah kita adakan
satu precedent, selepas itu masa depan, kita akan ada masalah juga dengan nama-nama
yang akan dikeluarkan oleh perniagaan ataupun syarikat-syarikat berkenaan.

Lets pay attention to the priorities in the country. Thank you very much.
01500

Tuan Khalid bin Abd Samad [Shah Alam]: Timbalan Menteri.

Tuan Wong Kah Woh [Ipoh Timur]: Ya Timbalan Menteri, lpoh Timur.

Dato’ Rosol bin Wahid: Okey, saya setuju dengan apa yang dikatakan oleh Yang
Berhormat Kuala Langat tadi sebagai sama dengan apa yang diperkatakan oleh Yang
Berhormat Muar. Terima kasih.

Tuan Wong Kah Woh [Ipoh Timur]: Isu sama.
Puan Teresa Kok [Seputeh]: Boleh tanya?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Seputeh.

Puan Teresa Kok [Seputeh]: Terima kasih Tuan Yang di-Pertua. Saya hendak
tanya Yang Berhormat Timbalan Menteri. Jadi, saya tidak tahu apa berlaku dalam sesi
libat urus semalam di antara syarikat Timah dengan kementerian. Adakah pada masa
akan datang kesemua pengeluar minuman, mereka perlu dapat kelulusan daripada segi
