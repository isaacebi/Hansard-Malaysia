60 DR.28.10.2021

3.37 ptg.

Datuk Seri Panglima Wilfred Madius Tangau [Tuaran]: Terima kasih. Tuaran
bangun untuk menyokong Rang Undang-undang Peguam Bela Sabah (Pindaan) 2021.
Saya difahamkan RUU ini adalah atas kehendak dan permintaan Sabah Law Society
(SLS) dan dalam kesempatan ini Tuaran ingin mengalu-alukan kehadiran Tuan Roger,
Presiden Sabah Law Society di Dewan yang mulia ini untuk memerhati pembentangan
dan seterusnya perbahasan RUU ini.

Tuaran bersetuju pada dasar dan prinsipnya, 12 pindaan utama yang
dicadangkan dalam RUU ini adalah wajar dan diperlukan untuk mempermudah urusan
guaman sebagai sebuah badan profesional termasuk hal-hal yang berkaitan dengan
disiplin peguam ataupun pegawai undang-undang di Sabah.

Tuan Yang di-Pertua, Tuaran ingin mengambil kesempatan dalam perbahasan ini
untuk membangkitkan dua perkara. Sebenarnya, perkara yang sama yang telah
dibangkitkan oleh Yang Berhormat Penampang sebentar tadi iaitu pada dasar kerajaan
terkait dengan urus tadbir kehakiman dan keadilan ataupun the administration justice and
judiciary di negara kita yang telah pun dinyatakan dengan begitu jelas dalam Artikel 121,
Perlembagaan Persekutuan bahawa di negara kita Malaysia terdapat dua Mahkamah
Tinggi iaitu pertama, untuk Semenanjung Malaysia dan kedua untuk tanah besar Malaysia
iaitu wilayah Sabah dan Sarawak.

Inilah persetujuan semasa pembentukan Malaysia sepertimana terkandung
dalam MA63. Cumanya dari dulu sampai sekarang Mahkamah Tinggi untuk tanah besar
Malaysia tidak pernah diberi bajet tahunan seperti dinyatakan Yang Berhormat
Penampang sebentar tadi. Mereka terpaksa meminta peruntukan daripada Palace of
Justice di Putrajaya termasuk untuk membeli sekecil-kecil item seperti toilet paper. Pada
Tuaran, Tuan Yang di-Pertua keadaan seperti ini memerlukan reformasi dalam
pentadbiran keadilan dan kehakiman di negara kita.

Berilah bajet tahunan untuk mengurus badan kehakiman di tanah besar Malaysia
yakni Mahkamah Tinggi untuk Wilayah Sabah dan Sarawak. Takkanlah Ketua Hakim
wilayah-wilayah tersebut tidak boleh diberi kepercayaan langsung untuk mengurus dana
pengurusan Mahkamah Tinggi wilayah Sabah dan Sarawak. Hakikatnya ialah dalam
Perjanjian Malaysia 1963 bagi wilayah-wilayah di tanah besar Malaysia yang terdiri
daripada wilayah Sabah dan Sarawak sepatutnya mempunyai autonomi urus tadbir
keadilan dan kehakiman.

01540

Oleh sebab itulah di Sabah kita ada Sabah Law Society (SLS) dan di Sarawak
kita pula ada Sarawak Advocates Association sebagai badan profesional yang bebas
untuk menjaga kepentingan para peguam yang mengamalkan undang-undang di kedua-
dua wilayah tersebut, yang tidak tertakluk pada BAR Council yang ada di Semenanjung
Malaysia. Malah, para peguam dari Semenanjung perlu mendapat permit daripada pihak
berkuasa Sabah, termasuk daripada SLS bagi Sabah dan SAA bagi Sarawak untuk
membolehkan mereka mengambil kes-kes guaman dari Sabah dan Sarawak.

Akan tetapi apa yang telah berlaku ialah sejurus pembentukan Malaysia,
bermulalah pelbagai percubaan untuk memusatkan urus tadbir kehakiman dan keadilan
ke Putrajaya. Malah pada Tuaran, pindaan Artikel 1(2) pada 13 Julai 1976 yang telah
meletakkan Wilayah Sabah dan Sarawak sebagai hanya salah sebuah negeri di Malaysia
adalah langkah pertama ke arah pemusatan urus tadbir yang total.

Apa yang menariknya dalam pembentangan rang undang-undang pindaan Artikel
1(2), Perlembagaan Persekutuan tersebut, kerajaan telah berselindung di bawah
beberapa lagi pindaan Perlembagaan yang telah dibuat pada masa yang sama. Dalam
kesempatan ini, Tuaran meminta kerajaan yang ada pada hari ini supaya to declassify
Memorandum Jemaah Menteri (MGM) yang memberi kelulusan kepada pindaan Artikel
1(2) yang telah membawa kepada pembentangan pindaan Perlembagaan Persekutuan
pada 13 Julai 2021.
