44 DR.28.10.2021

Syarikat-syarikat yang menjalankan kerja-kerja penipuan ini, mereka tidak hanya
bergantung pada syarikat atau kumpulan bagi menjalankan kerja-kerja penipuan dan
penjualan produk mereka. Bahkan mereka mempunyai banyak anak syarikat, subgroup,
ejen, downline, dengan izin, wakil-wakil untuk beroperasi. Lebih banyak anak syarikat,
downline, wakil, ejen mereka wujudkan, lebih banyak untung yang boleh diperoleh. Tidak
hairanlah mengapa mereka boleh sahaja membayar denda dan saman yang dikenakan
ke atas mereka oleh mahkamah. Saman-saman yang dikenakan ini, jikalau hendak
diikutkan, sangat kecil dengan apa yang mereka raih selama mereka menipu orang ramai.

Tahun lalu, seorang perempuan yang ada gelaran Datuk Seri dituduh di
mahkamah sebab terlibat dalam aktiviti money game. Dia mengaku salah, diberi denda
beberapa juta sahaja. Sedangkan mangsa skim penipuan ini, jumlahnya beratus-ratus juta
ringgit. Adakah setimpal? Tidak.

Dalam pada itu, penangkapan terhadap individu-individu yang terlibat kadangkala
tidak melibatkan dalang-dalangnya atau mastermind, dengan izin. Baru-baru ini juga
didedahkan seorang VVIP telah lari daripada mahkamah atas tuduhan kes penipuan atas
talian. Dia lolos dari mahkamah. Itu bukanlah perkara yang biasa. Sudah pastinya ada
bantuan daripada pihak dalaman.

Kedua, kekurangan yang saya dapati dalam rang undang-undang ini iaitu rang
undang-undang atau akta ibu ini tiada sebut langsung dengan produk yang terkini di dunia
ini dan juga di Malaysia iaitu bitcoin atau macam-macam coin. Bookcoin, Dogecoin,
Ahhockcoin, AliCoin, Mutucoin. Langsung tidak disebut. Adakah produk-produk coin ini
dibenarkan di Malaysia? Apa jenis coin yang tidak dibenarkan mesti disebut dalam rang
undang-undang ini. Adakah coin ini produk yang boleh dibeli, dijual? Adakah ia satu
produk yang halal yang mengikut peraturan undang-undang di Malaysia? Tiada sebut
langsung dalam rang undang-undang ini.

Jadi, kesimpulannya, saya nak minta pihak kerajaan harus tegas dalam
memastikan aktiviti tidak berakhlak ini, money game, coin-coin, mendapat peraturan dan
juga hukuman yang setimpal jika produk-produk itu adalah salah. Selain daripada denda
yang tinggi, pihak kerajaan juga harus menetapkan hukuman penjara yang wajib,
mandatori bagi mereka yang terlibat daripada dalang-dalangnya, mastermind hingga ke
konco-konconya. Selagi kita biarkan dalangnya terlepas, selagi itu mereka akan terus
beroperasi dan menipu orang ramai.

Sekian, terima kasih.

Tuan Yang di-Pertua: Terima kasih Ahli Yang Berhormat Kepong. Kita akan
sambung pada pukul 2.30 petang. Assalamualaikum warahmatullahi wabarakatuh, salam
sejahtera.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, kita sambung perbahasan Rang Undang-undang Perihal Dagangan (Pindaan)
2021. Saya ingin menjemput Yang Berhormat Rasah.

2.33 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan untuk saya turut serta untuk rang undang-undang, satu akta meminda Akta
Perihal Dagangan 2011 pada petang ini. Dengan masa yang terhad, saya akan menyebut
beberapa perkara yang berkaitan. Pertama, saya nampak pindaan terhadap akta ibu,
