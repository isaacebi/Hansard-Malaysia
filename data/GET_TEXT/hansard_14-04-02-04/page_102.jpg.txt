94 DR.28.10.2021

awal bencana alam termasuk banjir kilat, tanah runtuh, ribut taufan, terbaru fenomena
yang telah berlaku iaitu isu kepala air di Gunung Jerai di Kedah?

Keenam, saya mengambil perhatian perolehan satelit pertahanan di negara jiran
oleh Tentera Udara Diraja Thailand yang perlu dijadikan contoh bagi menguatkan sistem
pertahanan negara kita. Saya ingin mencadangkan agar pihak Lembaga Angkasa turut
meneliti pembangunan satelit bagi tujuan pertahanan yang diperlukan oleh pihak ATM
bagi kawalan sempadan dan ruang angkasa negara, termasuk pengawalan sempadan
untuk membanteras penyeludupan manusia yang menggunakan lorong-lorong tikus dan
kawasan perairan negara kita yang sangat luas.

Terakhir Tuan Yang di-Pertua, saya ingin bertanya berkaitan dengan persediaan
kepakaran pegawai-pegawai kita dalam penyelidikan di MYSA bagi membangunkan
sistem ataupun aplikasi berteraskan teknologi angkasa (remote sensing) ini dalam sistem
pertanian negara kita, knhususnya yang disebut sistem maklumat geospatial padi yang
boleh dimanfaatkan lebih ramai lagi pesawah-pesawah padi di seluruh jelapang-jelapang
di negara kita ini.

Tuan Yang di-Pertua, secara umumnya, saya menyokong usaha kerajaan
mewujudkan rang undang-undang ini untuk mengawal selia aktiviti angkasa agar aktiviti
angkasa dapat dilaksanakan dengan selamat dan bertanggungjawab dengan mematuhi
perundangan antarabangsa, selain bertindak sebagai panduan kepada pemain industri
untuk terlibat dalam sektor ini.

Tuan Yang di-Pertua, saya mohon menyokong. Terima kasih.

Tuan Yang di-Pertua: Terima kasih Yang Berhormat Sik. Yang Berhormat
Tuaran.

6.07 ptg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Saya bangun untuk turut memberi sokongan terhadap pembentangan
Rang Undang-undang Lembaga Angkasa Malaysia 2020. Sebenarnya, rang undang-
undang ini jong overdue. Kerja-kerja untuk menyediakan rang undang-undang ini bermula
semasa saya di MOSTI dahulu.

Walaupun beberapa soalan yang telah dibangkitkan oleh rakan-rakan sebelah sini
sebentar tadi tetapi sebagai seorang yang terlibat secara langsung terlebih dahulu dalam
rang undang-undang ini, saya ingin mengatakan bahawa teknologi angkasa sebagai salah
satu daripada sumber kekayaan baharu negara kita. Perlu diletakkan dalam satu
ekosistem yang kukuh di mana kita ada penyelidikan dan salah satunya daripada segi
regulatory

Jadi kalau kita ambil analisa seperti dalam hal nuklear sebagai contoh, kita ada
Nuklear Malaysia untuk menjalankan penyelidikan dan hal-hal pembangunan dan
daripada segi regulatory nya kita sudah, Lembaga Perlesenan Tenaga Atom sebagai
regulatory pemberian lesen dan sebagainya. Begitu juga dalam bidang angkasa, perlu
ada regulatory dan dalam bidang angkasa, apabila melaksanakan hal-hal regulatory ini,
kita perlu menandatangani beberapa triti antarabangsa supaya kita dapat menjalankan
kerja-kerja regulatory.

Apa yang penting ialah setelah nanti diperkukuhkan ekosistem sistem
penyampaian dan pembangunan teknologi angkasa ini Tuan Yang di-Pertua ialah integriti
kepimpinan dalam agensi-agensi yang berkenaan. Memang pada hari ini setelah di
consolidate seperti mana yang telah disebutkan tadi, Agensi Remote Sensing Malaysia
dan Agensi Angkasa Malaysia yang telah disatukan sekarang sebagai satu agensi
angkasa Malaysia.

01810

Ini sebenarnya adalah satu langkah yang the right direction. |Walau
bagaimanapun pengalaman yang kita lalui dengan kewujudan ATSB dahulu itu, perlu kita
ambil iktibar. Satu ketika dahulu kita mempunyai kepakaran jurutera-jurutera yang terlatih
