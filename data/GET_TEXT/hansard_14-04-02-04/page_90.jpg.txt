82 DR.28.10.2021

(iv) pembangunan sistem aplikasi berteraskan teknologi remote
sensing dan Sistem Maklumat Geografi (GIS)

(v) pembangunan kepakaran dengan izin, Global Navigation Satellite
System (GNSS);

(vi) produk knowledge creation sains angkasa; dan
(vii) pengukuhan kerjasama antarabangsa dalam sektor angkasa.

Berdasarkan satu kajian dengan izin, Public View About Science in Malaysia yang
dijalankan oleh Pew Research Center pada bulan September 2020, didapati sebanyak 80
peratus responden menyatakan bahawa inisiatif dan program eksplorasi angkasa yang
dilaksanakan dan dirancang oleh kerajaan adalah baik dan mempunyai impak positif
kepada masyarakat.

Tuan Yang di-Pertua, kemajuan teknologi angkasa yang pesat telah memberikan
pelbagai manfaat kepada pembangunan fizikal dan sosioekonomi untuk kesejahteraan
manusia sejagat. Bagi pembangunan satelit, dianggarkan secara purata, sebanyak 990
buah satelit akan dilancarkan setiap tahun menjelang tahun 2028 di seluruh dunia.
Kemajuan dan teknologi angkasa ini turut berhadapan dengan cabaran keselamatan di
dalam industri yang terlibat knususnya seperti aktiviti pembuatan, pelancaran dan operasi
dalam sektor angkasa.

Di peringkat antarabangsa, terdapat lebih kurang 612 kemalangan yang
melibatkan aktiviti angkasa telah dilaporkan berlaku ketika pelancaran. Semasa berada di
orbit dan juga ketika aktiviti kemasukan semula objek angkasa ke atmosfera bumi.
Daripada jumlah tersebut, sebanyak lapan kemalangan yang melibatkan liabiliti pihak
ketiga yang mana tujuh daripadanya melibatkan kenderaan pelancar dan satu melibatkan
satelit.

Kemalangan ini telah mengakibatkan kemalangan nyawa, kerosakan harta benda
dan alam sekitar. Salah satu daripadanya adalah melibatkan kegagalan pelancaran Roket
Delta Il, Amerika Syarikat pada 17 Januari 1997 yang telah mengakibatkan kemusnahan
kawasan sekitar 16 kilometer daripada tapak pelancarannya. la melibatkan kerugian
sekitar USD95 juta. Insiden-insiden kemalangan sektor angkasa ini amat diambil berat
oleh pelbagai pihak khususnya dengan izin, United Nations Office for Outer Space Affairs
(UNOOSA) yang telah menyediakan garis panduan dan prosedur yang perlu dipatuhi di
dalam sebarang aktiviti pembangunan teknologi angkasa.

Tuan Yang di-Pertua, menurut pangkalan data pendaftaran objek angkasa
UNOOSA, pada masa ini terdapat sembilan buah satelit di bawah tanggungjawab
Kerajaan Malaysia yang berada di orbit. Dua daripadanya adalah satelit remote sensing
milik negara iaitu TiungSAT-1 dan RazakSAT. Lima buah satelit lagi adalah milik syarikat
Malaysia iaitu MEASAT Satellite Systems Sdn. Bhd. yang dilancarkan untuk kegunaan
komunikasi dan penyiaran manakala dua buah satelit yang bersaiz nano pula adalah milik
Universiti Teknologi Mara (UiITM) dan Astronautic Technology Sdn. Bhd. (ATSB).

Berdasarkan triti antarabangsa, dengan izin, Convention on International Liability
for Damage Caused by Space Objects, kerajaan perlu bertanggungjawab dan
menanggung liabiliti kerosakan yang disebabkan oleh kesembilan satelit berkenaan serta
apa-apa objek angkasa seperti satelit, kapal angkasa, kenderaan pelancar dan lain-lain
termasuk bahagian komponennya yang dilancarkan sama ada oleh agensi kerajaan,
industri, institusi pengajian tinggi ataupun orang perseorangan.

Sehingga kini, tiada kawalan ataupun penetapan syarat dan peraturan yang
diwujudkan di dalam negara bagi aspek keselamatan terhadap aktiviti-aktiviti angkasa
yang dijalankan oleh pelbagai pihak sama ada di dalam ataupun di luar negara. Aspek
keselamatan turut merangkumi keterjaminan atau dengan izin, space worthiness iaitu
keupayaan objek angkasa daripada segi reka bentuk dan berjaya dilancar serta
beroperasi dengan selamat di angkasa.

Sehubungan dengan itu, bagi memelihara kepentingan kerajaan, suatu rang
undang-undang perlu diwujudkan bagi memindahkan liabiliti dan tanggungjawab tersebut
kepada pemilik objek angkasa berkenaan.
