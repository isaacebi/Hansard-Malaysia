66 DR.28.10.2021

Semenanjung sebab dia kata di bawah Wilayah Persekutuan. Jadi hakim-hakim yang
mendengar kes di mahkamah Labuan adalah hakim dari Sabah.

Saya amat dengan izin, impress dengan penguasaan teknologi maklumat
mereka. Kalau kita lihat di Sabah dan Sarawak khususnya, daripada segi penguasaan
teknologi maklumat di kalangan para peguam, para hakim, jauh lebih baik daripada
peguam-peguam ataupun mahkamah di Semenanjung sendiri. Akan tetapi saya amat
terkejut apabila didapati dalam pindaan ini, tiba-tiba ada beberapa perkara yang saya rasa
sepatutnya dipinda lebih awal, agak kemudian dipinda.

Tuan Yang di-Pertua, pindaan kepada seksyen 12D yang mengatakan bahawa —
izinkan saya membaca Tuan Yang di-Pertua,

“(1) Where a written complaint is made or referred to the Disciplinary Board, the
Disciplinary Board shall, if it is satisfied that—

(a) there is no merit in the complaint or the complaint...”
Sampai seterusnya, dia boleh dismiss. Kalau ada merit, dia akan dengar.

Tuan Yang di-Pertua, saya hendak tanya kepada pihak Yang Berhormat Menteri,
daripada segi pengamalan kepada ataupun mengamalkan provision ini, adakah nanti
akan wujudnya satu pendengaran dahulu ataupun Disciplinary Board boleh terus ditolak
secara summarilary, secara summary ya, tolak terus. Ada complaint dia rasa tidak ada
merit, dia tolak. Kalau kita lihat dalam konteks mahkamah, kalau ada satu permohonan
dibuat, satu saman itu mengandungi unsur-unsur frivolous dan vexatious mahkamah
dengar dahulu. Mahkamah rasa kalau tidak ada unsur-unsur itu, baru mahkamah— ada
unsur vexatious, mahkamah akan tolak. Bermakna, ada pendengaran.

Akan tetapi dalam isu ini, saya ingin tanya, adakah akan ada pendengaran dahulu
ataupun dapat satu written complaint, dia dengar secara unilateral, boleh terus tolak tanpa
mendengar dahulu pihak yang membuat complaint itu? Saya ingin tanyakan, itu yang
pertama.

Keduanya, saya ingin tanya juga tentang pindaan kepada seksyen 13D iaitu
daripada segi pemilihan executive committee di mana saya bersetuju bahawa perlunya
kita sesuaikan undang-undang ini dengan peredaran zaman. Sekarang ini oleh kerana
telah pun fenomena online voting seperti pemilinan-pemilihan di universiti dan sebagainya
dan juga pemilihan ballot ini secara ballot voting ini memang menjadi satu amalan yang
agak berleluasa.

Jadi, saya hendak tanya kepada Yang Berhormat Menteri, bagaimanakah kita
hendak memastikan semua proses ini berjalan dengan penuh ketulusan? Apa yang
diragui, apabila kita buat electronic voting dan sebagainya, online voting ini, isu ketelusan.
Itu yang kadang-kadang menjadi satu dilema kepada pihak-pihak yang hendak
mengamalkan sistem ini.

Saya juga ingin bertanya soalan yang /ast kepada Yang Berhormat Menteri,
bagaimanakah pihak kementerian ini sendiri ataupun pihak kerajaan ini memastikan
keputusan Mahkamah Tinggi Kuching yang mengatakan bahawa perlunya Undi 18 itu
dilaksanakan pada sebelum 31 Disember tahun ini, akan betul dilaksanakan dalam Pilihan
Raya Kecil di Sarawak. Saya ingin mendapatkan kepastian, adakah kerajaan betul-betul
serius atau kerajaan hanya menganggap keputusan mahkamah itu tidak ada apa-apa?

Saya ingin bertanya kepada Yang Berhormat Menteri dan minta tolong Yang
Berhormat Menteri menjawab. Saya haraplah, kalau boleh di Sarawak, kita mulakan
langkah pertama iaitu kerajaan menghormati keputusan mahkamah di Kuching itu dan
seterusnya melaksanakan pemilihan pilihan raya di Sarawak itu dengan membenarkan
mereka yang berumur 18 tahun untuk mengundi. Sekian, terima kasih.

Dato’ Sri Azalina Othman Said [Pengerang]: Terima kasih Yang Berhormat.
Akhir sekali, Yang Berhormat Jelutong sebelum Yang Berhormat Menteri menjawab.
