10 DR.28.10.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Besut, soalan tambahan pertama.

Dato’ Seri Haji Idris bin Jusoh [Besut]: Terima kasih Kementerian Perladangan
dan Komoditi dalam usaha-usaha untuk meningkatkan hasil sawit dengan penggunaan
geospatial information system, satellite imaging dan lain-lain.

Soalan tambahan saya, apakah langkah-langkah under kementerian untuk
meningkatkan penggunaan internet of things (IOT) untuk meningkatkan lagi hasil sawit
dan getah agar masyarakat petani lebih pintar teknologi?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Besut. Sila Yang Berhormat Timbalan Menteri, satu minit.

Datuk Willie anak Mongin: Terima kasih Yang Berhormat Besut. Memang di
negara kita ini, di peringkat Kementerian Perusahaan, Perladangan dan Komoditi, banyak
usaha dan juga inisiatif yang telah dilaksanakan untuk kementerian ini menggunakan IOT
ataupun internet pelbagai benda ini. Jadi, khasnya dalam menggalakkan peningkatan
hasil tanaman sawit dan getah, kementerian memang menyahut cadangan penggunaan
|OT dalam peningkatan hasil sawit dan juga getah dalam negara.

Buat masa ini, penerapan untuk IOT sektor sawit yang dijalankan oleh MPOB
adalah menggunakan teknologi geospatial dan juga dron. Selain daripada itu, seperti
mana yang saya sebutkan pada jawapan yang awal tadi, MPOB juga menggunakan GIS
dan juga OPRIS untuk melihat keadaan tanah dan sebagainya, seperti yang saya
sebutkan tadi. Selain daripada itu juga, penggunaan dron dalam pengurusan ladang dapat
memberi jumlah sebenar dirian pokok per hektar dan dron juga digunakan untuk kawalan
serangga, untuk mengawal penyakit Ganoderma dan sebagainya.

Kita telah menggunakan teknologi-teknologi ini di dalam industri sawit. Manakala
untuk industri getah, kita juga ada big data yang melakukan remote sensing, global
navigation satellite dan sebagainya untuk menghasilkan dan juga menambahkan
produktiviti getah negara kita. Kita dalam kementerian sentiasa terbuka untuk melakukan
penambahbaikan daripada semasa ke semasa. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput— Yang Berhormat
Pasir Gudang hendak tanya kah? Sila Yang Berhormat Pasir Gudang. Saya tengok sudah
berdiri.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Yang Berhormat Timbalan Menteri, adakah Kementerian Perusahaan,
Perladangan dan Komoditi berusaha meningkatkan teknologi dalam industri sawit dan
getah ini dengan satu inovasi iaitu kerja memotong buah sawit itu tidak lagi akhirnya
menggunakan tenaga manusia tetapi mesin atau jentera? Begitu juga menoreh getah. Kita
sudah pergi ke bulan dan akan pergi ke Marikh, boleh atau tidak urusan teknologi ini
diusahakan? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Gudang. Sila Yang Berhormat Timbalan Menteri, satu minit.

Datuk Willie anak Mongin: Terima kasih sahabat saya, Yang Berhormat Pasir
Gudang. Sebenarnya soalan ini agak terpesong sedikit sebab sebenarnya smart farming
ataupun kaedah pertanian pintar ini lebih kepada penggunaan ICT ataupun teknologi
dalam pertanian. Manakala yang disebut oleh Yang Berhormat Pasir Gudang tadi adalah
lebih kepada mechanization, ia berbeza. |OT dengan mechanization, ia berbeza.

Akan tetapi, saya memang bersetuju dengan Yang Berhormat Pasir Gudang di
mana sebenarnya menuai buah sawit ini dia tidak sama untuk kita naik ke bulan. Jadi, kita
memang telah banyak mencipta alat-alat untuk penuaian dan cara-cara penuaian yang
lebih berkesan dan menggunakan inovasi-inovasi yang telah direka cipta di MESCORP di
bawah MPOB.
