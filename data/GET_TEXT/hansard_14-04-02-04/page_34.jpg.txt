26 DR.28.10.2021

Datuk Mastura binti Tan Sri Dato’ Mohd Yazid: Terima kasih Yang Berhormat
Muar. Ya, kita sedar bahawa kedudukan Malaysia mengenai hal-hal berkaitan dengan
perlindungan ataupun siber sekuriti kita harus dipertingkatkan lagi. Walaupun
sememangnya kita mempunyai kedudukan yang baik ketika ini, tetapi akan dipastikan ia
dinaikkan lagi.

Saya berpendapat satu kesedaran di kalangan rakyat kita harus diusahakan
daripada awal. Bukan hanya di peringkat agensi dan pentadbiran kerajaan tetapi juga di
peringkat sekolah dan juga rakyat sendiri.

Sekarang kerajaan melalui NACSA sedang mengambil inisiatif meningkatkan sesi
libat urus bersama rakyat untuk meningkatkan kesedaran rakyat terhadap ancaman
keselamatan siber. NACSA akan berkongsi dengan masyarakat terhadap inisiatif-inisiatif
yang telah dan sedang dilaksanakan oleh kerajaan sebagai usaha meningkatkan
keyakinan rakyat nanti.

Juga, pelaksanaan Strategi Keselamatan Siber Negara (MCSS) akan
dilengkapkan dengan pelaksanaan induk PIKKS yang akan dilancarkan kelak di bawah
kerangka PIKKS dan akan meningkatkan lagi tahap kesedaran kesiapsiagaan negara
dalam melindungi keselamatan siber negara. Terima kasih.

01140

8. Datuk Ignatius Darell Leiking [Penampang] minta Menteri Kanan Kerja Raya
menyatakan langkah yang akan diambil oleh kerajaan untuk mengawal harga bahan-
bahan pembinaan yang mengalami peningkatan harga yang mendadak dan impak
kenaikan drastik harga tersebut kepada projek-projek kerajaan yang telah diluluskan.

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera. Tuan Yang di-Pertua, kementerian ini mengambil maklum mengenai
kenaikan harga bahan binaan seperti pasir dan besi bertetulang yang ketara mengikut
lokaliti setempat. Ini turut memberi kesan kepada indeks harga pengguna (IHP) dalam
kumpulan atau subkumpulan wajaran tertentu serta menjejaskan kelancaran pembinaan-
pembinaan projek-projek kerajaan.

Berdasarkan kajian terhadap data Jabatan Perangkaan Malaysia daripada
Januari 2021 sehingga Ogos 2021 yang diunjurkan sehingga Disember 2021, didapati
berlaku kenaikan kepada pada indeks kos pada kadar di antara 3 peratus sehingga 19
peratus di seluruh negara kesan pandemik COVID-19 dan peningkatan harga pasaran
global.

Antara bahan yang terkesan, yang berkait secara langsung dengan industri
pembinaan adalah seperti besi bertulang dan crushed aggregate ataupun crusher run.
Bagi menangani isu kenaikan kos bahan binaan ini, kementerian KKR melalui JKR dan
juga Lembaga Pembangunan Industri Pembinaan (CIDB) Malaysia serta agensi
pelaksana berkaitan telah mengambil langkah-langkah yang berikut.

Pertama, mengadakan beberapa sesi libat urus bersama pemain industri untuk
memperhalus perkara tersebut. Hasil daripada sesi libat urus ini, KKR_ telah
mengemukakan cadangan untuk mewujudkan semula peruntukan syarat perubahan
harga atau VOP.

Kedua, kita telah melaksanakan pemantauan harga bulanan dan_ telah
menerbitkannya melalui portal National Construction Cost Centre (N3C). Harga bahan
binaan ini di kumpulkan melalui kerjasama dengan beberapa buah persatuan berkaitan
pembinaan dan diperoleh daripada para kontraktor. Aktiviti pemantauan ini telah
dilaksanakan semenjak tahun 2002. Kesan daripada kenaikan harga bahan binaan,
kerajaan telah mengambil beberapa inisiatif untuk memastikan projek-projek kerajaan
terus dilaksanakan.

Antaranya yang pertama, Kementerian Kewangan telah bersetuju untuk
menguatkuasakan pekeliling baharu PK2.4 - Pelaksanaan Syarat Perubahan Harga
(variation of price - VOP) dalam kontrak kerja. Pekeliling ini berkuat kuasa untuk semua
kontrak kerja konvensional kerajaan mulai daripada 1 Januari 2021 sehingga 31 Disember
