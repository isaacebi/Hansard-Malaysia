2 DR.28.10.2021

vi) Bintulu, Bakun, Belaga, Lusong Laku, Nanga Merit, Murum;
vii) Miri, Sibuti, Niah, Loagan Bunut;

viii) — Limbang, Mulu, Gunung Buda; dan

ix) Lawas, Bario, Ba’kelalan, Baram.

Kesemua kluster ini merangkumi penglibatan 676 pengusaha inap desa di bawah
Program Pengalaman Homestay Malaysia yang berdaftar dengan MOTAC melibatkan 50
buah kampung. Antara homestay itu ialah Kampung Telok Melano dekat dengan Yang
Berhormat, Kampung Bako, Rumah Panjang Bawang Assan, Kampung Sungai Asap,
Kampung Senau, Kampung Darul Islam Belimbing dan di kawasan Yang Berhormat
sendiri iaitu Kampung Krokong dan Kampung Atas.

Pada tahun 2020, pendapatan diperoleh menerusi program ini di Sarawak adalah
melebihi RM1.2 juta dengan kehadiran hampir 9,700 orang pengunjung. Manakala jumlah
pendapatan ini adalah jauh le bih baik semasa sebelum penularan COVID-19 iaitu
melebihi RM4 juta pada tahun 2018 dan 2019. Insya-Allah, dengan pembukaan semula
aktiviti pelancongan domestik dan kebenaran merentas negeri sekarang, kita berharap
pengusaha program homestay ini akan kembali menjana pendapatan yang baik.

Panjang lagi jawapan untuk Yang Berhormat tetapi saya hendak menyatakan di
sini Sarawak di antara negeri yang paling banyak homestay iaitu sebanyak 50 buah
kampung dan ada lagi ahli-ahli yang terlibat ramai dalam beberapa— kejap nanti saya
bagi figure. Disebabkan masa, saya akan beri jawapan secara sepenuhnya selepas ini.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Mas Gading untuk bertanya soalan tambahan
pertama selama 30 saat.

Tuan Mordi anak Bimol [Mas Gading]: Umum mengetahui bahawa sepanjang
tempoh Perintah Kawalan Pergerakan (PKP) dan Perintah Darurat yang dilaksanakan
oleh Kerajaan Persekutuan, ia menjejaskan sektor pelancongan dan perhotelan sama ada
dalam jangka masa pendek mahupun dalam masa jangka panjang.

Hal ini kerana pihak Kerajaan Persekutuan mengambil langkah untuk
mengenakan sekatan pintu sempadan dan ruang udara. Pihak Kerajaan Persekutuan
tidak menawarkan sebarang pampasan mahupun insentif terutamanya kepada pekerja
daripada sektor pelancongan dan perhotelan yang terpaksa diberhentikan. Jadi, kadar
penurunan jumlah kemasukan pelancong keluar negara mahupun dalam negara telah
menyebabkan ramai pengusaha sektor pelancongan dan perhotelan mengambil langkah
kos rasionalisasi dengan memberhentikan pekerja mereka.

Jadi, soalan saya. Apakah langkah holistik Kerajaan Persekutuan, terutamanya
Kementerian Pelancongan, Seni dan Budaya dalam membela nasib pekerja sektor
pelancongan dan perhotelan yang terpaksa diberhentikan sebagai langkah kos
rasionalisasi sepanjang PKP dan Perintah Darurat? Adakah terdapat sebarang akta
khusus yang boleh melindungi nasib pekerja sektor pelancongan dan perhotelan yang
terpaksa diberhentikan sebagai langkah kos rasionalisasi sepanjang tempoh PKP dan
Perintah Darurat? Sekian.

01010

Dato’ Sri Hajah Nancy Shukri: Yang Berhormat, sebenarnya ia bukan hanya
peruntukan yang diberi melalui MOTAC sahaja. la cross the ministries dengan izin sebab
yang diberhentikan bekerja ataupun mereka yang terpaksa diretain dengan izin ada di
bawah Kementerian Sumber Manusia. Bagi kita untuk tourist guide dan juga homestay,
kita ada beri.

Baru-baru ini kita beri juga kepada SME seperti dalam RM3,000 dan yang industry
players yang lain juga kita bagi. Saya rasa Yang Berhormat kena ikut apa nama kita punya
perkembangan maklumat terkini sebab kita sentiasa memberi untuk membantu semua
pihak yang terlibat dalam industri pelancongan ini Yang Berhormat.
