DR.28.10.2021 55

Oleh yang demikian, apa-apa pindaan dalam ordinan berkenaan hendaklah
dilaksanakan oleh Parlimen memandangkan perkara-perkara tentang profesion orang-
orang yang berhak menjalankan Amalan Mahkamah selain Mahkamah_ Syariah,
Mahkamah Anak Negeri terkandung dalam Senarai Persekutuan dalam Jadual
Kesembilan tersebut. Ordinan ini telah dipinda pada tahun 2016 untuk memasukkan
beberapa peruntukan. Antaranya seperti yang berikut:

(i) menubuhkan Pertubuhan Undang-undang Sabah, pertubuhan
undang-undang. Untuk menjadikan wakil dan badan kawal selia
untuk profesion undang-undang di Sabah dan Wilayah
Persekutuan Labuan;

(ii) menubuhkan Lembaga Tatatertib untuk menguruskan semua
proses siding tatatertib berhubung dengan peguam bela;

(iii) memperuntukkan mengenai liberalisasi profesion undang-
undang di Sabah yang bertujuan untuk mengembangkan
kepakaran dan pengkhususan profesion undang-undang di
negeri Sabah; dan

(iv) membolehkan firma peguam asing untuk menjalankan amalan
di Sabah dalam bidang amalan dibenarkan melalui perkongsian
antarabangsa atau Lesen Firma Guaman Asing Berkelayakan.

Tuan Yang di-Pertua, Rang Undang-undang Ordinan Peguam Bela (Sabah)
(Pindaan) 2021 digubal bertujuan untuk antaranya:

(a) Mengadakan peruntukan yang berkaitan dengan tatatertib seperti berikut:

(i) tidak mewajibkan kehadiran Pengerusi Lembaga
Tatatertib ataupun Yang di-Pertua Pertubuhan Undang-
undang atau Naib Yang di-Pertua Pertubuhan Undang-
undang untuk membentuk satu kuorum;

(ii) membolehkan anggota Lembaga Tatatertib yang dilantik
oleh Pengerusi membentuk panel bagi mempercepatkan
ke pelupusan kes tatatertib; dan

(iii) memberi kuasa kepada Lembaga Tatatertib dalam kes
tertentu untuk membuat perintah supaya kos dibayar
kepada pengadu atau peguam bela berkenaan.

(b) Mengadakan peruntukan yang berkenaan dengan tatacara pemilihan
anggota Jawatankuasa Eksekutif seperti yang berikut:

(i) mengadakan pemilihan setiap dua tahun bagi pelantikan
Jawatankuasa Eksekutif;

(ii) menambahkan bilangan anggota biasa Jawatankuasa
Eksekutif daripada enam anggota kepada lapan
anggota; dan

(iii) memberikan Pertubuhan Undang-undang kuasa untuk
membuat kaedah-kaedah bagi memperuntukkan dan
mengawal selia pemilihan secara undian dalam talian
atau undi pos.

(c) Mengadakan peruntukan untuk membolehkan Pertubuhan Undang-
undang mengambil milik harta peguam bela jika peguam bela itu didapati
tidak berupaya atas sebab kesihatan atau apa-apa sebab lain sebagai
tambahan kepada peruntukan sedia ada iaitu apabila:

(i) seorang peguam bela itu merupakan seorang bankrap
yang belum dilepaskan atau suatu perintah penerimaan
dalam kebankrapan sedang berkuat kuasa terhadapnya;
