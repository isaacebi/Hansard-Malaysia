62 DR.28.10.2021

Native laws and native issues are as relevent in present Sabah, as they are in
Sarawak. Apa yang perlu diambil perhatian bahawa keputusan mahkamah dalam kes ini
ialah keputusan 4.1 dan keputusan yang dissenting datang dari seorang hakim yang
mempunyai judicial Borneo experience iaitu Yang Arif Tan Sri David Wong. Empat hakim
yang lain datangnya daripada Semenanjung Malaysia yang langsung tidak ada
pengalaman kehakiman Tanah Besar Malaysia ataupun no Borneo judicial experience
whatsoever.

Jadi dengan ini, maka keadilan telah- being denied of justice sebab orang yang
berkenaan ini tidak mendapat keputusan yang sepatutnya. Jadi Tuan Yang di-Pertua, di
situ sahaja. Cuma saya mengambil juga kesempatan ini bahawa kita dari Sabah ini begitu
rasa gembira apabila salah seorang anak Sabah, seorang pengamal guaman Sabah telah
diangkat sebagai Chief Justice of Malaysia yang lalu.

Akan tetapi sehingga pada hari ini beliau lah satu-satunya Chief Justice yang
belum diberi gelaran Tun dan secara kebetulan beliau beragama Kristian. Apakah ini
disebabkan beliau atau dari Borneo, kenapa tidak diberi gelaran Tun? Kenapa yang baru
dilantik sekarang ini, baru bekerja terus diberi gelaran Tun? Apahal? Jadi Yang Berhormat
Menteri, barangkali Yang Berhormat Menteri boleh melihat perkara ini. Sekian, terima
kasih. Saya mohon menyokong.

Dato’ Sri Azalina Othman Said: Yang Berhormat Kota Kinabalu.

3.47 ptg.

Tuan Chan Foong Hin [Kota Kinabalu]: Terima kasih Yang di-Pertua. Ordinan
Peguam Bela Sabah hanya terpakai di Sabah. Seksyen 8(1), Ordinan Peguam Bela
Sabah, Bab 2, memberikan hak eksklusif kepada peguam bela yang diterima masuk di
bawah Ordinan Peguam Bela Sabah untuk menjalankan amalan di Sabah. Sebelum saya
memulakan perbahasan saya berkenaan pindaan atas Ordinan Peguam Bela Sabah,
saya ingin bertanya berkenaan status bagi draf cadangan Akta Profesion Undang-undang
2019 bagi Semenanjung Malaysia yang mencadangkan bahawa, dengan izin, the
Advocates Ordinance of Sabah, Chapter 2 and Advocates Ordinance of Sarawak, Chapter
1.1.0 shoud be repealed on the coming into operation of this act in Sabah and Sarawak.

Saya berharap agar draf cadangan ini sudah terbatal dan tiada lagi cadangan
untuk mencampuri hak Sabah dan Sarawak oleh mana-mana pihak. Ordinan Peguam
Bela Sabah (SAO) telah sebelum ini dipinda pada tahun 2006 yang berkuat kuasa pada 1
Julai 2017, membawa masuk langkah dan ciri baru yang terdapat dalam Akta Profesion
Undang-undang Semenanjung Malaysia (LBA) yang terpakai di Semenanjung Malaysia
untuk peguam di Sabah, termasuk penubuhan Sabah Law Society (SLS). Bagi
memberikan kuasa kepada peguam Sabah untuk mengawal selia ahli-ahli sendiri.

Dengan ini, maka keperluan untuk melanjutkan keseluruhan LBA ke Sabah dan
memansuhkan SAO seharusnya tidak terbangkit lagi. Akan tetapi kesan SAO yang dipinda
jelas tidak memuaskan. Oleh yang demikian, rang undang-undang yang pada petang ini
diperkenalkan. Tuan Yang di-Pertua, saya telah membaca rang undang-undang ini dan
saya mendapati bahawa pindaan yang paling utama adalah berkenaan kuasa disiplin ke
atas peguam di bawah SAO. Di sini saya ingin membangkitkan isu yang berkenaan
dengan lembaga tatatertib. Sebelum tahun 2017, tiada badan berkanun yang mentadbir
profesion guaman di Sabah dan tiada lembaga tatatertib dan ia memakan masa untuk
membuat aduan tatatertib terhadap seorang peguam yang hanya boleh dilakukan di
mahkamah.

01550

Terdapat juga kesukaran untuk akses akaun pelanggan apabila peguam
meninggal dunia atau muflis. Selain itu, jika terdapat isu hilang dana dalam akaun
pelanggan firma guaman, maka ini akan menjadi satu perkara jenayah. Saya difahamkan
bahawa sejak pindaan tahun 2016 itu berkuat kuasa di Sabah pada tahun 2017, Lembaga
Tatatertib SAO telah amat sibuk dengan pelbagai perbicaraan berkaitan tatatertib setiap
bulan.
