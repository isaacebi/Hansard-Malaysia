48 DR.28.10.2021

Disember tahun ini dan 20 Januari 2022 serta 21 hingga 24 Februari 2022. Jadi ini telah
diambil tindakan sebab bagi kita makanan halal, produk halal ini satu benda yang cukup
sensitif, yang tidak boleh kita pandang ringan.

Berkaitan dengan Yang Berhormat Bukit Bendera bertanyakan tentang
bagaimana isu-isu penjualan test kit yang berleluasa di atas talian. Sebenarnya untuk
makluman, test kit terutamanya saliva ini, insya-Allah dalam masa terdekat sebelum bulan
depan ia akan dijual bukan sahaja di farmasi ataupun di kedai-kedai ubat tetapi ia akan
diperluaskan dan dijual di mall-mall, chain store dan juga akan dimasukkan ke stesen-
stesen minyak.

Jadi ini akan memudahkan lagi pengguna untuk mendapatkan test kit ini dan juga
untuk memastikan bahawa berlaku persaingan sihat. Ini kerana hari ini harga jualannya
hampir RM20 tetapi kita mendapat keyakinan daripada pengeluar ini, mereka meyakinkan
kita bahawa ada sesetengahnya akan dijual bawah daripada RM10.

Jadi ini yang kita nanti-nantikan. Jadi saya rasa pihak kementerian tidak perlu
menentukan harga maksimum ataupun harga minimum untuk fest kit ini. Kita biarkan
pasaran bebas menentukan harga tersebut. Itu jawapan kepada Yang Berhormat Bukit
Bendera berkaitan penjualan test kit yang berleluasa. Kemudian...

Tuan Cha Kee Chin [Rasah]: Yang Berhormat Timbalan Menteri, Rasah.
Dato’ Rosol bin Wahid: Sila, sila.

Tuan Cha Kee Chin [Rasah]: Minta maaf ya. Walaupun Yang Berhormat
Timbalan Menteri jawab pertanyaan daripada Yang Berhormat Bukit Bendera, saya
mohon mencelah sedikit berkenaan dengan test kit tersebut. Daripada ulasan ataupun
jawapan Yang Berhormat Timbalan Menteri tadi, Yang Berhormat Timbalan Menteri kata
tidak ada keperluan kalau tidak silap saya, tiada keperluan untuk menurunkan harga siling
sebab apabila banyak, harga akan jadi murah. Maksudnya begitu kah?

01450

Saya sebenarnya untuk makluman Yang Berhormat Menteri, kalau Yang
Berhormat Menteri tengok bulan lepas pun saya pernah tanya soalan ini kepada Yang
Berhormat Menteri KPDNHEP berkenaan dengan harga siling dia. Saya lebih suka kalau
kementerian boleh tetapkan harga siling, of course sekarang ini kita tahulah harga runcit
RM19.90. Kalau boleh kita turun lagi supaya akhirnya benda itu jadi benda yang common
untuk semua rakyat Malaysia. Orang mampu untuk beli. Tidak kira dia B40 kah M40 kah.

Ini supaya kita tahu sebab virus itu ada dekat kita, kita hendak mudahkan rakyat
kita supaya dia tidak bergantung kepada kerajaan. Oh! Semua pergi— tanggungan semua
pada kerajaan. So, sama-sama kita share responsibility dan tanggungan kewangan. Itu
pandangan saya Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Rasah. Sila Yang Berhormat Menteri.

Dato’ Rosol bin Wahid: Terima kasih Tuan Yang di-Pertua, terima kasih sahabat
saya Yang Berhormat Rasah. Saya amat setuju dengan apa yang dikatakan oleh sahabat
saya tersebut.

Cuma, hari ini kita menetapkan bahawa test kit saliva ini RM19.90 harga runcit.
Jadi, apabila ramai yang memohon untuk menjual test kit ini, ada yang memberitahu
kepada kita bahawa mereka sanggup menjual bawah daripada RM10. Ini suatu benda
yang pada asalnya kita kementerian sudah bercadang untuk hendak tentukan harga
maksimum mungkin RM15 ataupun RM13. Akan tetapi, bila ramai player ini datang dan
beradvokasi dengan kita, ada yang ingin menawarkan bawah daripada RM10. Dia kata
kalau dibenarkan dijual di pasar-pasar terbuka yang diluluskan oleh MDA, maka dia boleh
jual dengan harga yang lebih murah.

Saya yakin, janji yang dibuat oleh pemain-pemain ini akan dapat dikotakan akhir
bulan ini.

Dato’ Haji Che Abdullah bin Mat Nawi [Tumpat]: Tumpat minta laluan.
