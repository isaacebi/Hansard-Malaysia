104 DR.28.10.2021

adalah terdiri daripada agensi dan kementerian yang mempunyai kepentingan dan
kepakaran dalam sektor angkasa. Dalam pelaksanaan Lembaga Angkasa Malaysia yang
akan ditubuhkan ini, pihak swasta dan industri akan dipanggil bagi membincangkan
perkara-perkara yang berkaitan pembangunan dan pengoperasian teknologi angkasa di
negara kita. Dengan pendekatan Whole-of-Nation Approach, dengan izin.

Seterusnya, persoalan mengenai Program Pembangunan Satelit Penderiaan
Jauh Negara (PSPJN). Program Pembangunan Satelit Penderiaan Jauh Negara akan
dilaksanakan secara request for proposal (RFP) kepada pihak swasta dengan /ocal
content dilaksanakan sebagai kesinambungan kepada Program Pembangunan Satelit
Penderiaan Jauh Negara. Program PSPUJN ini adalah untuk memastikan keupayaan dan
kapasiti negara dalam bidang teknologi angkasa negara terus di perkasa, di samping
meningkatkan sumber kepakaran tempatan. Pada masa ini, dokumen RFP ini sedang
dalam peringkat penyediaan dan sedang diperhalus dengan pihak-pihak yang
berkepentingan langsung. Penyediaan dokumen RFP ini dibuat dengan mengambil kira
pandangan pakar dan keperluan pelbagai stakeholder termasuklah pemain-pemain
industri.

Bagi persoalan oleh Yang Berhormat Bukit Bendera dan juga Yang Berhormat
Sik, perkara mengenai keperluan penubuhan Rang Undang-undang Lembaga Angkasa
telah saya perjelaskan dalam pembentangan saya awal tadi. Untuk makluman Yang
Berhormat, Rang Undang-undang Lembaga Angkasa ini juga akan turut menggalakkan
inisiatif awam swasta dengan izin, public private partnership, serta industri dalam
membangunkan teknologi angkasa di negara kita.

Untuk kos aplikasi pula, saya mohon memaklumkan juga bahawa semua sistem
aplikasi yang dibangunkan di bawah MYSA adalah menggunakan kepakaran dalaman.
MYSA sendiri bersama dengan agensi-agensi kerajaan yang berkolaborasi berkaitan
dengan fasiliti assembly, integration and testing (AIT) pula ia masih aktif dan menerima
banyak klien bagi tujuan pengujian dan pengukuran peralatan daripada syarikat seperti
Daikin, SIRIM, QAS dan PROTON. Buat masa ini, MYSA sedang meningkatkan
keupayaan assembly, integration, and testing (AIT) ini agar mendapatkan pengiktirafan di
peringkat antarabangsa.

Untuk makluman Yang Berhormat juga, pemakaian rang undang-undang secara
extraterritorial, dengan izin, adalah sesuatu perkara yang telah lama diamalkan khususnya
melibatkan perkara yang melibatkan rentas sempadan. Sebagai contoh, Akta
Pemerdagangan Orang dan Anti-Penyeludupan Migran 2007, Akta Kesalahan-kesalahan
di Luar Negeri 1976, Kanun Keseksaan Mengenai Keganasan Terrorism. Dalam hal ini,
sekiranya terdapat kesalahan di bawah rang undang-undang ini yang dilakukan oleh
rakyat Malaysia di luar Malaysia, rang undang-undang ini akan terpakai dan bukan
undang-undang negara yang ketiga dan kes akan dibicarakan di mahkamah Malaysia.

Tuan Yang di-Pertua, bagi menjawab persoalan daripada Yang Berhormat
Tuaran. Terima kasih atas sokongan dan pandangan yang telah diberikan oleh Yang
Berhormat Tuaran. Rang undang-undang ini digubal untuk memastikan sektor angkasa
negara dapat dikawal selia secara lebih sistematik dan berkesan. Untuk makluman,
sebenarnya isu penubuhan Pusat Sains Sabah yang dibangkitkan oleh Yang Berhormat,
tidak berkaitan dengan rang undang-undang ini. Namun begitu, saya boleh berkongsi
maklumat bahawa rancangan Penubuhan Pusat Sains Sabah akan diteruskan. Buat masa
ini, MOSTI dan Kerajaan Negeri Sabah sedang memuktamadkan lokasi yang strategik
untuk membina Pusat Sains Sabah supaya dapat dimanfaatkan oleh segenap lapisan
rakyat Sabah. la juga merupakan satu langkah yang strategik dan kos efektif untuk
sebarang program kesedaran STI dijalankan di sabah dan akan turut mendapat manfaat
kepada negeri yang bersebelahan iaitu Sarawak kerana kedudukan geografinya lebih
dekat berbanding dengan Semenanjung.

Tuan Yang di-Pertua, bagi menjawab persoalan yang dibangkitkan oleh Yang
Berhormat Tebrau berkaitan dengan pelantikan penguasa angkasa. la masih belum dibuat
pada masa ini dan akan diputuskan oleh Yang Berhormat Menteri dengan nasihat yang
akan diberikan oleh Pengerusi Lembaga Angkasa Malaysia yang akan ditubuhkan. Begitu
