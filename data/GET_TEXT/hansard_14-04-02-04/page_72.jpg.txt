64 DR.28.10.2021

Mantan Yang Berhormat Menteri Undang-undang Liew Vui Keong pada tahun
2019 menyatakan bahawa kerajaan akan menubuhkan jawatankuasa mengenai
kemungkinan menggantikan peperiksaan CLP dengan Common Bar Course (CBC) yang
perlu diduduki oleh kesemua graduan undang-undang termasuk dari institusi pengajian
tinggi awam tempatan. Cadangan CBC ini bukan baru dan pernah dibangkitkan semenjak
era Yang Berhormat Menteri Zaid Ibrahim terdahulu.

Saya ingin bertanya kepada Yang Berhormat Menteri, apakah status untuk
cadangan CBC ini? Ini sahajalah perbahasan saya. Terima kasih dan saya mohon sokong
rang undang-undang ini dengan bersyarat persoalan yang telah saya bangkitkan di atas
dijawab dengan memuaskan. Terima kasih.

Dato’ Sri Azalina Othman Said [Pengerang]: Terima kasih Yang Berhormat.
Saya jemput Yang Berhormat Pasir Gudang.

3.56 ptg.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Perbahasan saya ini merujuk kepada satu pindaan yang penting iaitu berkenaan
meminda subseksyen 7C(1). Ini ada kaitannya dengan pengeluaran sijil tahunan oleh
Pertubuhan Undang-undang (Law Society). Saya perlu menyatakan bahawa amat
menyedari negara kita sebuah negara Malaysia berasaskan federalism. Tiga buah wilayah
iaitu Sabah, Sarawak dan Semenanjung dan saya juga menghormati sovereignty,
kedaulatan dan kebebasan profesion guaman di Sabah dan juga di Sarawak.

Dalam ucapan penjelasan Yang Berhormat Menteri apabila membentangkan
bacaan kedua rang undang-undang ini, menyebutkan ada kaitannya pindaan ini dengan
usaha liberalisasi profesion guaman ini iaitu tentang kepakaran dan juga ada disebut
tentang perkongsian kepakaran antarabangsa. Dalam hal ini, dengan menghormati
kemerdekaan profesion guaman di Sabah dan Sarawak, saya melihat bahawa dalam
semangat Keluarga Malaysia yang diperkenalkan oleh kerajaan sekarang ini, peguam-
peguam dari Semenanjung tak boleh mengamal (practice) di Sabah mahupun di Sarawak.

Kalau memohon pun sijil amali itu, tidak akan dibenarkan. Kalau saya silap, tolong
betulkan. Manakala peguam-peguam dari Sabah dan Sarawak boleh praktis,
mengamalkan guaman di Semenanjung dengan memohon sijil amali, practicing certificate
(PC). Jadi, kena difikirkan juga, kita sudah 58 tahun sebagai negeri Persekutuan Malaysia
ini, iaitu saya tidak berhasrat supaya memberikan kebebasan yang...

Datuk Ignatius Darell Leiking [Penampang]: Tuan Yang di-Pertua.

Tuan Hassan bin Abdul Karim [Pasir Gudang]: ...sembarangan. Wujud satu
floodgate, bebas begitu, tidak. Maknanya, boleh secara yang terpilih-pilih, sparingly iaitu...

Dato’ Sri Azalina Othman Said [Pengerang]: Yang Berhormat, sekejap. Yang
Berhormat Penampang kena minta kebenaran daripada Yang Berhormat Pasir Gudang.

Tuan Hassan bin Abdul Karim [Pasir Gudang]: Okey, baik. Sila, sila.

Datuk Ignatius Darell Leiking [Penampang]: Terima kasih. Saya ingin
menjelaskan berkenaan dengan isu praktis di Sabah. Adanya ad hoc admission sudah
ada dipraktis di Sabah di mana peguam dari Sarawak dan juga di Semenanjung boleh
memohon kepada mahkamah di Sabah dan juga Attorney General di Sabah termasuk
SLS untuk memberi ad hoc admission. Berkaitan dengan mendapat practicing certificate
di Sabah, ada juga dia punya undang-undang di mana mereka mesti ada kaitan di Sabah
dan mereka mesti sudah lama di Sabah dan sekian.

01600

All these are part and parcel, dengan izin of the IGC dan juga apa yang
dipersetujui semasa penubuhan Persekutuan Malaysia. Terima kasih.

Tuan Hassan bin Abdul Karim [Pasir Gudang]: Terima kasih kepada Yang
Berhormat Penampang atas pencerahan itu. Jadi saya percaya bahawa bukanlah hasrat
