DR.28.10.2021 31

(viii) | penderiaan jauh (remote sensing);
(ix) robotik; dan
(x) dron.

Semua bidang keutamaan yang dinyatakan ini dijangkakan mempunyai kelebihan
dalam penemuan teknologi yang dimaksudkan.

Tuan Yang di-Pertua, untuk makluman Ahli Yang Berhormat, Malaysia sedang
giat dalam pembangunan teknologi baharu dan telah menghasilkan banyak paten
teknologi berpotensi untuk pasaran perniagaan serantau dan antarabangsa.

Bagi menyelaraskan jumlah paten yang telah didaftarkan di bawah Perbadanan
Harta Intelek Malaysia (MyIPO), jumlah permohonan paten untuk tiga tahun bermula 2019
sehingga September 2021 bulan lepas, adalah sebanyak 20,422 permohonan. Manakala
pemberian paten ataupun patent granted bagi tempoh yang sama adalah sebanyak
18,609 buah paten.

Pecahan daripada permohonan, saya akan berikan kepada Yang Berhormat
secara bertulis. Seterusnya, daripada data statistik pemberian paten yang telah
dinyatakan tadi, trend menunjukkan pemberian paten yang tertinggi adalah dalam tiga
bidang iaitu:

(i) kimia dan logam;
(ii) keperluan manusia; dan
(iii) pelaksanaan operasi dan pengangkutan.

01200

Seterusnya bagi menjawab mengenai success stories pengkomersialan
teknologi. Terkini, apa yang kita lakukan, kejayaan kita ialah kerajaan pada 13 Oktober
yang lepas telah pun meluluskan Dasar Pengkomersialan Harta Intelek R&D dan Reka
Cipta, dibiayai kerajaan di bawah MOSTI mulai tahun 2021 hingga 2025. Dasar ini ialah
sebagai garis panduan yang jelas untuk melaksanakan tadbir urus pengkomersialan.

Kedua, mendukung aspirasi kementerian serta agensi untuk memastikan bahawa
ia merupakan pusat rujukan tunggal semua harta intelek milik kerajaan yang telah
dikomersialkan.

Tuan Yang di-Pertua, MOSTI sedang melaksanakan pelbagai program dan
inisiatif bagi menyokong §aktiviti pengkomersialan. Antaranya ialah Malaysian
Commercialisation Years (MCY) ataupun Tahun Pengkomersialan Malaysia. Kedua,
National Technology and Innovation Sandbox (NTIS). Ketiga, pembiayaan melalui Dana
Penyelidikan R&D MOSTI dan juga keempat, agensi di bawah MOSTI.

Ahli-ahli Yang Berhormat, kita berikan contoh-contoh tentang kejayaan iaitu di
bawah Tahun Pengkomersialan Malaysia, sebanyak 386 hasil pengkomersialan telah pun
diadakan produknya. la melibatkan hasil sebanyak RM402 juta dan ia telah mencapai
lebih sasaran 360. Itu ialah kejayaan kita dalam MCY. Seperti NTIS, beberapa buah
syarikat telah didaftarkan statusnya di peringkat dunia.

Contohnya Aerodyne Sdn. Bhd., Poladrone Sdn. Bhd. dan juga di bawah MOSTI,
Dana Penyelidikan, kita ada contoh, projek spillover di bawah universiti seperti UTM dan
UPM. Contoh ialah AGV iaitu syarikat robotik yang telah pun dapat memasarkan produk
hingga ke Singapura dan juga di negara-negara luar lain. Agensi di bawah MOSTI seperti
Agensi Nuklear ada dua produk yang telah pun dikomersialkan iaitu nano-hybrid
biocomposite dan aqua cage serta teknologi pembuatan resin plastik bernilai tinggi.
Sekian, terima kasih.

Tuan Yang di-Pertua: Soalan tambahan.

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, terima kasih. Terima kasih juga jawapan sahabat saya Yang Berhormat Menteri.
Yang Berhormat Menteri, soalan tambahan saya berbunyi begini.
