DR.28.10.2021 37

Sebagaimana sedia maklum, kenyataan pada menu makanan sama ada di meja
atau di dinding restoran adalah suatu bentuk perihal dagangan yang dirujuk oleh
pengguna untuk mendapatkan maklumat sebelum memesan sesuatu makanan atau
minuman. Perihal dagangan palsu dan mengelirukan yang diberikan kepada pengguna
adalah merupakan satu kesalahan di bawah Akta Perihal Dagangan 2011.

Perihal dagangan palsu jelas cuba memesongkan pelanggan dengan
kemungkinan niat daripada pihak penjual ataupun pengusaha perniagaan yang cuba
memberi produk lain yang lebih murah daripada barang yang diiklankan. Malah dikhuatiri
produk yang digantikan itu mungkin mempunyai bahan-bahan yang mungkin mengancam
kesihatan seperti kadar gula yang tinggi.

Oleh itu, persoalan saya ialah bagaimanakah kementerian dalam perancangan
untuk menambah bilangan anggota penguat kuasa bagi memastikan usaha pemantauan
dapat dijalankan secara menyeluruh? Kedua, apakah kementerian mempunyai jaringan
kerjasama rentas kementerian seperti dengan pihak Suruhanjaya Komunikasi dan
Multimedia (SKMM) untuk memantau isu perihal dagangan palsu yang banyak berleluasa
di media sosial?

Tuan Yang di-Pertua, saya ingin merujuk kepada isu sesetengah restoran tidak
menjual makanan haram atau dalam erti kata lain tiada khinzir, namun ia masih diragui
kerana pengusaha premis tersebut mempamerkan papan tanda ‘no pork’ atau ‘pork free’,
dengan izin Tuan Yang di-Pertua. la seolah-olah bagaikan menjadi trend sebilangan
restoran hari ini. Apakah sebenarnya status yang dimaksudkan dengan ‘pork free’ ini?

Sebenarnya kalau kita melihat kepada aspek yang melibatkan halal, ia jauh lebih
luas daripada soal yang berkait dengan tanda atau label ‘tiada khinzir’ atau ‘pork free’ itu.
la adalah dua perkara yang berbeza. Oleh itu, dimaklumkan juga bahawa keperluan untuk
memberikan penerangan supaya perbezaan daripada segi tanda ini dapat meletakkan
kepentingan pengguna dalam mereka menentukan bahawa mereka mencari status halal
walaupun mungkin dalam keadaan tidak mempunyai logo halal seperti mana yang
ditetapkan oleh pihak berkuasa di peringkat persekutuan.

Saya ingin untuk mendapat maklumat berkait dengan apa langkah-langkah yang
mungkin boleh diambil, dan dipohonkan adakah langkah-langkah ini akan dilakukan? laitu
pohon supaya kempen kesedaran kepada rakyat beragama Islam berkenan perbezaan
tanda logo halal dan ‘ketiadaan khinzir’ atau ‘pork free’, dengan izin, bagi mengelakkan
kekeliruan. Kedua, mempertingkatkan penguatkuasaan terhadap pengusaha-pengusaha
premis yang bertindak mengelirukan pelanggan beragama Islam seperti ini.

Tuan Yang di-Pertua, pada akhir tahun lalu telah terbongkar modus operandi
kartel yang menyeludup daging sejuk beku dari China, Ukraine, Brazil dan Argentina
sebelum membungkus semula daging berkenaan menggunakan logo halal dan
menjualnya ke pasaran seluruh Malaysia dalam serbuan bersepadu pihak berkuasa di
sebuah gudang di Senai.

Kegiatan itu dipercayai dijalankan sejak beberapa tahun lalu dengan menjadikan
gudang tersebut sebagai lokasi untuk membuat label dan cap palsu yang akan ditampal
pada kotak daging yang telah dibungkus semula sebelum dijual di pasaran tempatan
sebagai daging halal. Sejumlah 1,500 tan daging sejuk beku bernilai RM30 juta telah disita
dalam operasi yang diketuai Kementerian Perdagangan Dalam Negeri dan Hal Ehwal
Pengguna itu.

Oleh sebab ia berkaitan dengan isu label dan cap palsu yang masih lagi di bawah
pengawalan perihal dagangan di bawah akta ini, ia adalah suatu isu yang sangat sensitif
kepada umat Islam kerana ia telah menimbulkan suasana panik dengan jumlah daging
yang dirampas dalam kuantiti yang sangat besar.

Saya ingin memohon penjelasan daripada kementerian berkenaan. Pertama,
apakah status siasatan dalam kes kartel daging haram ini?

01230

Adakah semua individu yang terlibat telah ditangkap dan dibawa ke proses
pengadilan? Yang kedua, apakah jaminan dan tindakan oleh kementerian bahawa kes ini
