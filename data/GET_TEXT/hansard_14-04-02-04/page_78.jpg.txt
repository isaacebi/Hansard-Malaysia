70 DR.28.10.2021

4.23 ptg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Saya ucapkan terima kasih banyak-banyak
kepada semua Yang Berhormat yang telah membahaskan Rang Undang-undang
(Pindaan) kepada Rang Undang-undang Ordinan Peguam Sabah ini. Saya tertarik
dengan beberapa perkara yang dibangkit walaupun tidak ada hubung kait dengan rang
undang-undang ini tetapi saya ingin sepintas lalu menjawab.

Pertamanya yang dibangkitkan oleh Yang Berhormat dari Tuaran tadi berhubung
dengan pindaan kepada Perlembagaan pada tahun 1976. Pendapat pada ketika itu Yang
Berhormat ialah bahawa tidak ada beza arrangement Perlembagaan pada tahun 1963
dengan apa yang dibuat pada tahun 1976, hanya satu penyelarasan. Dengar perkataan
saya, kepada mereka pada ketika itu Yang Berhormat melihat bahawa itu adalah satu
penyelarasan.

Penyelarasan maknanya untuk mengaturkan hanya dalam satu bentuk rangka
sahaja. Jadi bukan saya hendak menjelaskan whether it is right or wrong, dengan izin
Tuan Yang di-Pertua. Bukan right or wrong tetapi pandangan mereka pada ketika itu ialah
satu penyelarasan, maknanya tidak ada beza dengan arrangement 1963 dengan yang
dibuat pada tahun 1976.

Datuk Seri Panglima Wilfred Madius Tangau [Tuaran]: Penjelasan Yang
Berhormat. Sebenarnya isu yang saya bangkitkan adalah begini, Yang Berhormat.
Seperti mana yang kita tahu bahawa bila kita tengok Hansard, Ahli-ahli Parlimen dari
Sabah dan Sarawak rata-rata telah menyokong pindaan tersebut, yang membantah
adalah beberapa Ahli Parlimen daripada Semenanjung, terutama sekali pada ketika itu
Yang Berhormat Lim Kit Siang dan sebagainya.

Persoalannya ialah kenapakah Ahli-ahli Parlimen dari Sabah dan Sarawak tidak
membantah langsung? Oleh sebab mereka barangkali tidak tahu, tidak diberi taklimat
apakah sebenarnya, rasionalnya, sebab dalam pembentangan pindaan tersebut di Dewan
ini, tidak diberi langsung. Tidak ada penjelasan semasa dibentangkan oleh Perdana
Menteri ketika itu yang membentangkan rang undang-undang tersebut.

Jadi persoalan saya di sini ialah daripada segi amalan di Dewan ini. Amalannya
ialah apabila ada pindaan terhadap Perlembagaan Persekutuan, hendaklah jangan
dilonggokkan dengan banyak pindaan, you know. Pindaan Artikel 1(2) begitu juga dengan
pindaan 122AB dibuat secara begitu juga dilonggokkan dengan lain dan tidak diberi
penjelasan tentang rasional pindaan tersebut sehinggakan Ahli-ahli Dewan pun keliru dan
tidak boleh memberikan pandangan.

Akhirnya mereka tidak dapat mengundi yang sepatutnya dan daripada segi
amalannya apabila hal seperti ini yang melibatkan hak-hak Sabah dan Sarawak dan
sebagainya sebab itu memang terletak dalam Perlembagaan Persekutuan, tidak dibuat.
Jadi daripada masa akan datang apabila pindaan-pindaan seperti ini hendaklah diberi
penjelasan sejelas-jelasnya. Rasional kenapa? Jika tidak membuang masa, sekarang ini
kita kembalikan lagi artikel yang terdahulu sebab pindaan telah diluluskan tanpa
memahami apa yang mereka undi.

[Tuan Yang di-Pertua mempengerusikan Mesyuarat]

Datuk Ignatius Darell Leiking [Penampang]: Tuan Yang di-Pertua, sekejap
boleh on the same subject.

Tuan Yang di-Pertua: Saya.

Datuk Ignatius Darell Leiking [Penampang]: Terima kasih Tuan Yang di-
Pertua. Yang Berhormat Menteri, boleh ingin tanya kalau Yang Berhormat Menteri setuju
dengan pindaan pada tahun 1976 itu? Saya tahu Yang Berhormat Menteri sudah cakap
right or wrong is another matter. Setujukah Yang Berhormat Menteri dengan pindaan pada
tahun 1976 itu berkenaan dengan Artikel 1(2).
