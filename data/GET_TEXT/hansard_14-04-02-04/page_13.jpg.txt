DR.28.10.2021 5

Untuk makluman, jumlah pengeluaran pinjaman yang telah diluluskan semenjak
Rancangan Malaysia Ke-8 hingga Rancangan Malaysia Ke-10, sebanyak RM2.5 bilion.
Manakala, peruntukan untuk Rancangan Malaysia Ke-12, kita telah sediakan sebanyak
RM2.2 bilion untuk negeri Sabah. Manakala pembangunan peruntukan bekalan air luar
bandar disediakan oleh Kementerian Pembangunan Luar Bandar (KPLB) bagi projek-
projek bekalan air luar bandar.

Untuk makluman Yang Berhormat, urusan operasi dan pembangunan
infrastruktur bekalan air di Sabah di bawah tanggungjawab Yang Berhormat Menteri Kerja
Raya Sabah, melalui dasar-dasar yang ditetapkan oleh Kementerian Kerja Raya Sabah,
selanjutnya pihak berkuasa air negeri yang diberi kuasa sejajar dengan Enakmen Bekalan
Air Sabah (2003) adalah Jabatan Air Negeri Sabah.

Dalam hal ini, saya ingin tegaskan bahawa sebagai pihak bertanggungjawab
dalam menyediakan perkhidmatan bekalan air di Sabah, peranan Jabatan Air di Negeri
Sabah adalah sangat besar dan sangat kritikal dalam memastikan perancangan
pembangunan dan mengoperasi sistem bekalan air termasuk juga NRW di Sabah dapat
ditingkatkan.

Sementara itu, untuk makluman Dewan yang mulia, pada tahun 2021 di bawah
RP1, Rancangan Malaysia Ke-12, sebanyak RM117 juta diperuntukkan bagi membiayai
pelbagai projek dalam usaha menyelesaikan masalah bekalan air di seluruh negeri Sabah.
Terima kasih.

Datuk Seri Panglima Wilfred Madius Tangau [Tuaran]: Terima kasih di atas
jawapan itu Yang Berhormat Menteri. Peruntukan RM2.2 bilion untuk Rancangan Malaysia
Ke-12 untuk menyelesaikan masalah bekalan air di Sabah. Persoalan kita di sini ialah
bagaimanakah peruntukan itu akan dilaksanakan pada ketika di mana Lembaga Air negeri
Sabah yang dinyatakan Yang Berhormat Menteri belum lagi ditubuhkan. Adakah
peruntukan ini disalurkan terus ke kerajaan negeri dan kerajaan negeri yang akan
tentukan ataupun Kerajaan Persekutuan akan melaksanakan secara langsung
peruntukan RM2.2 bilion ini, terima kasih.

01020

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tuaran. Silakan Yang Berhormat Menteri, dua minit 30 saat.

Dato’ Sri Tuan Ibrahim bin Tuan Man: Terima kasih. Peruntukan sebanyak
RM2.5 bilion yang saya sebutkan tadi disalurkan pada kerajaan negeri. la menjadi
pinjaman bagi pihak kerajaan negeri. Berbeza kalau negeri yang migrasi pada Kerajaan
Pusat. Pinjaman itu diberi pada syarikat air. Oleh kerana itu, ia tidak termasuk pinjaman
kerajaan negeri. Oleh kerana Sabah tidak migrate pada Pusat, menyebabkan pinjaman
itu ditanggung sepenuhnya oleh kerajaan negeri dan kerajaan negeri akan menguruskan
dengan pihak Jabatan Air Negeri Sabah. Terima kasih.

Tuan Sabri bin Azit [Jerai]: Jerai, Jerai.
Tuan Ahmad Tarmizi bin Sulaiman [Sik]: Sik mohon tambahan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Soalan yang kedua, saya menjemput Yang Berhormat Beaufort.

Dato’ Hajah Azizah binti Mohd Dun [Beaufort]: Terima kasih Yang di-Pertua.
Saya juga ingin mengucapkan terima kasih kepada kerajaan kerana menyediakan
peruntukan RM2.2 bilion untuk negeri Sabah dalam RMKe-12. Akan tetapi yang penting
sekarang ini, kita masih lagi bermasalah. Di antara kawasan yang bermasalah air di Sabah
ini ialah Parlimen Beaufort, meliputi Daerah Beaufort dan Daerah Kuala Penyu. Setiap kali
berlaku masalah ini, jawapannya NRW yang tinggi 60 peratus, kekeruhan air yang tinggi
dan loji-loji yang ada dua itu tidak berfungsi dengan sebenarnya.

Oleh kerana peruntukan ini merupakan pinjaman datang dari Kerajaan
Persekutuan, adakah kementerian berhasrat untuk meninjau bagi memastikan
peruntukan-peruntukan tersebut dilaksanakan bagi memberi manfaat kepada rakyat yang
