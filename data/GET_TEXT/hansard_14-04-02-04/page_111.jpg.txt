DR.28.10.2021 103

pembuatan komponen satelit, industri hiliran berasaskan data berteraskan teknologi
angkasa dan industri sampingan, dengan izin, spin-off secara tidak langsung. Sila.

01850

Puan Nurul Izzah binti Anwar [Permatang Pauh]: Terima kasih Tuan Yang di-
Pertua. Terima kasih Yang Berhormat Timbalan Menteri. Persoalan khusus adalah
daripada segi peranan agensi gergasi macam BERNAS. Kalau kita lihat dalam
penghasilan padi, bagaimanakah sinergi hasil penemuan saintifik oleh MYSA ini diguna
pakai secara automatik? Ini kerana kita tahu dalam penghasilan tanaman pun mereka
masih lagi gunakan taktik atau cara lama, pembakaran dan bukan semua hasil sekam itu
digunakan dalam bentuk yang paling modenlah contohnya. Mungkin Yang Berhormat
boleh berikan sedikit maklum balas. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh. Sila.

Tuan Haji Anmad Amzad bin Mohamed @ Hashim: Saya bersetuju dengan
pandangan yang dikemukakan oleh Yang Berhormat dari Permatang Pauh tadi tentang
keperluan. Selain daripada kerjasama dengan pihak kementerian, yang mana sebelum
tadi saya sebut kerjasama di peringkat kementerian iaitu Kementerian Pertanian dan
Industri Makanan, agensi seperti BERNAS perlu dilibatkan sama. Benar, berkaitan dengan
sekam saya perhatikan permintaan untuk sekam ada banyak dengan penghasilan barang-
barang komposit dan sebagainya. Saya baru sahaja dalam beberapa hari yang lalu ke
Kelantan melihat bagaimana sekam padi atau jerami padi digunakan untuk penghasilan
bongkah bagi tujuan penanaman cendawan. Ini menunjukkan bahawa sebenarnya
sekiranya kerjasama ini diperluaskan kepada agensi BERNAS, ini adalah akan dapat
memberikan manfaat yang sangat besar pada masa akan datang. Terima kasih.

Antara inisiatif yang dilaksanakan kerajaan yang akan menyumbang kepada
pembangunan bakat dalam sektor angkasa adalah inisiatif di bawah dengan izin, Blueprint
Malaysia, Space Exploration 2030, Malaysia Space Act 2030 yang sedang dibangunkan
oleh Agensi Angkasa Malaysia (MYSA) selaras dengan teras keempat, Dasar Angkasa
Negara 2030 iaitu menyumbang kepada ekonomi dan kesejahteraan negara. Blueprint ini
yang menggariskan strategi 10 tahun untuk memacu pertumbuhan sektor angkasa negara
dan mewujudkan ekosistem angkasa negara yang komprehensif turut merangkumi
program dan_inisiatif-inisiatif pembangunan bakat melalui program penyelidikan,
penjanaan ilmu dan pengukuhan kerjasama dalam dan luar negara.

Berkenaan dengan soalan yang ketiga berkaitan dengan isu satelit MEASAT yang
disebut Zombie satellite tadi yang tidak berfungsi. Satelit berkenaan masih lagi beroperasi.
Pergerakan masih lagi dikawal selaras dengan Peraturan Operasi Satelit Antarabangsa.
Justeru, bagi tujuan masa akan datang rang undang-undang yang dibentangkan ini adalah
sangat penting untuk mengaudit satelit-satelit yang akan dilancarkan pada masa akan
datang. Ini perlunya rang undang-undang ini.

Tuan Yang di-Pertua, bagi menjawab soalan daripada Yang Berhormat Kuala
Selangor berkaitan dengan fungsi MYSA yang sebenarnya tidak sama dengan Lembaga
Angkasa yang akan ditubuhkan ini. Agensi Angkasa Malaysia (MYSA) berperanan
sebagai agensi kerajaan yang khusus dalam pembangunan dan penyelidikan (R&D)
dalam sektor angkasa. Manakala apa yang dibincangkan pada hari ini Lembaga Angkasa
Malaysia akan memainkan peranan sebagai regulator, badan kawal selia sektor angkasa.
Konsep ini boleh dilihat seperti mana yang diguna pakai di bawah MOSTI juga. Misalnya,
kita ada Agensi Nuklear Malaysia. Agensi Nuklear Malaysia adalah agensi kerajaan yang
mengkhusus di dalam R&D tenaga atom. Manakala kita ada satu lagi apa yang disebut
sebagai Lembaga Pelesenan Tenaga Atom. Ini adalah badan yang mengawal selia
(regulatory body) dengan izin, bagi tujuan sektor tenaga atom.

Mengenai persoalan berkenaan dengan keanggotaan Lembaga Angkasa
Malaysia ini, ia sebenarnya tidak terhad hanya di kalangan penjawat awam. Penjawat
awam merupakan ahli lembaga bagi memastikan lembaga adalah bebas dan tidak
mempunyai konflik kepentingan dalam melaksanakan kewajipan khusus yang berkaitan
dengan pengeluaran lesen berkaitan dengan angkasa. Ahli-ahli Lembaga Pengarah
