84 DR.28.10.2021

2013. Kini Korea Selatan telah berjaya ditempatkan sebagai antara pemain utama industri
angkasa di peringat antarabangsa.

Tuan Yang di-Pertua, berdasarkan perkembangan semasa sektor angkasa di
dalam negara, MOSTI bercadang untuk mewujudkan Rang Undang-undang Lembaga
Angkasa Malaysia bagi memperkukuhkan tadbir urus sektor angkasa negara selaras
dengan Teras 1, Dasar Angkasa Negara 2030 iaitu mewujudkan peraturan dan garis
panduan yang jelas bagi mengawal selia aktiviti berkaitan angkasa dari aspek
keselamatan melindungi kerajaan daripada liabiliti kKerosakan yang disebabkan oleh
aktiviti angkasa dengan memindahkan liabiliti dan tanggungjawab tersebut kepada pemilik
objek-objek angkasa dan membangunkan sektor angkasa negara secara
bertanggungjawab dengan mematuhi segala obligasi antarabangsa berkaitan dengan
angkasa.

Rang undang-undang ini mengandungi 10 Bahagian dan 73 Fasal yang
merangkumi empat elemen yang utama iaitu tadbir urus kawal selia, pengurusan dan
penguatkuasaan serta perlindungan dan liabilit. Kandungan bagi 10 bahagian tersebut
adalah seperti berikut:

(i) Bahagian | memperkatakan berkaitan permulaan akta yang
dicadangkan;

(ii) Bahagian Il bahagian memperkatakan tentang penubuhan
lembaga;

(iii) Bahagian IIl memperkatakan sesuatu peruntukan_berkaitan

dengan aktiviti angkasa yang dilarang;

(iv) Bahagian IV memperkatakan tentang lesen, permit, pelancaran
dan perakuan pelancaran;

(v) Bahagian V memperkatakan tentang pendaftaran tentang objek
angkasa;

(vi) Bahagian VI memperkatakan tanggungan bagi kerosakan yang
diakibatkan daripada pelancaran dan pengendalian sesuatu objek
angkasa;

(vii) Bahagian VII memperkatakan kesalahan lain di bawah akta yang
dicadangkan;

(viii) Bahagian VII memperkatakan perkara yang berhubung dengan
insiden dan kemalangan;

(ix) Bahagian IX tentang peruntukan berhubungan dengan
penguatkuasaan; dan

(x) Bahagian X memperkatakan mengenai peruntukan am.

Tujuan utama Rang Undang-undang Lembaga Angkasa adalah untuk
menubuhkan Lembaga Angkasa Malaysia yang akan mengawal selia aktiviti berkaitan
angkasa tertentu bagi memastikan aktiviti berkenaan dijalankan dalam keadaan terjamin
dan selamat termasuk operasi sebelum dan selepas pelancaran objek angkasa. la juga
adalah bagi memastikan aktiviti berkaitan angkasa yang dijalankan mematuhi semua
syarat dan garis panduan yang ditetapbkan sama ada di bawah rang undang-undang ini
atau mana-mana akta sedia ada seperti Akta Komunikasi dan Multimedia 1998 (Akta 588)
dan Akta Perdagangan Strategik 2010 (Akta 708).

Sehubungan dengan itu, rang undang-undang ini perlu dibaca bersama dengan
akta-akta berkenaan serta akta-akta lain yang berkaitan dan sedang berkuat kuasa.
Lembaga Angkasa Malaysia yang ditubuhkan di bawah rang undang-undang ini akan
dipengerusikan oleh Ketua Setiausaha MOSTI, manakala Timbalan Ketua Setiausaha
MOSTI akan dilantik sebagai Timbalan Pengerusi Lembaga. Ahli Lembaga yang akan
dilantik oleh Yang Berhormat Menteri Sains, Teknologi dan Inovasi terdiri daripada enam
orang wakil daripada kementerian dan agensi yang berkaitan iaitulah Majlis Keselamatan
Negara, Kementerian Perdagangan Antarabangsa dan Industri, Kementerian Pertahanan,
