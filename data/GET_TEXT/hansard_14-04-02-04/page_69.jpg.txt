DR.28.10.2021 61

Kenapa Tuan Yang di-Pertua dan Yang Berhormat Menteri? Saya telah membuat
kajian di Hansard dan tidak ada penjelasan langsung daripada Perdana Menteri yang
membentangkan pindaan Artikel 1(2) itu. Tiada ada penjelasan langsung kenapa ia
dipinda. Sehinggakan pada hari ini kita terpaksa, sepatutnya pada hari ini dibentangkan
sepertimana telah ditaklimatkan oleh Yang Berhormat Menteri, yang kita mengembalikan
perkara yang sepatutnya tidak dipinda terlebih dahulu.

Rakyat berhak mengetahui apakah rasional serta justifikasi meminda Artikel 1(2)
tersebut sebab penjelasan tidak pernah dibuat oleh pihak kerajaan. Kajian yang kita buat
dalam Hansard Persidangan Parlimen 30 Julai 1976 juga menunjukkan bahawa tiada
penjelasan khusus tentang rasional pembuatan pindaan tersebut. Langkah kedua dalam
usaha pemusatan ialah seperti mana yang dinyatakan oleh Yang Berhormat Penampang
sebentar tadi ialah pemansuhan kuasa Tuan Yang Terutama Yang di-Pertua Negeri
Sabah untuk melantik Judicial Commissioner melalui pindaan Artikel 122AB,
Perlembagaan Persekutuan pada tahun 1994.

Sekali lagi dalam pindaan tersebut telah dibuat secara terburu-buru tanpa consent
dan concurrent Kerajaan Sabah dan Kerajaan Sarawak yang sepatutnya dibuat
sepertimana yang terkandung dalam dokumen MA63, khususnya dalam
Intergovernmental Committee (IGC) Report. Sekali lagi dalam pembentangan rang
undang-undang berkenaan tidak ada dinyatakan rasional dan justifikasi kenapa pindaan
tersebut telah dibuat.

Jadi, walaupun amalan dalam pelantikan Judicial Commissioner kini dibuat oleh
Sri Paduka Baginda Yang Dipertuan Agong dan bukan lagi Tuan Yang Terutama Yang di-
Pertua Negeri Sabah. Namun bagi kita di Wilayah Sabah, kuasa Yang Dipertuan Agong
dalam melantik Judicial Commissioner masih menjadi tanda tanya sebab keabsahan serta
kesahihan pindaan Artikel 122AB, Perlembagaan Persekutuan tersebut dibuat tanpa
consent and concurrent daripada Kerajaan Sabah. Oleh itu, pindaan tersebut masih lagi
dipersoalkan validity nya sehingga pada hari ini.

Jadi, pertanyaan Tuaran pada kerajaan yang ada pada hari ini, Yang Berhormat
Menteri secara kebetulan Yang Berhormat Menteri dari Sarawak dan Menteri yang
mengkaji hal-hal berkenaan dengan MA63 juga berasal dari Sabah. Kita bertanya- saya
bertanya, apakah pindaan Artikel 122AB itu valid? Pada Tuaran, pindaan itu tidak valid
sebab terang dan jelas Artikel 661E(2), Perlembagaan Persekutuan menyatakan, “no
amendment should be made to the Constitution without concurrent of Yang di-Pertuan of
the State of Sabah dan Sarawak".

Sangat-sangat jelas dalam Perlembagaan Persekutuan tetapi tidak dibuat. 27
tahun sudah berlalu sejak pindaan itu dibuat dan sehingga pada hari ini, tidak ada consent
and concurrent bersama Tuan Yang Terutama Yang di-Pertua Negeri Sabah telah dibuat.
Perkara kedua yang Tuaran ingin sebut adalah dalam hal pembentukan panel hakim di
Mahkamah Rayuan yang melibatkan when hearing appeals arising out of Sabah and
Sarawak.

Dimana menurut Artikel 8, Perjanjian Malaysia 1963 dan juga Annexe C MA63
iaitu di Intergovernmental Committee (IGC) Report, khususnya terjemahan terhadap para
26.4 of the IGC dimana memerlukan pelantikan at least one of the judges of the Federal
Court (formerly the Supreme Court) shoud be of judge with Bornean experience, telah
disalah ertikan sebagai ‘hanya satu’ dan bukannya ‘sekurang-kurangnya’.

Dalam lain perkataan, sebenarnya kesemua panel hakim itu boleh semua
daripada Borneo berasaskan kepada ‘Bornean judicial experience’. Perkara ini penting
Tuan Yang di-Pertua, kerana akhirnya kita mahu memastikan keadilan dapat dipastikan
dalam kes-kes yang dibawa ke Mahkamah Rayuan. Contohnya, dalam keputusan
Mahkamah Persekutuan - dismissing a review application relating to Iban communities
and the applicability of their native laws in Sarawak. The application was to revive the
Federal Courts earlier decision where it held that the Iban community’s custom, hunting
and foraging in uncultivated jungle for the livelyhood, had no force of law under Article 160
(2) of the Constitution, dengan izin.
