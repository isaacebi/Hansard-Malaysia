90 DR.28.10.2021

principles for exploration, exploitation and use of space resources juga tidak dapat
dirangkumkan dan dimuat dalam pindaan RUU ini. Saya dalam peringkat Jawatankuasa
mungkin akan membangkitkan beberapa perkara.

Tuan Yang di-Pertua, itulah kedudukan. Kita kena ingat, satu perkara yang saya
hendak rumuskan, Tuan Yang di-Pertua. At the end of the day, apa yang diistilahkan oleh
Dr. Rais Hussin, penulisan yang terkini. Saya boleh sebutkan daripada that group of think
tankers. EMIR Research menyebutkan tentang apa yang diistilahkan sebagai digital
sovereignty. Digital sovereignty sangat penting untuk kita fahami sebagai, dengan izin, the
ability to have control over our own digital destiny. Maaf, digital economy dan segala aspek
pembangunan negara.

Oleh itu Tuan Yang di-Pertua, sementara saya sangat mahukan rang undang-
undang ini disokong tetapi ia tidak hanya perlu berlegar dalam rang undang-undang ini.
Oleh kerana saya lihat bahawa penggarapan action plannya untuk menggerakkan
pelbagai aktiviti, program and content dan bermula dengan the satellite technology sendiri
untuk dibangunkan. Kita perlu faham, disebutkan tadi the prediction of dengue dan
sebagainya itu. Saya ingin bertanya, kita Tuan Yang di-Pertua, cloud computing kita pun,
saya nak sebut, TM kita, mana kita letakkan cloud kita? It is all overseas. Pinjam Huawei
dan sebagainya, Tuan Yang di-Pertua. Saya punya beberapa poin yang lain tetapi cukup
sekadar itu untuk saya mulakan dalam peringkat dasar ini. Terima kasih atas peluang ini,
Tuan Yang di-Pertua.

01750

Tuan Yang di-Pertua: Terima kasih, Yang Berhormat. Yang Berhormat Kuala
Krai.

5.50 ptg.

Tuan Abdul Latiff bin Abdul Rahman [Kuala Krai]: Terima kasih Tuan Yang
di-Pertua. Bismillahir Rahmanir Rahim. Assalamualaikum warahmatullahi wabarakatuh
dan salam sejahtera. Terima kasih kerana memberi ruang kepada saya untuk mengambil
bahagian dalam perbahasan Rang Undang-undang Lembaga Angkasa Malaysia 2020
yang telah pun dibentangkan oleh Yang Berhormat Timbalan Menteri tadi.

Ada beberapa isu yang saya ingin bangkitkan di sini ialah pertama berkaitan
dengan satelit kecil (satellite nanosat). Sejak pelancaran satelit pertama Sputnik 1 pada
tahun 1957, berat satelit yang dilancarkan semakin bertambah berikutan keperluan
platform satelit yang lebih besar untuk menjalankan misi yang lebih kompleks dan
peningkatan kapasiti muatan satelit yang boleh dibawa oleh roket pelancar.

Pada masa tersebut, pembangunan satelit kecil iaitu satelit dengan berat di bawah
500 kilogram tidak diberi keutamaan disebabkan oleh kekangan satelit kecil di mana fungsi
satelit kecil adalah terhad dan jangka hayat di orbit yang pendek. Namun begitu,
kebelakangan ini pelancaran satelit kecil semakin meningkat berikutan perkembangan
teknologi khususnya teknologi nano. Selain itu, satelit kecil dilihat mempunyai
kelebihan daripada segi kos pembangunan yang lebih rendah dan tempoh pembangunan
yang lebih singkat berbanding satelit besar.

Saya tertarik dengan beberapa perkembangan terkini berkaitan dengan satelit
kecil dan satelit nanosat. Sebagai contoh, berdasarkan pangkalan data satelit nano di
laman web www.nanosat.eu sehingga Ogos 2021, lebih daripada 1,700 satelit nanosat
telah dilancarkan oleh 76 buah negara yang berlainan. Selain itu, daripada jumlah 1,300
satelit yang dilancarkan pada tahun 2020, lebih daripada 80 peratus satelit tersebut ialah
satelit kecil seperti yang dilaporkan dalam ESP/ Yearbook 2020 yang diterbitkan oleh
European Space Policy Institute. Malahan 90 peratus daripada satelit kecil yang
dilancarkan adalah untuk tujuan komersial dan tidak terhad kepada penyelidikan dan
pembangunan ataupun R&D sahaja. Potensi satelit kecil memang terbukti apabila
constellation mega star link yang diusahakan oleh Elon Musk terdiri daripada 12,000 buah
satelit kecil dengan berat kira-kira 260 kilogram akan membekalkan perkhidmatan Internet
kepada pengguna di seluruh dunia.
