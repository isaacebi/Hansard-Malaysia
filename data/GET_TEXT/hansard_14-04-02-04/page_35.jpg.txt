DR.28.10.2021 27

2021 dan meliputi kerja bangunan, kejuruteraan awam dan mechanical and electrical bagi
kerja-kerja sebut harga dan kontrak bernilai RM500 ribu ke atas.

Kedua, KKR melalui JKR juga telah mengemukakan permohonan kepada MOF
bagi meluaskan pemakaian VOP bagi kontrak kerja reka dan bina untuk projek-projek
pada 1 September 2021 dan masih menunggu pertimbangan daripada MOF. Terakhir,
JKR telah melaksanakan kajian terhadap jadual kadar harga yang dikhususkan kepada
pelaksanaan projek secara kontrak terkecil, kerja undi kontraktor G1 dan G2.

MOF melalui surat yang bertarikh 12 Julai 2021, telah meluluskan penggunaan
Jadual Kadar Kerja (JKK) Kejuruteraan Awam dan Bangunan 2021 yang berkuat kuasa
mulai 1 Julai 2021 sehingga 31 Disember 2022. Sekian dan terima kasih.

Tuan Yang di-Pertua: Okey, soalan tambahan.

Datuk Ignatius Darell Leiking [Penampang]: Terima kasih Tuan Yang di-Pertua
dan juga Yang Berhormat Timbalan Menteri. Variation of price yang telah diumumkan
akan berakhir pada 31 Disember ini akan juga tentu tidak menyelesaikan problem yang
kita ada dalam projek-projek kerajaan. Because, | believe that the cost of price will keep
on increasing, dengan izin, dengan setiap peningkatan raw materials. Adakah pelan
kerajaan bersedia untuk berunding dengan Ministry of International Trade and Industry
(MITI) dengan mengeluarkan AP untuk mengimport kan stee/ dari luar negara? Oleh
sebab there is definitely a problem dengan price of steel di Malaysia. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat Penampang.
Sebagai maklumat kepada Ahli Yang Berhormat, sebenarnya terdapat beberapa faktor
kenapa harga bahan binaan seperti besi ini mengalami kebanyakan fluctuation.

Contohnya, faktor seperti kesukaran untuk mendapatkan bahan mentah bagi
memproses besi tetulang iaitu bahan itu adalah seperti biji besi dan juga sebahagian scrap
metal. Ini kerana kedua-duanya diimport dari luar negara.

Kedua, harga biji besi telah meningkat di seluruh dunia dan kebanyakan ini adalah
daripada isu pandemik, di mana lombong biji besi tidak dapat beroperasi. Ketiga,
disebabkan oleh PKP, maka isu logistik juga telah mengakibatkan kepada kenaikan harga
bahan binaan ataupun bahan mentah itu.

Jadi, secara keseluruhannya pihak KKR memang akan sentiasa bekerjasama
dengan MITI. Sebagai langkah awal ini, kita telah melaksanakan VOP dan juga
pemantauan harga. Bagi menjawab soalan Yang Berhormat, VOP ini akan dipohon
daripada semasa ke semasa. Untuk masa ini ia hanya berkuat kuasa sehingga akhir tahun
ini. Sekiranya memerlukan, kita akan melihat kepada keadaan ekonomi dunia dan kita
boleh memohon untuk dilanjutkan pada tahun hadapan. Sekian, terima kasih.

Tuan Sabri bin Azit [Jerai]: Jerai.

Tuan Abdul Latiff bin Abdul Rahman [Kuala Krai]: Kuala Krai.
Dato’ Haji Che Abdullah bin Mat Nawi [Tumpat]: /Bangun]
Tuan Che Alias bin Hamid [Kemaman]: [Bangun]

Tuan Yang di-Pertua: Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Soalan saya ini agak lari sedikit daripada soalan asal. Akan tetapi oleh sebab ini
merupakan keperluan rakyat dan juga menjadi pertanyaan dan juga bualan rakyat di
kampung iaitu berkaitan dengan harga bahan binaan yang naik secara mendadak. Jadi,
ini yang memberi kesan kepada rakyat yang ingin membina rumah dan juga kontraktor
yang akan memberi kesan kepada hartanah di negara kita ini.

Jadi, adakah Yang Berhormat Timbalan Menteri berhasrat untuk mengadakan
engagement dan juga penyelarasan dengan pihak MITI dan juga lain-lain kementerian
bagi memastikan bahan binaan ini dapat diturunkan dan juga dapat dipastikan rakyat tidak
terkesan dengan isu ini? Terima kasih.
