20 DR.28.10.2021

5. Dato’ Mohd. Nizar bin Haji Zakaria [Parit] minta Perdana Menteri menyatakan:
(a) berapa jumlah laporan berkenaan ajaran sesat yang telah
dilaporkan sepanjang tahun 2020 sehingga suku ketiga tahun
2021; dan
(b) apakah usaha berterusan yang telah dilaksanakan oleh

kerajaan bagi mencegah penyebaran ajaran sesat.

Menteri di Jabatan Perdana Menteri (Hal Enwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh dan salam sejahtera.
Terima kasih Tuan Yang di-Pertua dan Yang Berhormat Parit.

Untuk menjawab persoalan berkenaan dengan soalan hal pertama, bagi tahun
2020, sebanyak 33 kes dilaporkan melibatkan pemujaan salah yakni perbuatan ajaran
salah. Manakala 14 kes dilaporkan pada bulan Januari hingga September 2021. Di antara
langkah-langkah untuk kita mengatasi berkenaan dengan isu hal yang berkaitan dengan
penyelewengan akidah di kalangan umat Islam ini ialah:

(i) kita bekerjasama dengan Majlis Agama Islam Negeri dan
Jabatan Agama Islam Negeri dalam aspek penyelidikan
mengenai ajaran dan doktrin yang meragukan atau disyaki
menyeleweng daripada ajaran Islam;

(ii) mengadakan pertemuan dan sesi dialog secara tertutup
bersama dengan kumpulan-kumpulan yang terlibat;

(iii) melaksanakan kajian secara menyeluruh dalam pelbagai
aspek sebelum sesuatu ajaran atau doktrin itu diberi
pandangan hukum oleh Muzakarah Majlis Kebangsaan bagi
Hal Ehwal Agama Islam Malaysia (MKI);

(iv) Jabatan Mufti di negeri mengeluarkan fatwa mengenai ajaran
terbabit mengikut peruntukan dan bidang kuasa masing-
masing berpandukan kepada pandangan hukum dan
muzakarah MKI dan perbincangan di peringkat Jawatankuasa
Muzakarah Fatwa Negeri-negeri; dan

(v) memberi kaunseling dan nasihat agama kepada mereka yang
terlibat bagi memantau mengembalikan akidah dan kehidupan
mereka kepada kehidupan norma masyarakat.

Terima kasih.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua
dan Yang Berhormat Menteri. Isu ajaran sesat ataupun salah ini bukanlah asing dalam
kamus kehidupan umat Islam ini. Ada ajaran yang disebarkan berselindung di sebalik
penggunaan istilah Arab yang boleh mengelirukan seperti ajaran Hakikat Insan, ajaran
Taslim, Wahdah Al-Wujud, Al-Fana, Kashah dan lain-lain.

Jadi setakat mana JAKIM telah menangani hal tersebut secara serius? Apakah
tindakan- adakah terdapat sebarang kajian yang telah dilaksanakan oleh Jawatankuasa
PEMANDU menangani ajaran salah ataupun sesat peringkat kebangsaan JAPAS bagi
mengenal pasti punca mengapakah masih berlaku penyebaran ajaran salah ataupun
sesat di Malaysia ini sungguhpun terdapat ramai agamawan, agensi berkaitan agama,
pakar rujuk agama malah tokoh-tokoh agama tersohor. Terima kasih.

Tuan Haji Idris bin Haji Anmad: Terima kasih kepada Tuan Yang di-Pertua dan
Yang Berhormat Parit. Dalam menangani isu-isu yang berkaitan dengan soal ajaran sesat
ini, maka kajiannya berjalan berterusan. Dua hari lepas kita telah mengadakan pertemuan
di kalangan jawatankuasa untuk menangani berkenaan dengan penyelewengan akidah
dan ajaran sesat.

Kita menjemput semua negeri membuat report ataupun membuat laporan serta
perbincangan bagaimana untuk mengatasi hal sebegini. Malahan di bidang kajian di
