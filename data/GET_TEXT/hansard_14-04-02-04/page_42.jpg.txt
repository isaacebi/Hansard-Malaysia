34 DR.28.10.2021

beberapa peruntukan Akta 730 bagi tujuan menyusun semula dan memantapkan
fungsinya.

Tuan Yang di-Pertua, Ahli-ahli Yang Berhormat sekalian, Rang Undang-undang
Perihal Dagangan (Pindaan) 2021 ini telah disemak dan diluluskan oleh Jabatan Peguam
Negara.

01210

Rang undang-undang ini juga telah diluluskan oleh Jemaah Menteri dalam
mesyuaratnya pada 20 Januari 2021. Pindaan yang dicadangkan adalah seperti berikut.

Fasal 1 mengandungi tajuk ringkas dan peruntukan mengenai permulaan kuat
kuasa akta yang dicadangkan.

Fasa 2 bertujuan untuk menggantikan tajuk panjang Akta 730 bagi meluaskan
skop akta untuk memasukkan larangan penggunaan apa-apa penyataan, ungkapan
ataupun petunjuk yang mungkin mendiskriminasi atau memboikot apa-apa keluaran atau
barang-barang atau untuk tidak menggalakkan larangan menghalang atau mempengaruhi
mana-mana orang daripada menggunakan atau mengambil apa-apa keluaran atau
barang-barang dalam perjalanan perdagangan atau perniagaan.

Dengan perluasan skop Akta 730, pernyataan, ungkapan atau petunjuk terhadap
komoditi negara terutamanya minyak kelapa sawit seperti ungkapan, “Tanpa minyak
kelapa sawit’ atau “Palm oil free” dan sebagainya yang digunakan dalam mana-mana iklan
termasuk label makanan, notis dan katalog akan dilarang melalui peraturan-peraturan
yang akan dibuat di bawah Akta 730.

Fasal 3 bertujuan untuk memasukkan seksyen baharu 39A ke dalam Akta 730
bagi memberikan kuasa kepada penolong pengawal untuk menangkap mana-mana orang
yang dipercayai telah melakukan atau cuba melakukan kesalahan di bawah seksyen 5,
16, 17, 20 atau 51, Akta 730.

Fasal 4 bertujuan untuk memasukkan seksyen baharu 52A ke dalam Akta 730
untuk memberikan seseorang penolong pengawal kuasa untuk meminda, memilih,
mengambil atau mendapatkan sampel apa-apa barang bagi maksud analisis tanpa
bayaran daripada mana-mana orang yang mengilang, mengeluarkan, menjual dan
mengimport barang-barang itu atau daripada ejen atau perkhidmatannya. Seksyen 52A
yang dicadangkan juga bertujuan untuk menjadikan suatu kesalahan jika mana-mana
orang enggan untuk mematuhi apa-apa permintaan yang dibuat oleh penolong pengawal.

Fasal 5 bertujuan untuk menggantikan nota bahu seksyen 54 Akta 730 untuk
menggambarkan peruntukan seksyen 54.

Fasal 6 bertujuan untuk menggantikan seksyen 56 Akta 730 bagi memberikan
Menteri kuasa untuk mengecualikan mana-mana peruntukan Akta 730. Pada masa Kini,
Menteri hanya boleh mengecualikan apa-apa perihal bagi barang-barang yang
dimaksudkan untuk dihantar ke suatu tempat di luar Malaysia atau apa-apa kegunaan
atau maksud tertentu.

Fasal 7 bertujuan untuk memasukkan seksyen baharu 56A ke dalam Akta 730
untuk memberi pengawal kuasa untuk membuat perintah untuk menghendaki mana-mana
orang untuk menghentikan apa-apa pelanggaran, menahan diri daripada pelanggaran
atau menahan diri daripada pelanggaran lanjut Akta 730.

Fasal 8 bertujuan untuk meminda perenggan 69(2)(b) Akta 730 berbangkit
daripada pindaan tajuk panjang Akta 730. Pindaan yang dicadangkan bertujuan untuk
meluaskan kuasa Menteri untuk membuat peraturan-peraturan bagi melarang, menyekat,
mengawal selia atau mengawal penggunaan apa-apa pernyataan dalam perjalanan
perdagangan atau perniagaan.

Fasal 9 bertujuan untuk mengesahkan pengenaan dan pemungutan fi bagi
perkhidmatan yang telah diberikan oleh pihak berkuasa berwibawa berkenaan dengan
pensijilan dan penandaan halal bagi tempoh mulai 1 Januari 2012 hingga 22 Oktober
2018. Pengenaan dan pemungutan fi ini disifatkan sah walaupun ia dibuat sebelum tarikh
permulaan kuat kuasa Peraturan-peraturan Perihal Dagangan (Fi Perakuan dan
