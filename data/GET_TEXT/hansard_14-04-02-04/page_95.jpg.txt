DR.28.10.2021 87

Tuan Yang di-Pertua: Yang Berhormat Permatang Pauh dahulu, alright.

5.32 ptg.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua, terima kasih Yang Berhormat Kuala Selangor bagi laluan kepada saya untuk turut
serta dalam perbahasan rang undang-undang baharu kita, Lembaga Angkasa Malaysia
2020. Assalamualaikum warahmatullahi wabarakatuh, salam hormat. Lupa bagi salam.

Sejak pandemik melanda Tuan Yang di-Pertua, kita didesak untuk menjadi lebih
proaktif dan menyediakan Malaysia yang kalis kejutan dan cabaran masa depan. Walau
sepintas lalu mungkin rang undang-undang ini seolah-olah tidak berpijak di bumi yang
nyata tetapi sebenarnya dengan kehadiran lebih 2,231 satellite mengorbit bumi pada
ketinggian 200 kilometer dari permukaan kita, kita berhadapan dengan ancaman Tuan
Yang di-Pertua, sekiranya berlaku pelanggaran sesama mereka apatah lagi
sebahagiannya berfungsi dan sebahagian lagi terbiar menjadi sampah ataupun debris
angkasa.

Penting untuk Malaysia bersiap saga dan ketika ini kita berada dalam kedudukan
ketiga dalam perkembangan teknologi angkasa di peringkat Asia Tenggara. Saya fikir
usaha keras wajib diteruskan pasca pengenalan rang undang-undang dan saya lihat
memang ada 72 buah agensi angkasa. /t will not be easy tetapi kita dapat melihat
pengkomersialan angkasa ini membuahkan hasil semenjak tahun lepas lagi. / mean even
earlier SpaceX ketika itu disebut milik Elon Musk yang membawa manusia dan kargo ke
stesen angkasa antarabangsa.

Bagi saya peringkat Malaysia kita perlu ingat bidang teknologi angkasa ini tidak
boleh jadi taman permainan bagi golongan elit semata-mata. Bukan tertakluk pada bidang
astronomi dan angkasa lepas tetapi melibatkan pembangunan teknologi yang berinovasi
merentasi pelbagai bidang. Yang Berhormat Timbalan Menteri sebut tadi tentang
‘MakGeoPadi’. Saya fikir itulah yang kita mahukan limpahan manfaat yang memberi kesan
lanjutan kepada masyarakat dan segmen seluruh Malaysia.

Ada beberapa persoalan Tuan Yang di-Pertua, yang saya ingin tanyakan.
Pertama, adalah daripada segi pelaksanaan Dasar Angkasa Negara 2030. Apabila
bercakap tentang manfaat sudah tentu kita mengingatkan the mission of sending a man
to the moon. Mungkin nampak hantar manusia ke bulan, tetapi sebenarnya melahirkan
teknologi lain, GPS. Teknologi kalau dilihat daripada segi makanan untuk bayi yang
bernutrisi (enriched baby formula) dan juga teknologi makanan tertutup (vacuum packed
food). Jadi pada saya memang menjadi keutamaan kita untuk memastikan rakyat dapat
merasa usaha dan teknologi yang kita laburkan ini.

Jadi berbalik pada pelaksanaan Dasar Angkasa Negara, sasaran ini disebut
bahawa industri angkasa bakal menyumbang 0.3 peratus KDNK Negara bersamaan
RM3.2 bilion menyokong industri terlibat dan mencipta lebih 500 peluang pekerjaan
berkemahiran tinggi. Saya harap kementerian dapat memperhalus perincian dan
kerjasama rentas agensi yang bakal menghasilkan kesemua target ini kerana moon shot
sebesar ini harus melibatkan pihak berkepentingan. Lebih-lebih lagi bila IPTA dan IPTS
baru sahaja dibuka berserta dengan institusi TVET.

Inilah misi angkasa yang patut melibatkan kesemua pihak dan untuk meneliti juga
laluan domestik kerana saya nampak kalau di NASA, Profesor Madya Dr. Wan Wardatul
Amani, anak jati Pulau Pinang. Anak tempatan kita merupakan wanita pertama Malaysia
yang terlibat dengan program penghantaran penyelidikan ke angkasa dalam misi NASA
ke planet Marikh. Jadi bagaimana kita dapat pastikan laluan mudah (pathway) itu berlaku
supaya semua kepakaran dalaman termasuklah mungkin orang luar tetapi dapat memberi
manfaat kepada Malaysia.

Soalan kedua daripada segi R&D. Saya tahu target dikatakan mahu mencapai 3.5
peratus menjelang tahun 2030 dalam R&D bawah MPSTI that was planned. Saya hendak
jawapan untuk menjelaskan bagaimanakah jalinan khusus dapat dibuat dengan MYSA
dan daripada segi pantauan saya di bawah, walaupun disebut tentang program MakGeo
