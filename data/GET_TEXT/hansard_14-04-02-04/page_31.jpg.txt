DR.28.10.2021 23

7. Tuan Haji Wan Hassan Bin Mohd Ramli [Dungun] minta Perdana Menteri
menyatakan perancangan kementerian dalam memastikan perlindungan daripada
serangan siber dari dalam dan luar serta tidak akan menggugat keselamatan infrastruktur
digital negara kita pada waktu ini.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Maaf Tuan Yang di-Pertua. Terima kasih.
Tuan Yang di-Pertua, saya mohon menjawab soalan ini bersekali dengan soalan nombor
13 daripada Yang Berhormat Lenggong dalam Aturan Urusan Mesyuarat pada hari ini dan
nombor 36 daripada Yang Berhormat Muar pada 16 November 2021. Ini kerana membawa
maksud yang sama. Saya mohon izin kepada Tuan Yang di-Pertua.

[Tuan Yang di-Pertua mempengerusikan Mesyuarat]

Tuan Yang di-Pertua: Ya.

Datuk Mastura binti Tan Sri Dato’ Mohd Yazid: Okey. Kita sama-sama sedia
maklum bahawa isu keselamatan siber merupakan isu keselamatan negara Yang
Berhormat. Selain itu, keselamatan siber juga merupakan aspek yang penting bagi
mewujudkan keyakinan kepada persekitaran ekonomi yang berlandaskan internet digital.
Kita sedia maklum, isu jenayah siber yang juga merupakan isu keselamatan siber telah
mengakibatkan kerugian ratusan juta ringgit setiap tahun.

Kerajaan telah melaksanakan pelbagai inisiatif dalam memastikan perlindungan
daripada memastikan perlindungan negara daripada serangan siber dari dalam dan luar
serta terutamanya melindungi keselamatan infrastruktur digital negara kita melalui Pelan
Pengurusan Krisis Siber Negara (National Cyber Crisis Management Plan) dengan izin
yang telah dibangunkan pada tahun 2008 lagi.

Pelan ini dibangunkan berdasarkan kepada rangka kerja pengurusan risiko
menggariskan strategi bagi mengurangkan kesan serangan siber dan tindak balas yang
perlu dilaksanakan oleh agensi Infrastruktur Maklumat Kritikal Negara atau Critical
National Information Infrastructure (CNII) dengan izin selepas ini saya akan menyebut CNI
yang terdiri daripada agensi awam dan swasta. Pelan ini seterusnya diterjemahkan
kepada Arahan Majlis Keselamatan Negara No. 24, Dasar dan Mekanisme Pengurusan
Krisis Negara dan Prosedur Tindak Balas Komunikasi dan Penyelarasan Krisis Siber
Negara.

Kerajaan juga telah mewujudkan Pusat Penyelarasan dan Kawalan Siber Negara
dengan izin National Cyber Coordination dan Command Centre (NC4). Selepas ini, saya
akan menyebut NC4 yang telah beroperasi pada tahun 2016 bagi memantau dan
menangani sebarang insiden dan ancaman siber dari dalam dan luar melibatkan agensi
organisasi CNII yang merangkumi sektor awam dan swasta.

Bagi memperkukuhkan lagi tahap keselamatan siber negara bagi mewujudkan
persekitaran siber yang berdaya tahan dan lestari, kerajaan melalui Agensi Keselamatan
Siber Negara dengan izin National Cyber Security Agency (NACSA) di bawah MKN telah
melancarkan Strategi Keselamatan Siber Malaysia dengan izin Malaysia Cyber Security
Strategy, selepas ini saya akan sebut MCSS 2020-2024 pada 12 Oktober 2020 yang
menggariskan tindakan strategik bagi menangani ancaman tersebut melalui pendekatan
bersepadu meliputi pelbagai aspek keselamatan siber secara holistik dan terselaras.

Strategi ini menekankan lima tonggak utama Yang Berhormat. Dalam
mempertingkatkan perlindungan daripada serangan siber dari dalam dan luar negara,
pelaksanaan MCSS yang turut menumpukan kepada peningkatan keupayaan NC4 yang
akan turut memperluaskan visibility pemantauan dengan merangkaikan kepada semua
pusat pemantauan di dalam negara termasuk pusat pemantauan yang dikendalikan oleh
syarikat swasta, mewujudkan sectoral cyber command centre melalui sistem NC4 ini dan
sistem pemantauan rapi terhadap sistem kritikal negara.

Sistem NC4 juga akan dilengkapi dengan sistem pengurusan insiden yang lebih
berkesan bagi meningkatkan pengurusan insiden siber melibatkan pasukan tindakan
