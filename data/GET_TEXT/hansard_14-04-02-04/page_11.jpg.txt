DR.28.10.2021 3

Baru-baru ini, kami baru beri kepada mereka yang terlibat dalam kebudayaan
sama ada penyanyi ataupun mereka dalam industri ini melalui teater kah, semuanya kita
ada beri peruntukan sebagai membantu. Bantuan khas kepada bukan kerajaan iaitu
kepada mereka yang berdaftar dengan kita.

Jadi, banyak Yang Berhormat yang kita bantu. Bukan kita tidak bantu. Saya rasa
Yang Berhormat perlu ikut perkembangan maklumat yang diberi melalui berita rasmi dan
juga daripada sosial media banyak Yang Berhormat. Rugi Yang Berhormat tidak tahu
supaya Yang Berhormat juga boleh juga kongsi dengan orang di kawasan-kawasan Yang
Berhormat, sama ada di Sarawak ataupun di mana sahaja. Ini adalah satu dasar yang
menyeluruh Yang Berhormat, dibantu oleh kerajaan melalui Kerajaan Persekutuan.
Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Menteri.
Soalan tambahan kedua, saya jemput Yang Berhormat Igan, 30 saat.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua.
Yang Berhormat Menteri, saya telah mendengar dengan teliti jawapan yang telah
disampaikan Yang Berhormat Menteri sebentar tadi, di mana salah satu kluster yang
disebut ialah kawasan Daro itu ialah kawasan Parlimen saya.

Soalan tambahan saya Yang Berhormat Menteri, selain daripada projek
pembangunan fizikal seperti yang telah disebutkan oleh Yang Berhormat Menteri tadi,
apakah ada usaha-usaha lain pihak kementerian dalam memastikan pembangunan modal
insan masyarakat tempatan Sarawak yang terdiri daripada pelbagai etnik yang
mempunyai potensi untuk terlibat sama dengan lebih efektif ke dalam industri
ekopelancongan di negeri Sarawak. Terima kasih.

Dato’ Sri Hajah Nancy Shukri: Terima kasih Yang Berhormat. Sebenarnya kalau
kita bercakap mengenai homestay tadi, itulah salah satu daripada projek ekopelancongan.
Selain daripada itu juga, kita membantu melalui memberi diskaun baucar melalui tiket
penerbangan untuk mereka pergi ke satu-satu tempat dan menikmati produk ecotourism.

Apa yang saya nyatakan mengenai kawasan-kawasan cluster tadi, kawasan Yang
Berhormat juga saya rasa memang banyak yang bergiat dalam bidang kraf tangan dan
kita masa ini terutama sekali melalui PENJANA, kita telah menubuhkan community-based
tourism dengan izin di mana kita membantu untuk mewujudkan usahawan-usahawan
daripada segi batik, daripada segi yang lain serta reskilling, upskilling terutama sekali
mereka yang terjejas oleh COVID-19 ini.

Kita tubuhkan community-based tourism ini untuk mereka menggiatkan diri dalam
kraf-kraf tangan dan dibayar gaji basic RM1,200 seorang. Kita hendak menggalakkan
terutama sekali golongan muda seperti yang dikata oleh Yang Berhormat Mas Gading
tadi. Saya hendak nyatakan di sini, kita bantu juga banyak tempat dan ini adalah proses
yang berterusan di mana kita bantu mereka yang bergiat dalam bidang-bidang, terutama
sekali bukan fizikal tadi daripada segi tempat pelancongan.

Jadi kita merangkumi semua, daripada segi aspek asalkan ia di bawah
pelancongan yang boleh kita bantu malah buskers kita bantu. Kita cari jalan untuk
membantu mereka ini menggalakkan orang muda terutama sekali mereka bergiat dalam
industri ini untuk bergiat di PPV. Kita bawa mereka di mana-mana supaya mereka, di
mana-mana kita menganjurkan program, supaya mereka juga dapat manfaat daripada itu.
Terima kasih Yang Berhormat.

Saya hendak mengambil peluang ini Tuan Yang di-Pertua, sedikit ingin
mengambil sedikit ruang ini untuk mengucapkan terima kasih kepada Ahli-ahli Yang
Berhormat yang anggun dan segak mengenakan baju batik Malaysia masing-masing pada
hari ini. You deserved all applauds yourself dengan izin. Bagi meraikan—

Tuan Ahmad Fahmi bin Mohamed Fadzil [Lembah Pantai]: Sejuk, sejuk.

Tuan Ahmad Fadhli bin Shaari [Pasir Mas]: Kena sponsor kepada setiap Ahli
Parlimen.
