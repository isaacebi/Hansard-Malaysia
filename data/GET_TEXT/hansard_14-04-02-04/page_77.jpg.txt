DR.28.10.2021 69

peguam yang terlibat ini? Adakah mereka langsung tidak mempunyai hak lagi kerana
sekarang hak ini diambil alih pula oleh pertubuhan undang-undang?

Apa akan terjadi dengan nasib mereka kerana harta kepunyaan peguam yang
sudah menjadi tidak berupaya ini diambil alih? Apa akan jadi dengan kehidupan seharian
mereka kerana keluarga ini memerlukan juga untuk meneruskan kehidupan mereka
daripada akta yang dipunyai oleh peguam bela tersebut.

01620

Jadi, saya ingin tahu tentang perkara ini supaya boleh diperjelaskan dengan lebih
lanjut lagi. Keduanya, berkaitan dengan fasal 12 tadi iaitu sepertimana yang disebutkan
oleh Yang Berhormat Jelutong tadi yang mana bertujuan untuk memberikan Menteri kuasa
menetapkan tarikh yang berlainan bagi permulaan kuat kuasa seksyen 23 Akta Ordinan
Peguam (Pindaan) 2017 memasukkan bahagian baharu yang memperkatakan tentang
perkongsian antarabangsa firma guaman asing yang berkelayakan dan pendaftaran
peguam asing di Sabah dan Wilayah Persekutuan Labuan.

Saya juga ingin tahu adakah perkara ini telah diperhalusi dan saya tidak tahulah
sama ada rakan-rakan peguam saya di Sabah telah mempersetujui perkara ini di mana
perkataan ini ialah ‘asing’ ia bukan dari dalam negara Malaysia, ia bukan ceritanya
peguam daripada Semenanjung Malaysia tetapi daripada negara asing, foreign lawyers
katanya dan foreign firms.

Saya setuju dengan Yang Berhormat Jelutong dalam keadaan masa pandemik ini
ramai kawan saya peguam termasuk mereka yang berada di Semenanjung Malaysia di
Kuala Lumpur ini pun mengadu bahawa kehidupan mereka menjadi susah disebabkan
oleh pandemik ini.

Jadi, apatah lagi seperti di negeri Sabah itu.
Tuan Sanisvara Nethaji Rayer a/l Rajaji [Jelutong]: Yang Berhormat Beaufort.

Dato’ Hajah Azizah binti Mohd Dun [Beaufort]: /n-terms of perniagaannya pun
agak terhad.

Tuan Sanisvara Nethaji Rayer a/l Rajaji [Jelutong]: Yang Berhormat Beaufort,
saya turut menyokong. Persoalannya dalam bahasa Inggeris, “Why allow foreign lawyers
to set foot in Sabah when local lawyers find difficult to make a living”, dengan izin.

Dato’ Hajah Azizah binti Mohd Dun [Beaufort]: [Ketawa] Ya, itulah saya
mendengar tadi apa yang disebutkan oleh Yang Berhormat Jelutong. Saya pun tertanya-
tanya dalam benak saya, adakah ini telah dipersetujui. /s not just, dengan izin Tuan Yang
di-Pertua sahabat-sahabat kita Jawyers firms Semenanjung Malaysia but we are talking
about foreign lawyers, foreign firms.

Jadi kalau begitu boleh menyebabkan firma-firma kita yang kecil di sana pun yang
mungkin seorang sahaja practitioner nya ataupun dua orang sahaja akan tidak ada
business lagi untuk meneruskan kehidupan mereka sebagai practicing lawyers, dengan
izin. Jadi saya betul-betul kurang fahamlah dengan maksud dan tujuan untuk
membenarkan perkara ini dilakukan, bukan di Malaysia tetapi di negeri Sabah dan juga di
Labuan. /t is a big question that | want it to be answered properly.

Saya tidak tahu sama ada ini sudah dilaksanakan. Jadi kalau ya, berapa ramaikah
peguam-peguam asing dari luar negara yang akan dibenarkan untuk mengadakan
perkongsian di negeri Sabah. Daripada negara manakah mereka ini datangnya? Apakah
jenis-jenis kelayakan ataupun kepakaran mereka yang tidak ada pada peguam-peguam
di Sabah ataupun di Malaysia ini yang mesti kita hendak import daripada luar negara untuk
datang berkhidmat di negeri Sabah itu. Ini satu persoalan yang besar dan saya ingin
jawapan daripada Yang Berhormat Menteri. Terima kasih.

Dato’ Sri Azalina Othman Said [Pengerang]: Silakan Yang Berhormat Menteri
untuk menjawab, 20 minit boleh?

Dato’ Sri Dr. Haji Wan Junaidi bin Tuanku Jaafar: Saya harap boleh dapat
Tuan Yang di-Pertua.
