72 DR.28.10.2021

Saya setuju betul banyak the erosion of rights dengan izin, kehakisan hak-hak
Sarawak Sabah di dalam Perlembagaan 1963 telah terhakis kerana pindaan kerajaan,
tindakan kerajaan dengan tidak mengikut syarat-syarat yang tertentu, diletak di bawah
undang-undang dan Perlembagaan itu sendiri. Itu saya setuju kerana saya selalu sebut
benda itu. Sepatutnya tiap-tiap pindaan mesti mengikut garis panduan yang ada dalam
undang-undang itu sendiri untuk meminda mana-mana provision undang-undang khusus
Perlembagaan.

Datuk Seri Panglima Wilfred Madius Tangau [Tuaran]: Terima kasih Yang
Berhormat. Dalam kes pindaan 122AB ini, jelas ia bertentangan dengan Perlembagaan
Persekutuan 161E(2) iaitu bahawa mana-mana peruntukan dalam Perlembagaan
Persekutuan ini yang terkait dengan hak Sabah dan Sarawak hendaklah mendapat
concurrent daripada TYT dan ini telah tidak dibuat. Sangat jelas — /t’s very clear, sangat
jelas. Oleh sebab itu, jelas bahawa pindaan yang 122AB ini jelas invalid, it’s ultra vires.
Memang dah bertentangan dalam Perlembagaan Persekutuan.

Persoalan Yang Berhormat ialah begini, apabila saya melihat mengkaji dalam
Hansard. Tebal ini Yang Berhormat saya telah kaji dalam Hansard apa dibuat di sana.
[Sambil menunjukkan senaskhah dokumen] Sekali lagi benda itu semasa dibentangkan
tidak diberi penjelasan rasionalnya.

Rasional kenapa dimansuhkan kuasa TYT itu kepada Seri Paduka Baginda. Tidak
ada penjelasan di sini. Dengan lain perkataan, tidak ada orang tahu, pihak media pun tidak
tahu dan sebagainya sebab tidak disebut langsung di sini. Bila tidak disebut langsung,
diluluskan di sini membuta tuli oleh Ahli-ahli Parlimen yang ada pada ketika itu dan
termansuhlah kuasa TYT untuk melantik Judicial Commissioner dari Sabah dan Sarawak.

Tuan Yang di-Pertua: Yang Berhormat.

Datuk Seri Panglima Wilfred Madius Tangau [Tuaran]: Jadi dengan itu,
amalannya sekarang macam mana, kedudukannya? Adakah undang-undang ini valid
atau invalid?

Tuan Yang di-Pertua: Maaf Yang Berhormat. Saya rasa kita perlu perhatikan
rang undang-undang yang di depan kita sekarang. Bukan pindaan perlembagaan yang
lepas. Maaflah.

Datuk Seri Panglima Wilfred Madius Tangau [Tuaran]: Ini ada berkaitan
dengan amalan kehakiman dan juga urus tadbir keadilan di Sabah dan Sarawak yang
terkait dengan pindaan ini Tuan Yang di-Pertua.

[Pembesar suara dimatikan]

Tuan Yang di-Pertua: Yang Berhormat, tidak ada kena mengena dengan rang
undang-undang ini. Itu telah dibuat oleh Dewan yang lepas, kita tidak boleh revisit malah
ada Peraturan Mesyuarat mengatakan sekiranya sesuatu perkara itu telah diputuskan
oleh Dewan, maka kita tidak boleh berbahasnya lagi. Maaf ya. Yang Berhormat, tolong.

Dato’ Sri Dr. Haji Wan Junaidi bin Tuanku Jaafar: Terima kasih. Saya ingin
menyentuh satu perkara lagi iaitu berhubung dengan CLP. Ramai yang membangkitkan
soalan CLP ini tadi.

Latar belakang CLP ini Tuan Yang di-Pertua ialah pada tahun 1978 dahulu,
apabila — di England hendak memasuki The Council of Legal Education— tidak ada bahasa
Melayu, jadi saya guna bahasa Inggeris itu. Untuk memasuki Council Legal Education
dibataskan had kemasukan itu untuk membuat satu kajian. Dahulu dipanggil— ada juga
orang panggil the Funnel Examination, the Bar Examination tetapi | would prefer to use
my sijil iaitu the Degree of Utter Barrister. Untuk mengajikan degree of Utter Barrister ini,
you boleh masuk ke Council Legal Education.

Akan tetapi, pada tahun 1978, notis diberi kepada semua negara di Komanwel
mengatakan bahawa The Council of Legal Education tidak lagi menerima orang yang
berkelulusan /ess than second class honors. Hanya yang second class honors ke atas
iaitu second class lower, upper and first class sahaja, tidak kisah daripada universiti mana
sama ada daripada Oxford, Cambridge ataupun mana-mana universiti, top university di
