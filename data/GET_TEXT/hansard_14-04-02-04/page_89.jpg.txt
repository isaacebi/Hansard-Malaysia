DR.28.10.2021 81

persekitaran, mencari dan memusnahkan tempat pembiakan nyamuk aedes bagi
memastikan mereka bebas daripada denggi.

Maklumat yang dipaparkan di dalam portal iDengue adalah dalam bentuk laporan
dan pemetaan kawasan wabak denggi yang di kemas kini secara harian. Pembangunan
portal iDengue adalah merupakan projek kerjasama di antara Kementerian Kesihatan
Malaysia dengan Kementerian Sains, Teknologi dan Inovasi (MOSTI) melalui Agensi
Angkasa Malaysia (MYSA).

Perwujudan portal iDengue dapat mengurangkan sehingga 60 peratus kluster
wabak denggi dan kos pengurusan wabak denggi. Maklumat yang komprehensif dan
interaktif ini telah memudahkan agensi terlibat untuk membuat pelaporan dan juga
merancang aktiviti kesedaran, pencegahan dan kawalan bersama komuniti.

MakGeoPadi dan portal iDengue adalah antara 40 sistem aplikasi berteraskan
teknologi angkasa yang telah dibangunkan oleh MYSA dengan kerjasama pelbagai agensi
kerajaan yang berkaitan. Sistem-sistem aplikasi berkenaan sedang diguna pakai secara
dalam talian oleh lebih daripada 80 buah agensi kerajaan di peringkat Persekutuan, negeri
dan pihak berkuasa tempatan bagi mempertingkatkan keberkesanan dan kecekapan
perancangan dan pengurusan di dalam bidang:

(i) pertanian;

ii) perikanan;

iii sumber asii;

iv alam sekitar;

v) perusahaan perladangan dan komoditi;
vi kesihatan persekitaran;

vii) pembangunan fizikal;

viii) | pengurusan bencana;

ix penilaian hartanah;
x) keselamatan;
xi ketenteraman aman;

xii) pertahanan; dan
xiii) perisikan.

Pembangunan kesemua sistem aplikasi ini telah menyumbang kepada
penjimatan perbelanjaan pembangunan kerajaan sehingga RM49.8 juta. Berdasarkan
kepada keperluan dan permintaan tinggi terhadap penerimaan penerima gunaan teknologi
angkasa di peringkat hiliran, MOSTI melalui MYSA telah merangka program bagi

memperkasakan industri huluan atau upstream dengan izin, untuk memastikan
kesinambungan pembekalan data dan maklumat yang berkaitan.

Usaha ini juga penting untuk menjadikan negara tidak hanya berperanan sebagai
pengguna teknologi tetapi juga memainkan peranan selaku pembangun teknologi dalam
sektor angkasa. Pelbagai program dan inisiatif telah dirangka dan sedang dilaksanakan
oleh kerajaan untuk membangunkan sektor angkasa negara secara lebih terancang dan
sistematik.

Salah satu inisiatif utama dengan izin, Malaysia Space Exploration 2030 adalah
bagi melaksanakan Dasar Angkasa Negara 2030 yang merangkumi pembangunan
keseluruhan rantaian ekosistem teknologi angkasa di negara ini. Antara program yang
dirancang dan sedang dilaksanakan di bawah inisiatif ini termasuklah program:

(i) pembangunan satelit negara;
(ii) pembangunan pelan induk industri angkasa;

(iii) pemerkasaan kapasiti infrastruktur angkasa negara;
