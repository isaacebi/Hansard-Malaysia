56 DR.28.10.2021

(ii) seorang peguam bela itu telah membuat sesuatu
komposisi dengan penghitungannya atau sesuatu surat
ikatan perkiraan bagi kaedah pemiutangnya;

(iii) satu perintah committal atau suatu perintah supaya satu
writ penahanan dikeluarkan telah dibuat terhadapnya;
atau

(iv) seorang peguam bela merupakan pesakit sukarela atau
pesakit tidak sukarela sebagaimana yang ditakrifkan
dalam Akta Kesihatan Mental 2001 [Akta 615].

Untuk makluman Tuan Yang di-Pertua, rang undang-undang ini digubal
berdasarkan keperluan seperti yang berikut. Fasal 2 bertujuan untuk meminda seksyen
7C(1) ordinan untuk memperkatakan tentang pengeluaran Sijil Amalan oleh Pertubuhan
Undang-undang pada mana-mana peguam bela yang baru diterima masuk.

Fasal 3 bertujuan untuk meminda seksyen 12A ordinan terutamanya subseksyen
(5) untuk mengeluarkan kehendak yang diwajibkan kehadiran Pengerusi Lembaga
Tatatertib, Yang di-Pertua atau Naib Yang di-Pertua Pertubuhan Undang-undang dan
mana atau daripada lapan peguam bela sebagaimana yang diperuntukkan dalam
Perenggan 12A(2)(c), ordinan dalam Mesyuarat Lembaga Tatatertib untuk pembentukan
kuorum.

Fasal ini juga bertujuan untuk meminda seksyen 12A(6) untuk memberi Naib Yang
di-Pertua Pertubuhan Undang-undang kuasa sebagai menggantikan Yang di-Pertua
Pertubuhan Undang-undang untuk mempunyai hak yang sama untuk mempengerusikan
sesuatu Mesyuarat Lembaga Tatatertib semasa ketiadaan Pengerusi Lembaga Tatatertib
dan boleh secara sama hilang kelayakan untuk menimbang teliti apa-apa aduan dibawa
aduan di bawah subseksyen 12A(7) ordinan.

01520

Seksyen 12A juga dipinda dengan memasukkan subseksyen baharu (9A), (9B)
dan (9C) untuk memberi Lembaga Tatatertib kuasa untuk duduk dalam dua atau lebih
panel dengan syarat bahawa setiap panel hendaklah mempunyai kuorum seramai tiga
anggota yang dilantik oleh pengerusi dalam kalangan anggota Lembaga Tatatertib untuk
mempercepatkan penyelesaian aduan dan untuk memperuntukkan bahawa apa-apa
pendengaran, penyelesaian, penentuan keputusan, penetapan arahan, perintah atau
perintah muktamad panel hendaklah bersifat sebagai pendengaran, penyelesaian,
penentuan keputusan, penetapan arahan, perintah atau perintah muktamad Lembaga
Tatatertib.

Fasal 4 bertujuan untuk meminda subseksyen 12C(1) ordinan untuk
membenarkan apa-apa aduan terhadap orang-orang peguam bela atau pelatih untuk
diuruskan mengikut seksyen 12D Ordinan.

Fasal 5 bertujuan untuk menggantikan subseksyen 12D(1) ordinan dengan
subseksyen baharu untuk memberi Lembaga Tatatertib kuasa untuk menolak terus apa-
apa aduan yang tidak merit atau remeh atau menyusah dan jika aduan itu mempunyai
merit, Lembaga Tatatertib hendaklah meneruskan untuk mendengar aduan itu mengikut
kaedah-kaedah dibuat di bawah Ordinan.

Fasal 6 bertujuan untuk meminda seksyen 12G ordinan dengan memasukkan
atau subseksyen baharu untuk membenarkan Lembaga Tatatertib untuk membuat
perintah kos terhadap mana-mana pihak untuk dibayar kepada pihak lawan pada mana-
mana peringkat prosiding tatatertib.

Fasal 8 bertujuan untuk meminda seksyen 13D ordinan termasuk perenggan
12(2)(g) untuk menambahkan bilangan anggota jawatankuasa dalam Jawatankuasa
Eksekutif Pertubuhan Undang-undang daripada enam anggota kepada lapan anggota dan
subseksyen (7) untuk mengadakan peruntukan bagi pemilihan pemegang jawatankuasa
eksekutif selain daripada pengerusi terdahulu yang terdekat untuk diadakan sekali setiap
dua tahun.
