100 DR.28.10.2021

Tuan Yang di-Pertua, Program Angkasawan Negara yang telah dilancarkan pada
tahun 2003 bertujuan untuk membuktikan kebolehan negara kita serta anak tempatan
untuk mencapai sesuatu yang sama seperti rakyat di negara maju yang lain. Melalui
Program Angkasawan Negara Pertama (PAN 1 2007) Malaysia telah berjaya menghantar
angkasawan negara yang pertama Dato’ Dr. Sheikh Muszaphar Shukor ke stesen
angkasa antarabangsa (ISS).

Program ini adalah merupakan program timbal balik Malaysia dengan Rusia
dalam pembelian jet pejuang. Melalui program ini , negara khususnya saintis Malaysia
buat pertama kalinya berpeluang menyertai program penyelidikan di ISS.

Tuan Yang di-Pertua, Program Angkasawan Negara adalah antara contoh
penglibatan dan kejayaan negara dalam bidang sains angkasa. Selain penglibatan dalam
sains angkasa, saya percaya kerajaan juga telah merancang program dan strategi untuk
merancakkan usaha pembangunan dan penyelidikan berkaitan teknologi angkasa bagi
menggalakkan pembangunan teknologi tempatan (home-grown technology) dengan izin
Tuan Yang di-Pertua bagi membolehkan negara menjadi lebih berdaya saing dalam
mengharungi cabaran global dan mencapai hasrat menjadi negara berpendapatan tinggi
dan berteknologi tinggi.

Saya ingin mengambil peluang untuk menimbulkan suatu persoalan. Adakah
kerajaan mempunyai hasrat untuk mengadakan kerjasama dengan negara-negara lain
pada masa hadapan bagi menggalakkan pembangunan teknologi angkasa negara.

Tuan Yang di-Pertua, kehidupan rakyat masa kini amat bergantung kepada
teknologi satelit. Telefon bimbit yang kita guna setiap hari adalah sebahagian daripada
teknologi komunikasi satelit. Lebih-lebih lagi fasa pandemik COVID-19 yang memerlukan
rakyat berada di rumah, bekerja dari rumah serta belajar dari rumah. Terbukti
kebergantungan kepada teknologi ini teramat tinggi. Manfaat lain turut diperoleh daripada
kemajuan teknologi satelit seperti pengurusan hutan, pemantauan perairan, bencana,
maklumat data metrologi serta aktiviti pertanian.

Sistem ini terbukti mampu memberi kesan yang besar kepada sektor pertanian di
mana kecekapan mengurus dan memantau tanaman meningkat sehingga 57 peratus.
Begitu juga dengan kecekapan mengurus subsidi baja dan racun meningkat sehingga 30
peratus. Oleh itu saya ingin bertanya, adakah kerajaan bercadang untuk membangunkan
lebih banyak pusat fasiliti yang lengkap untuk tujuan penyelidikan serta pembangunan
industri angkasa negara yang sehingga kini masih belum dijalankan secara meluas.

Saya kira usaha ini amat diperlukan agar Malaysia mampu mengawal selia aktiviti
negara dengan lebih cekap dan efisien dalam masa yang sama mampu membawa negara
muncul antara pemain sektor angkasa pada peringkat antarabangsa.

Itu sahaja perbahasan saya Tuan Yang di-Pertua. Saya mohon menyokong.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Setiu. Terakhir saya jemput Yang Berhormat Kemaman.

01840
6.40 ptg.

Tuan Che Alias bin Hamid [Kemaman]: Assalamualaikum warahmatullaahi
wabarakaatuh dan salam sejahtera. Terima kasih saya ucapkan kepada Tuan Yang di-
Pertua kerana memberi saya ruang untuk sama-sama membahaskan Rang Undang-
undang Lembaga Angkasa Malaysia 2020 ini.

Tuan Yang di-Pertua, jika hampir lima dekad yang lalu semenjak negara mula
terlibat dalam bidang angkasa melalui pembinaan stesen bumi satelit kKomunikasi di
Kuantan Pahang, kita hanya menjadi pengguna teknologi, terutamanya teknologi
angkasa. Kini telah tiba masanya untuk kita mengorak langkah ke arah menjadi
pembangun teknologi dalam usaha memastikan negara terus membangun secara
mampan dan mencapai hasrat menjadi sebuah negara berpendapatan tinggi dan
