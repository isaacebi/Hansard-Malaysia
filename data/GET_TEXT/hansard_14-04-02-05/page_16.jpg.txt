6 DR.29.10.2021

turut dibina. Antaranya di SMK Tuanku Lailatul Shahreen di Perlis dan SMK Agama Alor
Gajah di Melaka.

Bagi memastikan murid-murid daripada keluarga berpendapatan rendah
mendapat kandungan khasiat harian demi pertumbuhan fizikal dan mental yang
menyeluruh, kerajaan akan meneruskan penyediaan bekalan susu harian di bawah
Rancangan Makanan Tambahan dengan peruntukan RM400 juta. Sebahagian perolehan
ini akan dikhaskan kepada pengeluar susu tempatan. [Tepuk]

Sewaktu pelaksanaan PDPR, para guru memainkan peranan mereka dalam
memastikan setiap anak murid tidak tercicir daripada mendapat pendidikan formal.
Sebagai menghargai jasa guru yang menyediakan bahan mengajar tambahan kepada
murid-murid semasa tempoh pandemik, bajet ini buat pertama kalinya menyediakan
insentif khas alat bantuan mengajar secara sekali bayar sebanyak RM100 kepada lebih
400,000 guru sekolah di bawah KPM. [Tepukj].

Tuan Yang di-Pertua, sepanjang tempoh pandemik, mahasiswa_tetap
meneruskan pengajian mereka dalam norma yang baharu. Bagi pelajar yang kurang
mampu, mereka ada kalanya perlu meminjam peranti kawan, atau terpaksa ke pusat
internet di pekan untuk membuat tugasan pengajian. Malah kadang-kadang ada juga
antara mereka yang tidak dapat hadir ke kuliah online. Bagi memastikan proses pengajian
para pelajar B40 terus terpelihara, kerajaan, dengan kerjasama syarikat telekomunikasi
terpilin akan melaksanakan inisiatif Peranti Siswa Keluarga Malaysia bagi membekalkan
sebuah tablet kepada setiap pelajar B40 di institusi pengajian tinggi. [Tepuk]. Bagi tujuan
ini, kerajaan akan menyediakan peruntukan RM450 juta di samping komitmen syarikat
telekomunikasi yang turut menyumbang kira-kira RM65 juta.

01630

Insya-Allah seramai 600,000 siswa siswi daripada keluarga B40 bakal menerima
manfaat daripada inisiatif ini. [Tepuk] Sebagai tambahan kerajaan bercadang untuk
melanjutkan pelepasan khas cukai pendapatan individu sehingga RM2,500 ke atas
pembelian telefon bimbit, komputer dan tablet sehingga 31 Disember 2022.

Seperti semua maklum PTPTN ditubuhkan bagi mengurus pinjaman pendidikan
yang disediakan sebagai kemudahan kepada pelajar institusi pengajian tinggi tempatan.
Sebagai pinjaman semestinya ia satu amanah yang wajib dibayar semula oleh peminjam.
Jika tidak ia menafikan peluang anak-anak kita pada masa hadapan.

Oleh itu. bagi memudahkan proses bayaran balik dan memupuk sikap
bertanggungjawab, kerajaan bersetuju memberikan diskaun bayaran balik pinjaman
PTPTN bermula 1 November 2021 hingga 30 April 2022 seperti berikut:

(i) diskaun 15 peratus atas baki hutang untuk penyelesaian penuh
pinjaman;
(ii) diskaun 12 peratus untuk bayaran sekurang-kurangnya 50

peratus daripada baki hutang dalam sekali bayaran; dan

(iii) diskaun 10 peratus untuk bayaran balik melalui potongan gaji atau
debit terus mengikut jadual.

Daripada dalam Rancangan Malaysia Ke-12 kerajaan telah mengenal pasti
pendidikan dan latihan teknikal dan vokasional (TVET) sebagai salah satu pemacu
perubahan bagi memenuhi permintaan pekerja oleh industri kita dengan lebih baik. Bagi
memperkasa bidang TVET, kerajaan menyediakan RM6.6 bilion untuk melaksanakan
pelbagai inisiatif di bawah kementerian dan agensi-agensi berkaitan. Tumpuan diberikan
kepada usaha memenuhi keperluan industri semasa. Sehubungan itu peruntukan
tambahan RM200 juta disediakan untuk program usaha sama dengan industri termasuk
Skim Latihan Dual Nasional dan program persijilan industri.

Tuan Yang di-Pertua seperti semua sedia maklum pandemik COVID-19 telah
memberi kesan yang signifikan kepada pekerjaan dan mata pencarian rakyat. Dengan
kadar pengangguran telah meningkat sehingga 5.3 peratus pada Mei 2020 sungguh pun
