DR.29.10.2021 27

Tuan Yang di-Pertua, perkhidmatan awam merupakan tunjang dalam usaha kita
menangani pandemik COVID-19. Kerajaan amat menghargai sokongan dan pengorbanan
setiap penjawat awam dalam melaksanakan program dan projek serta pelbagai pakej
bantuan dan rangsangan selama ini. Strategi keempat di bawah fokus ketiga adalah untuk
terus mendokong penyampaian perkhidmatan awam. Usaha memberikan perkhidmatan
berintegriti dan menentukan ketelusan tadbir urus kerajaan akan terus dipergiat bagi
memastikan penyampaian terbaik kepada rakyat.

Bagi memacu transformasi digital dalam perkhidmatan kerajaan, _inisiatif
MyDIGITAL telah dilancarkan pada 19 Februari lalu. Pelaksanaan projek Identiti Digital
Nasional akan dimulakan pada tahun 2022 dan merupakan satu platform pengesahan
pengenalan diri bagi membolehkan kesalinghubungan pelbagai sistem transaksi untuk
memudahkan pengguna berurusan secara digital dan selamat.

Selain itu, MyDIGITAL juga menyasarkan penggunaan 80 peratus cloud storage
dalam perkhidmatan kerajaan pada tahun 2022. Oleh itu, inisiatif Digital First Programme
akan diperkenalkan bagi meningkatkan usaha penggunaan pengkomputeran awan.
Secara tidak langsung, inisiatif ini akan meminimumkan penggunaan storan fizikal dan
membudaya konsep tanpa kertas.

Jika dahulu, rakyat perlu pergi ke kaunter-kaunter dan pejabat kerajaan sekiranya
ingin berurusan atau mendapatkan sebarang perkhidmatan. Kini, komitmen untuk
memastikan rakyat terutamanya kumpulan tumpuan mendapat akses yang pantas kepada
perkhidmatan kerajaan, pelbagai usaha dipergiat antaranya melalui program klinik
bergerak, pemberian vaksin COVID-19 bergerak dan bank bergerak.

Bagi tahun hadapan, kerajaan akan meluaskan perkhidmatan klinik bergerak oleh
hospital pengajar universiti sebagai usaha menambah akses saringan dan pendidikan
kesihatan di kawasan-kawasan tumpuan. Selain itu, sebagai tambahan, Jabatan
Pengangkutan Jalan juga akan menyediakan sebanyak 20 buah kaunter bergerak JPJ
khusus untuk manfaat penduduk pedalaman. [Tepuk]

Bagi meneruskan akses perkhidmatan kerajaan pada luar waktu pejabat,
sebanyak 100 kios dengan fasiliti lengkap komputer akan disediakan di UTC untuk
memudahkan orang awam yang ingin berurusan dengan pihak JPJ seperti proses
memperbaharui lesen memandu. [Yang Berhormat Menteri Kewangan minum air]

Tuan Yang di-Pertua, sejak COVID-19 mula membarah di tanah air kita, penjawat
awam ialah perawatnya yang setia, yang menatang kita bagai sebuah keluarga tanpa
jemu dan leka. Dalam mengharungi episod duka ini, anggota barisan hadapan, juga
disambut keringat sukarelawan telah sama-sama menjayakan setiap agenda kerajaan
dengan berkesan. Terima kasih, terima kasih, terima kasih kami ucapkan. [Tepuk]

Oleh itu bagi tahun hadapan, kerajaan bercadang untuk menambah_ baik
beberapa kemudahan anggota perkhidmatan awam seperti berikut:

(i) menurunkan kadar keuntungan skim pembiayaan komputer dan
telefon pintar untuk penjawat awam daripada empat kepada dua
peratus;

(ii) memperuntukkan RM365 juta antaranya bagi menyelenggara

kuarters dan bangunan guna sama di bawah seliaan Bahagian
Pengurusan Hartanah; [Tepuk]

(iii) meneruskan inisiatif Perlindungan Kemalangan Diri sehingga
RM100 ribu untuk manfaat 40 ribu peminjam baharu LPPSA. Skop
perlindungan ini akan diperluas dengan penambahan tiga jenis
perlindungan baharu) merangkumi hilang upaya_ separa,
sebahagian dan kekal, badal haji serta perbelanjaan pemulihan
kecederaan disebabkan kemalangan;

(iv) meningkatkan Kadar Bayaran Insentif Pengawasan Banduan
daripada RM150 kepada RM200 sebulan yang _bakal
memanfaatkan lebih 14 ribu pegawai penjara. Sebagai tambahan,
elaun ini juga dipanjangkan kepada 775 pegawai kader di institusi-
