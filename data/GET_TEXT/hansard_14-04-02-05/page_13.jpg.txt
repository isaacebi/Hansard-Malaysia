DR.29.10.2021 3

(ii) perniagaan yang daya tahan; dan
(iii) ekonomi yang makmur dan mampan.

Bajet 2022 yang dijajarkan kepada Rancangan Malaysia Ke-12 telah diadun
sebagai kesinambungan daripada Pakej Bantuan dan Rangsangan Ekonomi sebelum ini.
Juga ditambah baik dan dilengkapi usaha baharu untuk membentuk sebuah bajet yang
inklusif, mampan dan seimbang. Mengambil kira aspirasi impian dan keperluan ahli
Keluarga Malaysia di samping jangkaan peningkatan hasil kerajaan bagi tahun 2022
kepada RM2364 bilion, kerajaan akan terus menyediakan bajet yang mengembang. Bajet
2022 akan menyediakan sejumlah RM332.1 bilion yang menyaksikan nilai peruntukan
tertinggi berbanding bajet-bajet sebelum ini.

Daripada jumlah tersebut kerajaan bercadang untuk menyediakan RM233.5 bilion
bagi belanja mengurus, RM75.6 bilion untuk belanja pembangunan dan RM23 bilion di
bawah Kumpulan Wang COVID-19. Sejumlah RM2 bilion turut disediakan sebagai
simpanan luar jangka. Sungguhpun ini merupakan bajet mengembang defisit fiskal 2022,
diunjurkan berkurang kepada enam peratus daripada KDNK berbanding 6.5 peratus pada
tahun 2021.

Tuan Yang di-Pertua, fokus pertama bajet, Rakyat Yang Sejahtera. Bagi
mendakap makna sejahtera, iltizam Keluarga Malaysia atas ilham Yang Amat Berhormat
Perdana Menteri memasang impian agar setiap daripada kita tersemai_nilai
keterangkuman, kebersamaan dan kesyukuran. Strategi pertama di bawah fokus ini ialah
memulihkan kehidupan dan mata pencarian. Tumpuan kerajaan di bawah strategi ini
adalah untuk meneruskan pemberian bantuan tunai langsung secara_ bersasar,
memperkasa aspek pendidikan dan kesihatan awam serta terus menjana peluang-
peluang pekerjaan.

Pada tahun hadapan inisiatif bantuan tunai langsung akan ditambah baik.
Kerajaan akan memperkenalkan Bantuan Keluarga Malaysia atau BKM dengan beberapa
pembaharuan supaya kumpulan yang benar-benar terkesan diberi lebih tumpuan.
Pembaharuan ini telah mengambil kira cadangan yang diterima dari orang ramai melalui
penerbitan Kertas Konsultasi Awam berhubung penambahbaikan bantu rakyat. Oleh itu
untuk tahun 2022, BKM akan menyalurkan bantuan iaitu sebanyak RM2,000 kepada isi
rumah yang mempunyai tiga orang anak atau lebih dengan pendapatan kurang RM2,500
sebulan. [Tepuk] Pemberian bantuan ini merupakan peningkatan berbanding RM1,800
iaitu kadar tertinggi di bawah Bantuan Prihatin Rakyat atau BPR sebelum ini.

Selanjutnya maklum balas lain yang diterima turut menyentuh soal cabaran yang
perlu ditanggung oleh ibu tunggal dalam menyara anak-anaknya selain warga emas B40
yang kekurangan simpanan persaraan dan tiada sumber pendapatan tetap. Sebagai
pembaharuan untuk tahun hadapan, kerajaan juga akan memberi bantuan tambahan
sebanyak RM500 lagi kepada ibu atau bapa tunggal yang mempunyai anak tanggungan
dan berpendapatan bulanan sehingga RM5,000. [Tepuk]

Selain itu, bantuan tambahan sebanyak RM300 lagi turut diberikan kepada isi
rumah warga emas. Ini bermakna kepada ibu atau bapa tunggal dengan tiga anak atau
lebih layak mendapat BKM maksimum sebanyak RM2,500. Secara keseluruhan BKM
akan memanfaatkan lebih 9.6 juta penerima dengan peruntukan RM8.2 bilion iaitu
peningkatan berbanding dengan 8.6 juta penerima dengan peruntukan RM7 bilion di
bawah BPR. Selanjutnya berhubung bantuan yang disalurkan oleh Jabatan Kebajikan
Masyarakat. Syarat kelayakan kebajikan akan dinaikkan kepada Paras Garis Kemiskinan
Makanan 2019 iaitu RM1,169 berbanding PJK 2016 iaitu RM980 sebelum ini.

Usaha meluaskan liputan perlindungan sosial ini adalah selaras dengan
komitmen kerajaan untuk memastikan bantuan yang sampi ke tangan mereka yang
memerlukan turut mengambil kira kenaikan kos sara hidup semasa. Oleh itu dengan
kenaikan ini lebih ramai akan menikmati faedah bantuan kebajikan di bawah JKM dengan
peruntukan tambahan RM200 juta. Secara keseluruhan RM2.4 bilion disediakan bagi
penyaluran bantuan kebajikan untuk manfaat lebih 440,000 isi memerlukan.

Tuan Yang di-Pertua, mengambil ibrah firman Allah SWT dalam surah al-Baqarah
ayat 220, kita diingatkan akan perlunya menjaga kesejahteraan anak-anak yatim. Sejak
