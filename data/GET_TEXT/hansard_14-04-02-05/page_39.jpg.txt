DR.29.10.2021 29

Dari Dewan yang mulia ini, berikanlah rakyat kita khabar yang baik-baik belaka
bahawa bajet ini milik mereka. Suara kita, milik mereka bahawa kemenangan itu milik
mereka. Wabillahitaufik walhidayah wassalamualaikum warahmatullahi wabarakatuh.

Tuan Yang di-Pertua, saya mohon mencadangkan. [Tepuk]

Tuan Yang di-Pertua: Terima kasih Yang Berhormat Menteri Kewangan. Ada
sesiapa yang menyokong?

Menteri Kanan Kerja Raya [Dato’ Sri Haji Fadillah bin Yusof]: Tuan Yang di-
Pertua...

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Tuan Yang di-Pertua, saya mohon menyokong. Maaf.

Tuan Yang di-Pertua: Terima kasih Yang Berhormat Menteri.

USUL
ANGGARAN PEMBANGUNAN 2022

Menteri Kewangan [Datuk Seri Utama Tengku Zafrul bin Tengku Abdul Aziz]:
Tuan Yang di-Pertua, saya mohon mencadangkan bahawa Usul di atas nama saya di
dalam Aturan Urusan Mesyuarat yang berbunyi;

“Bahawa Dewan ini mengikut subseksyen 4(3) Akta Kumpulan
Wang Pembangunan 1966 [Akta 406] membuat ketetapan iaitu satu
jumlah wang sebanyak tidak lebih daripada tujuh puluh tujuh bilion
ringgit dan enam ratus juta ringgit (RM77,600,000,000) dibelanjakan
daripada Kumpulan Wang Pembangunan bagi tahun 2022, dan bagi
tujuan dan butiran Perbelanjaan Pembangunan yang dinyatakan di
bawah Maksud Pembangunan atau (“P”) dalam senarai Anggaran
Perbelanjaan Persekutuan 2022, yang dibentangkan sebagai Kertas
Perintah 32 Tahun 2021, adalah diuntukkan di bawah Maksud-
maksud yang berkenaan, jumlah-jumlah yang bersetentangan
dengan butiran-butiran itu di ruangan enam dan tujuh senarai
tersebut.”

Tuan Yang di-Pertua: Terima kasih Yang Berhormat Menteri Kewangan. Ada
sesiapa yang menyokong?

Menteri Kanan Kerja Raya [Dato’ Sri Haji Fadillah bin Yusof]: Tuan Yang di-
Pertua, saya mohon menyokong.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, mengikut peruntukan Peraturan Mesyuarat 66(3), perbahasan di atas usul-
usul bagi Bacaan Kali Yang Kedua atas Rang Undang-undang Perbekalan 2022 dan Usul
Anggaran Perbelanjaan Pembangunan Tahun 2022, hendaklah ditangguhkan kepada
suatu tarikh yang tidak kurang daripada dua hari, setelah usul-usul tersebut dicadangkan
dan disokong.

Ahli Yang Berhormat, QR Kod Teks Ucapan Belanjawan 2022 oleh Yang
Berhormat Menteri Kewangan tadi, telah dimasukkan ke dalam /aptop di atas meja Ahli-
ahli Yang Berhormat. Ahli-ahli Yang Berhormat boleh mendapatkan teks ucapan tersebut
dengan mengimbas atau scan QR Kod tersebut.

Dengan demikian, mesyuarat Dewan hari ini ditangguhkan sehingga jam 10 pagi
hari Isnin, 1 November 2021. Assalamualaikum warahmatullahi wabarakatuh, salam
sejahtera dan selamat petang.

[Dewan ditangguhkan pada pukul 6.05 petang]
