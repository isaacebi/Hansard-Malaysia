DR.29.10.2021 23

memacu pembaharuan supaya pertumbuhan kekal mampan dan berdaya saing di
pasaran global.

Bagi memenuhi sasaran neutral karbon, inisiatif Voluntary Carbon Market akan
dilancarkan di bawah kendalian Bursa Malaysia. Inisiatif ini akan bertindak sebagai
platform sukarela bagi dagangan kredit karbon antara pemilik aset hijau dengan mana-
mana entiti ke arah peralihan amalan rendah karbon.

Selain itu, untuk membantu PMKS meningkatkan amalan lestari dan rendah
karbon seperti menambah penggunaan bahan mentah lestari dan tenaga boleh
diperbaharui, BNM akan menyediakan Kemudahan Peralihan Kepada Rendah Karbon
dengan nilai dana sebanyak RM satu bilion secara padanan dengan dana yang setara
daripada institusi kewangan peserta.

Kerajaan melihat potensi kenderaan elektrik (EV) yang memiliki ciri-ciri energy
efficient vehicle sebagai usaha meminimumkan pencemaran asap kenderaan ke udara.

01740

Bagi menyokong pembangunan industri EV tempatan, kerajaan bercadang untuk
memberikan pengecualian sepenuhnya ke atas duti import, duti eksais dan cukai jualan
bagi kenderaan EV. [Tepuk] Pengecualian cukai jalan sehingga 100 peratus juga
diberikan kepada kenderaan berkenaan. [Tepuk] Di samping itu, pelepasan_ cukai
pendapatan individu sehingga RM2,500 turut diberikan ke atas kos pembelian dan
pemasangan, sewaan dan sewa beli kemudahan serta bayaran yuran langganan
kemudahan pengecasan EV.

Tuan Yang di-Pertua, keindahan alam semula jadi dan kepelbagaian biodiversiti
negara merupakan khazanah yang tidak ternilai harganya. Bagi tahun 2022, kerajaan
menyediakan RM450 juta kepada pelbagai kementerian untuk melaksanakan beberapa
inisiatif antaranya seperti berikut:

(i) projek pemeliharaan alam seperti Penang Hill Biosphere Reserve
dan Tasik Chini Reserve serta projek pemuliharaan alam
menangani hakisan pantai di Pantai Merdeka di Kedah dan
mengatasi banjir di Melaka;

(ii) program memperkasa penglibatan komuniti tempatan, veteran
tentera dan Orang Asli seperti suku Jahai, sebagai pengawal
biodiversiti kawasan hutan dengan pertambahan pengambilan
peronda sehingga 1,000 orang;

(iii) pemberian bantuan bagi kos operasi zoo, usaha meningkatkan
pembiakan Harimau Malaya dan pelaksanaan program Frozen
Zoo untuk memelihara kelangsungan spesies terancam;

(iv) Kempen Penanaman 100 juta Pokok dengan sasaran 20 juta
pokok setahun; dan

(v) geran sokongan bagi menyokong peranan World Wildlife Fund,
Kumpulan Rentas Parti Parlimen Malaysia serta Rakan Alam
Sekitar.

Bagi menerapkan pelaksanaan Ecological Fiscal Transfer (EFT) bagi memelihara
biodiversiti, peruntukan EFT berjumlah RM70 juta akan disediakan setiap tahun kepada
semua negeri dan mekanisme pelaksanaannya diperkukuh melalui kriteria ekologi
berasaskan keberhasilan. [Minum air]

Tuan Yang di-Pertua, sejak pandemik bermula, pelbagai pihak terutamanya NGO,
GLC, perusahaan sosial dan komuniti telah memainkan peranan yang berkesan sebagai
ejen di lapangan bagi menyokong usaha kerajaan membangunkan sosioekonomi rakyat.
Pada tahun ini, kerajaan bersama-sama Yayasan Hasanah telah membiayai pelbagai
inisiatif untuk golongan rentan.

Satu contoh penerima Geran Khas Hasanah ialah Earth Heir iaitu sebuah
perusahaan sosial yang mempromosi barang-barang kraf mesra alam yang dihasilkan
