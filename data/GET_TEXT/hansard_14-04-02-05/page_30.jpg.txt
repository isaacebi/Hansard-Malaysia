20 DR.29.10.2021

Dengan peruntukan sebanyak RM600 juta, inisiatif ini bakal
memanfaatkan lebih 26,000 orang majikan dan 330,000 orang
pekerja;

(ii) pembiayaan khusus bagi sektor pelancongan sebanyak 600 juta
ringgit di bawah PENJANA Tourism Financing dan BPMB
Rehabilitation Scheme;

(iii) Bantuan Khas kepada lebih 20,000 orang pengusaha
pelancongan yang berdaftar di bawah Kementerian
Pelancongan, Seni dan Budaya untuk tempoh tiga bulan dengan
peruntukan RMB85 juta;

(iv) penyelenggaraan infrastruktur pelancongan dengan peruntukan
RM50 juta termasuk Bangunan Sultan Abdul Samad serta
Lembah Bujang di Kedah;

(v) pemberian geran padanan bagi tujuan pembaikan kepada 738
hotel buah bajet yang berdaftar di bawah MOTAC serta geran
pembaikan kepada pemilik inap desa berdaftar dengan
peruntukan RM30 juta;

(vi) pemberian geran padanan kepada syarikat yang menganjurkan
program berkaitan seni dan budaya dengan peruntukan RM50
juta; dan

(vii) dana galakan bagi tujuan aktiviti promosi serta galakan
pelancongan domestik dengan peruntukan RM60 juta.

Pelepasan khas cukai pendapatan individu bagi perbelanjaan pelancongan
domestik sehingga RM1,000 dilanjutkan sehingga tahun taksiran 2022. Kita harus
menikmati keindahan serta kepelbagaian destinasi pelancongan dari taman eko rimba di
Taman Eko Rimba Bukit Ayer di Perlis, warisan bersejarah di Kota A Famosa Melaka,
pantai Teluk Cempedak di Pahang, Kampung Budaya di Kota Kinabalu dan Gunung
Santubong di Sarawak.

Kerajaan akan menggiatkan lagi usaha pemulihan industri pelancongan kesihatan
antarabangsa dengan kadar segera bagi memperkukuh kedudukan Malaysia sebagai
destinasi pilihan pelancongan kesihatan dengan peruntukan RM20 juta kepada Malaysia
Healthcare Travel Council.

01730.

Selanjutnya, kerajaan bercadang untuk melanjutkan beberapa galakan cukai
termasuk pengecualian cukai pendapatan kepada penganjur aktiviti kesenian dan
kebudayaan, serta pertandingan sukan dan rekreasi bertaraf antarabangsa sehingga
tahun taksiran 2025.

Pengecualian duti hiburan ke atas aktiviti hiburan termasuk taman tema dan
panggung wayang di semua Wilayah Persekutuan dan pengecualian cukai pelancongan
dilanjutkan lagi sehingga 31 Disember 2022. Pihak negeri juga disarankan untuk memberi
pengecualian duti hiburan bagi menyokong pemulihan sektor ini.

Tuan Yang di-Pertua, dalam merancakkan semula aktiviti industri kreatif, agensi-
agensi seperti FINAS, CENDANA dan MyCreative Ventures akan menggiatkan pelbagai
inisiatif. Sejumlah RM188 juta disediakan, antaranya untuk meneruskan pelbagai inisiatif
seperti Dana Kandungan Digital, projek Kandungan Multimedia Digital, Insentif Filem,
Program Perkasa Modal Insan dan perlindungan PERKESO kepada golongan artis.

Sebagai tambahan, pada tahun hadapan kerajaan akan menjayakan Program
Riuh Keluarga Malaysia melalui dana padanan pinjaman pelaburan berjumlah RM20 juta.
Langkah ini dijangka memberi 5,000 peluang pekerjaan baharu.

Nama Upin dan Ipin, Ejen Ali dan Boboboi terkenal bukan sahaja di negara kita
tetapi tersohor serantau Asia Tenggara. Bagi mengetengahkan lebih banyak animasi
tempatan ke persada antarabangsa, kerajaan memperuntukkan RM30 juta melalui Skim
