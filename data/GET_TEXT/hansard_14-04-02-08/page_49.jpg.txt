DR.3.11.2021 39

Saya sebut tadi bahawa Belanjawan 2022 tidak mencadangkan apa-apa
pendekatan baharu yang kreatif untuk merancakkan pertumbuhan ekonomi negara. Ini
tidak mengejutkan kerana pembentangan RMKe-12 juga ketandusan hala tuju baharu
untuk lima tahun ke hadapan bagi melonjakkan kedudukan negara dalam pasaran dunia
yang semakin kompetitif dan mencabar ini. Yang nyata, jumlah belanjawan meningkat
sehingga memecah rekod iaitu RM332.1 bilion. Walhal, hasil hanyalah RM23é4 bilion. Apa
yang hendak dibuat oleh kerajaan bagi menjana hasil baharu supaya defisit ini tidak
berterusan bagi tahun-tahun seterusnya sehingga siling hutang perlu dinaikkan lagi.

Malaysia yang dahulunya dilihat sebagai salah satu ‘Harimau Asia’ yang
pertumbuhan ekonominya begitu pesat, penguasaan teknologi setanding Korea Selatan,
pentadbiran yang berwawasan, cekap dan beramanah kini dilihat jatuh merudum daripada
pelbagai aspek. Daya saing kita tidak sehebat dan segah dahulu. Kita tidak lagi bersaing
dengan negara yang sudah maju sebaliknya sekarang kita hanya dibandingkan dengan
negara-negara jiran seperti Vietnam, Indonesia dan Filipina.

Kalau tidak dialih trend ini, nampak gayanya mereka juga akan pintas kita. Kita
sedar, kita terpaksa menguruskan sumber yang terhad. Sebenarnya, semua negara
menghadapi keadaan yang sama, tambah-tambah lagi dilanda pandemik COVID-19 ini.
Akan tetapi, kita dibelenggu lagi dengan skandal penyelewengan tahap mega dan
kepimpinan yang langsung tidak memberangsangkan.

Apa yang kita sangat perlukan ketika ini ialah hala tuju jelas, yang mengambil kira
kebolehan-kebolehan yang ada pada kita. Saya sangat percaya kepada kebolehan
usahawan-usahawan muda kita yang berani meredah pasaran global dengan penemuan-
penemuan teknologi tinggi. Syarikat-syarikat inovatif ini membuka pasaran baharu di luar
zon selesa kita dahulu seperti perladangan. Dengan penguasaan teknologi canggih, anak-
anak muda kita mampu bersaing serata dunia. Kelebihan yang mereka miliki ialah
pemahaman mendalam terhadap teknologi, daya kreatif untuk mengaplikasikan teknologi
untuk kegunaan pasaran dan semangat juang yang kental.

Apa yang mereka tidak biasa miliki ialah sumber kewangan yang membantu
mereka bertumbuh dengan sihat. Di sinilah peranan kerajaan. Saya tahu kerajaan telah
mewujudkan banyak agensi dengan tujuan untuk mendanai syarikat-syarikat berinovasi.
Ratusan juta ringgit, mungkin berbilion ringgit juga telah dibelanjakan untuk tujuan ini.
Akan tetapi, apakah kesannya setakat ini? Apakah sebenarnya masalah yang dihadapi
yang menyebabkan syarikat-syarikat penerima dana kerajaan ini masih tidak berjaya
sehingga mampu menyumbang secara signifikan kepada ekonomi negara?

Sebagai dana kekayaan berdaulat negara, Khazanah Nasional Berhad
seharusnya tidak berfungsi sebagai pengurus dana. Khazanah perlu menjual kepada
Kumpulan Wang Simpanan Pekerja atau tabung-tabung simpanan kerajaan yang lain,
kepentingan saham yang dipegang dalam GLC seperti Telekom Malaysia, Tenaga
Nasional Berhad dan CIMB. RM6 bilion yang hendak diperuntukkan oleh Khazanah di
bawah Inisiatif Perkukuh Pelaburan Rakyat (PERKUKUH) tidak mencukupi untuk memberi
impak yang diharapkan. Saya amat yakin jika boleh dijana sekurang-kuranya RM20 bilion
daripada nilai aset boleh tunai milik Knhazanah yang kini berjumlah RM95.3 bilion, berapa
banyak syarikat tempatan pemula (/oca/ start-ups) yang berinovasi tinggi dapat di dana
untuk berkembang maju supaya menembusi pasaran dunia?

Berapa banyak di antara mereka telah ataupun boleh disenaraikan sahamnya di
Bursa Malaysia mahupun di bursa-bursa asing yang akhirnya boleh dilupuskan dengan
menguntungkan Khazanah bagi mendanai semula syarikat pemula yang lain? Industri
kejuruteraan berinovasi tinggi perlu diberi tumpuan supaya ekosistem industri
pengeluaran dan perkhidmatan Malaysia dieksploitasi sepenuhnya. Oleh sebab Malaysia
mempunyai sektor elektrikal dan elektronik yang sangat lengkap, inovasi dalam rekaan
produk-produk baharu, contohnya bagi industri pertahanan, sepatutnya disediakan dana
khas yang mencukupi bagi semua peringkat pertumbuhan syarikat tempatan yang
mengusahakannya.

Penekanan perlu diberikan kepada syarikat-syarikat tempatan yang berpotensi
untuk mengeksport. Kenapakah perlu dana kekayaan daulat negara melabur dalam
syarikat-syarikat asing? Kalaupun alasannya akses kepada teknologi yang mereka miliki,
