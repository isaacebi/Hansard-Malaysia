DR.3.11.2021 19

Timbalan Yang di-Pertua [Dato’ Mohd Rashid Hasnon]: Pertanyaan Jawab
Lisan seterusnya saya ingin menjemput Yang Berhormat, sekali lagi Yang Berhormat
Rasah.

Tuan Cha Kee Chin [Rasah]: Terima kasih Tuan Yang di-Pertua. Sebelum saya
mengemukakan soalan nombor 8, saya ingin mengambil kesempatan pagi_ ini
mengucapkan selamat menyambut hari Deepavali- Happy Deepavali valthukkal kepada
semua rakyat Malaysia yang akan menyambut sambutan yang penting ini. Soalan saya,
soalan nombor 8.

8. Tuan Cha Kee Chin [Rasah] minta Perdana Menteri menyatakan, apa kategori
pendapatan isi rumah mengikut B40, M40 dan T20 masih relevan selepas pandemik
COVID-19, kerana pendapatan hampir separuh daripada M40 kini telah berkurangan dan
masuk ke kategori B40. Sama ada kerajaan bersedia meminda M40 menjadi M20 dan
B40 menjadi B60 agar bantuan yang sewajarnya dapat disalurkan kepada mereka yang
terlibat.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Ya terima kasih kepada Yang Berhormat Rasah. Tuan Yang di-
Pertua, seperti Yang Berhormat sedia maklum, berikutan pandemik COVID-19 dan
Perintah Kawalan Pergerakan, kerajaan telah mengkaji kesannya ke atas sosioekonomi
rakyat. Fokus kerajaan ini adalah bagi melihat kesan pandemik COVID-19 ke atas
pendapatan isi rumah dan kemiskinan tahun 2020.

Berdasarkan kajian yang diterbitkan oleh Jabatan Perangkaan Malaysia (DOSM)
ini, pendapatan purata kasar bulanan isi rumah secara keseluruhan telah menurun
sebanyak 10.3 peratus daripada RM7,901 pada tahun 2019 kepada RM7,089 pada tahun
2020.

Walau bagaimanapun, kerajaan ini telah mengeluarkan nilai pendapatan garis
kemiskinan (PGK) yang baharu yang mana nilai PGK 2019 masih dikekalkan. Jabatan
Perangkaan Malaysia juga telah menganggarkan sebanyak 20 peratus atau kira-kira
600,000 isi rumah daripada kumpulan M40 telah turun ke kumpulan B40 akibat daripada
pandemik COVID-19.

01120

Pada masa ini, kategori kumpulan pendapatan masih relevan dengan bantuan
sosial B40 dan M1 iaitu kumpulan 10 peratus terendah dalam kalangan M40. Kerajaan
akan mengemas kini PGK dan klasifikasi pendapatan pada tahun 2022 serentak dengan
HIES dan BA ataupun survey pendapatan dan perbelanjaan isi rumah dan juga
kemudahan asas akan dilaksanakan pada tahun hadapan.

Dapatan kajian tersebut yang lebih komprehensif akan digunakan untuk
memastikan penyampaian perkhidmatan kerajaan yang bersasar dan relevan dengan
keadaan sosial ekonomi semasa. Untuk maklumat Ahli Yang Berhormat, HIES dan BA
dijalankan dua kali dalam tempoh setiap lima tahun. Sekian.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Rasah. Soalan tambahan yang pertama.

Tuan Cha Kee Chin [Rasah]: Terima kasih Tuan Yang di-Pertua. Terima kasih
kepada sahabat saya Timbalan Menteri yang telah memberikan jawapan tadi. Saya
meneliti jawapan yang telah diberikan oleh Yang Berhormat Timbalan Menteri. Ternyata
daripada perangkaan yang ada, statistik yang ada menunjukkan bahawa lebih kurang 10
peratus, ia daripada isi rumah M40 telah jatuh ke dinamakan M1 tadi. 10 peratus dah jatuh
pada pendapatan mereka B40.

Jadi saya hendak tanya, apakah langkah jangka panjang dan jangka pendek
kerajaan? Mungkin bukan jangka panjang, mungkin jangka pendek untuk sementara
membantu mereka supaya pendapatan mereka sebelum mereka lonjak semula masuk
balik dalam M40 diberikan bantuan tertentu secara interim, untuk mereka mengharungi
masa yang sukar ini.
