14 DR.3.11.2021

6. Puan Wong Shu Qi [Kluang] minta Menteri Perusahaan Perladangan dan
Komoditi menyatakan jumlah pinjaman bagi skim Program Pembangunan Ladang Hutan
yang gagal dibayar balik dari tahun 2006 hingga 2020.

Timbalan Menteri Perusahaan, Perladangan dan Komoditi Il [Datuk Willie
anak Mongin]: Terima kasih. Selamat pagi dan salam sejahtera. Terima kasih kepada
Yang Berhormat Kluang kerana telah bertanyakan soalan.

Sebelum saya menjawab, saya hendak mengambil kesempatan ini untuk
mengucapkan Selamat Hari Deepavali kepada semua rakan berbangsa India yang
menyambut Hari Deepavali.

Tuan Yang di-Pertua, untuk makluman Ahli Yang Berhormat, sehingga kini, tiada
syarikat yang gagal membayar pinjaman Program Pembangunan Ladang Hutan ataupun
dikenali sebagai PPLH dari tahun 2006 sehingga 2020. Malah, beberapa buah syarikat
peminjam yang menanam spesies pokok getah telah melaksanakan bayaran balik hasil
lateks dengan jumlah keseluruhan kutipan sebanyak RM17.48 juta. Selain itu, terdapat
syarikat yang telah menjelaskan bayaran balik yang telah diterima daripada_ hasil
tebangan pokok sebanyak RM/7.59 juta.

Untuk makluman Yang Berhormat, kita telah meluluskan 82 perjanjian pinjaman
PPLH yang terdiri daripada 70 buah syarikat swasta dan juga agensi kerajaan dengan
jumlah keseluruhan kawasan tanaman ladang hutan seluas 126,457.99 hektar dengan
nilai pinjaman berjumlah RM913.97 juta.

01100

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Ingin saya maklumkan juga grace period untuk tempoh pembayaran balik
pinjaman PPLH adalah sebanyak 15 tahun bagi setiap peminjam dan peminjam hanya
mula membayar pada tahun keenam belas. Ini disebabkan kebanyakan spesies di bawah
PPLH adalah amat sesuai ditebang selepas 15 tahun.

Sehingga tahun 2020 dan sehingga kini juga masih tiada kutipan bagi bayaran
balik piniaman PPLH kerana tarikh matang perjanjian yang terdekat dengan bayaran balik
pinjaman adalah hanya bermula pada Januari 2022. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Kluang.

Puan Wong Shu Qi [Kluang]: Terima kasih Tuan Yang di-Pertua. Berkenaan
Program Pembangunan Ladang Hutan ini saya ingin tahu kalau Yang Berhormat Menteri
boleh bagi jawapanlah kerana kalau kita lihat pada laporan Jabatan Perhutanan
Semenanjung Malaysia bermula tahun 2007 sehingga tahun 2019 kalau kita lihat laporan
tahunan itu pembalakan cepat tetapi tanam balik lambat.

Minta Yang Berhormat Menteri menjelaskan apa faktor di belakang dan
bagaimana kita mengelakkan masalah yang sama berulang lagi dan boleh menggalakkan
ladang hutan ini diperkembangkan dengan trend yang lebih baik dan sihat, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kluang. Sila Yang Berhormat Timbalan Menteri.

Datuk Willie anak Mongin: Terima kasih Yang Berhormat Kluang. Memang tidak
dinafikan bahawa aktiviti pembalakan adalah lebih cepat daripada aktiviti menanam sebab
banyak daripada spesies-spesies kayu tropika kita memerlukan jangka masa penanaman
yang begitu lama antaranya spesies-spesies yang kita tanam daripada hasil hutan tropika
kita ini boleh mengambil masa 10 ke 20 tahun.

Namun begitu, kita di peringkat PPLH, kita telah mengetengahkan ada spesies-
spesies yang boleh ditanam dengan cepat iaitu dalam jangka masa tiga tahun sehingga
