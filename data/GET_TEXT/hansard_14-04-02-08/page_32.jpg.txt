22 DR.3.11.2021

berbilion. Kita memang faham di dalam industri sawit disebabkan tidak ada penuaian
daripada pekerja-pekerja asing kita telah kerugian dalam lingkungan 20 ke 30 peratus.

Jadi itu adalah satu jumlah yang amat besar kerana industri sawit ini memberi
sumbangan yang begitu besar kepada negara kita.

Jadi antara cara yang kita guna dengan secepat mungkin untuk mengurangkan
masalah ini kita seperti mana yang kita sebutkan tadi kita membawa pekerja asing iaitu
32,000 pekerja asing. Selain daripada itu kita juga ada pekerja asing yang kita menukar
sektor mereka. Sebagai contoh apabila mereka ini bekerja di sektor binaan dan mereka
ini tidak dapat bekerja kita alihkan mereka kepada industri perladangan untuk membantu
perladangan kita. Selain daripada itu saya juga menyebut seperti mana inovasi-inovasi
yang kita ada tadi di mana kita boleh mengkomersialkan juga mempelawa mereka supaya
mengguna teknologi ini.

Selain daripada itu, pekebun-pekebun kecil tidak mampu untuk menggunakan
inovasi yang kita keluarkan. Jadi di sinilah kita di peringkat kementerian membuat kajian
dan melihat macam mana kita boleh menyusun pekebun-pekebun kecil ini supaya —
sebagai contoh mungkin kita boleh tubuhkan koperasi dan koperasi ini akan membelikan
mekanisme-mekanisme alat yang diguna pakai untuk memudahkan mereka.

Mungkin juga kita boleh cadangkan kepada pihak kementerian untuk meminta
dana kepada Kementerian Kewangan untuk memberi geran kepada pekebun-pekebun ini
membeli alat yang telah kita reka. Itu kerana, kita sudah banyak reka alat. Sudah 50 lebih
ciptaan tetapi masalahnya mereka tidak mampu untuk beli. Jadi, kalau kita ada kereta kita
untuk memudahkan pergerakan kita, kita tidak mampu beli kereta tidak bolehlah kita
bergerak pantas. Begitu juga dengan pekebun-pekebun kecil. Itu masalah yang kita perlu
tangani. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Boleh Tuan Yang di-Pertua satu soalan.

Timbalan Yang di-Pertua [Dato’ Mohd Rashid Hasnon]: Okey, terima kasih.
Baik soalan tambahan yang kedua. Saya menjemput Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua Timbalan Menteri dalam jawapannya tadi
menegaskan tentang inovasi, mekanisasi dan semua perkara yang membabitkan
teknologilah. Saya ingin tanya Timbalan Menteri berkaitan tentang pengumuman Menteri
Perusahaan Perladangan dan Komoditi baru-baru ini yang mengumumkan bahawa
32,000 pekerja asing akan dibawa masuk untuk sektor perladangan sawit.

Saya ingin tanyakan apakah yang dimaksudkan dengan prosedur operasi
standard (SOP) yang ketat ini. Apakah hanya ada one-off 32,000 dan apakah ini hanya
sekadar sawit tetapi dikembangkan kepada perladangan yang lain maksudnya getah dan
sebagainya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuah Jaya. Sila Timbalan Menteri satu minit.

Datuk Willie anak Mongin: Terima kasih Yang Berhormat Hang Tuah Jaya
mantan Timbalan Menteri Komoditi sudah semestinya beliau juga peka dan prihatin
mengenai industri komoditi ini. Sebenarnya statement yang dikeluarkan oleh Yang
Berhormat Menteri mengenai 32,000 pekerja asing yang akan datang ke negara kita
adalah khas untuk industri sawit dan memang, kita juga akan melihat kemasukan yang
diperlukan untuk sektor perabot, kayu kayan dan industri yang lain seperti getah dan
sebagainya. Setakat ini kita memang melihat bahawa kemasukan mereka ini akan
membantu industri.

Mengenai prosedur operasi standard (SOP) yang perlu diperketat tadi
sebenarnya banyak antaranya adalah kemasukan mereka itu hendaklah mengikut
prosedur-prosedur tertentu seperti kena ada saringan dan pembayaran kos untuk mereka
melakukan saringan itu hendaklah dibayar oleh majikan-majikan mereka sendiri.

Selain daripada itu kita juga melihat kebajikan mereka melalui central labour
quarters ataupun temporary labour quarters yang kita perlu diperhalusi supaya kedudukan
