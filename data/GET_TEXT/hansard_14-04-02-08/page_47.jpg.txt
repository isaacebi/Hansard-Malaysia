DR.3.11.2021 37

membendung isu keciciran pelajar keperluan khas. Maka, di sini saya mahu mengucapkan
terima kasih kepada kerajaan atas keprihatinan kerajaan atas insentif kepada OKU.

Namun begitu, saya ingin bertanya adakah kerajaan telah menetapkan bajet
khusus bagi meningkatkan kemahiran fizikal mengikut keupayaan mereka untuk
membantu mereka pada masa hadapan khususnya dalam bidang pekerjaan. Sebagai
contoh, penganjuran Sukan Olimpik Tokyo 2020 yang baru sahaja tamat baru-baru ini,
sukan Paralimpik merupakan temasya sukan antarabangsa yang melibatkan atlet-atlet
berkelainan upaya dari seluruh dunia yang layak bertanding.

Atlet Paralimpik Malaysia berjaya merangkul tiga emas, dan dua- perak. Perkara
ini membuktikan bahawa mereka juga mampu menjadi seperti orang biasa dengan
adanya latihan yang berterusan. Kejayaan yang diperoleh memerlukan masa dan latihan
bermula di awal persekolahan agar kita dapat mengesan kelebihan para pelajar dari awal.
Setiap pelajar mempunyai kelebihan yang tersendiri sekali gus mampu menyumbang
kepada ekonomi negara.

Terkini seorang pelajar di Kuala Krai, saudara Mohamad Saiful Riduan bin Yusof
terpilin sebagai atlet para powerlifting negara ke Bahrain untuk menyertai Asian Youth
Para Games 2021 pada hujung bulan ini.

Pada masa yang sama, saya mencadangkan kerajaan memperbanyakkan
Independent Living Centre (ILC) ataupun pusat kehidupan berdikari di Kelantan. Saya
bagi pihak OKU negeri memohon pertimbangan sewajarnya kepada pihak kerajaan agar
diwujudkan sebuah ILC. Keterampilan para penggiat OKU Kelantan boleh dijadikan
contoh untuk menjayakan usaha pemerkasaan OKU di negara ini.

Terakhir Tuan Yang di-Pertua adalah berkaitan dengan Stadium Bukit Merbau. Di
kesempatan ini, saya juga ingin mengucapkan terima kasih atas keprihatinan kerajaan
kepada negeri Kelantan. Kelantan sudah lama menunggu wujudnya stadium dan
kompleks sukan baharu yang berprestij. Seperti yang sedia maklum, bagi SUKMA 2026,
Kelantan merupakan tuan rumah penganjuran Sukan Malaysia ataupun SUKMA. Maka,
SUKMA di negeri Kelantan nanti akan dapat dijalankan dengan baik dan jayanya dengan
wujudnya stadium dan kompleks sukan ini. Selain itu, peruntukan ini juga dapat
mewujudkan peluang pekerjaan kepada rakyat negeri Kelantan khususnya mereka yang
berada di Pasir Puteh, Ketereh dan Machang.

Sebagai penutup Tuan Yang di-Pertua ialah sekali lagi saya memanjatkan
kesyukuran kepada Allah SWT atas pengurniaan sebuah kerajaan yang sangat prihatin
ini. Umumnya, semua pihak sangat menyetujui belanjawan kali ini. Ternyata belanjawan
ini merupakan belanjawan yang menyentuh hampir setiap ceruk nadi rakyat. la menjalar
ke seluruh pelosok tanah air. Saya berharap, penubuhan jawatankuasa yang diketuai oleh
Perdana Menteri akan menjadi benteng terbaik untuk pelaksanaannya. Semestinya ia
diperhatikan dan dinantikan oleh seluruh Keluarga Malaysia.

Adat Melayu berpantun bermadah;
Peneman duka di hujung usia;
Belanjawan 2022 terluncur sudah;
Bekal kejayaan Keluarga Malaysia.

Dengan ini, saya mewakili Kuala Krai yang saya cintai, mohon menyokong
Belanjawan 2022 dengan penuh takzim. Sekian. Wassalamualaikum.

Dato’ Sri Azalina Othman Said [Pengerang]: Terima kasih. Yang Berhormat
Jerlun.

12.38 tgh.

Dato’ Seri Utama Haji Mukhriz Tun Dr. Mahathir [Jerlun]: Bismillahi Rahmani
Rahim. Assalamualaikum warahmatullahi wabarakatuh dan salam sejahtera.

Tuan Yang di-Pertua, Jerlun turut membahasakan Belanjawan 2022 dengan
menyatakan bahawa bajet gergasi ini tidaklah langsung menunjukkan daya kreatif
