DR.3.11.2021 5

memaklumkan bahawa kerjasama yang telah terbentuk setakat ini adalah pada tahap
yang sangat memuaskan. Antara inisiatif yang telah dilaksanakan oleh MOSTI adalah
seperti berikut;

Pertama, melalui bahagian pembudayaan dan perkhidmatan sains, teknologi dan
inovasi, Program Researcher-Industry Scientific Exchange (RISE) yang mana
penempatan penyelidik dalam industri telah ditingkatkan daripada 15.83 peratus kepada
melebihi 40 peratus. Setakat ini terdapat 24 agensi pelaksana yang menawarkan
kepakaran di bawah RISE iaitu 13 agensi di bawah MOSTI dan 11 agensi daripada
kementerian yang lain. Seramai 295 penempatan pakar penyelidik dan teknikal telah
dibuat melibatkan 89 kerjasama dengan syarikat melalui penyelidikan, pemindahan
teknologi, konsultasi dan latihan.

Kedua, melalui Pusat Inovasi dan Kreatif Global Malaysia (MaGIC) yang
melibatkan program yang dijalankan antaranya Idea Lab dan juga MaGIC Ecosystem
Builders.

Ketiga, melalui Akademi Sains Malaysia. Program yang telah dilaksanakan ialah
Malaysia Open Science Platform (MOSP), Collaborative Network Platform for
Disruptive Innovation, Program Idea Exchange dan Top Research Scientists Malaysia.
Melalui Yayasan Inovasi Malaysia, terdapat program-program yang lain yang
dilaksanakan yang saya cuma boleh menyebutkan tajuknya.

Antaranya Inclusive SME Ecosystem, Inisiatif Inovasi Social Malaysia, Malaysia
Social Innovation Accelerator program dan sebagainya. Juga melalui Lembaga Teknologi
Malaysia (MBOT) yang mana turut melaksanakan beberapa program seperti Ekspo
Teknologi dan Inovasi (MTeX’21) yang bertemakan “Bakat Berteknologi Untuk
Pembangunan Mampan”. Sekian, terima kasih.

Tuan Yang di-Pertua: Soalan yang pertama, Yang Berhormat Jerlun.
#1020

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Saya ingin bertanya Yang Berhormat Timbalan Menteri MOSTI.
Pertamanya, adakah IPTA-IPTA kita ini dikenakan satu bentuk KPI, di mana _hasil
penyelidikan dan pembangunan mereka itu masuk ke dalam pasaran, meraih keuntungan
dan mewujudkan kerjaya?

Keduanya, sepertimana yang telah termaklum dalam Belanjawan 2022, sejumlah
RM423 juta disediakan untuk R&D IPTA dari MOSTI dan KPT. Oleh kerana IPTA ini
mendapat geran daripada kerajaan maka kadang-kadang wujud persaingan di antara
IPTA-IPTA ini. Oleh kerana itu, tidak wujud pula kolaborasi di antara mereka untuk
berkongsi peralatan penyelidikan dan kemudahan-kemudahan lain. Apakah tindakan yang
diambil oleh pihak MOSTI bersama dengan KPT untuk memastikan bahawa geran yang
digunakan untuk penyelidikan dan pembangunan di universiti ini dapat dikongsi di antara
universiti-universiti yang ada? Terima kasih.

Datuk Haji Ahmad Amzad bin Mohamed @ Hashim: Terima kasih Yang
Berhormat yang bertanya. Sememangnya di peringkat penilaian untuk setiap cadangan
penyelidikan yang ditujukan kepada MOSTI, faktor utama yang menjadi kriteria oleh panel
penilai adalah sama ada penyelidikan yang berkenaan mempunyai nilai komersial. Oleh
kerana geran penyelidikan yang disediakan oleh MOSTI adalah berbeza dengan geran
penyelidikan di bawah, misalnya Kementerian Pengajian Tinggi, yang mana
pengkhususannya adalah bagi projek-projek penyelidikan yang boleh dikomersialkan,
yang sudah tentulah memberikan peluang kerjaya pada masa hadapan.

Berkaitan dengan pertindanan tentang pelaburan yang telah dibuat oleh kerajaan,
tentang kemudahan-kemudahan fasiliti dan sebagainya. Ini sentiasa diberi perhatian oleh
MOSTI melalui perundingan yang dilaksanakan dari semasa ke semasa antara MOSTI
dan juga Kementerian Pengajian Tinggi. Terima kasih.

Tuan Yang di-Pertua: Saya bagi Yang Berhormat Kuala Krai dulu, sebelah sini.
Selepas itu, Yang Berhormat Kulim-Bandar Baharu.
