DR.3.11.2021 51

keuntungan. Sama ada kenakan kali kedua dan bukan sahaja ke atas revenue tetapi ke
atas profit terhadap minyak mentah kelapa sawit.

01340

Saya minta satu penjelasan daripada kerajaan sama ada sektor perladangan
kelapa sawit dikenakan double taxation, sekali untuk levi keuntungan, sekali untuk Cukai
Makmur.

Ekoran kenaikan harga kelapa sawit mencecah — kalau saya tinjau semalam
sebanyak RM5,355.50 per tan di MPOB. Subsidi minyak masak juga akan meningkat.
Saya bertanya kepada kerajaan dalam segi jangkaan levi keuntungan biasa untuk atasi
crude palm oil ini sama ada pada tahun 2021 dan tahun 2020, anggarannya sama ada ia
cukup untuk menampung program subsidi minyak masak yang dijalankan. Berapakah
subsidi minyak masak yang dibajetkan dalam Bajet 2022?

Saya ingin bertanya kepada kerajaan, berapakah unjuran kerajaan dalam
program-program subsidi untuk projek tahun 2022 ini? Subsidi petrol, subsidi diesel,
subsidi gas petroleum cecair (LPG), subsidi minyak masak dan subsidi tepung gandum.
Kita mengetahui bahawa Brent crude oil price telah meningkat ke USD84 dan juga bil
subsidi minyak petrol semakin meningkat dan semakan perlu dijalankan dari semasa ke
semasa. Ini kerana orang kaya juga dapat subsidi, warga asing juga dapat subsidi, bukan
sahaja dapat subsidi LPG, subsidi petrol, diesel dan sebagainya. Apakah program
rasionalisasi untuk subsidi supaya ke satu paras yang boleh dikawal, supaya target group
orang yang kurang berada dapat enjoy subsidi ini dan tidak ada pengumuman daripada
kerajaan dalam bajet ini.

Tuan Yang di-Pertua, sektor pelancongan dari segi — tahun lalu telah diumumkan
RM1 bilion untuk bajet PENJANA Tourism Financing untuk membantu IKS-IKS dari segi
pelancongan sebanyak RM1 bilion. Mengikut LAKSANA Report yang diterbitkan baru-
baru ini, adalah kurang daripada 10 peratus penggunaan dana sebanyak RM1 bilion ini
untuk membantu tourism industry dan itu adalah satu kegagalan daripada segi
Kementerian Kewangan dan juga Kementerian Pelancongan, Seni dan Budaya untuk
membantu sektor-sektor pelancongan.

Saya mendengar sekali lagi bahawa PENJANA Tourism Financing ini diumumkan
sekali lagi oleh kerajaan dan saya ingin mendapatkan penjelasan, apakah pendekatan
baharu, apakah idea baharu, pendekatan baharu, supaya dapat betul-betul membantu
sektor pelancongan untuk pulih daripada keadaan sebelum pandemik.

Tuan Yang di-Pertua, Malaysia telah jatuh dari tangga ke-22 pada tahun 2018 ke
tangga ke-25 pada tahun 2021 dalam Indeks Daya Saing Global oleh IMD World
Competitiveness Yearbook iaitu Global Competitiveness Index. Indeks ini mengukur
produktiviti business environment dan government policy. Mengenai Cukai Makmur ini
juga akan mempengaruhi sentimen pelaburan. Sebagai sebuah negara yang bergantung
kepada perdagangan antarabangsa, polisi-polisi kerajaan antara lain Cukai Makmur dan
juga polisi baharu MM2H yang ketat memberikan satu isyarat bahawa kerajaan tidak
business-friendly.

Polisi yang berubah-ubah seperti pendulum ini, pelabur datang ke Malaysia untuk
long-term investment dan satu risiko besar sekiranya polisi kerajaan berubah-ubah.
Apakah ikhtiar Kementerian Perdagangan Antarabangsa dan Industri untuk memperbaiki
Indeks Daya Saing Global atau Global Competitiveness Index ini? Bagaimana untuk
memperbaiki trade performance, pencapaian dari segi perniagaan, industri kita?

Tuan Yang di-Pertua, selain itu, bajet ini juga tidak, not addressing one of the
incoming crisis in Malaysia, retirement security untuk warga emas. Walaupun pelbagai
pengumuman upskilling, reskilling tetapi untuk mereka yang berumur melebihi 50 ke atas,
upskilling dan reskilling tidak sesuai untuk golongan ini kerana — dan saya ingin bertanya
bahawa sama ada kerajaan memberikan galakan? Saya mencadangkan kerajaan
memberikan galakan kepada syarikat-syarikat daripada segi potongan cukai untuk
mengupah certain percentage of workers yang melebihi 50 tahun.
