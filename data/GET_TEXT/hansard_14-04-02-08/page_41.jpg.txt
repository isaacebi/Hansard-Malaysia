DR.3.11.2021 31

Jadi, lastly, remember this. We have to change; that is number one. Number two,
change in a big way. We have to revolutionize our thinking, our brain. Revolusi mental
mesti dikembalikan. Sekian, terima kasih.

Dato’ Sri Azalina Othman Said [Pengerang]: Terima kasih, Yang Berhormat.
Saya jemput Yang Berhormat Kota Raja.

Tuan Khalid bin Abd Samad [Shah Alam]: Hebat, Yang Berhormat Pasir Salak.

12.07 tgh.

Tuan Mohamad bin Sabu [Kota Raja]: Terima kasih, Tuan Yang di-Pertua.
PAC di bawah Yang Berhormat Ipoh Timur amat aktif mendedahkan dan menyiasat
kepincangan yang berlaku terutama dari sudut kewangan. Apa yang dibincangkan itu
ialah penyelewengan yang telah berlaku.

Misalnya, baru-baru ini, pihak PAC panggil bekas menteri, “Kenapa RM6 bilion
habis, kapal tidak siap?” Bukan tujuan kita menyalahkan sesiapa, orang itu dan orang ini,
tetapi kerajaan mestilah membuat kawalan awal suatu perkara itu supaya penyelewengan
kurang berlaku dan wang negara digunakan sebaiknya.

Belanjawan kali ini apabila Yang Berhormat Menteri Kewangan mengumumkan
setiap kementerian, tepukan gemuruh. Akan tetapi, apabila RM6 bilion hilang, tidak ada
tepuk pun. Tepuklah sama.

Misalnya kita bercakap keselamatan negara mesti dipertingkatkan. Laut, darat
dan udara mesti diperlengkap dengan alat-alat moden dan baharu. Pembelian helikopter
mestilah diambil kira supaya keselamatan negara dapat dijaga. Beli helikopter, lima tahun
tidak sampai. Perkara inilah saya hendak tumpu pada hari ini.

Perdana Menteri ini Perdana Menteri yang dilantik sekarang ini. Kemudian, ada
pula perjanjian persefahaman. Ertinya, Perdana Menteri ini tidak mungkin jatuh sehingga
pilihan raya akan datang.

01210

Perdana Menteri hendaklah berani seperti yang disebut oleh Yang Berhormat
Pasir Salak tadi, hendak kemukakan satu perkara kerana dia tidak akan diusik, jangan
lembik. Kita lihat misalnya pendedahan dibuat oleh bekas Ketua Polis Negara, Tan Sri
Hamid bin Bador. Tan Sri Hamid bin Bador ini bukan sahaja polis Gua Musang atau
koperal polis di Tawau, dia adalah Ketua Polis Negara mendedahkan bagaimana rasuah
dan penyelewengan berlaku di kalangan pemimpin politik termasuk parti lebai. [Ketawa]

Sampai sekarang sudah setahun lebih pendedahan daripada Tan Sri Hamid bin
Bador, saya tidak nampak ada penyiasatan yang serius dan diberitahu kepada Parlimen,
apakah bekas Ketua Polis Negara itu hanya buat omong kosong? Kalau bekas Ketua Polis
Negara membuat omong kosong, mesti mendakwa beliau kerana beliau memburukkan
imej negara termasuk imej pasukan polis. Katanya ada kartel dalam polis. Saya sebut
sekali lagi dia bukan sarjan di Gua Musang, dia adalah bekas Ketua Polis Negara.

Sekarang kita lihat pula laporan daripada Edisi Siasat mendedahkan bahawa ada
di kalangan polis hendak naik pangkat kena bayar RM100,000. Betulkah ini? Sehingga
Tan Sri Musa bin Tan Sri Haji Hassan, bekas Ketua Polis Negara terpanggil untuk
menyatakan kena siasat segera. Oleh sebab kalau ia fitnah, mesti diambil tindakan
kepada mereka yang mendedahkan ini. Kalau ia betul, imej pasukan polis sudah tercemar.
Inilah yang kita lihat sehingga terpanggil bekas Ketua Polis Negara, Tan Sri Musa bin
Hassan untuk bercakap hal ini, kenaikan pangkat boleh dibeli. Betulkah ini?

Perkara inilah yang perlu kita ambil kira. Jangan apabila unum sahaja peruntukan
Kementerian Pertanian dan Industri Makanan naik, tepuk bom, bom, bom. Dahulu masa
Menteri Kewangan Permatang Pauh dahulu, dia umum projek PPRT. Orang miskin yang
rumah sudah hendak reban, rumah robek, bagi RM5,000 untuk ganti. PAC buat siasatan.
Di bawah Menteri pada waktu itu dan pegawai-pegawai ada yang rumah bungalow dapat
bantuan PPRT. Dia buat bantuan PPRT itu bukan untuk baiki rumah tetapi untuk buat
