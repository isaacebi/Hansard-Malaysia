56 DR.3.11.2021

Labuan dan lain-lain premis, ramai tidak mampu bayar tunggakan sekarang ini
disebabkan tutup semasa PKP.

lsu keperluan tambahan ruang parkir di UTC Labuan. Isu peruntukan mengurus
untuk Perbadanan Labuan yang semakin mengecil, termasuk tahun ini. Projek-projek
jalan simen di kampung-kampung masih menunggu peruntukan. Peruntukan untuk
Jabatan Kebajikan di Labuan jauh dari cukup. Isu lesen nelayan pesisir pantai. Isu internet
di luar bandar Labuan. Isu setinggan dan penempatan yang boleh menjadi ancaman
kesihatan awam, terutamanya apabila berlaku wabak.

Isu fasiliti kesihatan perlu ditingkatkan supaya rakyat Labuan tidak perlu ke Kota
Kinabalu. Memandangkan Labuan markas ketenteraan, Labuan patut ada hospital
tentera. Isu pengangguran Labuan 8.8 peratus dua kali ganda kadar purata negara. AJK
JPKK masih belum dilantik, dengarnya cuma di Labuan. Elaun ketua kampung cuma
RM700 sebulan. Bayarlah sekurangnya RM1,200 seperti gaji minimum. Isu Jambatan
Labuan. Juga di Labuan banyak projek kerajaan yang sudah lama lulus tetapi
pelaksanaannya tertangguh bertahun-tahun.

Sekolah menengah agama di Labuan baru diumumkan. A/hamdulillah ia sudah
tertangguh lama. Klinik Kesihatan Bebuloh sudah lulus peruntukan tetapi masih
tertangguh. Projek penggantian paip utama Jalan Muhammad Salleh bernilai RM100 juta,
tertangguh. Projek JTLKIM RM20 juta, tertangguh. Projek Beach Nourishment di
sepanjang pantai Sungai Miri, Sungai Pagar tertangguh 4 ke 5 tahun. Masjid Kampung
Sungai Lada RM7 juta. Nur Iman Ganggarak RM7 juta. Masjid Terapung Darul Salam
Patau-Patau 2 sudah diumum. Naik taraf Surau Nurul Islam sudah disiapkan design dan
sudah lulus. Bagaimana dengan Masjid Bukit Kalam, Adam Lajau, Batu Arang, Patau-
Patau 1, Kilan dan banyak lagi? Rumah pam untuk mitigasi banjir di Kampung Rancah-
Rancah bernilai RM4.5 juta sudah diluluskan beberapa tahun yang lepas, belum
dilaksanakan.

Sangat diperlukan time selalu banjir sekarang ini. Pusat Tingkatan 6 Labuan.
Projek penyelenggaraan dan baik pulih Kompleks Sukan Labuan tertangguh banyak kali.
Tahun lepas, Menteri Belia dan Sukan ada umumkan RM20 juta dahulu sebelum
tambahan untuk membaiki ataupun membuat baharu kolam renang tetapi masih tidak
terlaksana. Harga kontrak kebanyakan projek kerajaan pada masa ini masih tidak
disesuaikan dengan harga baharu bahan binaan yang meningkat. la boleh membuatkan
banyak projek kerajaan akan gagal dan kontraktor menanggung rugi.

Tuan Yang di-Pertua, mengakhiri ucapan. Saya ada dua permintaan penting
untuk bantu pulihkan dan seterusnya, transform Labuan. Minta Petronas buat dasar
baharu supaya sebahagian besar methanol yang dihasilkan di Labuan tidak dieksport
tetapi akan dijual kepada industri hiliran methano! best products di Labuan. Petronas
pastikan pelaburan untuk industri hiliran methano/ masuk ke Labuan biar, banyak peluang
pekerjaan.

Kedua, sangat penting. Adakan regional development authority berkuasa tinggi
yang akan merangkumi kawasan pulau Labuan dan kawasan Lembah Klias di seberang
di Sabah. Jawatankuasa Labuan Lembah Klias Regional Development Authority itu
sepatutnya lebih kurang mengambil model Iskandar Malaysia, dipengerusikan oleh Yang
Amat Berhormat Perdana Menteri dan ahli-ahlinya mesti melibatkan Yang Amat
Berhormat Ketua Menteri Sabah, Menteri Wilayah, Menteri Kewangan dan Menteri EPU.

Bangunkan pulau Labuan dan Lembah Kelang serentak dalam satu perancangan
komprehensif. Ini akan menjadikan Projek Jambatan Labuan Sabah yang mahu dibuat
secara PFI itu menjadi berdaya maju dan seluruh kawasan akan dapat menyumbang
kepada kemajuan ekonomi negara. Terima kasih dan Happy Deepavali. Sekian.

Tuan Yang di-Pertua: Terima kasih Yang Berhormat Labuan. Ahli-ahli Yang
Berhormat, sebelum saya menangguhkan Mesyuarat Dewan pada hari ini, saya ingin
mengucapkan selamat menyambut hari Deepavali yang akan disambut pada hari esok,
Khamis, 4 November 2021.

Balik ke kampung berkirim hadiah,
Hajat menyinggah di bandar Jeli,
