DR.3.11.2021 43

Akhir sekali,dalam satu minit, saya nak minta beberapa isu yang penting. Nombor
satu, apa yang telah jadi kepada ECRL? Apa telah jadi kepada HSR ataupun MRT 3 dan
juga DNB? Oleh sebab kita kena tahu macam mana perbelanjaannya dan apa yang kita
kena lakukan. Saya diberitahu oleh pegawai-pegawai di dalam MOF bahawa tiap-tiap hari
kita tidak selesaikan masalah ECRL ini, negara kita bayar denda RM1.25 juta sehari
kepada syarikat berkenaan. Ini satu amaun yang besar, Tuan Yang di-Pertua, sebab kita
ada cadangan lain. Kalau tidak boleh selesaikan di dalam negeri Selangor ataupun di
Gombak, kita boleh buat di kawasan lain yang sudah ada pelan yang kita telah ada di atas
meja. Pasal apa kementerian tak minta jumpa dan juga tengok pelan yang kedua yang
kita ada untuk selesaikan masalah ini? Akan tetapi, kita sanggup untuk bayar RM1.25
million sehari dengan tidak kita putuskan pendirian kita kepada ECRL.

Ini satu-satu yang saya minta sangat jawapan daripada kementerian untuk masa
depan. Pandangan jauh negara kita, satu negara yang baik tetapi kita kena bagi peluang
kepada pemuda-pemuda kita, usahawan-usahawan kita untuk kemajuan ke depan. Saya
minta sangat, jangan paksa mana-mana syarikat untuk jual 51 percent kepada mana-
mana orang tanpa ada sebabnya. Ini bukanlah caranya untuk kita promote negara kita
dan juga saya minta kepada wakil-wakil kita di dalam Dewan, jangan uar-uarkan banyak.

Baru-baru ini kes Timah. Bukan ini dibincangkan di dalam Dewan ini sahaja, dunia
dengar apa yang kita bincang ini. Negara kita ini tanggung kepada pelaburan-pelaburan
dari luar yang datang ke negara kita ini untuk labur di dalam negara kita. Apa yang kita
bincang di dalam Parlimen ini bukan didengar di kampung dan di bandar Malaysia sahaja
tetapi di seluruh dunia. So, saya minta sangat kepada wakil-wakil kita di dalam Dewan ini
untuk sedikitlah pay attention to what you are saying. It is important. The world is listening,
and Malaysia depends on the world for more investments in the country.

Dengan itu, saya, Kuala Langat, sokong Belanjawan 2022 tetapi minta jawapan
kepada soalan-soalan yang saya telah ajukan. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kuala Langat. Kita ada
enam orang lagi, jadi saya terpaksa kurangkan waktu perbahasan ke 11 minit. Yang
Berhormat Hang Tuah Jaya, silakan.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Berapa minit?

Tuan Yang di-Pertua: Masa 11 minit. Maaf. Sebab /ast sekali pun, Yang
Berhormat Labuan pun tengah stressed sama ada dia sempat ke tak sempat.

1.07 tgh.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih. Assalamualaikum warahmatullahi wabarakatuh, terima kasih Tuan
Yang di-Pertua. Saya ingin mengambil kesempatan ini untuk mengucapkan Happy
Deepavali, Deepavali Nal Valthukal kepada rakan-rakan kita yang menyambutnya pada 4
November ini.

Cuma saya hendak mulakan perbahasan Belanjawan ini dengan mengungkapkan
bait-bait kata daripada kitab Thirukkural yang menyebutkan bahawa ‘Sesungguhnya
dengan amalan kebaikan, maka hadirlah kemuliaan. Sesungguhnya kejahatan itu
menjelma apabila kita melupakan amalan kebaikan’.

Justeru dalam kerangka perbahasan Belanjawan ataupun Bajet pada kali ini,
Tuan Yang di-Pertua, mengambil penegasan bahawa kita mesti memulakan sesuatu
perkara itu dengan menyemarakkan kebaikan. Saya ingin menegaskan bahawa kerajaan
di bawah Yang Amat Berhormat Perdana Menteri menyatakan ini merupakan Keluarga
Malaysia. Jadi secara umumnya, kita memahami Keluarga Malaysia ini dia mestilah
menyantuni kepelbagaian kaum dalam negara kita. Majoriti merupakan masyarakat
Melayu, Cina, India, Sabah dan Sarawak, Peribumi Kadazan, Dusun dan sebagainya.

lanya harus diterjemahkan dalam Belanjawan ataupun Bajet yang dibentangkan.
Saya setuju dengan beberapa pandangan rakan-rakan tadi, memang di dalam
Belanjawan ini dinyatakan dengan jelas peruntukan yang besar untuk orang-orang Melayu
