DR.3.11.2021 33

cukup. Akan tetapi renovation sahaja RM100 juta. Saya apabila masuk pejabat
Kementerian Pertahanan, saya lihat tidak perlu renovation apa, sudah cantik.

01220

Ada pula mengatakan kalau kita duduk kerusi bekas orang lain duduk, feng shui
nya tak kena, kena tukar. Ini feng shui, kerana apa? Kerana nak dapat duit ataupun nak
beri duit kepada seseorang. Ini yang kita lihat bagaimana — keadaan kita lihat, yang kita
tak belajar dari England. Bagaimana bila saya — kita lihat misalnya Parlimen England. Baru
tukar mikrofon, dahulunya macam zaman Saloma. Ya! Akan tetapi yang difikirkan oleh
mereka bagaimana mereka hendak kuasai dunia.

Bagaimana mereka nak maju dalam teknologi. Bagaimana kapal terbang mereka
sejenis Typhoon yang baharu itu dapat dijual kepada dunia. Kita di sini, baiki rumah
Perdana Menteri. Dato’ Seri Anwar, kalau jadi Perdana Menteri esok, jangan buat dah
benda ini. Maksudnya jangan dok ulang apa yang mereka buat ini. [Tepuk] Sebab kita
kena lihat bagaimana mereka tumpu hal research, hal pendidikan, bukan tumpu dari sudut
kita kata perkara-perkara yang remeh yang boleh menghilangkan kewibawaan.

Misalnya kita lihat dalam semua kementerianlah, yang saya sebut ini sebab kajian
yang dibuat terhadap Kementerian Pertahanan oleh satu jawatankuasa khas. Kita dari
segi industri pertahanan, 4x4 truck, 6x6 boleh dibuat di Malaysia. Kita ada kepakaran
tetapi kita lebih tunduk kepada pelobi-pelobi yang hendak import daripada luar. Ada
misalnya 6x6 yang digunakan untuk UNIFIL Lebanon. Memang mendapat kepujian dan ia
setaraf dengan negara-negara lain.

Oleh itu kita lihat perlu kita hidupkan industri pertahanan ini dengan lebih serius
pada masa yang akan datang.

Dato’ Sri Azalina Othman Said [Pengerang]: Yang Berhormat, lagi...

Tuan Mohamad bin Sabu [Kota Raja]: Sekali lagi saya nak sebut Dato’ Seri,
Perdana Menteri ini tak jatuh insya-Allah sehingga pilihan raya akan datang. Kena
beranilah sedikit! Jangan kita nampak macam Perdana Menteri kita ini jadi macam
hostage, dikawal oleh orang tertentu. Kena berani. Hal Melaka sampai sekarang tak buat
kenyataan. Nak buat pilihan raya ke tak? Kalau hendak buat, SOP dia macam mana? Ini
Menteri ini bercakap, Menteri ini bercakap. Kita jumpa dengan Perdana Menteri, dia kata
boleh ceramah atas trak. Rakan kita daripada Keadilan, bersyarah atas trak kena denda
RM10,000.

Perdana Menteri mesti tunjuk kuasanya, bukan kuasa nak tunjuk diktator. Akan
tetapi kuasa untuk mengendalikan kerajaan ini. Jangan ada ugutan-ugutan daripada
mana-mana pihak sebab itu kita buat perjanjian persefahaman supaya Perdana Menteri
ini boleh kekal hingga pilihan raya akan datang. Akan tetapi kita nampak dia tak berani
membuat sesuatu untuk menyelamatkan Malaysia sekarang ini.

Kita dengar sekarang ini tender runding berjalan berleluasa kononnya untuk duit
pilihan raya. Nanti dua tahun lagi Yang Berhormat Ipoh Timur akan bincang lagi masalah
kebocoran yang banyak, penyalahgunaan wang dan berbilion pula wang negara kita
hilang. Inilah yang kita harapkan dan untuk Tuan Yang di-Pertua, saya sepatutnya
setengah jam tetapi tak sampai. Tak apalah. Terima kasih.

Dato’ Sri Azalina Othman Said [Pengerang]: Terima kasih Yang Berhormat.
Sekarang saya jemput Yang Berhormat Kuala Krai.

12.24 tgh.

Tuan Abdul Latiff bin Abdul Rahman [Kuala Krai]: Assalamualaikum
warahmatullahi wabarakatuh dan salam sejahtera. Bismillahir Rahmanir Rahim.
Alhamdulillah wassalatu wassalamu ala Rasulillah wa aalihi wasahibi wa man walaah.
Saya mulakan dengan hadis Nabi SAW. [Membaca sepotong hadis] Maksudnya, “Sesiapa
yang dilakukan kepadanya kebaikan lalu dia berkata kepada orang tersebut, semoga Allah
membalas mu dengan kebaikan. Maka sesungguhnya dia telah benar-benar meninggikan
pujian”. Hadis Riwayat al-Nasa’i dan al-Tirmizi.
