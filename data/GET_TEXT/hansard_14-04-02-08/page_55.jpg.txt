DR.3.11.2021 45

Komoditi ada masuk dalam Dewan hari ini. Jadi saya boleh tanya straight kepada Yang
Berhormat Menteri.

Kita lihat dalam belanjawan ini, kerajaan memperuntukkan RM35 juta Bantuan
Tanam Semula untuk pekebun-pekebun sawit. Kalau berdasarkan pengalaman saya
dahulu, mungkin sekarang ini ada perubahan atau tidak, saya ingat Yang Berhormat
Menteri nanti boleh jelaskan. Kalau sekadar RM35 juta peruntukan Bantuan Tanam
Semula ini, kita hanya boleh bagi untuk tanam semula sekadar 9,500 hektar sahaja, Tuan
Yang di-Pertua. Untuk RM35 juta ini kita boleh buat tanam semula untuk 9,500 hektar
mengambil kira RM1,500 bantuan. Namun, pekebun kecil, kKeluasan pekebun kecil ini
yang mengusahakan sawit, ia mencecah 1.7 juta hektar. Jadi, Tuan Yang di-Pertua
bayangkan, 1.7 million hektar, kita dengan RM35 juta ini hanya boleh bantu 9,500 hektar
sahaja untuk geran tanam semula.

Jadi kalau begini keadaannya, yang kita buat itu hanyalah sekadar picisan, terlalu
sedikit. Orang kata jangan tak adalah, bagilah sedikit. Adakah itu merupakan satu strategi
yang objektif atau strategik?

Kedua, sekarang ini harga sawit sedang meningkat. Memang harga cantik. Jadi
kalau kita buat program penanaman semula ini, bagi mereka RM35 juta, kita sediakan
peruntukan RM35 juta, kalau mereka potong kelapa sawit, paling tidak pun hendak
tumbuh tiga tahun lagi. Jadi apa maknanya dalam keadaan harga sawit sedang
meningkat, kita mengusahakan ataupun seolah-olah menyediakan peruntukan agar boleh
memujuk pekebun-pekebun kecil ini menebang pokok mereka dan melakukan
penanaman semula? Pada saya, itu merupakan satu tindakan yang tidak bijaksana dalam
keadaan harga sawit sedang meningkat ini, kita pergi tebang pokok.

Perkara yang paling penting lagi ialah— sekarang ini harga tengah naik. Mereka
yang menanam sawit happylah, gembira harga tengah naik. Akan tetapi, harga tidak
semestinya meningkat. Ada pepatah, ‘ku sangka panas hingga ke petang, rupanya hujan
ditengah hari’. Jadi, yang ingin saya tanyakan kepada kementerian, apakah perancangan
kerajaan ini? Apakah ada suatu perancangan jangka panjang untuk pekebun-pekebun
kecil ini ketika harga jatuh esok?

Kita tahu bahawa apa sahaja yang dilakukan di peringkat kementerian yang
membabitkan bantuan kepada pekebun kecil bilamana harga jatuh, ianya ada kaitan
langsung dengan Kementerian Kewangan. Kita minta ada satu kesalingan antara
Kementerian Kewangan dan juga Kementerian Perusahaan, Perladangan dan Komoditi
untuk membantu dan memikirkan apakah /ong-term strategy untuk pekebun-pekebun kecil
ini bilamana harga sawit itu jatuh. Ini satu perkara yang saya fikir penting untuk sama-
sama kita fikirkan.

Termasuk sekarang ini yang berkait tentang strategi perladangan ini adalah apa
yang berlaku sekarang di peringkat dunia iaitu kita sedang sama-sama saksikan COP26,
isu-isu yang berkaitan dengan alam sekitar. Kita tahu antara isu yang membabitkan
industri sawit kita ialah persoalan deforestation dan perkara ini harus diberikan tumpuan
oleh Kementerian Kewangan dan juga kerajaan kerana ia berkait dengan satu industri
yang pada saya menjana pendapatan yang cukup banyak kepada negara kita iaitu industri
sawit.

Seterusnya, Tuan Yang di-Pertua, ialah berkait tentang apa yang disebut sebagai
bantuan terus kepada rakyat ketika mereka berhadapan dengan bencana. Saya percaya
sekarang ini musim hujan, kita tengok banyak kawasan yang banjir kilat dan sebagainya.
Saya telah membangkitkan perkara ini banyak kali, Tuan Yang di-Pertua, iaitu apabila
masyarakat, rakyat terutamanya orang-orang yang miskin B40 ini berhadapan dikenakan
dengan musibah banjir. Saya fikir ini cukuplah sekali saya cakap sebab dah banyak kali
dah, Tuan Yang di-Pertua. Jawapan kerajaan itu standard.

Jadi saya hendak nyatakan begini. Baru-baru ini di kawasan Hang Tuah Jaya,
kita berhadapan dengan banjir berterusan sampai banyak rumah yang naik bendera
merah. Dah tidak ada bendera putih dah, bendera merah. Baik, bila berlaku banjir ini,
ada dua pendekatan. Satu, penyelesaian jangka panjang, bermakna penyelesaian yang
menyeluruh bagaimana hendak selesaikan perkara ini. Adakah ia membabitkan saliran?
