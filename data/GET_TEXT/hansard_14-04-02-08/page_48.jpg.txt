38 DR.3.11.2021

Kementerian Kewangan dan Kerajaan Persekutuan dalam merangka hala tuju negara
yang akan menjamin masa depan generasi akan datang. Sebaliknya, pendekatan yang
diambil oleh kerajaan jelas akan meletakkan beban hutang yang teramat besar di atas
bahu anak-anak muda kita yang akan mewarisi negara ini. Ditambah pula, hutang lama
akan dibayar dengan pinjaman baharu. Lihat sahaja hutang 1MDB yang dulunya
dikatakan off-balance sheet kewangan negara, tapi kini diletakkan beban bayaran semula
jumlah pokok dan faedahnya ke atas kerajaan.

Sambil itu, tiada pula strategi untuk menangani masalah kenaikan kos sara hidup
yang membelenggu rakyat yang dirasai knususnya oleh masyarakat termiskin. Kenaikan
harga barang termasuk bahan makanan asas sangat membebankan golongan yang
susah sehingga Bantuan Keluarga Malaysia tidak langsung membantu rakyat termiskin
secara yang bermakna.

01240

Harga bahan binaan juga naik secara mendadak. Kos untuk membina rumah,
untuk membaiki surau, menambah baik sekolah, semuanya memakan belanja yang tinggi
berbanding dahulu.

Tentunya kerajaan akan berkata “Harga barang-barang ini di luar kawalan
kerajaan dan tertakluk kepada ketentuan pasaran global’. Namun, saya mendesak
kerajaan untuk ambil tanggungjawab mengawal harga makanan asas, bahan binaan dan
sebagainya kerana apa juga yang dibelanjakan oleh kerajaan atas nama rakyat, akan
hilang kesannya dengan penurunan kuasa beli.

Bantuan tunai RM300, RM500 malah RM2,000 sekali pun tidak bermakna jika
kuasa beli wang itu menurun kerana harga barang yang naik. Antara yang boleh dibuat
oleh kerajaan ialah mencari penyelesaian bersama dengan pesawah padi tentang
bagaimana untuk mengawal kos pengeluaran padi, meningkatkan jumlah pengeluaran
padi dan menurunkan jumlah import. Selain memberi wang tunai yang sedikit kepada
rakyat termiskin, lihat juga kepada rayuan pesawah untuk dibebaskan daripada monopoli
benih dan input, kualiti benih yang rendah dan mengawal kos pengeluaran yang sudah
meningkat 100 peratus dalam tempoh hanya beberapa tahun ini.

Subsidi yang berterusan tanpa memberi perhatian kepada kos pengeluaran yang
terjejas akibat monopoli bekalan benih dan input seperti baja dan racun tidak akan
menyelesaikan sebarang masalah. Di Jerlun, saya perhatikan bahawa pulangan pesawah
semakin hari semakin menurun. Maka tidak harianlah jika ramai di antara mereka berhenti
mengusahakan tanah bendang. Akibatnya, semakin berkuranglah pengeluaran padi
tempatan dan bertambah-tambahlah jumlah beras import.

Sebaliknya, jika pesawah dibenarkan mendapatkan keuntungan yang setimpal
dengan usaha mereka tanpa bergantung pada subsidi, sudah tentu pengeluaran akan
meningkat. Kebiasaannya bekalan yang banyak akan mengawal harga beras daripada
menjadi yang terlalu tinggi untuk dibeli oleh pengguna. Satu lagi contoh pembaziran yang
boleh diatasi dengan mudah ialah soal infrastruktur air negara. Pengalaman saya di
Kedah, cukup untuk memberi gambaran mengenai dasar kerajaan yang tidak
berpandangan jauh sehingga menyebabkan pembaziran yang berterusan.

Masalah air tanpa hasil atau NRW masih tidak ditangani dengan baik. Air yang
terbazir merugikan negara dan pengguna kerana jumlahnya besar dan berterusan setiap
hari selagi punca kebocoran tidak dibaiki. Kos untuk merawat seliter air supaya selamat
untuk digunakan tidaklah begitu tinggi namun jika yang bocor berjumlah ribuan juta liter
sehari, tentunya ini satu pembaziran yang tidak boleh dibiarkan.

Malangnya, pendekatan yang sering digunakan untuk mengatasi masalah ini ialah
dengan membina lebih banyak loji rawatan air untuk menambah jumlah air yang terawat.
Usaha untuk menangani NRW seperti menggantikan paip yang lama atau yang sudah
pecah dan meter yang lama dilaksanakan dengan tidak bersungguh-sungguh. Kerajaan
sepatutnya bertindak dengan lebih berkesan untuk selesaikan masalah bekalan air
seluruh negara dengan memperuntukkan belanjawan yang mencukupi supaya
dimanfaatkan oleh rakyat dalam jangka masa yang panjang.
