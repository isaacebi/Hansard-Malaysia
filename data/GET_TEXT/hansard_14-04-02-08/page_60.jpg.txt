50 DR.3.11.2021

1.34 tgh.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut juga ingin menyertai perbahasan Bajet Tahun 2022 dan pembentangan bajet tahun
lalu, Bajet 2021 telah menganggarkan Keluaran Dalam Negara Kasar (KDNK) ataupun
Gross Domestic Product (GDP) berkembang 6.5 peratus sampai 7.5 peratus. Saya juga
bersama dengan Ahli-ahli pembangkang waktu itu telah berucap, berbahas di dalam
Dewan ini bahawa anggaran 6.5 peratus sampai 7.5 peratus itu terlalu optimistik.

Kita telah underestimated impact pandemik COVID-19 dan kita terbukti betul
kerana kerajaan pada hari ini telah menurunkan (adjust down) GDP growth kepada antara
tiga peratus sampai empat peratus sahaja. Kali ini Bajet Tahun 2022, anggaran GDP
KDNK oleh kerajaan sekali lagi pada satu angka yang agak tinggi — 5.5 peratus sampai
6.5 peratus. Saya mengatakan ini juga satu angka yang on the high side, yang tinggi
kerana sektor-sektor ekonomi dalam negara perlu masa pemulihan atau recovery time
yang panjang. Bukan setakat ada yang berminggu-minggu tetapi ada juga yang berbulan-
bulan tetapi ada yang juga menjangkaui satu tahun.

Masa pemulihan Tuan Yang di-Pertua, bukan dari segi V-shape, bukan V-shape
tetapi barangkali K-shape. Ada yang makmur selepas pandemik ada yang jatuh terjunam
dalam tempoh pemulihan yang lama. Saya meminta supaya perkara ini diambil
pertimbangan yang khas.

Sektor pembinaan Tuan Yang di-Pertua, dijangka telah dianggarkan jatuh
ataupun negatif 19.4 peratus pertumbuhannya pada tahun 2020. Pada tahun 2021
dianggarkan negatif 0.8 peratus tetapi pada tahun 2022, tumbuh 11.5 peratus.

Apakah ikhtiar dan program kerajaan membantu sektor pembinaan yang dilanda
pelbagai masalah? Kenaikan harga minyak tembaga, bauksit untuk pembuatan aluminium
dan bijih besi bagi hasilkan keluli. Harga keluli pada paras yang tinggi RM3,400. Harga
batu bata meningkat dan juga pelbagai kekangan daripada segi tenaga kerja. Apakah
langkah Kementerian Kerja Raya dan juga Kementerian Perumahan dan Kerajaan
Tempatan untuk membantu industri pembuatan, untuk pulih kepada keadaan sebelum
pandemik? Pada masa yang sama dapat membantu menstabilkan harga rumah dan
menyerahkan kunci rumah demi melindungi pembeli rumah daripada projek terbengkalai.

Saya ingin mengingatkan kerajaan bahawa pada masa lalu krisis kewangan tahun
1998, banyak projek terbengkalai dan laporan PAC baru-baru ini juga telah membongkar
bahawa Projek PR1MA membatalkan banyak projek yang lewat menyerahkan kunci,
membatalkan projek dan ribuan pembeli rumah terpaksa service the bank loan dan
sementara menunggu persiapan rumah. Saya meminta satu penjelasan daripada
kementerian berkenaan.

Satu lagi sektor yang tumbuh secara makmur pada tahun 2021 ialah sektor
pembuatan. Dianggarkan manufacturing sector 8.1 peratus jauh melebihi GDP. Saya
berpandangan selain mengenakan cukai makmur ke atas syarikat yang meraih
keuntungan besar semasa pandemik, kerajaan juga perlu memberi insentif khas,
menggalakkan pertumbuhan industri pembuatan peralatan perubatan (medical devices).
Basic medical devices seperti ujian test kit COVID-19, oximeter, oxygen tank dan
peralatan perubatan lain perlu diberi cukai galakan.

Saya ingin bertanya kepada Menteri Perdagangan Antarabangsa dan Industri,
apakah percentage antara basic medical devices yang saya sebut tadi dan berapakah
peratus keluaran tempatan dan berapakah peratus diimport? Saya tidak mendengar apa-
apa insentif untuk sektor pembuatan medical devices di bawah pengumuman bajet ini.

Selain daripada itu, sektor pertanian dan perladangan kukuh dan tidak banyak
terkena kesan pandemik oleh kerana sektor itu resilient terhadap pandemik dan juga
merupakan satu keperluan asas. Pengumuman kenaikan harga siling levi keuntungan luar
biasa. Saya juga hendak bertanya sama ada terdapat satu keadaan pencukaian dua kali
(double taxation) dan sektor-sektor perladangan dikenakan levi keuntungan luar biasa
untuk minyak mentah dan kelapa sawit (crude palm oil). Dikenakan sekali levi keuntungan
luar biasa atas revenue dan cukai makmur pula satu bentuk modified form of levi
