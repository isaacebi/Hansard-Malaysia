34 DR.3.11.2021

Tuan Yang di-Pertua, terlebih dahulu saya ingin mengucapkan setinggi-tinggi
tahniah kepada kerajaan Keluarga Malaysia di bawah pimpinan Yang Amat Berhormat
Dato’ Sri Ismail Sabri bin Yaakob, Perdana Menteri Malaysia Ke-9 dan khususnya kepada
Yang Berhormat Senator Datuk Seri Utama Tengku Zafrul bin Tengku Abdul Aziz, Menteri
Kewangan Malaysia di atas peluncuran Bajet 2022.

Sesungguhnya Bajet 2022 ini membuktikan kepakaran dan kebijaksanaan Yang
Berhormat Menteri Kewangan mengadun sumber kewangan yang terhad dan
membelanjakannya dengan penuh berhemah, mengimbangi kelangsungan ekonomi yang
terhimpit oleh pandemik COVID-19 dan kewajipan untuk terus membela dan melindungi
rakyat dengan menyediakan jaringan sosial yang komprehensif dan konklusif. Saya
ucapkan jazakumullah khaira.

Isu yang pertama ialah pendidikan. Kita harus mengakui hanya kerjasama di
antara etika wahyu dan etika kemanusiaan yang akan menyelamatkan manusia daripada
terperangkap dalam keterpecahan keperibadian. Dengan peruntukan terbesar sebanyak
RM52.6 bilion menunjukkan kerajaan sentiasa sedar tentang kepentingan pendidikan
untuk semua. Perbelanjaan penyelenggaraan untuk aset-aset sekolah seperti penyaman
udara dan komputer serta lain-lain perlu diberi keutamaan agar peralatan tersebut
sentiasa berfungsi dengan baik.

Saya memohon kerajaan memperuntukkan perbelanjaan penyelenggaraan
kepada pihak sekolah paling tidak setahun sekali. Selain itu, kerusi dan meja pelajar sudah
terlalu lama dan banyak yang telah rosak. Ada yang 10 tahun malah ada yang lebih 15
tahun. Saya difahamkan kali terakhir pemberian kerusi meja untuk pelajar adalah pada
tahun 2016. Musim pandemik yang masih mencengkam ini, saya menyarankan
pemberian peranti kepada pelajar B40 perlu diteruskan malah perlu kepada penambahan.

Pihak sekolah perlu dilibat uruskan sebagaimana permohonan KWAPM bagi
mengelakkan pemberian ini kepada yang tidak sepatutnya. Musim PdPR juga menuntut
guru lebih kreatif dan inovatif. Saya mengucapkan terima kasih di atas insentif RM100
yang diberikan kepada guru. Namun begitu, RM100 terlalu kecil berbanding jasa dan
kepayahan mereka. Saya mencadangkan pemberian lebih baik ditambah kepada RM300
kerana tanpa guru siapalah kita semua.

Sudah sampai masanya guru pelatih di IPG ditambah elaun mereka daripada
RM430 kepada RM750. Saya juga ingin mengesyorkan kepada kerajaan supaya
memperluaskan pemberian untuk pelajar-pelajar yang ingin menyambung pembelajaran
ke peringkat Master dan PhD terutama dari kalangan mereka yang berpendidikan agama.
Akhirnya dalam isu ini, apakah rancangan yang lebih komprehensif Kementerian
Pendidikan untuk pelajar Darjah Enam selepas UPSR dihapuskan terutama untuk
pemilihan pelajar bagi melanjutkan pelajaran ke sekolah berasrama penuh, MRSM dan
sebagainya.

Kedua ialah syiar Islam. Saya ingin mengucapkan terima kasih kepada kerajaan
atas pemberian sebanyak RM140 juta untuk pondok dan sekolah tahfiz. Pemberian ini
adalah ketika dan waktu terbaik untuk mereka memulakan kembali operasi. A/hamdulillah
dan terima kasih. Saya juga mengucapkan terima kasih, tidak ketinggalan insentif knas
sebanyak RM500 kepada imam, bilal, siak dan sebagainya.

Seterusnya Tuan Yang di-Pertua ialah berkaitan dengan kesihatan. Tentunya
petugas kesihatan antara pasukan hadapan yang terpenting dalam memerangi COVID-
19. Kerajaan mengumumkan sejumlah RM266 juta untuk program perumahan kakitangan
awam. Saya memohon jasa baik kerajaan untuk memasukkan kuarters dan perumahan
untuk kakitangan Hospital Sultan Ismail Petra Kuala Krai. Hospital Sultan Ismail Petra
merupakan hospital kedua terbesar di Kelantan dengan 14 major specialists yang mana
ia amat memerlukan sebuah penempatan untuk kakitangan hospital ini.

Dengan penambahan hampir 100 peratus beban tugas akibat penambahan katil
daripada 172 di hospital lama kepada 268 katil di hospital baru selain dijadikan sebagai
hospital untuk COVID-19 tanpa penambahan kakitangan, tentunya ini adalah satu
keperluan yang sangat mendesak. Saya harap dengan pengumuman 28 menara
telekomunikasi baru-baru ini untuk Kuala Krai yang telah diumumkan oleh Menteri
