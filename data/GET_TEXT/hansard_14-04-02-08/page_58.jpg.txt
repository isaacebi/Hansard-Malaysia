48 DR.3.11.2021

usahawan kraf batik negeri Kelantan dan negeri Terengganu di Ayu Fashion di Tumpat selain
lawatan ke kepulauan Teluk Renjuna.

Terima kasih kepada Yang Berhormat Timbalan Menteri Kewangan | yang singgah di
Kak Pah Ikan Bekok di Pantai Geting di samping lawatan ke kepulauan Telok Renjuna. Terima
kasih kepada Yang Berhormat Menteri Kerja Raya yang memilih Restoran Nasi Serati Wakaf
Bharu, Tumpat sebagai destinasi makan pagi semasa lawatan beliau ke Kelantan baru-baru ini.
Terima kasih kepada Yang Berhormat Menteri Air dan Alam Sekitar yang datang meninjau
masalah kecetekan muara di kepulauan Teluk Renjuna dan terima kasih kepada Yang
Berhormat Timbalan Menteri Pertanian dan Industri Makanan | yang juga telah sampai ke
kepulauan Teluk Renjuna dalam lawatannya untuk meninjau potensi pengeluaran makanan
serta melihat Tumpat selaku daerah kluster kelapa yang diisytiharkan sebelum ini.

Saya juga mengucapkan terima kasih kepada semua pegawai tinggi kerajaan daripada
pelbagai kementerian, jabatan dan agensi yang datang ke kepulauan Teluk Renjuna di Tumpat
ini. Sepanjang lebih dua tahun, saya sebagai Ahli Parlimen Tumpat ramai sudah Menteri-
menteri, Timbalan-timbalan Menteri dan pegawai-pegawai tinggi yang saya bawa ke Tumpat.
Semuanya bersetuju atas beberapa perkara bahawa kawasan ini adalah kawasan yang sangat
berpotensi untuk pelancongan, pengeluaran makanan dan sosio budaya. Kawasan ini
khususnya kepada kepulauan Teluk Renjuna, kawasan ini sangat ketinggalan dari segi
infrastruktur asas berbanding kawasan yang berdekatan. Kepulauan ini memerlukan sebuah
jambatan yang menghubungkannya ke tanah besar.

Oleh itu saya menyeru kerajaan supaya memberikan perhatian terhadap pembangunan
infrastruktur asas di kawasan ini sesuai dengan apa yang kerajaan gagaskan untuk
keseimbangan wilayah. Kesemuanya ini adalah merupakan sebahagian perkara yang wajar
mendapat perhatian daripada kerajaan.

Tuan Yang di-Pertua, seterusnya saya ingin menyentuh mengenai_projek
Pembangunan Lembangan Bersepadu Sungai Golok Kelantan. Saya difahamkan bahawa
projek bernilai RM1 bilion ini dilakukan dalam tiga fasa dan fasa pertama dijangka siap pada
April 2020. Jadi saya ingin bertanya, bilakah fasa kedua akan bermula? Apakah ada timeline
khusus terhadap projek fasa kedua ini? Adakah ia termasuk dalam perancangan projek
pembangunan infrastruktur pembinaan flood wall di Rantau Panjang seperti yang dinyatakan
dalam Belanjawan 2022.

Saya mengharapkan kerajaan memberikan tumpuan terhadap pembangunan di
bahagian sempadan negara kita menuju ke selatan Thailand. la melibatkan rancangan
pembinaan Jambatan Pengkalan Kubor-Tak Bai serta laluan Lebuhraya Pantai Timur Fasa 3.
Pembinaan Jambatan Pengkalan Kubor-Tak Bai menjadi laluan perhubungan utama di antara
Malaysia dan Thailand. Rancangan projek pembinaan jambatan ini sebenarnya sudah lama
dan ia telah menjadi sebahagian daripada projek Strategi Pembangunan Bersama bagi wilayah
sempadan di antara Malaysia dan Thailand yang ditandatangani sejak tahun 2012.

Dua buah jambatan yang disebutkan dalam kerjasama, joint development strategi ini
adalah Jambatan Pengkalan Kubor di Tumpat dengan Tak Bai di Narathiwat serta satu lagi
melibatkan jambatan kedua iaitu Rantau Panjang dan Golok.

Tuan Yang di-Pertua, di sebelah sempadan Thailand, kerajaan negara jiran telah
membangunkan jalan pengangkutan dan infrastruktur menuju ke kawasan sempadan Malaysia.
Namun malangnya di sebelah sempadan negara menuju ke negara jiran masih tidak
dibangunkan secara serius oleh kerajaan.

01330

Pembinaan jambatan ini bukan sahaja penting bagi menyuburkan laluan di antara
Malaysia dan Thailand, bahkan juga sangat penting kepada perhubungan perdagangan
barangan import dan eksport kepada kedua-dua negara. Tambahan lagi, saya melihat ia
dapat memperluaskan kepentingan Zon Bebas Cukai Pengkalan Kubor. Secara tidak
langsung impak positif daripada sektor ekonomi termasuklah sektor pelancongan kepada
negeri Kelantan sendiri dapat dijana dengan pembinaan jambatan tersebut. Oleh itu saya
mohon perhatian kementerian terhadap perkara ini.
