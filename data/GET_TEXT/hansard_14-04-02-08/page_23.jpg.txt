DR.3.11.2021 13

waswas hendak keluar mengundi. Apakah mekanisme yang akan digunakan oleh SPR?
Terima kasih Tuan Yang di-Pertua.

Tuan Yang di-Pertua: Yang Berhormat, itu dijawab bagi soalan induk tadi. Sudah
dijawab oleh Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua,
sebenarnya soalan yang pertama itu sudah dijawab tadi.

Kedua itu untuk memberi kemudahan kepada pihak pengundi, SPR membuat
persediaan bermacam-macam termasuk mengadakan khemah untuk orang-orang yang
dijangka ada terlibat dengan penyakit ataupun dijangka positif COVID-19, juga disediakan.
Juga, kekangan yang lain ialah untuk membanyakkan lagi saluran-saluran mengundi
untuk menjarakkan tiap-tiap pengundi sebelum masuk mengundi sampai ke peti undi. Ini
juga diambil kira.

Dan SOP dibuat oleh pihak KKM dan MKN. Itu diserah kepada SPR dan SPR
akan melaksanakannya. Kira setakat ini kita belum dimaklumkan apakah jenis SOP yang
bakal dilaksanakan untuk pilihan raya di Melaka ini, Tuan Yang di-Pertua.

Tuan Yang di-Pertua: Terima kasih.

Tuan Khoo Poay Tiong [Kota Melaka]: Yang Berhormat Menteri, bolehkah satu
libat urus diadakan... [Pembesar suara dimatikan]

Dr. Maszlee bin Malik [Simpang Renggam]: Tuan Yang di-Pertua, hanya
cadangan.

Tuan Yang di-Pertua: Yang Berhormat Kota Melaka, duduk. Maaf, peraturan
mesyuarat hanya membenarkan saya bagi tiga soalan tambahan.

Dr. Maszlee bin Malik [Simpang Renggam]: Ini bukan soalan. Ini cadangan
sahaja. Lima saat sahaja.

Tuan Yang di-Pertua: Lima saat? Okey.

Dr. Maszlee bin Malik [Simpang Renggam]: Antara wahana yang paling
berkesan kepada anak-anak muda ialah melalui komik untuk mendidik mereka. Jadi, saya
telah menghasilkan Komik Undi 18 untuk mendidik anak-anak muda kita. Jadi, kita harap
supaya SPR dapatlah bekerjasama untuk mendidik. Ini bukan komik propaganda politik
tetapi pendidikan sivik untuk mereka menjadi warga bertanggungjawab. Dan kebetulan
perkenalan kita pun bermula dengan SPR dulu. Okey, terima kasih, Tuan Yang di-Pertua.

Tuan Yang di-Pertua: Terima kasih.

Tuan Khoo Poay Tiong [Kota Melaka]: Yang Berhormat Menteri, boleh...
[Pembesar suara dimatikan]

Tuan Yang di-Pertua: Yang Berhormat Simpang Renggam, dia bukan sahaja
seorang Yang Berhormat, dia boleh jadi pelakon, boleh jadi pengeluar komik dan
sebagainya. [Ketawa]

Tuan Khoo Poay Tiong [Kota Melaka]: Tuan Yang di-Pertua, saya cuma tambah
sikit sahaja.

Tuan Yang di-Pertua: Maaf, maaf.

Tuan Khoo Poay Tiong [Kota Melaka]: Saya minta supaya Menteri boleh
adakan... [Pembesar suara dimatikan]

Tuan Yang di-Pertua: Yang Berhormat Kota Melaka, tolong. Dah habis dah.

Tuan Khoo Poay Tiong [Kota Melaka]: Libat urus dengan semua parti politik...
[Pembesar suara dimatikan]

Tuan Yang di-Pertua: Yang Berhormat Kota Melaka.
