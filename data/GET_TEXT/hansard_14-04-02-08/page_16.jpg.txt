6 DR.3.11.2021

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Tahniah kepada Yang Berhormat Timbalan Menteri atas pelbagai inisiatif dan juga
program yang telah dilaksanakan di bawah MOSTI bagi menjadikan Malaysia sebagai
sebuah negara berteknologi tinggi. Soalan saya ialah apakah kerjasama strategik yang
dibuat oleh MOSTI di bawah inisiatif High-Tech, Low Touch (HTLT)? Minta senaraikan
projek-projek yang telah pun dilaksanakan melalui projek ini. Terima kasih.

Datuk Haji Ahmad Amzad bin Mohamed @ Hashim: Terima kasih Yang
Berhormat Kuala Krai atas soalan yang sangat spesifik dan baik. Untuk soalan berkaitan
dengan kerjasama strategik yang dibuat oleh MOSTI di bawah inisiatif High-Tech, Low
Touch yang diminta. Saya boleh sebutkan beberapa inisiatif yang telah dilaksanakan.
Pertama ialah Projek Aplikasi Robotik.

Ini melibatkan Kementerian Kesihatan Malaysia yang mana aplikasi robotik telah
dibangunkan di dalam membantu petugas kesihatan dalam tugas-tugas harian yang perlu
dilaksanakan. Misalnya pembersihan lantai, telepresence, membawa tray makanan
kepada pesakit di katil-katil masing-masing, mengangkut tong-tong oksigen dan
sebagainya yang sebenarnya boleh dilakukan secara autonomous.

Kedua, organisasi seperti FELDA yang mana kerjasama telah dilaksanakan untuk
mewujudkan aplikasi robotik dan dron dan juga artificial intelligence di ladang kelapa sawit
dalam isu berkaitan dengan penyemburan baja dan racun serangga, penggunaan
teknologi di dalam area mapping dan juga pemetikan sayur dan pelbagai lagi inisiatif
bersama Kementerian Perumahan dan Kerajaan Tempatan, di pasar-pasar awam dan
pihak berkuasa tempatan berkaitan dengan kaedah pengesanan kesesakan, pemantauan
infrastruktur dan juga pemantauan trafik.

Melalui inisiatif lain dilaksanakan bersama dengan Perbadanan Muzium Melaka
menggunakan kaedah remote sensing dalam penerokaan arkeologi di Bandar Melaka dan
juga Prasarana Malaysia Berhad. Ini juga melibatkan teknologi robotik sensor Al dalam
pengurusan bas dan stesen LRT, MRT. Terima kasih.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua. Yang Berhormat Timbalan Menteri, soalan saya berbunyi
begini ya. Bercakap tentang ekosistem inovasi di negara kita, apakah Yang Berhormat
Timbalan Menteri bersetuju bahawa kita berada dalam keadaan yang fragmented? Saya
katakan begitu sebab saya melihat laporan dalam Science Outlook Akademik Sains
Malaysia, ia sebut bahawa tidak ada synchronization di antara national priority areas for
R&D dengan paten yang telah didaftarkan dengan export-based priority areas, tidak
synchronized.

Contoh, keutamaan R&D negara bidang biodiversiti, bidang environment and
climate change. Paten yang didaftarkan pula ialah digital communication dan medical
technologies, top two. Manakala peringkat komersial pula, ia pergi kepada electronic
integrated circuit dan processed petroleum oil. la tidak synchronized, fragmented. They
are working in silo, dengan izin.

Soalan saya, hasilnya bila satu research berjaya dihasilkan, kemudian
dipatenkan, dikomersialkan dan berjaya, sistem perolehan kerajaan pula mengutamakan
proven technology. Jadi, new local technology yang telah terhasil, tidak mendapat
keutamaan. Ini akan discourage pelaburan sektor swasta di dalam research tempatan.
Apa reaksi Yang Berhormat Timbalan Menteri?

Datuk Haji Ahmad Amzad bin Mohamed @ Hashim: Ya, satu pandangan yang
baik dan sebenarnya masalah ini memang kita kenal pasti. Oleh kerana itu, dari semasa
ke semasa isu ini dibincangkan yang melibatkan perbincangan antara kementerian sebab
kita tidak lagi boleh bekerja secara in silo sepertimana yang disebut oleh Yang Berhormat
tadi. Jadi, kerana itu saya mengakui masalah ini ada berlaku dan ia perlu diselesaikan
dengan segera. Kita, kerajaan akan mengambil tindakan berhubung dengan perkara itu.

Saya bersetuju dengan apa yang disebut tadi, tentang dasar perolehan perlu
diambil langkah, di mana saya pun mendapat banyak maklum balas tentang bagaimana
penyelidikan yang telah pun melalui proses prototyping, berjaya dan sebagainya. Antara
complaint yang kita terima, bagaimana inovasi yang telah dilaksanakan itu telah dapat
