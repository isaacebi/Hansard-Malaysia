32 DR.3.11.2021

garaj kereta. Ertinya pengumuman baik Menteri Kewangan, pelaksanaannya? Bocor
sana, tiris sana, jerlus sana, ini yang wang negara kita habis.

Lihat terdedah lagi Datuk Hasanah katanya terlibat skandal RM50.4 juta. Ejen
siapa dia ini? Kita kena ingat dahulu dituduh komunis, Setiausaha Politik Perdana Menteri,
Allahyarham Datuk Abdullah Ahmad dan siasatan dibuat. Ertinya ditangkap entah betul
atau tidak mereka ditahan di bawah ISA, kerana kononnya komunis sudah masuk dalam
peringkat tertinggi kerajaan Datuk Abdullah Ahmad, Datuk Abdullah Majid dan Tan Sri
Abdul Samad Ismail ditahan. Sekarang dikatakan ejen asing telah menguasai Datuk
Hasanah ini, siapa dia? Siapa yang telah dibeli? Jabatan Perdana Menteri ini nerve, otak
kepada kerajaan. Apakah sudah ada unsur-unsur asing masuk untuk mengubah dasar
Malaysia pada masa akan datang? Oleh sebab negara di Timur Tengah sekarang ini, ejen
asing ini masuk akhirnya mereka ubah pendirian satu demi satu. Apakah ini sedang
berlaku?

Tambahan pula, apabila bekas Perdana Menteri dituduh menerima wang
daripada negara asing. Ini bukan perkara kecil, ini perkara besar. Perdana Menteri jangan
tidur dalam hal ini. Ini soal negara, penetration ejen-ejen asing boleh berlaku. Tambahan
pula, apabila terdedah berita ini, apa yang berlaku adalah SPRM tangkap SPRM.
Bagaimana? Ceritanya kita tidak tahu. Perkara inilah yang kita linhat kena jaga sebab dasar
berkecuali Malaysia ini mesti dipertahankan. Jangan ada unsur-unsur wang negara asing
masuk kemudian mempengaruhi otak center kepada Malaysia iaitu Jabatan Perdana
Menteri untuk mengubah dasar-dasar kita pada masa yang akan datang.

Tuan Yang di-Pertua, kita dengar lagi— ini harap kementerian jawab. Katanya
PERKESO akan membuat sebuah hospital atau rehab center yang belanjanya RM500
juta. Pihak kontraktor yang menjumpai saya mereka kata mereka boleh buat dengan harga
RM300 juta. Kenapa ia sampai begitu rupa? Apabila kita umum belanjawan berbilion-bilion
kita seronok tetapi bocor berbilion-bilion. hendak import pula 32,000 orang pekerja asing.
Siapa admin Bangladesh ini? Mereka pekerja asing ini sudah jadi macam slaves di
Malaysia. Macam zaman sebelum Abraham Lincoln. Mereka hendak datang sini Tuan
Yang di-Pertua, dia kena bayar ejen di Bangladesh atau ejen di Nepal. Datang di sini pula
bayar ejen sini. Selama dua tahun mereka kontrak, setahun habis bayar ejen, hanya
setahun untuk mereka. Ini berlaku kepada pekerja-pekerja asing, yang kaya-raya ialah
orang-orang atasan yang terlibat dalam membawa buruh-buruh asing ini.

Tuan Yang di-Pertua, kita lihat misalnya pembocoran lagi dan sekarang ini PAC
sedang menyiasat hal ini, tetapi menyiasat perkara yang lalu. Sebanyak RM1 bilion
dibelanjakan untuk buat kapal, tidak kena-mengena dengan buat kapal. Ini didedahkan
oleh bekas Ketua Audit Negara, Tan Sri Ambrin bin Buang dalam siasatan yang dibuat
terhadap Kementerian Pertahanan. Kalau RM1 bilion ini tidak kena-mengena dengan
pembinaan LCS, bayangkanlah kementerian-kementerian lain dan tempat-tempat yang
lain. Oleh sebab itulah kita lihat bahawa pembocoran ini terlalu banyak.

Kita lihat lagi kita ini dididik pentadbirannya oleh British. Kita pun bila boleh
melawat London itu, balik, seronok pula anak cucu kita ataupun orang yang kerajaan
hantar belajar di England. Akan tetapi, apabila dia balik ke Malaysia, dia tidak bawa sistem
pentadbiran UK. Dia balik dia jadi tampuk lama. Kita lihat number 10 Downing Street. la
sudah pun umurnya—Number 10 Downing Street ini, sudah 57 Perdana Menteri duduk di
situ, sudah hampir 300 tahun. Kalau kita naik bas, kita boleh nampak itu dia rumah
Perdana Menteri number 10 Downing Street. Saya, masa Menteri hari itu, dibawa melawat
The Oval Office. Di situ tempat mereka memantau seluruh dunia. Seramai 6,000 orang
pekerja siang dan malam untuk mempertahankan bahawa Britain ini sebuah kuasa besar.

Ini kita hendak masuk sahaja ke Pejabat Perdana Menteri, renovation RM65 juta.
Masuk Perdana Menteri baharu, RM38 juta. Masuk pula Menteri bertukar renovation
RM300,000 dalam pejabat. Dibina pejabat, pembaziran tidak dikira, keadaan negara—
kapal kita sudah lebih 40 tahun semuanya sudah buruk, itu tidak kira. Apa yang penting
hendak memperbaharui pejabat. Apabila rakyat minta, tiada duit, memanglah pembocoran
banyak. Misalnya, ubahsuai rumah Perdana Menteri sudah RM100 juta. Sejumlah RM100
juta ini kalau hendak bagi elaun tambahan khas kepada veteran tentera, lebih daripada
