DR.3.11.2021 7

mereka pasarkan di luar negara tetapi apabila mahu dibawa masuk ke dalam sistem
perolehan kerajaan, kita dapati kerajaan kita sendiri, agensi kita sendiri masih agak
reluctant untuk menerima produk itu. Jadi, sesuatu perlu dilaksanakan di sini dan saya
bersetuju dengan pandangan Yang Berhormat. Terima kasih.

3. Datuk Haji Shabudin Yahaya [Tasek Gelugor] minta Perdana Menteri
menyatakan apakah peranan yang dapat dimainkan oleh Unit Peneraju Agenda
Bumiputera (TERAJU) dalam memastikan penyertaan syarikat bumiputera dalam
pembangunan rangkaian 5G sebanyak 60 peratus seperti yang diumumkan oleh Digital
Nasional Berhad (DNB) dan bagaimana untuk memastikan usaha ini tercapai.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Tuan Yang di-Pertua, terima kasih soalan daripada Yang Berhormat
Tasek Gelugor. Unit Peneraju Agenda Bumiputera (TERAJU) selaku agensi penyelaras
utama dalam pembangunan ekonomi dan sosioekonomi bumiputera telah pun dilantik
sebagai sekretariat dalam Mesyuarat Majlis Kemakmuran Bumiputera yang diadakan
pada bulan Jun 2021.

TERAJU adalah sekretariat kepada Program 5G yang dipunyai oleh, dengan izin,
special purpose vehicle, Digital Nasional Berhad (DNB). Ekoran daripada itu, kita sebagai
sekretariat kita akan bekerjasama dengan DNB untuk memastikan rangkaian 5G ini, 60
peratus daripada RM11 bilion itu akan diperuntukkan untuk kepentingan usahawan
bumiputera. Terima kasih.

#1030

Datuk Haji Shabudin Yahaya [Tasek Gelugor]: Terima kasih Tuan Yang di-
Pertua dan terima kasih kepada Yang Berhormat Menteri.

Seterusnya saya ingin mendapatkan sedikit lagi penjelasan melalui soalan
tambahan ini iaitu apakah impak penyertaan syarikat bumiputera dalam pembangunan
infrastruktur rangkaian 5G, dan manfaat teknologi 5G kepada kaum bumiputera terutama
dalam menyediakan peluang perniagaan serta pembangunan sosioekonomi yang mapan.
Terima kasih Tuan Yang di-Pertua.

Tuan Yang di-Pertua: Silakan Yang Berhormat Menteri.

Datuk Dr. Haji Abd. Latiff bin Ahmad: Terima kasih Yang Berhormat Tasek
Gelugor. Kalau kita lihat DNB ini adalah the concessional, dan Ericsson adalah partner. la
bukan sahaja menguntungkan usahawan dalam bentuk yang terlibat dalam kejuruteraan
civil and structure kerana 5G ini akan lebih cepat dan lebih pantas. Paling penting
pengisian kepada perkara-perkara asas dalam network ini.

Justeru, ia akan memberi banyak peluang pekerjaan. Sebagai contoh, betul
kerajaan akan belanja lebih kurang RM11 bilion dalam bentuk sukuk tetapi yang paling
penting ia memberi manfaat kepada umpamanya 500 ribu pekerjaan.

Kita akan pastikan banyak syarikat yang start-up yang seperti dinyatakan oleh
Yang Berhormat Menteri MOSTI tadi dapat kita manfaatkan. Lebih daripada itu kita
menjangkakan lebih daripada RM70 bilion pelaburan asing akan dapat sampai ke negara
ini bila dan ketika 5G ini dapat kita muktamadkan pada tahun 2025. Terima kasih.

Tuan Yang di-Pertua: Terima kasih. Soalan tambahan Yang Berhormat Jerlun.
Sila.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Minta maaf kalau saya kata jawapan yang diberikan oleh Yang Berhormat
Menteri tadi tidak langsung meyakinkan untuk sampai sasaran 60 peratus untuk agenda
bumiputera tadi.

Saya ingin bertanya, adakah mungkin agenda 60 peratus untuk bumiputera ini
dibuat semata-mata untuk mengaburi pandangan rakyat apabila DNB ini mengambil alih
kontrak untuk membuat 5G ini daripada pihak swasta iaitu telcos.

Tuan Yang di-Pertua: Terima kasih. Silakan Yang Berhormat Menteri
