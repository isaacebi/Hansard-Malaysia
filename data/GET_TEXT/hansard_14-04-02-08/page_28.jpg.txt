18 DR.3.11.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Nerus. Sila Yang Berhormat Menteri. Satu minit.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Sebenarnya kerajaan mengambil langkah yang aktif untuk menangani masalah
ketirisan sebagaimana Yang Berhormat sebut tadi memang sumber kewangan yang
kerajaan belanjakan itu merupakan sumber rakyat. Kewangan rakyat perlu dijaga. Review
ini di samping itu juga kerajaan telah menubuhkan apa yang dipanggil penubuhan
Putrajaya Inquisition yang dipengerusikan oleh Yang Amat Berhormat Perdana Menteri
sendiri, Tuan Yang di-Pertua.

Tujuannya tidak lain dianggotai semua pihak yang berkenaan sebagai Peguam
Negara, Ketua Pengarah Perkhidmatan Awam, Setiausaha Perbandaran, Ketua Polis
Negara, Ketua Suruhanjaya Pencegahan Rasuah, Timbalan Ketua Setiausaha Kabinet-
macam yang disebut saya awal tadi. Tujuannya adalah mempercepatkan penyelesaian
isu-isu laporan ketirisan ini. Ketua Audit Negara dengan masih tunggak dengan lebih
setahun terutamanya yang memberi impak kepada rakyat. Contohnya Laporan Tahun
2019. Itu dianggap lambat Tuan Yang di-Pertua.

Jadi, kita hendak semua isu ini ditangani dengan secepat mungkin. Jadi, itulah
kenapanya penubuhan badan ini oleh Perdana Menteri adalah satu yang amat tepat dan
bertepatan pada masanya, demi menjaga sumber kewangan negara, Tuan Yang di-
Pertua. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan kedua. Saya jemput Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua. Saya meneliti
jawapan yang diberikan oleh Yang Berhormat Menteri tadi ketika menjawab soalan
daripada Yang Berhormat Kuala Nerus berkenaan dengan ketirisan dan juga bidang
kuasa agensi seperit SPRM dan sebagainya.

Saya hendak tanya Yang Berhormat Menteri, sejak bulan September tahun ini
ada satu Twitter yang dinamakan Edisi SiasatMY yang mendedahkan banyak isu yang
berkaitan dengan ketirisan, penyalahgunaan kuasa yang melibatkan SPRM dan beberapa
buah agensi yang terbabit.

Saya percaya Yang Berhormat Menteri selaku Menteri yang menjaga hal ehwal
undang-undang sedia maklum berkenaan dengan maklumat yang disebutkan dalam
Twitter. Saya tidak kata itu betul ataupun sebaliknya. la bergantung pada siasatan dan
kita hendak sebut secara fakta. Saya percaya Yang Berhormat Menteri boleh setuju
dengan saya.

Soalan saya ringkas. Apakah pendirian kerajaan terhadap pendedahan-
pendedahan yang dilakukan oleh Twitter ini? Sebab ia melibatkan pegawai-pegawai
tertinggi. Termasuk orang nombor satu dalam SPRM. Saya bukan membuat tuduhan.
Akan tetapi cuma saya mohon pendirian kerajaan sama ada siasatan telah dijalankan.
Sekiranya belum, apakah ia akan dijalankan dalam masa terdekat? Mohon penjelasan.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ya, sila Yang
Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya menerima, mendengar soalan yang dibangkitkan oleh Yang Berhormat dan
saya memahami apakah tujuan soalan tersebut. Saya memberi penegasan di sini bahawa
tindakan kerajaan ialah untuk menyiasat sesiapa sahaja dan kita tidak kisah sama ada dia
ketua jabatan ataupun pemimpin-pemimpin kerajaan yang tertinggi. Siasatan ini tentunya
dibuat dengan sebaik mungkin dan kita tidak akan memilih kasih dalam sudut penyiasatan.

Yang Berhormat, sebenarnya kerajaan masih meneliti semuanya. Akan tetapi
Tuan Yang di-Pertua, tidak semua soalan penyelidikan ini ataupun siasatan ini boleh
didedahkan kepada umum selagi penyiasatan itu belum siap dan lengkap. Terima kasih
Tuan Yang di-Pertua.
