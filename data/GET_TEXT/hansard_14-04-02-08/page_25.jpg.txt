DR.3.11.2021 15

kelima tahun seperti spesies buluh, spesies Paulownia, Albizia dan juga kayu-kayu
softwood yang boleh dituai dengan masa yang cepat.

Sepertimana yang kita tahu di peringkat kementerian juga kita telah memohon di
RMke-12 sejumlah wang RM500 juta untuk kita merancakkan lagi penanaman pokok-
pokok hutan ini supaya kita boleh memberi pinjaman dan juga kita boleh mempergiatkan
industri penanaman hutan ini dengan lebih cepat dan rancak. Dengan penanaman spesies
yang dapat membesar dengan cepat ini kita percaya dia dapat menyumbang kepada
pengeluaran produk kayu-kayan yang lebih cepat, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri, soalan tambahan kedua...

Dato’ Ngeh Koo Ham [Beruas]: Beruas.

Timbalan Yang di-Pertua [Dato’ Mohd Rashid Hasnon]: ...Saya jemput Yang
Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Yang Berhormat Timbalan Menteri, saya difahamkan program ini bermula selepas
kelulusan Kabinet pada bulan Mac 2005 untuk membangunkan 375,000 hektar ladang
hutan pada kadar penanaman tahunan 25,000 hektar setahun bagi tempoh 15 tahun.

Soalan saya, sejauh manakah kejayaan program ini yang telah ditamatkan pada
tahun 2020 dan sekiranya tidak diteruskan, sila memberi maklumat terperinci apa jenis
pokok yang ditanam dan masih ditanam? Berapa juta meter padu kayu telah berjaya
dihasilkan? Sekiranya ada jenis pokok yang tidak berjaya, apa sebabnya? Berapa kos
telah dibazirkan atas program ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau. Sila Yang Berhormat Timbalan Menteri.

Datuk Willie anak Mongin: Terima kasih Yang Berhormat Tebrau. Soalan yang
begitu spesifik dan banyak fakta yang perlu diketengahkan. Namun begitu, saya tidak ada
maklumat yang disediakan di sini tetapi saya boleh menjawab dari apa yang saya ingat.

Dato’ Ngeh Koo Ham [Beruas]: [Bangun]

Datuk Willie anak Mongin: Daripada jumlah keseluruhan keluasan 126,447.99
hektar yang telah diluluskan, sebanyak 66,553.98 hektar adalah bagi penanaman di
Semenanjung ataupun 52.7 peratus dan 30,404.01 hektar ataupun bersamaan dengan 24
peratus di negeri Sabah dan 29,500 hektar ataupun bersamaan dengan 23.3 peratus di
negeri Sarawak.

Berdasarkan laporan dan semakan kemajuan kerja syarikat peminjam ini yang
berakhir pada 30 September 2021 didapati bahawa keluasan 117,489.26 hektar ataupun
bersamaan 92.9 peratus daripada keseluruhan keluasan kawasan telah dibangunkan
untuk penanaman. Untuk pertanyaan mengenai masalah-masalah yang kita ada dengan
spesies-spesies yang kita tanam, memang ada spesies yang kita mempunyai masalah
seperti kayu jati dan juga Akasia dan sebagainya.

Oleh sebab Akasia ini ia lebih menjadi dominan kalau kita tanam, ia akan
menyebabkan tumbuhan-tumbuhan lain sukar untuk tumbuh jadi ia mengganggu
ekosistem hutan kita. Banyak lagi spesies yang mempunyai masalah namun begitu seperti
mana yang saya telah katakan tadi di peringkat PPLH kita telah mengemukakan 10
spesies yang telah diluluskan untuk skim penanaman hutan.

Jadi, kalau Yang Berhormat Tebrau hendak mengetahui lebih lanjut boleh ketemu
dengan saya. Saya akan berikan dengan lebih jelas dan kalau beliau ingin saya juga boleh
extend secara bertulis. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Steven Choong Shiau Yoon [Tebrau]: Ya, sila beri jawapan bertulis ya,
terima kasih.
