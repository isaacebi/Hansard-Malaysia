52 DR.3.11.2021

Untuk Kumpulan Wang Simpanan Pekerja (KWSP) atau EPF apakah strategi
EPF, bagaimana untuk mengembalikan simpanan mereka atau deposit ahli-ahli EPF
supaya mereka boleh bersara dengan cukupnya?

Tuan Yang di-Pertua, dalam laporan ini SOCSO juga melaporkan hanya 6.5
peratus daripada 2,000,000 orang pekerja yang bekerja sendiri atau self-employed daftar
dengan SOCSO, 6.5 peratus sahaja. Ini mendapat pelindungan SOCSO. Apakah ikhtiar
kerajaan dan road map kerajaan, Kementerian Sumber Manusia untuk meningkatkan
penyertaan mereka yang bekerja sendiri untuk mencapai satu angka sekurang-kurangnya
90 peratus. Sama ada satu compulsory SOCSO registration dijalankan dengan
melibatkan pelbagai syarat supaya mereka apabila memohon untuk lesen perniagaan dan
sebagainya, mereka perlu untuk menyertai SOCSO. Janganlah kita hanya — begitu
kurang, 6.5 peratus self-employed yang mendapat pelindungan SOCSO.

Tuan Yang di-Pertua, untuk akhir sekali saya ingin menyatakan bahawa perlu juga
kita melihat kepada satu angka yang sangat terus meningkat. Bagi tahun 2022, emolumen
dan juga bayaran pencen dan juga service charge hutang negara sudah mencecah 67.5
peratus daripada perbelanjaan mengurus. Ketiga-tiga angka ini telah meningkat dari 40
peratus pada tahun 2001 hingga tahun 2009 kepada 50 peratus pada tahun 2015 dan
pada hari ini mencecah 67.5 peratus, pada jangkaan 2020.

Ini kian meningkat terhadap bayaran khidmat hutang dan menyebabkan ketiga-
tiga perbelanjaan emolumen, pencen dan juga bayaran khidmat hutang adalah lebih
kurang 9.61 peratus of GDP. Apakah ikhtiar kerajaan untuk menangani perkembangan
ketiga-tiga item ini supaya...

Tuan Yang di-Pertua: Yang Berhormat, masa sudah tamat Yang Berhormat.

Tuan Wong Hon Wai [Bukit Bendera]: Ya. Last paragraph. Supaya diadakan
satu strategi untuk mengawal perkembangan ketiga-tiga ini supaya lebih banyak wang
boleh digunakan untuk pembangunan dan tidak hanya untuk emolumen, persaraan dan
juga membayar balik hutang. Saya harap dengan pelbagai pengumuman dalam bajet ini
dapat memastikan distribution justice, equitable justice, supaya dapat disalurkan kepada
mereka yang memerlukannya.

Saya ingin meminta kerajaan untuk menjawab setiap persoalan yang saya sentuh
tadi. Terima kasih Tuan Yang di-Pertua.

Tuan Yang di-Pertua: Terima kasih. Sebenarnya Yang Berhormat yang
mengambil masa panjang itu sebenarnya memakan masa rakan-rakan Yang Berhormat
yang kemudian itu. Itu masalah dia. Sekarang kita ada lagi 26 minit sahaja untuk seramai
tiga orang. Yang Berhormat Julau, silakan.

1.48 tgh.
Tuan Larry Soon @ Larry Sng Wei Shien [Julau]: Terima kasih.
Tuan Yang di-Pertua: Sembilan minit, maaf.
Tuan Larry Soon @ Larry Sng Wei Shien [Julau]: Ya.

Tuan Noor Amin bin Ahmad [Kangar]: Tuan Yang di-Pertua, kalau boleh
teruskan 11 minit, saya ambil minggu hadapan pun tidak mengapa.

Tuan Yang di-Pertua: Okey, terima kasih. Jadi, kalau macam itu boleh 11 minit
balik.

Tuan Larry Soon @ Larry Sng Wei Shien [Julau]: Tuan Yang di-Pertua, terima
kasih kerana memberikan saya peluang untuk mengambil bahagian berbahas di dalam
Belanjawan 2022.

Pertamanya, saya ingin mengucapkan tahniah kepada Yang Berhormat Menteri
Kewangan kerana berjaya membentangkan Belanjawan Tahun 2022 yang saya lihat amat
komited untuk meningkatkan taraf sosioekonomi rakyat.
