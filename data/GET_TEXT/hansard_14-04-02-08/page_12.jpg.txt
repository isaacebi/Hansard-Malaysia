2 DR.3.11.2021

Isu penempatan pelarian Rohingya ke negara ketiga sering diketengahkan oleh
kerajaan dalam perbincangan dengan negara-negara asing dan di platform-platform
antarabangsa. Malaysia sentiasa menggesa Pesuruhjaya Tinggi Pertubuhan Bangsa-
Bangsa Bersatu untuk pelarian dengan iMialSaifulzin, United Nations HCR atau United
Nations High Commissioner for Refugees untuk memberi kerjasama dalam
mempercepatkan proses penempatan semula pemegang kad UNHCR ke negara ketiga.
Kementerian juga konsisten mengadakan libat urus bersama UNHCR untuk mencari jalan
bagi meningkatkan kadar penempatan semula pelarian Rohingya ke negara ketiga.

Dalam isu ini, Kementerian Luar Negeri juga sentiasa menyeru pihak negara
ketiga kepada Konvensyen Status Pelarian 1991 dan Protokol Status Pelarian 1967 untuk
berkongsi beban dan tanggungjawab terutamanya dalam menerima lebih ramai golongan
pelarian bagi tujuan penempatan semula menerusi platform perbincangan dua hala dan
pelbagai hala di peringkat antarabangsa.

Dalam perbincangan dua hala antara Malaysia dengan negara-negara yang
berkemampuan untuk menerima pelarian Rohingya dari Malaysia, Malaysia sering
menekankan isu ini dan berharap agar lebih ramai dapat diterima masuk ke negara-
negara berkaitan.

Berkaitan dengan soalan Yang Berhormat Sik yang mengetengahkan dua isu
utama iaitu taraf kewarganegaraan Rohingya serta kebertanggungjawaban ke atas
pelarian pelanggaran hak asasi manusia yang berlaku ke atas hak etnik minoriti tersebut.
Mengenai isu kewarganegaraan, Kerajaan Myanmar pada tahun 1982 telah meluluskan
Undang-undang Kewarganegaraan 1982 yang mengecualikan etnik Rohingya daripada
senarai etnik bertaraf warganegara Myanmar.

Dalam hal ini, Malaysia akan terus memastikan bahawa penyelesaian isu
Rohingya meliputi pengiktirafan mereka sebagai warganegara Myanmar. Antara lain
Malaysia sentiasa menyokong usaha-usaha antarabangsa bagi memastikan
kebertanggungjawaban ke atas pelanggaran hak asasi manusia dan jenayah
kemanusiaan yang berlaku ke atas etnik Rohingya. Sebagai contoh Malaysia menyokong
resolusi Majlis Hak Asasi Manusia, Pertubuhan Bangsa-Bangsa Bersatu yang
menubuhkan satu mekanisme yang dinamakan /ndependent Investigative Mechanism for
Myanmar dengan izin, bagi mengumpul bukti-bukti pelanggaran hak asasi manusia di
Myanmar.

Akhir sekali Tuan Yang di-Pertua, Malaysia juga konsisten mengadakan libat urus
dengan pihak-pihak berkepentingan yang terlibat dengan kes dakwaan genosid ke atas
etnik Rohingya yang sedang dibicarakan di Mahkamah Keadilan Antarabangsa,
International Court of Justice.

Tambahan pula Mahkamah Jenayah Antarabangsa, International Criminal Court
turut menjalankan penyiasatan ke atas jenayah-jenayah kemanusiaan yang berlaku ke
atas etnik Rohingya. Dalam hal ini, wajar bagi Malaysia untuk bekerjasama dengan
mekanisme-mekanisme tersebut agar keadilan dapat dilunaskan kepada etnik Rohingya
dan hak-hak mereka dapat dikembalikan secara saksama. Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Timbalan Menteri. Soalan
tambahan yang pertama.

Dato’ Mohd Nizar bin Haji Zakaria [Parit]: Terima kasih, Tuan Yang di-Pertua.
Terima kasih Yang Berhormat Timbalan Menteri.

01010

Negara kita cukup konsisten dalam memperjuangkan isu-isu kemanusiaan di
peringkat antarabangsa sekian lama. Saya ingin tanya kepada Yang Berhormat Timbalan
Menteri, apakah Malaysia, negara kita mampu untuk menguruskan isu Rohingya ini yang
dikatakan jumlah etniknya melebihi 200,000.

Apakah perkembangan terkini hasil Sidang Kemuncak Asia Timur Ke-16
Berkaitan Pelarian baru-baru ini serta bagaimana reaksi negara-negara yang terbabit,
khususnya yang telah menandatangani Konvensyen Pelarian 1951. Apakah negara kita
