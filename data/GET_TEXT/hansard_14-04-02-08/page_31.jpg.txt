DR.3.11.2021 21

9. Dato’ Seri Haji Idris bin Jusoh [Besut] minta Menteri Perusahaan Perladangan
dan Komoditi menyatakan apakah strategi yang diambil kementerian dalam
menggalakkan penggunaan mekanisasi pertanian, terutamanya bagi menangani isu
kekurangan pekerja asing dalam sektor pertanian sawit dan getah.

Timbalan Menteri Perusahaan, Perladangan dan Komoditi Il [Datuk Willie
anak Mongin]: Terima kasih Yang Berhormat Besut yang begitu peka dan juga begitu
prihatin dengan permasalahan industri sawit dan juga getah. Memang kita sedia maklum,
cara untuk menyelesaikan masalah kekurangan tenaga kerja dalam sektor perladangan
ini bukanlah suatu yang mudah tetapi agak rumit dan kompleks.

Namun begitu, bagi memastikan kerugian yang tidak terus meningkat, kita di
Kementerian Perusahaan, Perladangan dan Komoditi juga telah berusaha membawa
masuk pekerja asing ke Malaysia bagi mengatasi kekurangan tenaga kerja ini. Sekarang
ini kita telah mendapat kelulusan seramai 32,000 orang dan kita dalam proses
memperhalusi kemasukan mereka ini dan MoU juga sedang diperhalusi untuk membawa
pekerja-pekerja asing ini.

Selain daripada kebergantungan kepada pekerja-pekerja asing, kerajaan juga
sentiasa menyarankan penggiat industri untuk mengadaptasi pergunaan mekanisme
dalam proses kerja di mana mekanisasi bukan sahaja mempercepatkan proses kerja
tetapi boleh mengurangkan kebergantungan kepada tenaga kerja manual.

Bagi mempromosikan penggunaan mekanisasi dan automasi, Kementerian
Perusahaan, Perladangan dan Komoditi juga telah menghasilkan lebih daripada 50
teknologi yang sedia untuk dikomersialkan. Produk R&D ini merangkumi dilapangan
termasuk bagi pekebun kecil sawit bagi memastikan hasil produk R&D disampaikan
kepada penggiat industri dan juga promosi dilakukan di media massa dan dari semasa ke
semasa.

Mereka harus mengadaptasi teknologi hasil R&D ini untuk diguna pakai di
peringkat perladangan mereka. Kita juga melihat banyak penyediaan insentif bagi
menggalakkan penggunaan mekanisasi dan juga kita menggiatkan aktiviti R&D di sektor
agrokomuniti di mana antara yang telah diguna pakai secara komersial adalah mesin
bermotor penuai buah sawit ataupun dikenali sebagai cantas. Dengan adanya mesin
cantas ini bukan sahaja ia mampu mempercepatkan proses penuaian, malah dapat
mengurangkan tenaga kerja sehingga 30 peratus.

Manakala di peringkat industri getah, kita juga telah membangunkan mesin
mengisi tanah polybag ataupun Soffell yang berupaya menghasilkan media tanaman
sehingga 20,000 polybag setiap lapan jam. Ini sedikit sebanyak telah mengurangkan
tenaga kerja. Banyak lagi aktiviti yang kita lakukan seperti mempergiatkan aktiviti
pengkomersialkan seperti melalui komersialan MPOB juga membangunkan lat
mengangkat buah tandan yang dipasang pada mini traktor yang dikenali sebagai The
Grabber, Beluga dan juga Rhyno. Banyak lagi inovasi-inovasi yang kita ketengahkan
untuk mengurangkan kepenggunaan tenaga kerja. Sekian, terima kasih.

01130

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Besut.

Dato’ Seri Haji Idris bin Jusoh [Besut]: Terima kasih kementerian. Ini kerana,
penggunaan mekanisasi ini akan meningkatkan hasil dan juga mengurangkan
pengambilan tenaga buruh asing yang merugikan industri iaitu lebih berbilion
sebagaimana yang dikatakan — juga digalakkan oleh Rancangan Malaysia Ke-12.

Soalan saya ialah dalam masa terdekat apakah mekanisme terbaik kementerian
untuk mengatasi isu kekurangan tenaga kerja dalam sektor perladangan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Besut. Sila Timbalan Menteri.

Datuk Willie anak Mongin: Terima kasih sekali lagi Yang Berhormat Besut
sepertimana yang saya katakan tadi untuk kita mengambil shortcut untuk menyelesaikan
masalah ini daripada peladang-peladang dan pekebun-pekebun kecil dengan kerugian
