8 DR.3.11.2021

Datuk Dr. Haji Abd. Latiff bin Ahmad: Kenyataan Yang Berhormat Jerlun itu
tidak berapa tepat. DNB ini kepunyaan special property kepunyaan kerajaan. Telco ada
kepentingan-kepentingan tersendiri kerana ia adalah listed company. Sudah pasti ia
terpaksa akur dengan pemegang-pemegang saham yang dipunyai dalam syarikat te/co
tersebut, Axiata, Maxis.

Akan tetapi dari sudut kerajaan, kerajaan lebih mementingkan kepentingan ramai.
Saya beri contoh Tuan Yang di-Pertua, kalau kita hendak beri kepada 5G, yang ada
sekarang 4G, mereka tidak akan beri kemudahan-kemudahan ini di tempat yang klien
mereka kurang. Di sinilah peranan sahabat saya Yang Berhormat Menteri KKMM untuk
fill up the vacuum, dengan izin.

Oleh sebab itu, carve-out ini telah berjaya dilakukan dalam banyak modul.
Umpamanya MRT Corporation dalam jajaran MRT, Jajaran 1 dan Jajaran 2. Bermakna
untuk rel kita sudah berjaya, model dan sistem itu sama sahaja. Cuma kita hendak
pastikan yang ia dilakukan secara transparent. Bumiputera yang layak patut diberi
kemudahan dan green lane dan tidak bermakna bahawa kita bagi sebarang sahaja
kepada sesiapa yang mungkin know who. Ini bukan dasar kerajaan sekarang. Terima
kasih Tuan Yang di-Pertua.

Tuan Yang di-Pertua: Terima kasih. Seterusnya Yang Berhormat Temerloh.

4. Datuk Wira Haji Mohd. Anuar Mohd. Tahir [Temerloh] minta Menteri Kanan
Kerja Raya menyatakan, bila projek KL Outer Ring Road/East Klang Valley Expressway
(EKVE) akan dibuka kepada pengguna jalan raya.

Timbalan Menteri Kerja Raya [Datuk Arthur Joseph Kurup]: Terima kasih
Tuan Yang di-Pertua. Terima kasih kepada Yang Berhormat Temerloh. Kuala Lumpur
Outer Ring Road merupakan jajaran lebuh raya di luar Bandaraya Kuala Lumpur yang
merupakan gabungan lebuh raya berikut:

(i) Lebuhraya Kuala Lumpur ke Kuala Selangor Expressway atau
LATAR;

(ii) Lebuhraya Guthrie Corridor Expressway atau GCE;

(iii) Lebuh raya Baru Lembah Klang atau NKVE;

(iv) Lebuhraya Utara-Selatan Hubungan Tengah atau ELITE;
(v) Lebuhraya Lembah Klang Selatan atau SKVE;

(

vi) Lebuhraya Skim Penyuraian Trafik Lingkaran Kajang atau SILK;
dan

(vii) Lebuhraya Lembah Klang Timur atau EKVE.

Lebuhraya Lembah Klang Timur atau EKVE merupakan sebahagian dari Kuala
Lumpur Outer Ring Road yang melalui Bandar Mahkota Cheras, Jalan Hulu Langat dan
kemudian melalui Hutan Simpan Ampang dan seterusnya berakhir di MRR2.

EKVE ini merupakan projek lebuh raya yang melibatkan pembinaan jajaran dual
two-lane yang bermula daripada Sungai Long di Lebuh raya Kajang SILK hingga ke Jalan
Lingkaran Tengah 2 (MRR2) di Ukay Perdana. Panjang keseluruhan jajaran utama EKVE
merupakan 36.16 kilometer dan 3.5 kilometer yang melibatkan kerja naik taraf di jalan
Ukay Perdana.

Sehingga September 2021, kemajuan terkini pembinaan lebuh raya East Klang
Valley Expressway atau EKVE, berakhir bulan sebanyak 94.48 peratus. Bagi memastikan
EKVE dapat disiapkan dalam tempoh masa yang ditetapkan, kontraktor sedang giat
menjalankan kerja-kerja pembinaan di tapak terutamanya yang melibatkan kerja tanah,
pembinaan struktur dan jambatan, perparitan, cerun, turapan, kerja mekanikal dan
elektrik, perabot jalan, bangunan dan lain-lain. Lebuh raya ini dijangka akan dibuka
kepada trafik pada penghujung tahun 2022. Sekian, dan terima kasih.
