20 DR.3.11.2021

Soalan kedua singkat, berkenaan dengan T20. Saya percaya golongan T20 pun
ada yang akan terjejas. Jadi saya hendak tanya, berapa peratuskah— mungkin golongan
ini tidak banyak. Akan tetapi apakah peratusan golongan daripada T20 yang terjatuh
menjadi M40 ataupun B40? Sebab golongan ini pun kita kena bagi bantuan. Saya percaya
mereka yang terlibat itu mungkin golongan daripada IKS yang memerlukan bantuan
segera mungkin secara sementara ataupun mungkin secara kekal daripada kerajaan.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Timbalan Menteri.
Satu minit.

Dato’ Eddin Syazlee bin Shith: Terima kasih kepada sahabat saya Yang
Berhormat Rasah atas soalan tambahan. Untuk makluman Yang Berhormat, M1 seperti
Yang Berhormat sebutkan tadi adalah terdiri daripada 10 peratus daripada mereka yang
dikategorikan kumpulan M40 yang mana sasaran pendapatan bagi M1 adalah mereka
yang mempunyai lingkungan pendapatan RM4,850 ke RM5,880.

Jadi untuk bantuan, antara bantuan yang diberikan oleh kerajaan, kalau untuk
bantuan yang terkini, Bantuan Keluarga Malaysia hanya untuk mereka yang
berpendapatan di bawah RM5,000 yang layak menerima. Jadi dalam kategori M71 ini pula,
daripada 10 peratus ini, hanya 14 peratus yang layak menerima Bantuan Keluarga
Malaysia.

Selain daripada itu, ada bantuan M40 sekarang seperti pengeluaran akaun
KWSP, Bantuan Prihatin Rakyat dan juga bantuan pelepasan cukai termasuklah insentif
bagi Bajet 2022. Untuk bantuan boleh dilihat melalui pelepasan cukai_ individu,
pengurangan kadar caruman minimum KWSP dan pelepasan khas cukai pendapatan
individu bagi perbelanjaan pelancongan domestik dan juga pelepasan cukai pendapatan
individu sehingga RM2,500 turut diberikan ke atas kos pembelian dan pemasangan
sewaan dan sewa beli kemudahan.... [Tidak jelas] kemudahan pengecualian ini.

Untuk T20, yang ini saya berikan jawapan bertulis kepada Yang Berhormat.
Timbalan Yang di-Pertua [Dato’ Mohd Rashid Hasnon]: Jawapan bertulis.
Dato’ Eddin Syazlee bin Shith: Ya insya-Allah.

Timbalan Yang di-Pertua [Dato’ Mohd Rashid Hasnon]: Soalan tambahan
kedua saya jemput Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya perhatikan kita bukan sahaja perlu menilai semula garisan pendapatan serta
tanggungan, bahkan apa yang juga penting adalah geographical profiling. Bandar utama,
bandar biasa serta luar bandar. Ini kerana faktor kos sara hidup yang berbeza.

Soalan saya, sejauh manakah perkara ini diteliti oleh kementerian bagi
memastikan intervensi bantuan yang lebih berstrategik. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Tumpat.
Sila Yang Berhormat Timbalan Menteri.

Dato’ Eddin Syazlee bin Shith: Saya setuju dengan pandangan Yang Berhormat
tadi. Saya fikir ini adalah antara perkara-perkara yang sedang diteliti oleh kerajaan pada
hari ini. Mungkin juga pandangan-pandangan yang Yang Berhormat itu boleh diambil kira
untuk diserap dalam apa juga pendekatan yang digunakan oleh kerajaan untuk
memastikan bantuan-bantuan dapat dirasai terus pada sasaran penerima yang
diperuntukkan.

Timbalan Yang di-Pertua [Dato’ Mohd Rashid Hasnon]: Baik, terima kasih.
Saya ada hendak memanggil soalan jawab lisan seterusnya, yang terakhir. Menjemput
Yang Berhormat Dato’ Seri Haji Idris bin Jusoh.

Dato’ Seri Haji Idris bin Jusoh [Besut]:

Dewan bersidang tak sampai petang,
Soalan saya nombor sembilan.
