DR.3.11.2021 3

hendak terus bergantung pada kuasa PBB yang dilihat gagal dalam menangani isu etnik
Rohingya ini dan sebaliknya ASEAN adalah jalan terbaik untuk menyelesaikan secara
kebersamaan sebaik-baiknya. Jadi, saya mohon pendirian daripada negara kita. Terima
kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Haji Kamarudin Jaffar: Terima kasih Yang Berhormat Parit, terima kasih
Tuan Yang di-Pertua. Memang sebagaimana yang termaktub dalam jawapan asal saya
tadi, Malaysia sudah menganggap kita sudah menanggung terlalu ramai pelarian daripada
Myanmar yang kita anggarkan lebih daripada 200,000 orang semuanya. Usaha-usaha kita
melalui negara-negara yang menjadi pejanji, penandatangan isu ataupun konvensyen
berkaitan dengan pelarian ini adalah— hasilnya amat kecil sekali.

Saya boleh sebutkan di sini bahawa dalam 18 tahun yang lalu, daripada tahun
2003 hingga 2021, kita hanya mampu menghantar ke negara ketiga, seramai 8,312 orang
sahaja kepada 10 buah negara seperti negara Australia, Kanada, Jepun dan sebagainya.
Negara yang terbesar menerima pelarian ini ialah Amerika Syarikat iaitu lebih 7,000 orang
dan yang terkecil, negara Finland, hanya satu orang sepanjang 18 tahun yang lalu. Jadi,
hasil daripadanya tidaklah membanggakan.

Maka oleh sebab itu, kita perlu terus bekerjasama dengan negara-negara di
seluruh dunia dan khususnya melalui ASEAN yang mana sekali lagi sebagaimana Sidang
Kemuncak ASEAN beberapa hari yang lalu, tunjukkan bahawa kerjasama tentang isu ini
tidaklah begitu berjaya. Lagi pula kita ada isu yang lebih besar dengan negara Myanmar
itu sendiri selain daripada isu Rohingya ini iaitu isu kerajaan yang ada atau pemerintah
yang ada sekarang ini di Myanmar itu. Terima kasih.

Tuan Yang di-Pertua: Terima kasih. Soalan tambahan kedua.
Tuan Hassan bin Abdul Karim [Pasir Gudang]: Soalan. Pasir Gudang ya?

Tuan Yang di-Pertua: Yang Berhormat Padang Serai dah bangun daripada tadi.
Yang Berhormat Padang Serai.

Tuan Karupaiya a/l| Mutusami [Padang Serai]: Terima kasih Tuan Yang di-
Pertua. Soalan tambahan saya adalah, saya percaya Malaysia perlu ke hadapan dalam
isu kemanusiaan ini. Saya tahu kekangan di mana negara luar tidak boleh masuk campur
dalam hal urusan negara lain tetapi saya berharap kerajaan gerakkan lebih banyak
bantuan kepada etnik Rohingya di Myanmar. Bukan Myanmar sahaja tetapi mana-mana
negara dalam hal isu perikemanusiaan perlu disuarakan. Pendirian Malaysia perlu
dihormati mana-mana negara dalam hal ini. Terima kasih Yang Berhormat Timbalan
Menteri, terima kasih Tuan Yang di-Pertua.

Tuan Yang di-Pertua: Terima kasih. Sila Yang Berhormat Timbalan Menteri.

Dato’ Haji Kamarudin Jaffar: Terima kasih Tuan Yang di-Pertua, terima kasih
Yang Berhormat Padang Serai di atas pandangan, sokongan dan seruan kepada negara
kita, kerajaan kita. Kita memang selari dengan pandangan Yang Berhormat Padang Serai
itu. Selamat Hari Deepavali Yang Berhormat.

Tuan Yang di-Pertua: Terima kasih. Ya, Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua.

Tuan Yang di-Pertua: Ringkas.

Tuan Hassan bin Abdul Karim [Pasir Gudang]: Yang Berhormat Timbalan
Menteri, soalan saya, adakah Malaysia akan meminta ASEAN supaya mengkaji semula
prinsip ASEAN yang tidak boleh campur tangan dalam hal negara masing-masing dikaji
semula sekiranya ada berlaku genocide seperti dalam contoh Rohingya di Myanmar ini.
Terima kasih.

Dato’ Haji Kamarudin Jaffar: Terima kasih Yang Berhormat Pasir Gudang dan
Tuan Yang di-Pertua. Memang implikasi daripada tindakan ASEAN akhir-akhir ini di
sidang-sidang kemuncak yang baru ini dan yang awal sebelum ini, dalam isu khusus
