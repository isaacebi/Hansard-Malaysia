4 DR.3.11.2021

berkaitan dengan kedudukan di Myanmar itu, saya melihat bahawa prinsip tidak campur
tangan dalam hal dalaman negara itu bukan sahaja perlu kita lihat daripada perspektif
yang baharu iaitu tidaklah ia boleh menghalang negara-negara ASEAN lain daripada
memberi pandangan, menyentuh, malah mengambil tindakan.

Saya fikir, walaupun tidak secara rasmi prinsip charter ini diketepikan tetapi saya
lihat bahawa perkembangan terkini menunjukkan bahawa negara-negara ASEAN makin
terbuka daripada segi mengambil pendirian bahawa apabila isu-isu utama_ iaitu
pelanggaran hak asasi ataupun rampasan kuasa berlaku, maka prinsip yang disebutkan
dalam charter itu sudah diberi suatu pengertian yang baharu dengan tindakan-tindakan
yang baharu. Terima kasih Tuan Yang di-Pertua.

2. Dato’ Seri Utama Haji Mukhriz Tun Dr. Mahathir [Jerlun] minta Menteri Sains,
Teknologi dan Inovasi menyatakan:

(i) pendekatan baharu yang digunakan untuk menggalakkan
penghasilan inovasi teknologi terkini bagi meningkatkan daya
saing negara di pasaran dunia; dan

(ii) apakah tahap kerjasama antara universiti-universiti penyelidikan
dan antara universiti tempatan dengan pihak swasta.

Timbalan Menteri Sains, Teknologi dan Inovasi [Tuan Haji Ahmad Amzad bin
Mohamed @ Hashim]: Assalamualaikum warahmatullahi wabarakatuh. Tuan Yang di-
Pertua, untuk makluman Ahli Yang Berhormat, dalam usaha untuk menjadikan Malaysia
sebagai sebuah negara berteknologi tinggi menjelang tahun 2030, Kementerian Sains,
Teknologi dan Inovasi (MOSTI) telah melaksanakan pelbagai pendekatan baharu.
Pendekatan pertama ialah melalui Dasar Sains, Teknologi dan Inovasi Negara (DSTIN)
2021-2030 dengan beberapa program dan inisiatif telah dilaksanakan iaitu;

(i) Program Rangka Kerja 10-10 Sains Teknologi, Inovasi dan
Ekonomi (MySTIE);

(ii) Program Pemacu Pengkomersialan Teknologi atau Technology
Commercialization Accelerated (TCA);

(iii) Inisiatif Sandbox Inovasi dan Teknologi Nasional (NTIS);

(iv) Inisiatif Teknologi Tinggi Sentuhan Rendah (High-Tech Low
Touch); dan

(v) Program MyTech Pitch.

Melalui pendekatan kedua, penglibatan di dalam Majlis Ekonomi Digital dan 4IR
yang dipengerusikan Yang Amat Berhormat Perdana Menteri Malaysia. Di bawah majlis
ini, MOSTI dipertanggungjawab menerajui Kluster Teknologi Baharu Muncul yang
berperanan menyelaras pelaksanaan inisiatif yang menyokong Rangka Tindakan
Ekonomi Digital ke arah pengupayaan sektor perniagaan melalui transformasi
pendigitalan.

Pendekatan ketiga pula melalui pembangunan pelan hala tuju Technology Road
Map dalam pelbagai bidang keutamaan yang antaranya adalah seperti pembangunan
vaksin, elektrik dan elektronik, blockchain, ekonomi hidrogen, teknologi nano, kecerdasan
buatan, robotik dan bahan termaju (advanced material).

Seterusnya, melalui pendekatan keempat, MOSTI menyusun semula Skim
Pembiayaan Dana Penyelidikan dan Pembangunan (R&D) dengan memberikan
penekanan kepada aspek pembangunan eksperimental. Sasaran kerajaan di dalam
Rancangan Malaysia Ke-12 ialah agihan perbelanjaan penyelidikan pembangunan
eksperimental kepada GERD perlu ditingkatkan kepada 24.5 peratus pada tahun 2018
ditingkatkan kepada 50 peratus menjelang tahun 2025.

Tuan Yang di-Pertua, bagi menjelaskan mengenai tahap kerjasama antara
universiti penyelidikan dan universiti tempatan dengan pihak swasta, MOSTI ingin
