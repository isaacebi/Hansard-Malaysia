DR.3.11.2021 27

Timbalan Yang di-Pertua [Dato’ Mohd Rashid Hasnon]: Baik, sila.

Tuan Chan Foong Hin [Kota Kinabalu]: Slogan ‘Keluarga Malaysia’ ini tiada
guna sekiranya sektor perladangan terasa dimangsakan, sektor pelancongan terasa
terpinggir, penganggur-penganggur terasa tercicir dan rakyat Sabah tidak diberikan
kenaikan geran khas yang diperuntukkan dalam Perlembagaan Malaysia. Saya berharap
Menteri Kewangan boleh membuat pindaan-pindaan kepada cadangan-cadangan yang
saya bangkitkan di teks saya tadi itu.

Selamat menyambut Deepavali. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Kinabalu. Seterusnya saya menjemput Yang Berhormat Pasir Salak.
Masa 12 minit.

11.49 pg.

Dato’ Sri Haji Tajuddin bin Abdul Rahman [Pasir Salak]: Bismillahi Rahmani
Rahim. Assalamualaikum warahmatullahi wabarakatuh. Selamat pagi dan salam
sejahtera kepada semua. Tuan Yang di-Pertua, terima kasih bagi saya peluang untuk
berbahas mengenai perbelanjaan yang telah dibentangkan.

01150

Saya ucapkan setinggi tahniah dan syabas kepada Menteri Kewangan daripada
pihak kerajaan yang telah membentangkan satu bajet yang komprehensif dan inklusif.
Merupakan satu bajet prihatin rakyat.

Saya ingin mengambil kesempatan ini hendak bertanya kepada Menteri
Kewangan, RM70 bilion peruntukan untuk pembangunan- development expenditure,
berapa daripada jumlah itu yang diperuntukkan kepada kawasan Pasir Salak. We are
talking about equitable distribution of allocation. Equitable antara daerah, kawasan,
negeri.

Saya hendak tahu, sebagai Wakil Rakyat, mewakili rakyat Pasir Salak, berapa
peruntukan, allocation yang diperuntukkan bagi Kawasan Pasir Salak bagi menjalankan
beberapa inisiatif dan tindakan kerajaan untuk membangunkan ekonomi dan rakyat Pasir
Salak.

Satunya pertanian. Kita amat bergantung pada sawah padi dan juga pekebun
kecil sawit dan pekebun buah-buahan. Saya hendak tahu, apa dia projek yang telah diatur
dan diperuntukkan oleh Menteri Kewangan untuk, umpamanya sawah padi, berkenaan
dengan irrigation. Menaik taraf irrigation untuk sawah-sawah padi ini supaya ia boleh
meningkatkan produktiviti petani daripada sekarang- mungkin dua tan satu hektar dan
sebagainya- sungguh rendah, pendapatan pun lebih kurang RM1500 ke bawah sahaja.
Ini sudah jatuh pada tahap miskin.

Jadi projek irrigation- selain itu, tentang masalah benih padi sah dan masalah
penyakit. Banyak perkara yang berkenaan sawah padi yang perlu diatasi yang
memerlukan peruntukan daripada bajet ini. Itu berkenaan pertanian.

Lagi saya hendak bertanya daripada segi sektor perniagaan. Apa peluang
perniagaan dan berapa banyak peruntukan, berapa banyakkah projek yang dibuat oleh
kerajaan untuk kawasan atau daerah Pasir Salak ini yang sudah ketinggalan begitu lama?
Apa yang ada di kawasan saya ini peluang perniagaannya ialah perniagaan runcit,
kemudian pasar tani, pasar malam. Itulah tahap perniagaan di Kawasan Parlimen Pasir
Salak, daripada dulu sampai sekarang. Jadi ini sungguh menyedihkan.

Saya hendak bertanya kepada kerajaan, kepada Menteri Kewangan, adakah
perhatian yang telah diberikan oleh kerajaan terhadap mereka ini, peluang perniagaan?
Dulu pernah saya suarakan iaitu you must bring new projects into rural areas termasuk
Pasir Salak. Jangan tumpukan projek-projek baharu di kawasan-kawasan dan negeri-
negeri yang maju seperti Selangor, Pulau Pinang, Johor sahaja. Kena bawa ke kawasan
