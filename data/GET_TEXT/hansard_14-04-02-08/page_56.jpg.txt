46 DR.3.11.2021

Adakah ia membabitkan perparitan? Kadang-kadang bila berlaku perkara ini, maka
berlakulah pertelingkahan antara kementerian ataupun agensi. Cukuplah dengan
birokrasi ini. Bila banjir ini, bukan puluh, ratusan, malah ribuan orang-orang miskin di
bawah itu berhadapan dengan suasana yang parah. Kalau Tuan Yang di-Pertua tidak
percaya, boleh ikut saya sekali, kita harung banjir, tengok rumah pasca banjir. Betapa
kasihan dan teruknya mereka.

Kemudian, bila ada bencana seperti ini, di sana terdapat peruntukan. Saya
hendak tanya kepada Yang Berhormat Menteri Kewangan, takkanlah selama-lamanya
peruntukan hanya RM200? Di peringkat pejabat daerah, RM200. Kemudian kononnya
ada NADMA sebanyak RM500. Bila diberitahu kepada orang kampung, “Jangan
bimbang, nanti NADMA akan bantu”, sampai sudah tidak bantu.

Jadi, / am appealing to the government supaya dalam hal-hal ini biarlah ada satu
pusat (center) yang khusus. Berlaku bencana, ini tempatnya dan kita akan release
bantuan mengikut apa yang kamu hadapi.

Jadi, Tuan Yang di-Pertua, akhirnya, saya ingin tanya juga kepada kerajaan, kita
belanja jumlah yang paling besar sekarang ini. Tengok, Tuan Yang di-Pertua, bajet untuk
Parlimen. Di Parlimen ini, tugas kita untuk check and balance kepada perbelanjaan
kerajaan. Bajet untuk Parlimen, tidak silap saya, meningkat hanya satu ke dua peratus
sahaja. Bajet untuk SPRM pun sama, peningkatan dua ke tiga peratus. Peruntukan untuk
Lembaga Audit turun. Kita belanja besar. Biarlah di sana terdapat pemerkasaan
Parlimen, pemerkasaan SPRM, pemerkasaan Lembaga Audit supaya pemantauan yang
komprehensif itu dapat diberikan kepada Kementerian Kewangan daripada belanja yang
besar ini.

Jadi, Tuan Yang di-Pertua, begitulah sahaja hujah-hujah saya dalam perbahasan
ini dan kita harap kerajaan akan menyediakan jawapan yang tepat untuk semua persoalan
yang saya bangkitkan. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Hang Tuah Jaya.
Seterusnya Yang Berhormat Tumpat. Silakan.

1.19 tgh.

Dato' Haji Che Abdullah bin Mat Nawi [Tumpat]: Terima kasih Tuan Yang di-
Pertua atas peluang yang diberikan kepada saya untuk mengambil bahagian dalam
perbahasan Belanjawan 2022.

Pertama-tamanya, saya ingin mengucapkan setinggi-tinggi penghargaan kepada
Menteri Kewangan, Yang Berhormat Senator Datuk Seri Utama Tengku Zafrul bin Tengku
Abdul Aziz kerana berjaya menyediakan sebuah belanjawan yang sangat baik kepada
rakyat dan negara seperti mana yang telah dibentangkan pada 29 Oktober yang lalu.

01320

Pembentangan belanjawan ini memanifestasikan betapa kerajaan menyediakan
persiapan yang rapi kepada negara ke arah untuk keluar daripada himpitan pandemik yang
melanda negara dan dunia selama dua tahun ini serta mencapai semula kemakmuran pada era
pra-pandemik.

Tema Keluarga Malaysia, Makmur Sejahtera yang diketengahkan dalam belanjawan
kali ini perlu benar-benar direalisasikan sebagai sebuah mesej perpaduan dan kesejahteraan
kepada rakyat di mana sahaja berada.

Tuan Yang di-Pertua, kedudukan ekonomi negara mampu mencatatkan pertumbuhan
positif menjelang tahun 2022. Keyakinan ini didorong oleh pembukaan hampir kesemua sektor
ekonomi yang merancakkan semula penggunaan domestik selain faktor permintaan luar yang
meningkatkan imbangan dagangan kerajaan.

Kita melihat bagaimana ekonomi negara kembali mengukuh dengan pantas pada suku
kedua tahun ini kepada 16.1 peratus berbanding 0.5 peratus pada suku pertama 2021 serta
lebih tinggi berbanding kadar KDNK pada tahun 2020 iaitu 5.6 peratus. Peningkatan yang
ditunjukkan pada suku kedua itu menggambarkan situasi ekonomi negara berada pada
