26 DR.3.11.2021

kemudahan kesihatan kerajaan di kawasan-kawasan luar bandar. Bagi seluruh Sabah,
hanya satu hospital yang ada perkhidmatan angiogram dan angioplasty iaitu Hospital
Queen Elizabeth II di Kota Kinabalu. Mana-mana pesakit yang mengalami serangan sakit
jantung di Tawau atau Sandakan perlu menunggu sehingga keadaan mereka stabil baru
boleh pergi ke Kota Kinabalu untuk mendapatkan pembedahan angioplasty.

Pihak Kementerian Kesihatan Malaysia tidak dapat memindahkan pakar
kardiologi intervensi ke Tawau kerana tiada cath lab di sana. Sudah tibanya masa
kerajaan meletakkan fasiliti-fasiliti ini di bandar-bandar utama seperti di Sandakan dan
Tawau.

Seterusnya, Bajet 2022 telah memperuntukkan RM1.6 bilion melalui tujuh inisiatif
utama untuk membantu sektor pelancongan yang terjejas akibat pandemik sejak Mac
2020. Namun, inisiatif yang diumumkan dilihat tidak mencukupi untuk memulihkan dan
merangsang pelancongan domestik. Ini bukan yang saya katakan. Demikianlah
pendapat atau pandangan Persatuan Ejen-ejen Pelancongan dan Pengembaraan
Malaysia (MATTA).

MATTA ini mencadangkan lepasan cukai individu sebanyak RM1,000 bagi
pelancongan domestik yang dilanjutkan pada tahun depan tidak mewujudkan impak yang
ketara. Mereka meminta pelepasan cukai individu yang lebih tinggi iaitu RM8,000.
Tambahan pula, tiada juga insentif cukai untuk syarikat tempatan untuk melaksanakan
insentif perjalanan atau cuti untuk kakitangan mereka di dalam negara supaya
pelancongan domestik ditingkatkan.

Untuk Penjana Tourism Financing dan BPMB rehabilitation scheme mesti ada
fleksibiliti dalam terma dan syarat untuk permohonan dana, dan kadar faedah nominal
mesti ditawarkan untuk membolehkan perusahaan kecil dan sederhana (PKS)
pelancongan yang terkesan dapat akses kepada dana tersebut. Persatuan Kampungstay
dan Homestay Malaysia (MKHA) juga berharap syarat kelayakan permohonan geran
padanan bagi tujuan pembaikan dilonggarkan dan lebih fleksibel buat pemilik inap desa.

Kini ramai yang mengadakan pelancongan yang jenis staycation di mana individu
atau ahli-ahli sekeluarga mereka mengambil bahagian dalam aktiviti rladah di hotel-hotel
atau tempat pelancongan dalam jarak dekat dari rumah mereka.

Dengan ini, saya mohon MOTAC harus mengadakan program-program untuk
mempromosikan tempat pelancongan Sabah dan Sarawak kepada Semenanjung
Malaysia. Ini kerana melancong ke Sabah dan Sarawak seolah-olah melancong ke luar
negara. Macam pergi oversealah semasa melawat ke Sabah dan Sarawak.

Tuan Yang di-Pertua, isu yang seterusnya ini adalah isu penangguhan
pengambilalihan semula Sabah Electricity Sdn. Bhd. (SESB) dari TNB ke Kerajaan Sabah.
SESB ini Kerajaan Pakatan Harapan dan Warisan terdahulu telah sangat hampir untuk
memeterai perjanjian pengambilalihan SESB pada Februari 2020 sebelum 'Langkah
Sheraton’. Untuk bukan sekadar pengambilalihan SESB dan subsidi berbilion-bilion tetapi
kuasa kawal selia juga dikembalikan sebagai Sabah termasuk membentuk Suruhanjaya
Tenaga untuk Sabah.

Soalan saya. Kenapa usaha pengambilan SESB ini dan kuasa seliaan tenaga ke
Sabah tidak diteruskan?

Selain itu, saya juga ingin membangkitkan isu Trans-Sabah Gas Pipeline (TSGP).
Ini yang memakan RM4 bilion untuk menyambung bekalan gas dari terminal gas Kimanis
ke Sandakan dan Tawau. Lebih RM3.5 bilion telah dibayar, 88 peratus jumlah nilai projek
tersebut kepada pemaju projek walaupun projek itu cuma siap 11.4 peratus dan ini tanpa
diaudit. Kerajaan yang sekarang ini telah menghidupkan semula projek TSGP ini. Saya
hendak menggesa Menteri Kewangan untuk menjelaskan, apakah rasional untuk
menghidupkan semula TSGP untuk di Sabah? Ini kerana kita ada cara-cara lain untuk
meningkatkan bekalan elektrik di Sabah juga.

Timbalan Yang di-Pertua [Dato’ Mohd Rashid Hasnon]: Minta rumuskan,
Yang Berhormat.

Tuan Chan Foong Hin [Kota Kinabalu]: Sebagai rumusan...
