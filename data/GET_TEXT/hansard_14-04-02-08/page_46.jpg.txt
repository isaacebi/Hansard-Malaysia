36 DR.3.11.2021

Situasi ini pernah termaktub dalam sejarah negara apabila meletusnya peristiwa
berdarah 13 Mei 1969. la menyebabkan hubungan etnik di Malaysia berada dalam
keadaan yang begitu genting dan tegang. Ungkapan seorang ahli falsafah George
Santayana, “Those who forget history are doomed to repeat it” adalah relevan dan
signifikan dalam perbincangan mengenai perpaduan.

Oleh itu, saya mencadangkan kerajaan perlu memperkasakan Kementerian
Perpaduan Negara sebagai asas paling penting dan utama untuk menjayakan belanjawan
ini dan juga keharmonian jangka panjang negara. Boleh dilihat bagaimana adunan Islam
terhadap keharmonian kaum. Kementerian ini perlu diberikan peranan yang lebih besar
serta bajet yang sewajarnya agar ia dapat bergerak dengan lebih baik dan berkesan.
Bukan sahaja menjaga masyarakat India, malah kesemua bangsa perlu disatukan di
bawah kementerian ini. Saya mengambil kesempatan ini untuk mengucapkan Selamat
Hari Deepavali kepada semua penganut agama Hindu.

Tuan Yang di-Pertua, dalam kesempatan ini, saya ingin untuk menyenaraikan
projek-projek dan keperluan rakyat di Kuala Krai khususnya berkaitan dengan
infrastruktur. Antaranya ialah keperluan yang perlu dipertimbangkan oleh pihak kerajaan
ialah membina sebuah IPD baharu di Pahi untuk menggantikan IPD sedia ada yang sudah
terlalu lama dan usang.

Kedua, menaik taraf jalan dan jambatan konkrit dari Kampung Enggong ke
Kampung Sungai Mas ke Kampung Bechah Salak sebagai jalan alternatif selain jalan
utama Kuala Krai ke Kota Bharu.

Menaik taraf dan membina jalan baharu menghubungkan Kampung Chenulang,
Kampung Kuala Pertang, Kampung Mial ke Kampung Telekong termasuk sebuah
jambatan yang juga sebagai jalan alternatif menuju ke Machang.

Membina jalan baharu pesisir sungai Kelantan dari Kampung Kuala Nal ke
Kampung Batu Lada melalui Kampung Aur Duri sejauh lapan kilometer.

Membina jalan baharu yang menghubungkan Kampung Pahi dengan Kampung
Bekok yang merupakan jalan alternatif untuk ke Kuala Lumpur dari bandar Kuala Krai.

Menaik taraf dan membina jalan dari Kampung Padang 9, Kampung Lubok Simpul
ke Kampung Tengah bagi memendekkan perjalanan warga setempat menuju ke Hospital
Sultan Ismail Petra.

Menaik taraf dan membina jalan serta jambatan dari Kampung Temalir ke
Kampung Belanga dan seterusnya keluar ke Kampung Pahi juga bagi memendekkan
perjalanan warga setempat menuju ke Hospital Sultan Ismail Petra.

Pembangunan projek bekalan air Kampung Sungai Sam di bawah Projek Bekalan
Air Luar Bandar. Pembangunan projek bekalan air Manek Urai di bawah Projek Bekalan
Air Luar Bandar. Projek pembangunan bagi mewujudkan taman hutan bandar Kuala Krai
yang dahulunya dikenali sebagai Zoo Kuala Krai.

Seterusnya ialah, mewujudkan klinik pakar pergigian non-hospital based dan
Pejabat Kesihatan Pergigian Kuala Krai iaitu dengan menaik taraf bangunan asrama
doktor pelatih hospital lama Kuala Krai yang terletak di kawasan pejabat-pejabat Kerajaan
Persekutuan dan negeri di bandar Kuala Krai.

Saya juga ingin bertanyakan apakah status projek yang telah dilawati oleh agensi
terlibat di bawah KPLB seperti membina baharu Jabatan Temalir yang runtuh. Jambatan
di Kampung Belanga dan Slow Temiang yang rosak dan membahayakan dan membina
jambatan baharu di Kampung Belanga, Kampung Tanjung Kala dan Pasir Jering yang
sentiasa ditenggelami air.

Tuan Yang di-Pertua, isu berkaitan dengan kebajikan OKU. Kumpulan murid
berkeperluan khas atau orang kurang upaya (OKU) menjadi golongan tersisih yang
berkemungkinan besar tercicir dalam pelajaran akibat tidak dapat mengikuti sesi
pengajaran dan pembelajaran ataupun PdPR secara bersemuka. Dalam bajet yang
ditetapbkan kepada golongan OKU merupakan salah satu usaha yang baik bagi
