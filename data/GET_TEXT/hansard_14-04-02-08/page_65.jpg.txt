DR.3.11.2021 55

01400

Industri minyak dan gas di Labuan dimulakan oleh Kerajaan Negeri Sabah yang
mengadakan Kawasan Perindustrian Ranca-Ranca di hujung tahun 70-an dan awal 80-
an. Di sana lah bertapaknya banyak industri berat seperti methanol plant, steel
manufacturing, limbungan membuat kapal dan Asian supply base sebagai hub logistic
minyak dan gas huluan. Jadi, apa benda baharu yang diadakan selepas menjadi Wilayah
Persekutuan. Duty free.

Labuan memang pun pulau bebas cukai sejak zaman British lagi. Okey lah, ada
tambahan arak, rokok dan coklat. Rokok pun tahun ini, 2021 sudah dikeluarkan balik
daripada senarai. Kenapa ini perlu dibuat? Kalau hendak banteras penyeludupan, caranya
adalah jangan dicukai terlalu tinggi. Kalau cukai terlalu tinggi, maka ada ruang untuk
penyeludupan. Mereka tidak perlu melalui pulau bebas cukai pun.

Labuan diisytiharkan sebagai pusat perniagaan dan kewangan antarabangsa
dalam tahun 1990. Berbanding dengan financial offshore centres lain di seluruh dunia,
memang Labuan sangat kecil daripada segi jumlah pendaftaran syarikat. Itu pun dengan
sudah membenarkan syarikat-syarikat tersebut daftar sebagai Labuan entiti tetapi pejabat
operasi berada di Kuala Lumpur atau Iskandar Malaysia.

Sedihnya sejak tahun yang lepas, dua tahun yang lepas, ribuan syarikat
antarabangsa telah meninggalkan Labuan. Berpindah ke Singapura dan Hong Kong atas
sebab di bawah perundangan baharu yang kita putuskan, syarikat-syarikat kategori
general trading and services tidak lagi layak untuk cukai rendah 3 persen seperti sebelum
ini.

Labuan sebagai military base memang sejak British lagi. Dahulu Labuan ialah air
force base dan naval base. Navy pun sudah berpindah ke Sepanggar. Jadi, apa sangat
kejayaan Kerajaan Persekutuan membangunkan ekonomi Labuan ini? Ahli Parlimen
Kinabatangan semasa membahaskan RMKe-12 ada mengingatkan Dewan ini akan
kegagalan Kerajaan Persekutuan untuk membangunkan Labuan mengikut apa yang
diharapkan oleh kerajaan dan rakyat negeri Sabah. Termasuk rakyat Labuan.

Terima kasih Yang Berhormat Kinabatangan kerana menyahut saranan yang
saya selalu buat kepada Ahli-ahli Parlimen dari Sabah untuk mengingatkan Kerajaan
Persekutuan bahawa objektif penyerahan Labuan secara percuma itu adalah untuk
Labuan dibangunkan dengan cepat dan menjadikan ekonomi yang mampan serta menjadi
perangsang kepada pembangunan ekonomi kawasan sekitar.

Sepatutnya, setelah 37 tahun, bukan sahaja Labuan menjadi pulau_ bertaraf
antarabangsa. Akan tetapi kawasan persekitaran, terutamanya Pekan Menumbuk dan
sekitarnya juga sudah mempunyai infrastruktur yang baik dan dapat bersama menarik
pelaburan. Ini kerana ia sudah berdekatan dengan airport dan Pelabuhan Labuan yang
sepatutnya dinaiktarafkan.

Apa yang saya dapat simpulkan ialah Kerajaan Persekutuan tidak bersungguh,
terutamanya selepas 20 tahun Labuan sebagai Wilayah Persekutuan. Sekarang bukan
sahaja Labuan dirasakan tidak diberi perhatian serius. Akan tetapi juga sudah mula
terhimpit dan menjadi disadvantage apabila Kerajaan Negeri Sabah sendiri melihat
Labuan sebagai negeri lain.

Barang-barang dari Sabah masuk ke Labuan dikira eksport. Contoh, mula bulan
lepas, batu kelikir dan pasir dari Sabah tidak boleh masuk ke Labuan tanpa permit dari
kerajaan negeri. Begitu juga banyak bahan makanan seperti telur memerlukan eksport
permit. Saya bacakan antara aduan rakyat Labuan yang perlukan perhatian kerajaan. Kos
sara hidup menjadi terlalu tinggi, terutamanya bahan binaan. Paip bekalan air selalu pecah
dan mengganggu bekalan.

Banjir banyak semasa hujan lebat. Tanah runtuh di kawasan berdekatan rumah-
rumah kampung, membuat mereka terdedah dengan bahaya. Kerajaan tempatan tidak
benarkan kontraktor kecil G1 berpejabat di rumah untuk jimat kos. Keperluan lampu trafik
di simpang Lajau, simpang Kinabenua, simpang Taman Mutiara. Peniaga kecil di UTC
