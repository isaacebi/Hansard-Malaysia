12 DR.3.11.2021

Dato’ Sri Dr. Haji Wan Junaidi bin Tuanku Jaafar: Sebenarnya, Tuan Yang di-
Pertua, apa sahaja yang dibuat secara maya adalah terbuka kepada umum. Jadi,
mengikut maklumat yang saya terima daripada SPR, bahawa penglibatan warganegara
kita daripada luar negara juga ada menerusi libat urus yang telah dibuat ataupun
pendedahan yang dibuat oleh pihak SPR, khususnya apabila SPR mengadakan program
yang dipanggil 10 minit Bersama APR dan juga 15 minit Bersama Pengarah APR yang
telah kita laksanakan sebanyak 37 sesi bersama APR dan sebanyak 35 sesi bersama
dengan Pengarah APR yang melibatkan sebanyak 72 kali dan 304 dan 600,000
penglibatan anggota bukan sahaja dalam negara tetapi juga di luar negara.

Tuan Nik Nazmi bin Nik Ahmad [Setiawangsa]: Terima kasih Tuan Yang di-
Pertua dan juga Yang Berhormat Menteri. Setiawangsa hanya ingin bertanya, mengapa
pihak kerajaan perlu tunggu keputusan mahkamah sebelum meneruskan pelaksanaan
undi 18 tahun ini sedangkan perkara ini merupakan sesuatu pindaan Perlembagaan yang
telah disepakati rentas parti pada era Pakatan Harapan dahulu? Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya menyambut baik soalan tambahan ini oleh sebab memberi peluang kepada
saya memberi penjelasan sebenar.

Apa yang berlaku, apabila perlembagaan dipinda iaitu pada tahun 2019, maka
time frame ataupun jangka masa untuk pelaksanaan di bawah pindaan ini ialah dalam
masa hingga pada tahun 2023. Itulah makanya, kalau kita lihat timeline yang diletakkan
oleh SPR, pelaksanaan semua proses ini akan siap pada bulan September 2022 dan
sistem ini akan berjalan lancar.

Ini kerana banyak perkara perlu dibuat. Contohnya, electoral roll kena dibersihkan
daripada yang telah meninggal, yang gila, yang sakit dan sebagainya ataupun yang masuk
penjara. Begitu juga mereka yang berumur lebih daripada 90 tahun yang kita ketahui
melebihi jumlah 7,000 orang sekarang yang berumur 90 hingga 160 tahun yang belum
lagi dibersihkan daripada kertas pendaftaran pengundi. Jadi itulah makanya time frame
itu bukan menjangkakan sistem ini boleh dilaksanakan dalam masa yang terdekat selepas
perlembagaan dipinda. Itu yang pertama.

Kedua, Tuan Yang di-Pertua, apabila intervensi berlakunya COVID-19, maka ini
telah mengekang tindakan pihak APR untuk bersemuka dan mengambil tindakan secara
terperinci untuk melaksanakan apa yang dikehendaki oleh negara. Terima kasih Tuan
Yang di-Pertua.

Tuan Khoo Poay Tiong [Kota Melaka]: Tuan Yang di-Pertua.

Datuk Seri Panglima Abdul Azeez bin Abdul Rahim [Baling]: Tuan Yang di-
Pertua, ini undi 18 tahun.

Tuan Yang di-Pertua: Yang Berhormat Kota Melaka dulu.

Tuan Khoo Poay Tiong [Kota Melaka]: Terima kasih Tuan Yang di-Pertua.
Tuan Yang di-Pertua: Yang Berhormat Kota Melaka berdiri dulu. Sila
Tuan Khoo Poay Tiong [Kota Melaka]: Terima kasih Tuan Yang di-Pertua.
Tuan Yang di-Pertua: Ringkas ya.

Tuan Khoo Poay Tiong [Kota Melaka]: Ya, ringkas. Yang Berhormat Menteri,
oleh kerana proses pelaksanaan yang terlalu lambat, telah menafikan hak golongan
pemuda untuk mengundi kali ini di Pilihan Raya Negeri Melaka. Ada lebih kurang 130,000
mereka yang berumur 18 tahun dan ke atas tidak dapat mengundi kali ini. Oleh sebab
proses terlalu lambat, telah menafikan hak mereka. Itu yang pertama.

Kedua, Yang Berhormat Menteri, saya hendak minta penjelasan daripada
Menteri, memandangkan pandemik COVID-19 ini, bukan sahaja kita hendak fikir cara
bagaimana kita memastikan pengundi 18 tahun untuk keluar mengundi tetapi juga dalam
Pilihan Raya Negeri Melaka ini, bagaimanakah SPR akan melaksanakan langkah-langkah
untuk memastikan pengundi akan keluar mengundi? Sebab kita lihat hari ini semua berasa
