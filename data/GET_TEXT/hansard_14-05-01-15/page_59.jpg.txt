DR. 23.3.2022 53

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pulai.

Tuan Khalid bin Abd Samad [Shah Alam]: Minta laluan Yang Berhormat
Pulai.

Timbalan Yang di-Pertua [Dato’ Mohd Rashid Hasnon]: Ya.

Tuan Khalid bin Abd Samad [Shah Alam]: Minta laluan. Saya hendak
mencelah sedikit Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Ada 12 saat lagi.

Tuan Khalid bin Abd Samad [Shah Alam]: ... di mana tadi bila
membentangkan rang undang-undang ini, Yang Berhormat Menteri telah
menyatakan bahawa matlamatnya adalah selari dengan matlamat syariat atau pun
magasid syariah, ya. ltu betul ya, iaitu hendak jaga keselamatan, hendak jaga akal,
hendak jaga nyawa dan sebagainya.

Akan tetapi janganlah kita berikan gambaran bahawa apa yang dibentangkan
dan dicadangkan di bawah SOSMA adalah selari dengan kehendak syariat kerana
selain daripada matlamat, cara untuk mencapai matlamat itu juga diambil berat oleh
syariat dalam satu kaedah yang kita semua tahu, [Membaca sepotong ayat Al-Quran]
iaitu “Matlamat tidak menghalalkan cara”. Dalam soal kita hendak memberi kuasa
yang mutlak pada polis untuk menahan tanpa adanya semak imbang oleh
mahkamah, ini merupakan satu kaedah dan pendekatan wasilah yang tidak
dianjurkan oleh syariah. Apa jua tindakan yang hendak diambil seharusnya ada
kaedah check and balance untuk menentukan bahawa undang-undang yang seperti
ini tidak disalahgunakan.

Timbalan Yang di-Pertua [Dato’ Mohd Rashid Hasnon]: Baik. Terima
kasih.

Tuan Khalid bin Abd Samad [Shah Alam]: Itu hendak mencelah Yang
Berhormat Pulai.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Haji Salahuddin bin Ayub [Pulai]: Jadi Yang Berhormat Shah
Alam berucap bagi pihak saya. Masuk sekali.

Timbalan Yang di-Pertua [Dato’ Mohd Rashid Hasnon]: Baik, terima kasih

Yang Berhormat Pulai. Seterusnya saya menjemput Yang Berhormat Papar.

12.35 tgh.
Tuan Haji Ahmad bin Hassan [Papar]: Terima kasih Tuan Yang di-Pertua.
Assalamualaikum warahmatullahi wabarakatuh. Kopivosian. [Bercakap dalam

bahasa Mandarin] Saya minta izin untuk berpantun dahulu.
