DR. 23.3.2022 110

Dato’ Seri Hamzah bin Zainudin: Dan kita lakukan dengan penggunaan
akta-akta yang baharu.

Tuan Ahmad Tarmizi bin Sulaiman [Sik]: Penjelasan.

Dato’ Seri Hamzah bin Zainudin: / think itu menunjukkan bahawa kerajaan
sentiasa memikirkan apabila berjanji, dia akan lakukan. Cuma kadang-kadang
masanya tidak dapat dilakukan dengan secepat mungkin kerana isu-isu yang lain,
yang harus difikirkan lebih mendalam. Oleh sebab itu, jangan fikirkan apabila
ditangguhkan itu, adalah atas sebab tidak mahu buat, tidak. Ditangguhkan itu kerana
mungkin ada perkara-perkara lain yang harus difikirkan bersama.

Tuan Hassan bin Abdul Karim [Pasir Gudang]: Yang Berhormat Menteri.

Dato’ Seri Hamzah bin Zainudin: Ya Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Yang
Berhormat Menteri.

Tuan Ahmad Tarmizi bin Sulaiman [Sik]: Selepas ini bagi Sik sikit ya.

Tuan Hassan bin Abdul Karim [Pasir Gudang]: Tuan Yang di-Pertua, usul
kita petang ini kita bahas berkaitan hendak sambung seksyen 4(5).

Dato’ Seri Hamzah bin Zainudin: Ya.

Tuan Hassan bin Abdul Karim [Pasir Gudang]: Lima tahun yang pertama
2012 hingga 2017, satu tempoh. Kemudian 2017, sekarang ini lima tahun lagi.
Ertinya 10 tahun. Ini bermakna Yang Berhormat Menteri, waktu SOSMA ini digubal
oleh Parlimen, merujuk perkara seksyen 4(5), ada kebimbangan oleh Parlimen pada
waktu bahawa seksyen 4(5) ini setiap lima tahun mesti dikaji sambung. Ertinya, ada
kebimbangan iaitu boleh berlaku salah guna kuasa. Jadi, dalam hal ini, telah disebut
oleh rakan-rakan Ahli Parlimen yang lain, wujud kes-kes tertentu, bukan isolated.
Berlaku banyak kes.
=1630

Jadi begini, Yang Berhormat Menteri. Sudah sepuluh tahun ini, saya
mencadangkan— Akta SOSMA ini bukan kita hendak mansuhkan hari ini. Hanya
subseksyen 4(5) ini, jangan kita teruskan. la tamat pada 31 Julai itu, biarlah ia natural
death. Ini kerana kita— saya sokong Yang Berhormat Sungai Buloh tadi iaitu kita
ada undang-undang yang lain iaitu Kanun Keseksaan yang orang yang ditahan itu
boleh ditahan tetapi kena bawa ke mahkamah, majistret dan sebagainya, reman.
Jadi, begitulah pandangan saya.Terima kasih.

Dato’ Seri Hamzah bin Zainudin: Yang Berhormat Pasir Gudang, saya
hendak ucapkan terima kasih. Akan tetapi, Yang Berhormat Pasir Gudang kena
faham. Apabila kita menggunakan CPC, sebagai contoh, kadang-kadang apabila ia

involve terlalu ramai kumpulan sindiket dan sebagainya, apabila kita bawa mengikut
