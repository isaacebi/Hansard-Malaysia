DR. 23.3.2022 76

telah ditangkap di bawah LTTE. Pada pandangan Yang Berhormat, adakah kerajaan
mesti memberi pampasan kepada mereka atas penganiayaan yang telah mereka
terima, yang telah di — forced to deal with persecution.

Thank you.

Tuan Sanisvara Nethaji Rayer a/l Rajaji [Jelutong]: Saya bersetuju dengan
Yang Berhormat Klang bahawa kalau pampasan telah diberikan keluarga arwah
Muhammad Adib Mohd Kassim, dalam konteks yang sama yang telah ditahan
dengan salah di bawah SOSMA ini terutamanya yang dituduh dengan salah bahawa
terdapat kaitan dengan LTTE itu, kerajaan sepatutnya mempertimbangkan suatu
pampasan diberikan kepada mereka terutamanya setelah diberitahu oleh Yang
Berhormat Kota Melaka ada lagi yang masih lagi menganggur, tidak dapat bekerja,
tidak dapat juga menjaga keluarga mereka.

Tuan Yang di-Pertua: Boleh habiskan?

Tuan Sanisvara Nethaji Rayer a/l Rajaji [Jelutong]: Saya — Jelutong akan
membantah dan menolak usul ini.

Terima kasih, Tuan Yang di-Pertua.

Tuan Yang di-Pertua: Terima kasih, Yang Berhormat Jelutong. Saya kini

menjemput Yang Berhormat Machang. Silakan.

3.11 ptg.

Datuk Ahmad Jazlan bin Yaakub [Machang]: Terima kasih, Tuan Yang di-
Pertua. Banyak pandangan daripada Ahli-ahli Yang Berhormat tentang rang undang-
undang ini dan kita berhak untuk melontarkan pandangan kita walaupun berbeza.
Saya melihat dari banyak perspektif terhadap rang undang-undang ini dan saya
menyokong rang undang-undang ini untuk disambung, dilanjutkan dalam tempoh
lima tahun yang akan datang.

Tuan Yang di-Pertua, ada yang mengatakan bahawasanya rang undang-
undang ini tidak perlu sebab komunis sudah tidak ada dalam negara kita. Akan tetapi,
keganasan dan pelbagai perkara yang negatif ini bukan semestinya apabila komunis
tidak ada. Kita melihat apa yang telah berlaku pada tahun 2013, apa yang berlaku
pada tahun 2016, 2017, 2020 — dua kali, tentang banyak perkara yang telah
mengancam keselamatan negara.

Saya juga sempat menghayati ucapan daripada rakan-rakan kita dari Sabah
yang begitu sayu dan pilu, apa yang telah berlaku dan menimpa rakyat Sabah
terhadap peristiwa pencerobohan pada tahun 2013. Berat mata memandang, berat
lagi bahu kita memikul. Di situ kita lihat berapa ramai anggota polis telah terkorban

untuk mempertahankan negara ini. Kalau kita melihat daripada perspektif yang
