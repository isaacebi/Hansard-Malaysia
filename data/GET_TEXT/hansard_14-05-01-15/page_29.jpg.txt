DR. 23.3.2022 23

Berhormat Tumpat dan dapat membantu daripada segi menyegerakan pembinaan
tersebut.

Daripada segi dua yang dinyatakan oleh Yang Berhormat, ini telah di brief
oleh pihak JKR kepada kami. Mungkin ada sebab-sebab tertentu yang mungkin
hendak dibina dua jambatan di dalam kawasan Parlimen Tumpat tersebut. Terima
kasih Tuan Yang di-Pertua.

Dato’ Haji Che Abdullah bin Mat Nawi [Tumpat]: Terima kasih Yang
Berhormat Timbalan Menteri.

Tuan Yang di-Pertua: Yang Berhormat Balik Pulau dulu.

Tuan Muhammad Bakhtiar bin Wan Chik [Balik Pulau]: Terima kasih Tuan
Yang di-Pertua. Soalan saya kepada Yang Berhormat Timbalan Menteri KPLB
mengenai jalan pantai (coastal road) dari Bagan Sungai Pinang ke Pulau Betong di
mana jambatan dibina dan jambatan ini telah menghalang laluan nelayan-nelayan
untuk ke Pantai Malindo. Sepatutnya jambatan itu dibina tinggi sedikit, jadi jalan
bawah boleh lalu. Dalam pelan memang macam itu tetapi di tapak tidak macam itu.
Jadi saya berharap KPLB dapat membetulkan mengikut design yang asal. Terima
kasih.

Dato' Sri Haji Abdul Rahman bin Mohamad: Terima kasih Yang Berhormat
Balik Pulau dan terima kasih Tuan Yang di-Pertua. Soalan ini memang terkeluar
daripada soalan asal. Walau bagaimanapun apabila dibangkitkan dalam Parlimen ini
di kementerian kami, insya-Allah kita minta pegawai-pegawai kita dan biasanya
jambatan ini JKR yang akan menentukan skop tersebut. Walau bagaimanapun,
kementerian kami bertanggungjawab kerana kementerian kami mengeluarkan
kewangan daripada segi pembinaan jambatan. Kami akan rancang antara KKR dan
KPLB untuk bersama. Mungkin dalam lawatan tersebut Yang Berhormat pun boleh
turut serta bagi membantu apa yang dinyatakan permasalahan yang ditimbulkan oleh
Yang Berhormat sebentar tadi. Terima kasih Tuan Yang di-Pertua.

Tuan Muhammad Bakhtiar bin Wan Chik [Balik Pulau]: Terima kasih.

Tuan Yang di-Pertua: Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Pembangunan pulau yang saya ingin tanyakan ialah dua buah pulau di
kawasan daerah Pontian iaitu Pulau Kukup dan juga Pulau Pisang. Apakah bentuk
yang boleh Kementerian Pembangunan Luar Bandar untuk membangunkan kedua-
dua buah pulau ini, Pulau Pisang dan Pulau Kukup? Kalau tidak dapat menyatakan
terperinci, bolehlah bertulis kemudiannya. Terima kasih.

Dato' Sri Haji Abdul Rahman bin Mohamad: Terima kasih Yang Berhormat

Pontian dan terima kasih Tuan Yang di-Pertua. Sememangnya kita terpaksa
