DR. 23.3.2022 31

ataupun daripada EX. Kena ada. Tanpa tanda tersebut makanya ia tidak boleh
digunakan. Lantaran itu, kita berharap sebagai pengguna memastikan sebelum
membuat apa-apa pembelian, harus memastikan tanda-tanda tersebut wujud pada
tayar-tayar celup tersebut. Akan tetapi tayar yang dibuat bunga balik, itu tidak
dibenarkan. Akan tetapi ia di bawah MOT, Tuan Yang di-Pertua. Jadi saya rasa
menjawab apa yang ditanyakan oleh Yang Berhormat Kepong.

Cuma apa yang selalu kita dapat di jalan raya kadang-kadang tayar celup
terdampar di tengah jalan. Apa yang kita difahamkan bahawa ia adalah disebabkan
oleh — bukan kerana kualiti tayar tersebut tetapi ia disebabkan oleh overheat ataupun
terlalu panas ataupun disebabkan oleh terlalu berat dan juga satu lagi disebabkan
terlalu laju. Akan tetapi tayar itu jika ada tanda MS Sirim ataupun daripada EX, ia
mematuhi standard yang dibenarkan oleh kerajaan. Terima kasih Tuan Yang di-
Pertua.

Tuan Chaa Kee Chin [Rasah]: Tuan Yang di-Pertua minta satu lagi soalan
tambahan.

Tuan Yang di-Pertua: Saya hendak ke soalan 10 sebab sudah 11.26 pagi.

Tuan Chaa Kee Chin [Rasah]: A short one.

Tuan Yang di-Pertua: Okay.

Tuan Chaa Kee Chin [Rasah]: Ya, terima kasih Tuan Yang di-Pertua. Saya
meneliti jawapan dari Yang Berhormat Timbalan Menteri berkenaan dengan
penguatkuasaan untuk memastikan keselamatan fasal tayar dan juga brek. Kita
menyambut baik Cuma saya hendak tanya bagaimanakah cara penguatkuasaan,
mekanisme dan juga berapa kes yang telah hasil siasatan dapati ada pelanggaran
ataupun ketidakpatuhan. Terima kasih Tuan Yang di-Pertua.

Dato’ Rosol bin Wahid: Terima kasih Tuan Yang di-Pertua. Terima kasih
sahabat saya daripada Rasah. Sebenarnya kita melakukan pelaksanaan di kedai-
kedai ataupun di pusat-pusat pengimport ataupun stor-stor. Kita mengadakan
naziran dan juga pemeriksaan. Untuk makluman data yang ada pada saya pada
tahun 2020 hingga 2022 pemeriksaan tayar pneumatik — tayar yang boleh diisi angin
ini sebanyak 1,531 kes. Naziran ataupun khidmat nasihat kita pergi kepada 569 buah
tempat.

Berkaitan dengan penyalahgunaan setakat ini, kosong daripada tahun 2020
hingga 2022. Berkenaan dengan brek pad, pemeriksaan dilakukan di 749 buah
premis manakala naziran kita laksanakan di 546 buah premis. Brek pad ini kita ada
dua kes. Rampasan setakat ini tidak banyak, RM139 sahaja. Terima kasih Tuan

Yang di-Pertua.
