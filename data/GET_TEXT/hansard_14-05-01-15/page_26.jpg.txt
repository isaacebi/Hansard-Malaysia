DR. 23.3.2022 20

benda ini memang mendapat perhatian yang khusus daripada Yang Berhormat

Menteri sekarang ini. Terima kasih.

6. Tuan Ramkarpal Singh A/L Karpal Singh [Bukit Gelugor] minta Menteri Dalam
Negeri menyatakan berkenaan sama ada kesemua tahanan-tahanan dalam penjara
dan depot-depot tahanan telah divaksinasi dan sekiranya tidak berapa bilangan
tahanan-tahanan dalam penjara dan depot-depot tahanan yang telah divaksinasi
setakat bulan Februari, 2022.

Timbalan Menteri Dalam Negeri Il [Datuk Jonathan bin Yasin]: Terima
kasih. Tuan Yang di-Pertua, untuk makluman Yang Berhormat Bukit Gelugor yang
dihormati serta ahli-ahli Dewan, statistik Jabatan Penjara Malaysia sehingga 14
Februari 2022, terdapat seramai 70,283 orang banduan dan daripada jumlah
tersebut, 60,760 orang banduan adalah bersamaan dengan 86.5 peratus telah
menerima vaksin dan seramai 9,543 atau bersamaan dengan 13.5 peratus sahaja
yang belum menerima vaksin.

Manakala di Jabatan Imigresen Malaysia setakat 23 Februari 2022, terdapat
seramai 16,896 orang tahanan yang mana seramai 13,902 atau bersamaan dengan
82.3 peratus, orang tahanan di depot imigresen dan depot imigresen sementara di
seluruh negara telah menerima vaksin. Hanya 2,994 atau bersamaan dengan 17.7
percent sahaja yang boleh mendapat vaksin.

Kementerian Dalam Negeri melalui Jabatan Penjara Malaysia dan Jabatan
Imigresen Malaysia telah mengambil langkah proaktif bagi melaksanakan program
pemberian vaksinasi kepada banduan di penjara serta tahanan di depot-depot
tahanan. Ini membuktikan apabila ini dibuktikan apabila program pemberian
vaksinasi telah pun dilaksanakan secara berperingkat bermula tahun lepas sehingga
berjaya mendapat jumlah yang tinggi dalam tempoh yang singkat sahaja.

la juga merupakan inisiatif yang telah digerakkan di peringkat negeri masing-
masing dengan kerjasama pihak Kementerian Kesihatan Malaysia. Dalam masa
yang sama, program vaksinasi terhadap banduan dan tahanan akan terus
dilaksanakan dan dipertingkatkan dari semasa ke semasa di bawah program
vaksinasi COVID-19 Kebangsaan bersama-sama dengan Kementerian Kesihatan
Malaysia dan CIT sehingga kesemua banduan menerima vaksin tersebut. Terima
kasih Tuan Yang di-Pertua.

Tuan Yang di-Pertua: Yang Berhormat.

Tuan Ramkarpal Singh a/l Karpal Singh [Bukit Gelugor]: Terima kasih
Yang Berhormat Timbalan Menteri. Saya hendak tanya soalan berkenaan dengan
vaksinasi tersebut untuk banduan-banduan. Tadi statistik telah pun diberikan. Kami

perlu faham bahawa banduan-banduan penting ini penting untuk divaksinasi.
