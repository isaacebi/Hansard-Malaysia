DR. 23.3.2022 6

menggunakan data yang sama untuk pandangan yang berkaitan dengan bekalan
dan permintaan perumahan, kemampuan untuk memiliki rumah, ketersediaan
pembiayaan, skim-skim pembiayaan perumahan, pembangunan dasar dan unjuran
keperluan perumahan. Kajian ini dijangka siap pada bulan Jun 2022. Kajian ini
seterusnya akan menentukan hala tuju pembangunan sistem BDA yang
komprehensif merangkumi keperluan data, teknologi, proses, kemahiran serta kos
yang diperlukan bagi menjayakan pembangunan sistem itu.

KPKT juga telah membangunkan satu sistem iaitu Housing Integrated
Management System (HIMS) yang telah beroperasi pada 31 Januari 2022. Sistem
ini merupakan single platform entry, dengan izin, bagi pemaju perumahan merujuk
kepada Akta Pemajuan Perumahan (Kawalan dan Pelesenan) 1966 [Akta 118] dan
peraturan-peraturan berkaitan. Selain daripada pemprosesan permohonan lesen
pemaju perumahan dan permit iklan dan jualan, HIMS ini akan menjadi mekanisme
pengumpulan data perumahan untuk tujuan pengurusan, pemantauan dan
pelaporan. HIMS ini juga akan menjadi salah satu Komponen dalam sistem BDA.

Terima kasih Tuan Yang di-Pertua.

Tuan Yang di-Pertua: Soalan tambahan pertama, Yang Berhormat.

Tuan Khalid bin Abd Samad [Shah Alam]: Terima kasih saya ucapkan
kepada Timbalan Menteri yang memberikan penjelasan. Memang matlamat supaya
semua rakyat menjadi pemilik ataupun paling kurang penyewa supaya masalah
perumahan itu dapat diselesaikan dengan baik adalah amat sangat dipuji dan dialu-
alukan.

Akan tetapi, untuk makluman Yang Berhormat Timbalan Menteri, ada satu
dasar yang pernah diguna pakai di negeri Johor iaitu skim Kuota Menegak Kerajaan
(KMk) di mana 20 peratus dari rumah kos rendah diagihkan melalui parti politik dan
dilihat sebagai satu usaha untuk beri reward-lah, menghadiahkan petugas-petugas
parti politik yang setia. Dia dapat rumah kos rendah walaupun dia sendiri mungkin
sudah ada rumah ya.

Apakah pandangan Yang Berhormat Timbalan Menteri terhadap dasar yang
sebegitu? Adakah pihak kerajaan sanggup memberi jaminan bahawa salah guna
kuasa yang seperti ini di mana agihan rumah kos rendah diberi melalui parti politik
akan ditamatkan dengan secara yang tuntas dan muktamad? Terima kasih.

1020

Tuan Yang di-Pertua: Terima kasih.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat Shah Alam. Sepanjang saya berada di

Kementerian Perumahan dan Kerajaan Tempatan, bahkan sebelum ini pun saya
