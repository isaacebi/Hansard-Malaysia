DR. 23.3.2022 59

tidak mencintai negara kalau kita tidak menyokong rang undang-undang ini. Terima
kasih.
Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Ipoh Barat. Seterusnya saya menjemput Yang Berhormat Sepang.

12.52 tgh.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua. Tuan Yang di-Pertua, saya membantah undang-undang ini,
membantah usul ini. Setelah saya mendengar ucapan daripada Yang Berhormat
Menteri tadi, saya boleh buat kesimpulan beliau tidak memahami SOSMA
sebenarnya tetapi beliau kelihatannya nampak macam faham tetapi sebenarnya
tidak faham. Kalau beliau faham, beliau tentu tahu tidak boleh terima SOSMA ini.

Saya beri contoh Tuan Yang di-Pertua, tengok seksyen 30 SOSMA itu yang
mana seksyen 30 mengatakan memberikan satu kuasa yang amat besar kepada
pendakwa raya hingga mahkamah pun diikat tangan mereka. Saya beri contoh Tuan
Yang di-Pertua, katakan mahkamah membebaskan seseorang, pendakwa raya
hanya boleh bangun di mahkamah mengatakan, “Yang Arif, saya minta supaya orang
yang kena tuduh ini walaupun dibebaskan, masih lagi dipenjarakan”. Mahkamah
tidak ada pilihan, terpaksa mendengar cakap Peguam Negara ataupun pendakwa.
Pergi rayuan pula, begitu juga dibebaskan, masih boleh lagi ditahan.

Ini Tuan Yang di-Pertua, dalam seksyen 30 SOSMA. Oleh sebab itu bagi
saya, kalau kita bercakap tentang SOSMA ini, tadi Yang Berhormat Menteri
mengatakan bahawa ia adalah selaras dengan magqasid syariah. Sekali lagi saya
rasa dia tidak faham apa maqasid syariah itu.

Tuan Yang di-Pertua, seperti mana yang dikatakan oleh Yang Berhormat
Shah Alam, apabila dia bercakap soal syariah, tidak boleh lari daripada syariah.
Antara prinsip syariah itu adalah Islam melarang kezaliman. Salah satu petikan
daripada hadis Qudsi. [Membaca sepotong hadis] “Wahai hambaku, Allah
mengatakan Aku mengharamkan kezaliman ke atas diri-Ku”. Maknanya kezaliman
ini satu perkara yang tidak boleh langsung kita compromise. Jadi sebab itu dalam
Islam, ia menyeru kepada absolute justice. [Membaca sepotong ayat Al-Quran]
Tengok surah Al-Maidah ayat 28. Tuan Yang di-Pertua, saya boleh bersyarah bagi
lima jam. Lima minit mungkin tidak cukup.

Tuan Yang di-Pertua, SOSMA ini adalah satu undang-undang yang begitu
zalim Tuan Yang di-Pertua. Seperti mana kata Yang Berhormat Kulai, ia adalah
undang-undang procedural. Undang-undang ini memang undang-undang yang tidak

boleh sepatutnya kita pertahankan. Sepatutnya kita sama-sama menentang.
