DR. 23.3.2022 32

10. Tuan Syed Saddiq bin Syed Abdul Rahman [Muar] minta Menteri
Kesihatan menyatakan apa persediaan kerajaan dan Kementerian Kesihatan untuk
pembukaan semula sempadan antarabangsa negara yang dijangka berlangsung
bermula 1 Mac 2022. Adakah garis panduan (SOP) yang baharu akan dibentuk dan
bagaimana langkah kerajaan dalam menghadapi varian-varian baharu COVID-19
sekiranya sempadan negara telah dibuka sepenuhnya.

Timbalan Menteri Kesihatan | [Dato’ Dr. Haji Noor Azmi bin Ghazali]:
Terima kasih Tuan Yang di-Pertua, terima kasih Yang Berhormat Muar yang
menanyakan tentang tiga perkara ini. Persediaan kerajaan untuk buka sempadan,
SOP baharu dan juga bagaimana menangani varian-varian baharu apabila
sempadan dibuka.

Malaysia akan memasuki ke fasa peralihan ke endemik pada 1 April 2022
yang mana sempadan negara akan dibuka. Ini dibuat berpandukan data dan fakta
sains yang terkini berkaitan COVID-19, tahap kesiapsiagaan fasiliti kesihatan dalam
negara serta kadar vaksinasi penduduk di Malaysia di samping  turut
membandingkan model pembukaan sempadan dengan negara lain. la juga akan
mengambil kira keperluan untuk memberikan keselesaan kepada pengembara tanpa
merumitkan urusan perjalanan.

Justeru itu, bagi memastikan pembukaan ini berjalan dengan selamat,
Kementerian Kesihatan akan terus melaksanakan sistem amaran dan tindakan
ataupun dengan izin heightened alert system (HAS) yang memberikan indikasi awal
mengenai peningkatan COVID-19 dan pengurusan wabak secara bersasar. Kedua
mengukuhkan aktiviti diagnostic dan surveillance yang memberi fokus kepada
kapasiti keupayaan untuk menjalankan ujian pengesanan menerusi National Testing
Strategy (NTS) dengan izin, bagi memperkasakan rakyat untuk menjadikan ujian ini
sebagai kebiasaan baharu dan melaporkan keputusan ini melalui aplikasi
MySejahtera.

Ketiga, memperkasakan pelaksanaan TRIIS yang meliputi komponen ujian,
pelaporan, kuarantin, memaklumkan kepada kontak rapat dan juga mendapatkan
rawatan segera jika bermasalah.

Keempat, mengurangkan morbidity dan mortality yang berkaitan dengan
COVID-19 dengan memastikan pengurusan kes COVID-19 diperkukuhkan melalui
pendekatan digitalisasi yang disediakan melalui aplikasi MySejahtera meliputi
pelbagai aspek penting seperti Automated FTTIS.

#1130
Selain itu Tuan Yang di-Pertua, Kementerian Kesihatan juga telah mengemas

kini prosedur pengujian dan kuarantin kepada pengembara yang tiba melalui udara
