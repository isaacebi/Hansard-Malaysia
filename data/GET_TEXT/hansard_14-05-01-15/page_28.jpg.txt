DR. 23.3.2022 22

penduduk di kawasan pulau untuk berurusan ke tanah besar di bandar Tumpat.
Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan.

Dato' Haji Che Abdullah bin Mat Nawi [Tumpat]: Terima kasih Yang
Berhormat Timbalan Menteri di atas jawapan yang diberikan. Cuma soalan saya
seterusnya, saya cuba untuk faham kenapa dua jambatan sedangkan kita pohon
satu jambatan. Saya boleh bergembiralah kalau pohon satu dapat dua, cuma
kebimbangan saya oleh kerana dua ini mungkin menambah kos. Jadi kemungkinan
kos yang tinggi ini akan daripada segi peluang untuk mendapat kelulusan ini agak
payah. Jadi kenapa dua?

Oleh kerana ia dirancang permohonan untuk dimasukkan dalam Rolling Plan
Ketiga, mungkin mengambil masa yang agak panjang lagi. Jadi soalan saya
seterusnya ialah apakah pelan alternatif kerajaan ataupun kementerian bagi
membantu rakyat di kepulauan ini yang sentiasa ditimpa masalah? Semasa banjir
baru-baru ini, mereka bergelap selama tiga ke empat hari kerana terputusnya kabel
elektrik ke kawasan kepulauan ini kerana dilanggar oleh kapal korek pasir dan
sebagainya. Sebelum daripada ini kita pun sentiasa mendengar bagaimana
susahnya di musim banjir, putusnya bekalan makanan selama beberapa hari ini.

Baru-baru ini juga pegawai-pegawai kesihatan barisan hadapan_ ini
menghadapi masalah untuk mengeluarkan jenazah dari pulau ke tanah besar dan
sebagainya. Jadi masalah ini adalah merupakan masalah yang berterusan bagi
masyarakat di kepulauan ini. Jadi soalan saya, apakah pelan alternatif kerajaan bagi
membantu mereka dalam masalah ini sebelum pembinaan jambatan ini dapat
direalisasikan? Terima kasih.

Dato’ Sri Haji Abdul Rahman bin Mohamad: Terima kasih Yang Berhormat
Tumpat dan terima kasih Tuan Yang di-Pertua. Saya sebenarnya memang
mengetahui benar akan permasalahan yang dihadapi oleh Yang Berhormat Tumpat.
Lantaran itu, pihak kami di KPLB telah seberapa segera membantu daripada segi
permohonan daripada Yang Berhormat Tumpat. Yang Berhormat Tumpat telah juga
beberapa kali mengemukakan dalam Dewan ini termasuklah dalam ucapan beliau.

Oleh sebab itu dari pihak kami telah selesai menerima brief project daripada
JKR Negeri Kelantan dan telah pun dihantar ke EPU. Di pihak Unit Perancang
Ekonomi, Jabatan Perdana Menteri telah meletakkan di bawah Rolling Plan Ketiga.
Saya percaya sudah pasti usaha daripada Yang Berhormat Tumpat untuk membantu
menyegerakannya sudah pasti Yang Berhormat Tumpat ketahui bahawa di EPU itu
adalah di bawah Yang Berhormat Menterinya dari Jeli. Saya berharap supaya Yang

Berhormat Jeli dapat juga mendengar bagi permasalahan yang dihadapi oleh Yang
