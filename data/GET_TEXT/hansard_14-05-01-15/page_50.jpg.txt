DR. 23.3.2022 44

kemungkinan pada masa-masa akan datang ia boleh berlaku, maka saya rasa
perlanjutan ini adalah perlu.

Juga saya hendak menyebutkan di sini ada sesetengah negara macam di
United Kingdom, rakyat mereka juga telah pergi ke Syria dan setengah daripada
mereka itu telah pun pulang. Atas dasar untuk memulihkan mereka ini, maka mereka
telah pergi menerusi kes pemulihan dan diterima kembali kepada masyarakat.
Akhirnya kita tengok ada dua atau tiga kes di London, di UK, mereka kembali kepada
aktiviti asal mereka dan telah pun melakukan pembunuhan dan menyebabkan
beberapa orang yang tidak berdosa telah mati kerana dibunuh oleh mereka.

Jadi bermakna saya hendak sebutkan di sini, kita masih lagi perlu kepada
perlanjutan ini lima tahun lagi untuk memastikan supaya negara kita aman dan
damai. Alhamdulillah, kita lihat semenjak 10 tahun yang lepas, kita dapat
membanteras beberapa perkara daripada berlaku yang memastikan supaya negara
kita ini aman dan damai, disabitkan oleh sebab Akta SOSMA ini.

Keduanya, saya hendak sebut dan saya dengar teliti apa yang telah
disebutkan oleh Yang Berhormat Menteri iaitu bahawa 28 hari tidak mencukupi. Akan
tetapi Yang Berhormat Menteri yang berlatih sebagai peguam, menahan orang lebih
daripada yang diperlukan itu adalah satu perkara yang tidak boleh kita sokong. Kita
lihat pada hari ini iaitu bahawa 28 hari itu sebenarnya satu masa yang kita fikirkan
memang wajar. la tidak cepat dan ia tidak lambat.

Sebenarnya kalau disebut oleh Yang Berhormat Menteri sebentar tadi, iaitu
bahawa 21 hari penyiasatan, tujuh hari hendak sediakan. Saya rasa kita boleh—
maknanya perbetulkan cara pentadbiran kah ataupun kita hendak pinda, kita
masukkan 28 days means 28 days. Persiapan tujuh hari untuk hendak bawa ke
mahkamah itu dianggap sebagai sudah habis penyiasatan. Jadi sebab itu bukanlah
satu perkara yang tidak boleh kita lakukan. Jadi kepada saya kalau boleh 28 days
investigation means 28 days. Untuk seven days hendak buat persiapan itu sudah
kira post investigation ya. That can be done.

Keduanya, saya rasa iaitu bahawa kalau betul-betullah perlu dengan disebut
Yang Berhormat Menteri sebentar tadi, iaitu bahawa tidak mencukupi dengan high-
tech semua ini. Kita perlu lebih hari lagi, saya rasa kalau tahanan lebih daripada yang
ditentukan, peguam kepada orang yang menahan itu boleh minta habeas corpus
untuk mengeluarkan dia punya anak guamnya. Mengapa tidak kalau diperlukan kita
sediakan peruntukan iaitu bahawa kita hantar— kalau kita perlu lebih daripada 28
hari, kita buatlah rayuan kepada mahkamah. Mungkin Mahkamah Tinggi untuk
mendapat hari yang lebih. Apa yang saya rasa pada ketika ini memang tidak ada

ruang tetapi kita boleh, saya rasa jika perlu. Saya ingat orang yang— oleh sebab
