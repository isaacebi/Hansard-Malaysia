DR. 23.3.2022 21

Adakah mereka diberi kesemua vaksinasi termasuk booster shot? Oleh kerana ini
adalah penting memandangkan banduan-banduan ini akan dibawa ke mahkamah
walaupun dari imigresen ataupun dari penjara, kesemua ini adalah di sana untuk
tujuan yang tertentu dan dibawa ke mahkamah dan ini boleh mem-post risk kepada
kakitangan-kakitangan mahkamah termasuk peguam-peguam.

#1100

Saya juga merupakan seorang peguam dan terdapat kes-kes di mana
terdapat risiko bahawa kakitangan-kakitangan tersebut akan juga dijangkiti COVID-
19. Jadi saya hendak tanya adakah kesemua banduan ini akan diberi booster shot
untuk mengurangkan risiko tersebut dan sama ada ini telah pun dibuat atau bilakah
ia akan dibuat? Terima kasih.

Datuk Jonathan bin Yasin: Terima kasih atas soalan tambahan itu Yang
Berhormat Bukit Gelugor. Setakat ini memang mengikut data yang ada pada saya,
semua mereka mendapat Pfizer, Sinovac, AstraZeneca dan CanSino. Berkenaan
dengan suntikan booster itu, kita akan mendapatkan maklumat terperinci. Jika ada,
kita akan maklumkan secara bertulis kepada Yang Berhormat.

Tuan Yang di-Pertua: Terima kasih. Ada soalan tambahan kedua? Kalau
tidak ada, saya jemput Yang Berhormat Dato’ Haji Che Abdullah bin Mat Nawi,

Tumpat silakan.

7. Dato’ Haji Che Abdullah bin Mat Nawi [Tumpat] minta Menteri
Pembangunan Luar Bandar menyatakan perkembangan terkini projek pembinaan
sebuah jambatan bagi menghubungkan Pulau Teluk Renjuna ke tanah besar yang
menjadi keperluan amat penting kepada penduduk setempat.

Timbalan Menteri Pembangunan Luar Bandar | [Dato’ Sri Haji Abdul
Rahman bin Mohamad]: Bismillaahi Rahmani Rahim. Assalamualaikum
warahmatullaahi wabarakaatuh. Terima kasih Tuan Yang di-Pertua dan terima kasih
Yang Berhormat Tumpat.

Untuk makluman Yang Berhormat, pihak kementerian mengambil maklum
akan keperluan pembinaan jambatan bagi menghubungkan kawasan pulau di Teluk
Renjuna ke bandar Tumpat. Kementerian ini telah memperoleh brief project daripada
pihak JKR Negeri Kelantan dan akan mengemukakan permohonan projek ini dalam
Rolling Plan Ketiga Rancangan Malaysia Ke-12 kepada Unit Perancang Ekonomi,
Jabatan Perdana Menteri.

Skop projek yang akan dimohon adalah melibatkan pembinaan dua buah
jambatan baru sepanjang 300 meter dan jalan tuju sepanjang 1.2 kilometer dengan
piawaian JKR R2. Sekiranya projek ini diluluskan, akan memberi manfaat kepada

2,000 orang penduduk dan tujuh buah kampung dalam menyediakan laluan utama
