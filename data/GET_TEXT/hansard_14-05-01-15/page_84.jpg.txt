DR. 23.3.2022 78

Dato’ Seri Utama Haji Mukhriz Tun Dr. Mahathir [Jerlun]: ...Sekiranya
berlaku keganasan oleh mana-mana pihak. Masalah yang kita timbulkan di sini ialah
apabila kuasa itu disalahgunakan untuk tujuan politik.

Saya dengar ucapan daripada Yang Berhormat Machang sebentar tadi
menyatakan bahawa SOSMA ini bertujuan untuk menghalang daripada — pengganas
ya, melakukan jenayah dalam negara kita ini. Adakah kita anggap bahawa Datuk
Seri Khairuddin Abu Hassan, Matthias Chang dan Yang Berhormat Maria Chin
Abdullah itu sebagai pengganas yang boleh mengganggu gugat kesejahteraan dan
keselamatan dalam negara kita ini?

Seorang Ahli: [Bercakap tanpa menggunakan pembesar suara] Betul.

Datuk Ahmad Jazlan bin Yaakub [Machang]: Terima kasih, Yang
Berhormat Jerlun. Soalan Yang Berhormat Jerlun ini boleh ditujukan kepada Yang
Berhormat Menteri, adakah orang itu salah atau tidak salah. Biarlah Yang Berhormat
Menteri jawab. Saya tidak pernah jadi Menteri pun.

Akan tetapi, saya tidak menyebut Yang Berhormat menuduh pembangkang
menyalahkan pihak polis, saya tidak sebut begitu. Cuma, saya sebut kita
menghormati dan menghargai. Kalau kita menghargai, kita semua ini apa
maknanya? Bukan sahaja di sini; di sana pun samalah menghargai. Selama ini pun
kita menghargai peranan yang telah dimainkan oleh PDRM. Soal ia disalahgunakan
untuk tujuan politik sebenarnya — political persecution ini sebenarnya, semasa
Pakatan Harapan menjadi kerajaan pun berlaku pendakwaan politik. Mengapa di
Dewan ini, sebelah sana tidak membangkitkan ada kes yang sedang dibicarakan di
mahkamah, digugurkan begitu sahaja? Jangan menggunakan medan ini untuk
menyerang satu-satu pihak.

Saya lihat kalau buah mangga sudah masak, sudah lebam Yang Berhormat
Pekan kena. Dia tidak ada di sini untuk menjawab. Biarlah mahkamah yang
memutuskan dalam soal ini. Usahlah kita berulang-ulang kali. [Dewan riuh] Biarlah
mahkamah yang menentukan suasana dan keadaan. Kalau mahkamah sudah bagi
dia boleh diikat jamin, untuk bebas di luar sementara, itu keputusan mahkamah.
Janganlah kita tidak menghormati keputusan mahkamah. Janganlah_ kita
menghormati keputusan mahkamah apabila ia hanya berpihak kepada kita. Kalau
tidak berpihak kepada kita, maka kita tidak bersetuju dengan keputusan mahkamah.
Tidak boleh begini.

Tuan Yang di-Pertua: Yang Berhormat, seminit lagi ya. Seminit lagi ya.

Datuk Ahmad Jazlan bin Yaakub [Machang]: Ya, tidak apa Tuan Yang di-
Pertua. Saya hendak gulung. Bagi saya, itulah seperti yang saya sebut, Tuan Yang

di-Pertua. Pelbagai perspektif dalam pandangan terhadap rang undang-undang ini.
