DR. 23.3.2022 60

Masalahnya bukan kita menentang ataupun kita menyokong keganasan dan
sebagainya, itu bukan isunya. Isunya adalah walaupun kita hendak menegakkan
undang-undang, kita mesti memikirkan soal keadilan. Keadilan ini bersifat mutlak dan
keadilan mesti diberikan kepada semua orang walaupun kepada orang yang kena
tuduh, walaupun kita benci kepada dia.

Tuan Yang di-Pertua, saya bercakap ini atas banyak kapasiti. Kapasiti
sebagai seorang Ahli Parlimen, sebagai seorang mantan Timbalan Menteri Undang-
undang, sebagai seorang peguam yang pernah buat kes-kes SOSMA ini, sebagai
seorang yang pernah berunding di penjara apabila tahanan SOSMA mogok lapar.
Mereka menyatakan bagaimana mereka diperlakukan seperti binatang Tuan Yang
di-Pertua.

Jadi saya rasa Tuan Yang di-Pertua, segala yang dikatakan oleh Yang
Berhormat Menteri tadi sebenarnya bagi saya fake news, minta maaf. Oleh sebab itu
Tuan Yang di-Pertua, saya mengharapkan supaya kerajaan ini kembali kepada
senses supaya kita melihat isu ini dengan lebih menyeluruh bahawa kita bukan
menyokong sebarang tindakan-tindakan yang cuba mencederakan orang dan
sebagainya. Itu bagi saya, seperti mana kata Yang Berhormat Ipoh Barat, kita semua
sayang Malaysia tetapi kita tidak boleh sama sekali compromise isu kezaliman. Ini
perkara yang kita tidak boleh compromise. Walau dalam apa keadaan sekalipun tidak
boleh kita compromise kezaliman ini.

Oleh sebab itu saya menyeru Tuan Yang di-Pertua, kalau hendak bercakap
tentang soal maqgasid syariah itu, kita kena faham juga satu kaedah dalam Islam
dipanggil, [Berucap dalam bahasa Arab] “Kalau kamu hendak menghukum satu-satu
perkara, kamu kena melihat hukuman itu sebahagian daripada tasawur kamu”. Kalau
kamu tidak faham magasid syariah, macam mana kamu boleh buat satu hukuman—
ini adalah disarankan oleh maqasid syariah. Kamu tidak faham maqasid syariah itu
apa.

Magasid syariah ini bukan sekadar kita kata menjaga lima perkara itu, bukan
itu sahaja. la lebih besar daripada itu. Baca buku Abdul Rahman Taj, seorang ulama
hebat. Baca buku Ibnu Asyur, baca buku ulama terkenal dari Maghribi. Ramai sangat
ulama yang menulis tentang maqasid syariah, bukan baca tulisan yang telah di-
prepare itu. Baca kitab Arab baru boleh faham. Kalau tidak boleh faham, tanya
dengan ustaz-ustaz PAS itu tetapi mereka pun dua kali lima juga masalahnya.
[Ketawa]

Tuan Khalid bin Abd Samad [Shah Alam]: Harap-harap depa faham.

Tuan Mohamed Hanipa bin Maidin [Sepang]: Tuan Yang di-Pertua, saya

sekali lagi ingin mengatakan bahawa saya menentang ini dan saya punya pendirian
