DR. 23.3.2022 17

lengkap wajib dua tahun, khidmat wajib dua tahun dilanjutkan tempoh kontrak untuk
dua tahun lagi bagi memastikan bersinambungan perkhidmatan dan membolehkan
pegawai itu membuat persediaan untuk menyambung kepakaran.

Pada 29 Oktober 2021, semasa pembentangan Bajet 2022, kerajaan telah
bersetuju pelantikan secara kontrak lebih - menyambung pelantikan secara kontrak
lebih 10,000 orang pegawai perubatan, pergigian dan farmasi selepas tamat tempoh
wajib selama dua tahun kepada maksimum empat tahun bagi memastikan
kesinambungan perkhidmatan dan sebagai perkhidmatan dan sebagai persediaan
untuk pengajian kepakaran.

Walau bagaimanapun, penyambungan kontrak ini masih tidak menyelesaikan
masalah isu perjawatan tetap yang terhad dan tidak mencukupi berbanding
keperluan sebenar pegawai perubatan pergigian dan farmasi. Penyambungan
kontrak pegawai-pegawai ini hanyalah langkah penyelesaian sementara sahaja.
Dalam jangka masa panjang, kestabilan sistem kesihatan berkemungkinan terjejas
dan tidak dapat mewujudkan jaminan kerajaan.

Sehubungan dengan itu pada 19 Januari 2022, kerajaan telah bersetuju
mewujudkan 4,186 perjawatan tetap tambahan di KKM bagi tujuan melantik seramai
3,586 orang pegawai perubatan dan 300 orang pegawai pergigian dan 300 orang
pegawai farmasi. Pewujudan sekurang-kurangnya 1,500 jawatan tetap pegawai-
pegawai perubatan pergigian dan farmasi ini diwujudkan pada setiap tahun mulai
tahun 2023 sehingga 2025.

01050

Seperkara lagi, pewujudan 800 jawatan tetap pakar perubatan dan 70 orang
pakar pergigian di KKM pada setiap tahun mulai tahun 2023. Susulan itu, pada 1
Mac yang lalu SPA telah mengeluarkan iklan bagi pengisian perjawatan tetap bagi
tahun 2022 merangkumi 3,586 orang pegawai perubatan, 460 orang pegawai
pergigian dan pegawai farmasi. Ada tambahan 160 dan 60 dan 100 untuk pergigian
dan farmasi.

Tuan Yang di-Pertua, bagi jawatan jururawat, graduan institut latihan KKM
akan dilantik secara kontrak bagi tempoh maksimum empat tahun tertakluk kepada
prestasi perkhidmatan pegawai dalam tempoh perkhidmatan dan bebas tindakan
tatatertib. Jururawat graduan lantikan kontrak ini juga boleh dipertimbangkan untuk
diserapkan ke pelantikan tetap tertakluk kepada bilangan perjawatan yang
mencukupi, prestasi dalam tempoh perkhidmatan dan tidak mempunyai rekod
tindakan tatatertib. Terima kasih Tuan Yang di-Pertua.

Tuan Yang di-Pertua: Terima kasih, Yang Berhormat Jerai.
