DR. 23.3.2022 87

Berhormat Menteri dalam perkara ini. Pertama, berkenaan dengan tempoh lima
tahun yang akan dipanjangkan melalui proses ini.

Soalan saya adakah perlu untuk perintah ataupun apa yang diputuskan
dalam Dewan yang mulai ini digazet apabila ia telah pun dilaksanakan? Tuan Yang
di-Pertua, saya buat rujukan kepada satu kes yang diputuskan di Mahkamah Tinggi,
Shah Alam iaitu kes Subramniam Batumalai. Dalam kes tersebut soal yang
berbangkit adalah berkenaan dengan usul yang dibawa di Parlimen untuk
memanjangkan tempoh penggunapakaian SOSMA untuk lima tahun. Di situ soal
yang hendak dibangkitkan adalah and | read it, whether there is a requirement to
gazette the resolution passed by both Houses of Parliament under section 4(11) of
the act Tuan Yang di-Pertua.

Kalau kita linat kepada seksyen yang terpakai Tuan Yang di-Pertua, ia
berbunyi seperti berikut dengan izin, ia berkaitan dengan usul ini. “Subseksyen 5
hendaklah disemak setiap lima tahun dan hendaklah terhenti berkuat kuasa
melainkan jika apabila semakan dibuat satu ketetapan diluluskan oleh kedua-dua
Majlis Parlimen untuk melanjutkan tempoh kuat kuasa peruntukan itu’.

Tuan Yang di-Pertua, saya ingin bertanyakan kepada Yang Berhormat
Menteri. Bukankah benar bahawa pemanjangan ataupun lanjutan lima tahun yang
telah pun dibuat sebelum daripada ini dalam tahun 2017 misalnya, ia tidak digazet?
Kalau ia tidak digazet soal yang berbangkit adalah sama ada ataupun tidak undang-
undang ini sekarang berkuat kuasa. Ini kerana, Tuan Yang di-Pertua, kalau it has not
been gazetted, then the earlier extension is not enforce. If the earlier the extension
is not enforce, then this Dewan is asked now to extent something that is not enforce.
Jadi, saya hendak bertanyakan kepada Yang Berhormat Menteri untuk membuat
semakan perkara ini. | give you the sitation again, Subramaniam Batumalai lawan
Ketua Polis Negara. Itu satu perkara.

Kedua Tuan Yang di-Pertua yang ingin saya bangkitkan adalah berkenaan
dengan peruntukan yang merujuk kepada jamin di bawah akta ini. Tuan Yang di-
Pertua, kalau kita linat kepada perbicaraan atau Bahagian V dalam undang-undang
SOSMA khususnya seksyen 13. Dinyatakan seperti berikut, “Jaminan tidak boleh
diberikan kepada seseorang yang dituduh atas satu kesalahan keselamatan’.
Kemudian subseksyen 2 menyatakan “walaupun apa-apa subseksyen 1, seseorang
yang berumur di bawah 18 tahun seorang perempuan atau yang sakit, atau seorang
yang uzur yang dipertuduh atas satu kesalahan keselamatan, yang disebut di situ
boleh diberikan jamin sekiranya disokong oleh pendakwa raya atas syarat-syarat

tertentu’.
