DR. 23.3.2022 52

komunis pada waktu itu. Yang Berhormat Menteri Dalam Negeri pada waktu itu yang
membentangkan akta di Dewan ini memberikan jaminan tidak akan ada orang politik
yang akan ditahan di bawah akta ini kerana waktu itu fokusnya adalah kepada
ancaman komunis dan pergerakan mengangkat senjata melawan negara dan Yang
di-Pertuan Agong.

Akan tetapi setelah masa berlalu, mungkin Yang Berhormat tidak masuk ISA,
tetapi rakan-rakan ramai yang masuk ISA. Bukan isu 28 hari, 30 hari, masa itu 60
hari. Pada saya bukan masalah 60 atau tiga hari, tetapi bagaimana mangsa-mangsa
itu dizalimi during— under the police custody itu yang tidak boleh kita nafikan. Saksi
di bahagian sini yang paling utama adalah Yang Berhormat Shah Alam yang pernah
ditahan di bawah Akta Keselamatan Dalam Negeri.

Tuan Khalid bin Abd Samad [Shah Alam]: /Bangun]

Datuk Seri Haji Salahuddin bin Ayub [Pulai]: Yang Berhormat Kota Raja,
Yang Berhormat Bagan dan ramai lagi pada waktu itu. Yang Berhormat Port Dickson
dan ramai lagi juga di sebelah sana yang menjadi pihak kerajaan. Waktu Pakatan
Harapan mengambil alih teraju pemerintahan, kita telah sempat untuk berbincang
dalam Kabinet supaya akta ini di-review dan kita memanggil Datuk Ayob Khan Mydin
Pitchay yang pernah menjadi Ketua Polis Johor dan hari ini beliau mengetuai Jabatan
Siasatan Jenayah Narkotik di Bukit Aman untuk memberikan keterangan pada waktu
itu.

Kita menggunakan istilah review. Saya faham negara perlu ada undang-
undang untuk membanteras keganasan, perkauman. Yang Berhormat juga hari ini
setelah menjawat jawatan Menteri, faham isu agama yang dimainkan. Bagaimana
ayat-ayat Allah itu begitu mudah untuk ditiupbkan semangat jihad dan seumpamanya.
Golongan-golongan yang memperjuangkan hak asasi manusia ada dua yang
ekstrem. Sebelah sana pun ekstrem, sini pun ekstrem. Kita perlu. mengambil
tindakan. Adakah Yang Berhormat sedar semasa PRN Sarawak ada parti yang
berkempen untuk— dengan sengaja untuk mengeluarkan Sarawak dari Malaysia.
Akan tetapi saya lihat Yang Berhormat tidak membuat apa-apa kenyataan pada
waktu itu.

Jadi, ini semua adalah penting untuk negara. Bagi saya, perlu ada undang-
undang. Akan tetapi, saya tetap bersetuju dengan kawan-kawan di sini bahawa
prosedur itu mesti dimurnikan. Kuasa polis mesti dipantau dan dihadkan supaya tidak
berlaku kezaliman kepada mana-mana tahanan di bawah akta ini. Jadi Tuan Yang
di-Pertua, saya rasa perkara ini wajar untuk kita fikirkan bersama dan kita mengambil
sikap selagi mana tidak ada pemurnian yang jelas, kita menolak usul ini. Terima
kasih.
