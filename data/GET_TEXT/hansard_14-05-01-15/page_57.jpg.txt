DR. 23.3.2022 51

selepas tangkapan dan penahanan. Akan tetapi, ditolak oleh Parlimen dan tempoh
28 hari dikekalkan.

Tuan Yang di-Pertua, cuma ada pihak seperti European Court of Human
Rights yang berpendapat bahawa penahanan mesti dibenarkan oleh badan
kehakiman. Tuan Yang di-Pertua, bagi saya usul hari ini bukan untuk meminda
dasar-dasar Akta SOSMA, tetapi permohonan untuk melanjutkan kuasa di bawah
Fasal 4(5) untuk lima tahun lagi. Maka, saya sudi menyokong usul ini dengan syarat
tiada salah guna kuasa oleh pihak polis dan jangan ada kematian ada tempoh
penahanan di polis ya.

Tuan Sivarasa Rasiah [Sungai Buloh]: Yang Berhormat Tebrau, boleh saya
minta penjelasan?

Tuan Steven Choong Shiau Yoon [Tebrau]: Itu sahaja Tuan Yang di-Pertua
dari saya. Terima kasih.

Tuan Khalid bin Abd Samad [Shah Alam]: Yang Berhormat Tebrau, boleh
saya tanya?

Tuan Cha Kee Chin [Rasah]: Janganlah duduk, lari.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Tebrau ini sokong kah atau tidak sokong?

[Sistem pembesar suara dimatikan]

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Tebrau. Seterusnya, saya jemput Yang Berhormat Pulai.

12.29 tgh.

Datuk Seri Haji Salahuddin bin Ayub [Pulai]: Terima kasih Tuan Yang di-
Pertua kerana mengizinkan saya membahas usul yang berkaitan dengan akta
ataupun undang-undang SOSMA ini. Saya mendengar dengan teliti penjelasan Yang
Berhormat Menteri. Panjang lebar tentang pelanjutan kepada akta ini dan saya tidak
ada masalah bila beliau berhujah tentang faktor keselamatan negara. Terms of
national security, we are on the same page. |tu tidak ada masalah.

Cuma, saya terkilan di bahagian akhir ucapan Yang Berhormat Menteri yang
mengatakan bahawa sekiranya ada di kalangan kami yang menolak akta ini
maknanya kita tidak sayangkan negara.

21230

Sejarah membuktikan bahawa penghapusan atau pun the abolishment of
Internal Security Act tahun 2020 itu adalah manifestasi kepada kezaliman akta itu
sendiri. Itu jangan kita dan Parlimen menafikannya kerana puluhan tahun, akta itu

disalahgunakan, yang asalnya adalah untuk menahan atau pun mencegah ancaman
