DR. 23.3.2022 64

hendak tanya kepada Menteri, berapa ramai di kalangan mereka yang ditahan itu
terdiri daripada anggota polis, anggota tentera ataupun kakitangan kerajaan kerana
seolah-olah bila kita menimbulkan persoalan mengenai SOSMA seolah-olah kami
hendak melawan polis.

Akan tetapi apa yang berlaku, akta ini juga sebenarnya menekan ataupun
memberi kesan zalim iaitu kepada anggota polis sendiri. [Tepuk] Kedua tadi Yang
Berhormat Menteri sebut, daripada segi statistiknya 3,717 orang pernah kena tahan
tetapi yang kata telah dituduh tadi kalau saya silap Yang Berhormat Menteri boleh
jawab ketika penggulungan. Yang Berhormat Menteri sebut 126 orang telah didakwa
di bawah Kanun Keseksaan, 522 orang telah dituduh bawah kesalahan
penyeludupan migran.

Akan tetapi kalau banding, Tuan Yang di-Pertua banding antara dua itu hanya
648 orang telah didakwa daripada 3,317 orang. Maksudnya hanya 20 peratus
sahaja, 17.43 peratus yang telah didakwa akibat penahanan SOSMA, maksudnya
80 peratus itu gagal untuk didakwa. Apa jadi kepada mereka yang tidak didakwa ini?
Adakah mereka ini juga dizalimi kerana tidak jumpa kesnya dan dalam keadaan ini
kita bercakap soal keselamatan, ya kalau berlaku keselamatan banyak undang-
undang lain yang boleh diguna pakai. Mereka ini ditahan tanpa bicara dan daripada
hasil statistik yang Menteri bentangkan itu hanya 17 peratus sahaja yang ada
pendakwaan selebihnya kerajaan gagal hendak mendakwa mereka.

Itu sahaja pandangan saya Tuan Yang di-Pertua, maka dengan ini saya
menolak usul yang dibawa oleh Yang Berhormat Menteri dan disarankan agar
SOSMA ini terus dimansuhkan. Sekian, terima kasih. [Tepuk]

Tuan Yang di-Pertua: Terima kasih, Yang Berhormat Johor Bahru.

Seterusnya saya jemput Yang Berhormat Lumut, silakan.

2.38 ptg.

Datuk Wira Dr. Mohd. Hatta bin Md. Ramli [Lumut]: Terima kasih, Tuan
Yang di-Pertua. Saya juga ingin turut memujuk pihak belah sana untuk menolak
perkara ini di dalam Dewan. Antara hujahnya ialah kerajaan hendak menyiasat,
pihak keselamatan hendak menyiasat mereka yang belum pun dituduh tetapi ia
masih tersangka.

Saya ada pengalaman kena tangkap dan diletakkan di dalam lokap, Tuan
Yang di-Pertua. Bukan sekali, bukan dua, banyak kali. Beberapa kali apabila lepas
24 jam kita melawan balik di mahkamah kerana mereka hendak menahan reman

kita, kita menang kerana hujah kita kalau mereka hendak siasat apa yang ada
