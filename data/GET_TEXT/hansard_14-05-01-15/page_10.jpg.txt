DR. 23.3.2022 4

seluruh negara. Di sekolah anak saya, baru hari kedua buka sekolah, di kelas dia
pun ada seorang dua murid pun sudah positif.

So, macam mana hendak meningkatkan atau replicate kejayaan Sarawak ini
ke Sabah? Ini kerana kedua-dua negeri ini pun sama mempunyai demografi dan
geografi yang besar. Kenapa Sabah tidak mencapai kejayaan seperti Sarawak?

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Kota Kinabalu.

Untuk pengetahuan semua, saya telah juga melawat kesemua negeri di
Malaysia kecuali Kedah dan Perlis, belum sampai lagi. Saya dapati sebenarnya at
ground, di bawah itu, kakitangan atau healthcare workers KKM, kerajaan negeri—
kerajaan negeri, saya sudah tanya di beberapa buah kerajaan negeri termasuk Pulau
Pinang, Kelantan, Pahang dan sebagainya, dan juga stakeholders yang besar, KPM
dan juga JKM dan sebagainya, begitu bekerja kuat. Malah di Sabah pun sama juga.

Sabah bermula dengan di bawah sekali, yang paling rendah, tidak sampai 10
peratus. Dengan Kelantan, Terengganu dan juga Sabah. Kini Sabah telah mencapai
hampir 23 peratus. Itu satu peningkatan.

Saya hendak beri kepujian kepada kakitangan hospital KKM terutamanya di
Sabah yang telah bertungkus-lumus. Sebab saya juga, Tuan Yang di-Pertua, telah
pergi ke Sabah semasa PICK Remaja dulu. Antara program yang mereka lakukan
dengan penuh kegigihan ialah RAVO. Program RAVO ini, dia turun, dia pergi tolong
PKD. Ada 25 orang staf daripada KKM akan turun dan pergi tolong dan melakukan
suntikan, almost house to house. Ini program yang telah dilakukan yang telah
meningkatkan peratusan PICK Remaja.

PICKids ini, insya-Allah, kita hari ini menghadapi masalah kesangsian ibu
bapa. Ibu bapa mengambil sikap tunggu dan lihat. Sebenarnya, ada dua ketakutan,
Tuan Yang di-Pertua. Pertamanya, ketakutan tentang side effect ataupun AEFI yang
dicanang-canangkan oleh golongan antivax. Kedua ialah terlebih percaya kepada
apa yang dipaparkan di media sosial. Jadi, ada berita-berita yang palsu. Oleh sebab
itu, dalam lawatan saya, saya menyeru kepada ibu bapa, menyeru dan merayu
supaya memberikan keizinan kepada anak untuk mendapat suntikan vaksin dan
dengan itu kita dapat melindungi anak-anak kita yang kini telah pergi ke sekolah dan
dengan keadaan kes COVID-19 yang masih meningkat tinggi lagi.

Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri.

Orang Kedah kecil hatilah sebab Kedah belum pergi.
