DR. 23.3.2022 50

bahawa terdapat unsur-unsur safety dan security dan sebagainya, mungkin satu
tempoh yang reasonable ataupun munasabah dapat dipertimbangkan oleh
kementerian seperti mungkin 48 sehingga 72 hari untuk seorang itu— minta maaf,
48 sehingga 72 jam...

Timbalan Yang di-Pertua [Dato' Mohd Rashid Hasnon]: Jam.

Tuan Ramkarpal Singh a/I Karpal Singh [Bukit Gelugor]: ...untuk seorang
yang ditahan itu dibawa ke majistret. Instead of allowing 28 days. Now, under the
CPC we have, you have to bring him within 24 hours. If you are worried about
security, okay you can extend it to 48 hours perhaps. Maximum 72 hours. But there
is no rational, dengan izin Tuan Yang di-Pertua untuk melanjutkan untuk hampir
sebulan. Jadi, saya memohon— saya berucap terima kasih kepada Tuan Yang di-
Pertua sekali lagi. Saya berharap kementerian, saya membantah terhadap pindaan
ini dan saya berharap isu-isu yang telah pun dibangkitkan kami dipertimbangkan
dengan seriusnya oleh pihak kementerian. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bukit Gelugor. Seterusnya, saya menjemput Yang Berhormat

Tebrau. Lima minit.

12.25 tgh.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Tuan Yang di-Pertua, Fasal 4 Akta Keselamatan Langkah-langkah Khas ini
menyentuh tentang kuasa penangkapan dan penahanan. Di bawah fasal ini, polis
mempunyai kuasa khas untuk menangkap dan menahan mana-mana orang yang
polis mempunyai sebab untuk mempercayai bahawa orang itu terlibat dengan
kesalahan keselamatan. Perlu ditekankan di sini bahawa kuasa penangkapan dan
penahanan ini adalah untuk tujuan penyiasatan semata-mata dan bukan untuk sebab
lain. Oleh sebab, keganasan masih berleluasa di dunia ini dan negara kita tidak
dikecualikan daripada aktiviti-aktiviti keganasan maka SOSMA ini diperlukan.

Soalannya, adakah SOSMA ini zalim? Bagi saya ini bukan masalah hari ini.
Oleh sebab, Akta SOSMA telah diluluskan pada tahun 2012 dan kuasa polis di
bawah seksyen 4(5) dilanjutkan lima tahun pada tahun 2017. Hari ini Yang Berhormat
Menteri Dalam Negeri menyusul maka kuasa ini harus dilanjutkan lima tahun lagi.

Tuan Yang di-Pertua, saya tahu bukan semua Ahli-ahli Yang Berhormat
dalam Dewan ini akan berpendapat sama dalam usul di hadapan kita hari ini. Akan
tetapi, saya harap semua Ahli-ahli Yang Berhormat, akta yang lebih kurang sama
pun telah digubal di negara lain seperti di United Kingdom. Pada tahun 2008,

Kerajaan UK mencuba untuk beri kuasa 42 hari kepada polis untuk buat siasatan
