DR. 23.3.2022 71

saya hendak beritahu kepada Tuan Yang di-Pertua, betapa sengsaranya mereka
apabila mereka ditahan.

Tuan Sanisvara Nethaji Rayer a/l Rajaji [Jelutong]: Betul.

Tuan Khoo Poay Tiong [Kota Melaka]: Bukan sahaja dalam waktu 135 hari
itu, selepas mereka dibebaskan sehingga hari ini. Contohnya Suresh yang saya
sebut rakan saya. Selepas dia dibebaskan sampai hari ini dia tidak dapat cari kerja
baharu. Orang kata takut hendak upah dia. Sungguhpun semua tahu dia bukan
pengganas, dia tidak terlibat dalam LTTE tetapi tidak ada orang berani hendak
angkat dia sebagai pekerja. Mereka takut, takut kalau upah dia, angkat dia supaya
bekerja nanti PDRM akan ambil tindakan pergi kacau mereka punya syarikat, kacau
mereka punya kedai. Sampai hari ini dia tidak ada kerja.

Rumah dia ada ibu yang sakit. Setiap bulan perlu pergi ke hospital. Anak dia
OKU, setiap bulan perlu pergi ke hospital, tidak dapat cari kerja. Senang untuk
kerajaan cakap kalau salah tangkap boleh dakwa, boleh challenge, boleh saman
kerajaan tetapi itu bukan isunya. Dia akan carry, dia akan bawa nama yang tidak
sepatutnya dibawa, diwarnakan kepada dia bahawa dia pengganas sedangkan dia
bukan pengganas. Oleh sebab itu kita mesti tolak usul yang zalim ini Tuan Yang di-
Pertua.

Cara PDRM pergi menahan Saudara Saminathan pada waktu tersebut dia
adalah Exco Kerajaan Negeri Melaka. Dia berada di pejabat Exco di Seri Negeri
seperti kalau Menteri di Putrajaya. Di pejabat dia. Diserbu masuk oleh polis, tahan
dia begitu sahaja tanpa dia tahu apa-apa. Tidak tahu apa berlaku kepadanya sudah
ditahan oleh polis. Adakah ini dipanggil mereka melaksanakan tugas mereka dengan
adil dan saksama? Semua ini contoh-contoh menunjukkan SOSMA ini akan
disalahgunakan oleh parti pemerintah yang tidak bertanggungjawab. Mereka akan
salah gunakan SOSMA ini untuk tujuan politik mereka.

Oleh sebab itu Tuan Yang di-Pertua, kita tahu SOSMA ini adalah ekoran
daripada dulu kita mansuhkan ISA dan kita tahu ISA itu ialah satu akta yang zalim.
Masa itu kita, Yang Berhormat Seputeh juga merupakan mangsa kepada ISA pada
waktu tersebut. Ditahan tujuh hari dengan alasan yang tidak munasabah kononnya
dia bantah masjid ada azan tidak boleh, sedangkan Yang Berhormat Seputeh pada
waktu tersebut tidak tahu mana masjid tersebut terletak tetapi disalahgunakan.

Tuan Yang di-Pertua: Dah empat minit Yang Berhormat.

Tuan Khoo Poay Tiong [Kota Melaka]: Ya. Tuan Yang di-Pertua, jadi saya
berharap kita semua Ahli Parlimen yang kita cintakan negara ini. Kita cintakan negara
ini sebab itu kita perlu tolak SOSMA demi pembangunan demokrasi negara kita yang
lebih sihat. [Tepuk]
