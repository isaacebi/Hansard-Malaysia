DR. 23.3.2022 42

Selain itu, kemajuan teknologi komunikasi dan pengangkutan pada masa kini
membolehkan pesalah yang dilepaskan mempunyai peluang dan mengambil
kesempatan untuk bersembunyi atau melarikan diri ke luar negara. Apatah lagi
suspek mungkin mempunyai hubungan dengan kumpulan jenayah terancang atau
kumpulan pengganas dengan rangkaian yang luas. Untuk makluman Ahli-ahli Yang
Berhormat sekalian, pada hemat saya bagi pihak-pihak yang tidak bersetuju dengan
SOSMA 2012 ataupun tidak mahu menyokong akan usul untuk dilanjutkan
subseksyen 4(5) ini, adalah merupakan golongan yang akan memberikan ruang
kepada penjenayah dan pengganas untuk bermaharajalela dalam negara ini. [Dewan
riuh]

Akan tetapi sebagai individu...

Tuan M. Kulasegaran [Ipoh Barat]: Apa ini...

Dato’ Seri Hamzah bin Zainudin: Sebagai individu yang sayangkan negara
dan keamanan...

Tuan Mohamed Hanipa bin Maidin [Sepang]: Tuan Yang di-Pertua,
mengelirukan Dewan ini, mengelirukan Dewan. Peraturan Mesyuarat 36(12). Minta
rujuk Yang Berhormat Menteri ini kepada jawatankuasa khas ini. Mengelirukan
Dewan ini.

Dato’ Seri Hamzah bin Zainudin: ...Pasti akan memberikan ruang yang
secukupnya kepada pihak PDRM dalam melaksanakan peranan mereka.

Tuan Mohamed Hanipa bin Maidin [Sepang]: Sudahlah, duduklah!

#1200

Dato’ Seri Hamzah bin Zainudin: Oleh yang demikian, Akta Kesalahan
Keselamatan Langkah-langkah Khas 2012 adalah mekanisme terbaik dalam
menangani ancaman keselamatan. Oleh itu, tempoh kuat kuasa subseksyen 4(5)
Akta Kesalahan Keselamatan Langkah-langkah Khas 2012 ini perlu dilanjutkan
selama lima tahun lagi mulai 31 Julai 2022. Terima kasih Tuan Yang di-Pertua. Saya
mohon mencadangkan.

Tuan Yang di-Pertua: Terima kasih Yang Berhormat Menteri. Ada yang
menyokong?

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
saya mohon menyokong.

Tuan Yang di-Pertua: Terima kasih Yang Berhormat Timbalan Menteri. Ahli-
ahli Yang Berhormat, masalah sekarang ini terbuka untuk dibahas.

Saya mempunyai senarai pembahas sebanyak 16 orang kesemuanya. Saya

ingin mengumumkan pembahas-pembahas kita Dimulakan oleh Yang Berhormat
