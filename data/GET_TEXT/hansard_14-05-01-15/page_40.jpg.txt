DR. 23.3.2022 34

Jadi apabila pada ketika itu jugalah kita hendak buat pilihan rayalah, ini
hendak buat pilihan raya lagi dan dalam keadaan kes COVID meningkat ini, dalam
keadaan KKM dan negara sedang fokus kepada kesihatan dan keselamatan rakyat,
ada pula golongan yang hendak buat pilihan raya dan sebagainya. Jadi, saya rasa
ini antara perkara penting...

Dato’ Mahfuz bin Haji Omar [Pokok Sena]: Bos Yang Berhormat dulu itu.

Dato’ Dr. Haji Noor Azmi bin Ghazali: ...Yang diputuskan oleh KKM untuk
menangguhkan sehingga 1 April. Terima kasih.

Tuan Noor Amin bin Ahmad [Kangar]: Ada Menteri senyum itu.

Datuk Seri Dr. Haji Dzulkefly bin Ahmad [Kuala Selangor]: Satu soalan
pendek.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Soalan saya berkaitan dengan isu yang dibangkitkan ataupun
disebut berkaitan dengan pembukaan sempadan. Saya ingin bertanyakan isu
berkaitan dengan pemakaian dengan jam peranti knususnya bagi warganegara yang
balik daripada menunaikan umrah. Saya difahamkan mereka terpaksa menunggu
lama dan ada sebahagian terlepas penerbangan, contohnya ke Kelantan ataupun ke
Kota Bharu dan sebagainya. Jadi, apakah langkah yang diambil oleh pihak kerajaan,
kementerian khususnya bagi memastikan isu ini tidak membebankan para jemaah
umrah ini? Pertama.

Kedua ialah di Kelantan contohnya, apabila hendak buka jam peranti digital
ini, hanya satu sahaja di Kota Bharu sedangkan ada terdapat warganegara ataupun
penduduk ini dari luar Kota Bharu yang agak jauh, contoh dari Gua Musang, tiga jam
ke Kota Bharu. Jadi, kenapakah perkara ini tidak diberikan kepada beberapa klinik
yang lebih memudahkan para jemaah umrah ini? Terima kasih Tuan Yang di-Pertua.

Dato’ Dr. Haji Noor Azmi bin Ghazali: Terima kasih Tuan Yang di-Pertua,
terima kasih Yang Berhormat Kuala Krai. Tentang bagaimana hendak memudahkan
saudara-saudara kita yang pergi dan balik daripada umrah, seperti mana yang kita
tahu, ada SOP yang telah dibentangkan selama ini. Akan tetapi seperti yang saya
juga nyatakan tadi, MKN akan membentangkan strategi apa yang akan pengembara
umpamanya, pengembara yang balik dari luar negara ataupun pengembara yang
balik daripada negara-negara lain untuk balik ke Malaysia, SOP umpamanya melalui
udara dan darat yang akan dibentangkan tidak lama lagi. Walau bagaimanapun,
setakat ini jika yang pulang daripada umrah dan didapati negatif pada bermula 1 April
nanti juga, saya kira mereka ini akan dikuarantin di rumah sahaja dan tidak ada
pemakaian gelang lagi. Ini akan sudah tentu akan memudahkan rakyat yang pulang

daripada mengerjakan umrah. Bagi mereka yang positif dan sebagainya, bergantung
