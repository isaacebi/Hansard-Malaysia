DR. 23.3.2022 10

dalam libat urus untuk mendapatkan pandangan dari pelbagai agensi sebelum kita
kemukakan kepada Jemaah Menteri.

Tuan Yang di-Pertua: Terima kasih Yang Berhormat Menteri.

Dato’ Mahfuz bin Haji Omar [Pokok Sena]: Soalan tambahan.

Tuan Haji Ahmad bin Hassan [Papar]: Papar.

Tuan Yang di-Pertua: Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Kita juga berterima kasih kepada kerajaan atas inisiatif yang diberi iaitu untuk
memberi orang-orang yang tidak ada rumah dengan rumah PPRT. Akan tetapi, di
Parlimen saya banyak rumah-rumah PPRT ini disalahgunakan. Satu daripadanya
ialah ada rumah PPRT yang digunakan untuk rumah burung walit. Untuk rumah
burung walit. Bukan untuk orang tinggal. Ada juga rumah PPRT ini bukan tidak
ditinggali oleh orang tuan punya-nya tetapi ada juga disewakan.

Selain daripada itu, ada juga yang menjual. Jadi, ini saya mahu kepada
kementerian apa sebetulnya kriteria-kriteria yang digunakan untuk selection orang-
orang seperti ini dan saya tidak mahu apa yang terjadi ini ada unsur-unsur rasuah.
Ini kerana sesiapa yang sanggup membayar mereka akan dapat. Kedua, ada juga
rumah PPRT ini digunakan untuk extension rumah. Jadi, saya mahu kementerian
menyelidik benda-benda seperti ini. Terima kasih.

#1030

Dato’ Seri Mahdzir bin Khalid: Tuan Yang di-Pertua, terima kasih soalan
daripada Yang Berhormat Papar. Ini perkara-perkara yang kadangkala berlaku di
luar daripada spec ataupun yang kita minta. Pertama sekali, kita dapatkan senarai
daripada eKasih. Kalau tidak ada dari eKasih pun, disahkan oleh terutamanya dari
pejabat daerah ataupun daripada ketua kampung bahawa si polan bin si polan ini
layak untuk mendapat rumah. Jadi maknanya disahkan bahawa dia dalam kategori
miskin dan layak untuk mendapat bantuan kerajaan untuk membina rumah, sebab
itu kita bina rumah itu. Jika benarlah kata Yang Berhormat Papar rumah itu dibuat
rumah burung, itu kira memang salahlah daripada segi peraturan...

Tuan Haji Ahmad bin Hassan [Papar]: Memang benar, memang benar.

Dato’ Seri Mahdzir bin Khalid: Kita boleh ambil tindakan sama ada kita
menarik balik rumah itu sebab kementerian ada hak untuk menarik balik kalaulah
disalahgunakan terhadap rumah itu. Jadi, peraturan yang sedia ada adalah untuk
membantu kesejahteraan orang-orang yang miskin. Jadi kalau disalahgunakan, kita
boleh mengambil tindakan seperti mana yang disebut oleh Yang Berhormat.

Tuan Haji Ahmad bin Hassan [Papar]: Yang Berhormat Menteri, macam

mana kita boleh menarik kembali rumah itu sedangkan tanah adalah tanah mereka,
