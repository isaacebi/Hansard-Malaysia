DR. 23.3.2022 13

(ii) rekod-rekod pencapaian di kejohanan-kejohanan
antarabangsa yang dikenal pasti dan temasya-temasya sukan
utama;

(iii) catatan rekod semasa, masa ataupun jarak; dan

(iv) kedudukan ataupun ranking di Persatuan Sukan Antarabangsa.
Sekian, terima kasih.

Tuan William Leong Jee Keen [Selayang]: Terima kasih kepada Yang
Berhormat Menteri untuk jawapan yang telah diberikan. Mengikut berita, antara
alasan bahawa 144 atlet ini digugurkan adalah sebab tidak cukup dana. Dana itu
digunakan untuk membantu mangsa banjir baru-baru ini. Oleh yang demikian,
walaupun saya mengalu-alukan keputusan baru-baru ini di mana kerajaan telah
mengkaji semula dan menaikkan bajet untuk sukan - Soalannya adalah tentang
dasar di mana akhirnya, 144 atlet ini termasuk mereka yang telah mencapai
kemenangan yang cemerlang seperti Zaidatul Husna Zulkifli, pemenang perak SEA
Games 2017; Cheong Jun Hoong, johan terjun dunia; Low Wee Wern, pemain
skuasy terbaik ranking kelima di dunia telah digugurkan dan karier mereka musnah.
Soalan saya tentang dasar ialah mengapa kementerian dan MSN tidak memberikan
keutamaan kepada pembangunan sukan dan atlet sehingga 144 atlet ini digugurkan?

Oleh yang demikian, yang penting ialah amanah telah diberikan kepada
Kementerian Belia dan Sukan dan MSN untuk menaikkan prestasi dan mutu sukan
dan dengan menggugurkan 144 atlet ini, ada impak negatif dalam jangka masa
panjang dalam pembangunan sukan.

Tuan Ramkarpal Singh a/l Karpal Singh [Bukit Gelugor]: Yang Berhormat
Selayang, boleh saya...

Tuan William Leong Jee Keen [Selayang]: Ya. Akhirnya soalan saya ialah
saya meminta penjelasan sama ada kementerian sedar bahawa bukan tidak
menggalakkan pembangunan sukan, tetapi sudah menjadi punca kepada
kemerosotan dalam bidang sukan. Terima kasih.

1040

Tuan Yang di-Pertua: Terima kasih. Sebenarnya mengikut peraturan, soalan
tambahan tidak boleh melebihi daripada satu soalan sahaja tetapi tidak apa, saya
serahkan kepada Yang Berhormat Menteri.

Dato’ Seri Ahmad Faizal bin Azumu: Terima kasih Tuan Yang di-Pertua.
Saya berpandangan bahawa soalan tambahan ini adalah sama dengan soalan asal
yang telah diberikan dan malah jawapan yang sama saya akan berikan untuk

menjawab persoalan tersebut.
