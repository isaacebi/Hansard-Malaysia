DR. 23.3.2022 26

RM30,000 itu? Adakah kerajaan benarkan kos ini? Memang ini fakta yang ada di
sana. Market rate ini ditentukan oleh kerajaan ataupun oleh ejen?

Soalan kedua saya. Walaupun tindakan kerajaan untuk meratifikasi protokol,
dengan izin, Forced Labour Convention, Isnin lepas memang dialu-alukan, namun
bagaimana dan mekanisme apa kerajaan akan gunakan untuk memastikan kes
majikan yang tidak membayar gaji pekerja migran, penderaan, menyeksa dan juga
sehingga mengakibatkan kematian seperti dalam kes Mendiang Adelina Lisao?
Perkara ini masih berlaku lagi walaupun dengan undang-undang yang sedia ada,
walaupun dengan lawatan-lawatan daripada JTK ataupun tindakan daripada
kerajaan...

Tuan Yang di-Pertua: Baik, Yang Berhormat.

Puan Kasthuriraani a/p Patto [Batu Kawan]: These agents continue to do
it and they go unmonitored.

Tuan Yang di-Pertua: Yang Berhormat, soalan sudah ditanya.

Puan Kasthuriraani a/p Patto [Batu Kawan]: Saya mohon satu jawapan
yang bernas, satu jawapan yang boleh diguna pakai dalam Dewan yang mulia ini
untuk kami semua. Terima kasih.

Tuan Yang di-Pertua: Terima kasih. Silakan, Yang Berhormat Timbalan
Menteri.

Datuk Haji Awang bin Hashim: Soalan tambahan yang dibangkitkan oleh
sahabat saya daripada Batu Kawan ini, pertama berkenaan kos. Hendak pastikan
adakah kerajaan mengetahui atau tidak. Keduanya berkenaan dengan forced labour
dengan keadaan yang berlaku sekarang. Okey, saya akan sentuh kedua-dua ini.

Untuk makluman Yang Berhormat Batu Kawan, memorandum telah
menetapkan, seperti yang sebut tadi, iaitu RM7,800. Kalau ada satu caj ataupun
satu bayaran yang melebihi seperti yang ini, boleh juga buat laporan kepada kita
untuk kita ambil tindakan. Berdasarkan memorandum persefahaman yang telah kita
persetujui, kos pekerja domestik Indonesia hanya RM7,800 iaitu sebanyak RM6,000
kos di pihak Malaysia dan RM1,800 adalah di pihak Indonesia. Ini kos yang kita
persetujui. Kalau berlaku ini, boleh buat satu laporan kepada pihak JTK. Ini
berdasarkan memorandum persefahaman.

Puan Kasthuriraani a/p Patto [Batu Kawan]: Memorandum sebelum
COVID-19 berapa kosnya, Yang Berhormat Timbalan Menteri? Selepas
memorandum ini, Yang Berhormat Timbalan Menteri katakan RM7,800 iaitu satu
amaun yang saya rasa boleh mengikut kemampuan rakyat Malaysia walaupun dari
B40 atau dekat dengan B40, / think RM7,800 is okay. Akan tetapi, sebelum
pandemik, saya sendiri bayar lebih RM13,000 kepada ejen yang bertauliah. Dia
