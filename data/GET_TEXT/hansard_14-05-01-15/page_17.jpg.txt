DR. 23.3.2022 11

nama mereka? Takkanlah rumah itu ditarik. Jadi, kita terpaksa hancurkan balik
rumah itulah?

Dato’ Seri Mahdzir bin Khalid: Kita boleh dapatkan laporan penuh dari
pejabat daerah. Yang Berhormat sendiri boleh membuat laporan sebagai Abhli
Parlimen, boleh kemukakan kepada saya. Jadi, Yang Berhormat boleh hantar
kepada saya rumah mana, siapa dia yang buat perangai macam itu. Boleh.

Tuan Haji Ahmad bin Hassan [Papar]: Okey. Ini sebelum...

[Pembesar suara dimatikan]

Tuan Yang di-Pertua: Yang Berhormat Papar, cukup-cukup. Ya Yang
Berhormat Pokok Sena.

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua. Terima kasih Yang Berhormat Menteri. Itu satu yang luar biasalah, rumah-
rumah burung ini. Ini berkaitan dengan tadi Yang Berhormat Menteri sebut, berkaitan
dengan orang susah tak ada tanah. Dia tak ada tanah, dia hanya duduk di tempat-
tempat tanah-tanah rizab dan kerajaan tak boleh beri peruntukan. Akan tetapi,
bagaimana hal tentang kekosongan-kekosongan tempat di rumah-rumah perumahan
PPRT yang ada sekarang ini? Berapa jumlah kekosongan yang masih ada? Adakah
kerajaan berhasrat untuk membuka kawasan perumahan PPRT yang baharu bagi
menempatkan golongan yang tak ada rumah, yang tak ada tanah untuk jadi tempat
tinggal mereka? Terima kasih.

Dato’ Seri Mahdzir bin Khalid: Terima kasih Yang Berhormat Pokok Sena,
jiran tetangga. Sebenarnya ia ada dua perkara Tuan Yang di-Pertua, kolaborasi
kerajaan negeri dengan Kerajaan Persekutuan. Ada di sesetengah negeri, ia
luluskan tanah dan kita menyediakan prasarana dan membina rumah. Contoh di
negeri Pahang, semua rumah tepi sungai, ada lebih kurang dalam 60 rumah tepi
sungai, memang reserve sungai. Sekarang dipindahkan ke satu tempat milik
kerajaan negeri, tetapi kerajaan negeri minta untuk dibuat prasarana dibuat oleh
KPLB dan membina rumah di situ, joint-venture. Jadi, ini boleh dibuat. Di Kedah pun
ada. Di Kedah pun sama juga, ada tempat yang kerajaan negeri bagi tanah.
Kemudian kita datang, kolaborasi dipanggil kolaborasi antara kerajaan negeri dan
Kerajaan Persekutuan untuk membina rumah bagi orang-orang miskin. Boleh Yang

Berhormat, atas kerajaan negeri dan Kerajaan Persekutuan. Terima kasih.
