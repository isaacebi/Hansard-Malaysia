DR. 23.3.2022 65

masanya antara tangkapan dalam masa 24 jam itu kalau mereka serius untuk
menyiasat, they can do it, dengan izin. Mereka boleh buat, siasat.

Akan tetapi saya nyatakan dalam tempoh itu langsung tidak ada siasatan
kemudian hendak lagi 24 jam, hendak lagi tiga hari. Inilah yang berlaku bagi banyak
kes dan ini boleh berlaku di dalam SOSMA ini. Saya anggap Akta SOSMA ini archive
walaupun umurnya baru sepuluh tahun akta ini tetapi jiwa akta ini dan rohnya
memang macam ISA dahulu yang telah berjaya kita lawan dan telah pun
dimansuhkan.

1440

Jadi, kita harap kalau benar ada kes dan mereka ini disangka ataupun
tersangka, tentulah fakta sudah ada dan mereka tidak memerlukan masa yang
panjang untuk menyiasat. Tempoh 28 hari untuk menyiasat dan seperti yang disebut
oleh Yang Berhormat Padang Rengas tadi, daripada 28 hari ini, 21 hari menyiasat,
lagi lapan hari itu untuk menunggu perbicaraan, that is not fair, kata beliau dan saya
menyokong. Bahawa tempoh untuk menunggu perbicaraan ini tidak sepatutnya
termasuk di dalam tempoh penahanan ini.

Kita rasa pihak berkuasa— polis atau mana-mana pihak— harus lebih
profesional dalam siasatan mereka. Segera lakukan siasatan. Kalau tidak, kita akan
menganiaya orang. Seperti disebut oleh Yang Berhormat Johor Bahru tadi, daripada
3,717, hanya 648 sahaja yang didakwa. Selebihnya bagaimana? Yang 80 peratus
tadi itu. Ini penganiayaan.

Seperti juga ISA dahulu, ada kes-kes SOSMA ini melibatkan tangkapan ke
atas orang-orang politik. Orang politik ini perjuangannya memanglah kadang-
kadang keras tetapi untuk menegakkan sesuatu perjuangan, mereka kena tegas.
Akan tetapi kalau tegas itu dilihat sebagai suatu ancaman kepada keselamatan
negara dan memerlukan SOSMA ini untuk mengekang perjuangan mereka, saya
rasa itu tidak adil.

Jadi, untuk mengelakkan bukan sahaja orang politik tetapi sesiapa juga
daripada teraniaya dalam kes penahanan tanpa bicara ini, eloklah kita tidak sokong
pelanjutan ini. Kalau dikatakan tadi kita boleh mengemukakan rayuan habeas corpus
di mahkamah, Tuan Yang di-Pertua pun tahu kerjanya memang susah, lambat masa
dan merumitkan si mangsa untuk dibawa keluar melalui proses habeas corpus ini. /t
is not an option.

Bagi saya, kalau kes itu benar-benar mengancam keselamatan, percayalah
pihak berkuasa sudah ada fakta, sudah ada data. Bagi yang lain itu, gunakanlah
akta-akta lain— Akta Polis, Penal Code dan sebagainya— untuk menahan dan

dibenarkan mereka menggunakan semua cara yang sah melalui mahkamah untuk
