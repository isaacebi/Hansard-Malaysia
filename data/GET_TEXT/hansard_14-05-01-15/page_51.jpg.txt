DR. 23.3.2022 45

nanti kalau /awyer dia itu akan pergi ke mahkamah untuk dapat habeas corpus, maka
mahkamah jugalah boleh menentukan sama ada perlu dipanjangkan lagi.

Jadi saya fikir kalau perlu kita buatlah pindaan. Akan tetapi yang penting
sekarang ini saya menyokong penuh supaya kita memanjangkan lagi lima tahun ini
kepada tahun 2022. saya menyokong.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Padang Rengas. Seterusnya saya menjemput Yang Berhormat

Sungai Buloh, lima minit.

12.08 tgh.

Tuan Sivarasa Rasiah [Sungai Buloh]: Terima kasih Tuan Yang di-Pertua
beri saya ruang untuk masuk dalam perbahasan ini. Saya bantah dengan tegas
perlanjutan masa yang dipohon di sini dan saya ramai daripada rakan-rakan saya
pun akan bantah. Kita akan mengundi selepas itu.

Alasan kita bantah ialah sebab kita beranggapan peruntukan-peruntukan
yang sedia ada di CPC atau Kanun Acara Jenayah adalah cukup untuk siasatan
yang perlu dalam kes-kes ini. Banyak negara lain juga ada masalah dengan
kesalahan-kesalahan yang sama iaitu keganasan, penyeludupan manusia dan
jenayah terancang. Ini bukan unik pada Malaysia ya, semua negara ada. Mereka
gunakan undang-undang yang jauh kurang draconian atau menindas dan juga
berjaya mengatasi atau menangani kesalahan-kesalahan besar ini. Jadi, ini kita kena
faham.

Isunya bukan tentang kewujudan kesalahan begini. Itu kita tidak pertikaian
langsung. Kesalahan-kesalahan yang disebut oleh Yang Berhormat Menteri adalah
dihuraikan di Penal Code, tidak kena-mengena dengan SOSMA. Bantahan SOSMA
daripada dahulu sampai sekarang oleh Pakatan Harapan dan Pakatan Rakyat pada
masa itu, ialah sebab banyak peruntukan dalam SOSMA secara keseluruhan adalah
sangat menindas dan menghancurkan hak seorang tertuduh dan tidak selari dengan
banyak standard atau piawaian antarabangsa hak asasi manusia.

#1210

Jiran kita Indonesia ada juga masalah keganasan. Akan tetapi, mereka
menggunakan peruntukan yang biasa yang serupa untuk kesalahan lain, mereka
bicarakan di mahkamah terbuka dan mereka gunakan sistem yang lebih adil kepada
semua pihak— kepada pendakwa dan juga kepada tertuduh.

Untuk hari ini sahaja kita tumpu kepada seksyen 4(4) dan 4(5) dan usul di
bawah seksyen 4(11). Inilah isu polis diberikan kuasa yang teruk, yang besar untuk

tangkap dan simpan 28 hari, kononnya atas nama membuat siasatan. Padahal,
