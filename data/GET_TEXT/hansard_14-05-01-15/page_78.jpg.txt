DR. 23.3.2022 72

01500

Saya hendak ingatkan kepada Menteri akhirnya, jangan kata kita tolak
SOSMA kita tidak cintakan negara. Orang yang tidak cintakan negara ialah mereka
yang khianat mandat rakyat membentuk kerajaan pintu belakang. [Tepuk] Macam
katak lompat sini, lompat sana. Itu adalah tidak cinta negara menyebabkan negara
kita tidak stabil, pelaburan asing tidak berani masuk negara kita. Itu panggil
pengkhianat negara.

Tuan Yang di-Pertua: Boleh habiskan.

Tuan Khoo Poay Tiong [Kota Melaka]: Dengan itu, sekian, terima kasih
Tuan Yang di-Pertua.

Tuan Yang di-Pertua: Yang Berhormat Kota Melaka, terima kasih. Jangan
kata saya tidak pernah bagi masa kepada Yang Berhormat Kota Melaka. Saya bagi
double.

Tuan Khoo Poay Tiong [Kota Melaka]: Terima kasih Tuan Yang di-Pertua.

Seorang Ahli: Terima kasih.

Tuan Yang di-Pertua: Juga jangan kata saya tidak pernah benarkan Yang
Berhormat Kota Melaka mencelah. Saya tidak pernah menghalang sesiapa untuk
mencelah sekiranya orang yang hendak dicelah membenarkan. Tadi contohnya,
saya benarkan Yang Berhormat Bukit Gelugor dan Yang Berhormat Klang untuk
mencelah kerana Yang Berhormat Kota Melaka memberi kebenaran untuk

mencelah. Seterusnya Yang Berhormat Jelutong.

3.01 ptg

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya bangun untuk bersama-sama rakan-rakan saya di sebelah sini
untuk menyatakan bantahan kami yang sekeras-kerasnya kepada usul yang telah
dibawa oleh Menteri.

Yang Berhormat Menteri boleh saya gunakan kesempatan ini untuk
memberitahu Yang Berhormat Menteri, dalam sejarah kali pertama akta ini
digunakan adalah untuk menahan Dato’ Sri Khairuddin Abu Hassan kerana
pendedahan yang dibuat oleh beliau ketika itu terhadap Yang Berhormat Pekan
berkenaan dengan 1MDB untuk menghalang Dato’ Sri Khairuddin Abu Hassan
daripada meninggalkan negara pergi ke Switzerland untuk mendapatkan bukti
pengaliran wang yang keluar dari Malaysia.

Ini menunjukkan bahawa akta ini akan disalahgunakan. Yang Berhormat
Menteri, saya berikan nasihat, jangan lupa Perikatan Nasional sekarang menghadapi

cabaran dari dalam. Tidak silap, akta ini akan digunakan terhadap Yang Berhormat
