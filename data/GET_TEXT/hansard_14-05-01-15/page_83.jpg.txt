DR. 23.3.2022 77

berbeza, mungkinlah kita tidak menidakkan pandangan daripada rakan-rakan kita
yang lain. Akan tetapi, bagi saya ada sebab mengapa saya perlu menyokong rang
undang-undang yang berada di hadapan kita ini.

Kita seharusnya mengucapkan tahniah kepada pihak polis yang telah dapat
menangani keganasan demi keganasan, sama ada yang telah berlaku ataupun yang
belum berlaku dalam negara kita. Banyak perkara yang belum berlaku Tuan Yang
di-Pertua, sebenarnya telah dihidu lebih awal ataupun dikesan oleh PDRM dan
mereka dapat membanterasnya sebelum ia berlaku. Mungkin ini menjadi rahsia
kepada pihak kerajaan, tetapi kecekapan, keupayaan pihak PDRM ini tidak boleh kita
pertikaikan.

Juga Tuan Yang di-Pertua, umumnya mengetahui bahawasanya terdapat
rakyat kita yang telah pergi ke luar negara, terlibat dan mendapat latihan keganasan
di luar negara. Akhirnya, fahaman ini dibawa balik ke dalam negara. Kalau susah,
bukan sahaja rakyat dalam masyarakat sahaja yang susah, kita juga Ahli-ahli
Parlimen ini akan menanggung perkara yang sama. Kita tidak hendak sekiranya
undang-undang ini tidak diluluskan, akhirnya — saya faham ada yang menyebut
bahawasanya banyak lagi undang-undang lain yang boleh diguna pakai.

Akan tetapi, bagi saya SOSMA ini khusus untuk menentang keganasan. Kita
sebagai manusia kita tidak sempurna, kita tidak lengkap. Mungkin ada kekurangan
di sana sini. Akan tetapi, negara kita adalah negara yang mengamalkan undang-
undang yang cukup tertib, sopan dan teratur. Apa pun kita boleh bangkit dan kita
boleh bahaskan.

Dato’ Seri Utama Haji Mukhriz Tun Dr. Mahathir [Jerlun]: [Bangun]

Datuk Ahmad Jazlan bin Yaakub [Machang]: Tuan Yang di-Pertua, selain
daripada itu saya lihat sejak akhir-akhir ini memang kerajaan dapat membendung
keganasan dalam negara kita ini dengan baik. Ini adalah — sebahagian daripadanya
adalah kerana wujudnya undang-undang ini. Akan tetapi, kalau ada perlu sedikit
sebanyak pembetulan yang perlu kita buat, mungkin kita boleh duduk, kita boleh
berbincang, kita boleh bermusyawarah dengan penuh sopan di sini. Kita juga boleh
menegur pihak kerajaan dan Yang Berhormat Menteri sendiri agar mungkin sedikit
sebanyak perubahan yang perlu kita buat. Saya rasa pihak kerajaan pun tidak ada
masalah dalam soal ini.

Silakan.

Dato’ Seri Utama Haji Mukhriz Tun Dr. Mahathir [Jerlun]: Terima kasih,
Tuan Yang di-Pertua. Terima kasih, Yang Berhormat Machang. Saya kira tidak ada
siapa di sini yang mempertikaikan keupayaan PDRM untuk membuat siasatan...

Seorang Ahli: [Bercakap tanpa menggunakan pembesar suara] Betul.
