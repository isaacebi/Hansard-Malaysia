DR. 23.3.2022 66

melepaskan diri. Akan tetapi, kalau 28 hari berterusan ditahan, Tuan Yang di-Pertua,
ini adalah sesuatu yang saya rasa amat malang.

Memang kita menyokong usaha untuk menjaga keselamatan tetapi kalau
keselamatan yang dimaksudkan ialah keselamatan pihak-pihak tertentu daripada
ancaman, bangkangan daripada pihak yang lain, saya rasa ini tidak adil mengenakan
sesuatu akta seperti ini.

Tuan Syed Ibrahim bin Syed Noh [Ledang]: Boleh mencelah, Yang
Berhormat Lumut?

Datuk Wira Dr. Mohd. Hatta bin Md. Ramli [Lumut]: Ya, sila.

Tuan Syed Ibrahim bin Syed Noh [Ledang]: Saya cuma hendak
mendapatkan pandangan daripada Yang Berhormat Lumut, kenapakah ada
wujudnya peruntukan sunset clause ini? Kenapa adanya? Kalau katakan memang
ia memang ada sebab-sebab tertentu, kita di sini bincang bahas untuk kita pastikan
supaya perkara ini ada hujah dan kemudiannya ada sebab asbabnya. Itu sebab kita
ada di sini dalam Dewan ini. Setujukah Yang Berhormat Lumut?

Datuk Wira Dr. Mohd. Hatta bin Md. Ramli [Lumut]: Bersetuju dan
masukkan di dalam sebahagian perbahasan saya. Kalau betul-betul serius ada kes-
kes tertentu, undang-undang pun ada dan kalau sangat mendesak, Dewan ini juga
boleh membincangkan mana-mana kes tertentu seperti yang disebut oleh Tuan Yang
di-Pertua tadi, kita bincang hal banjir dalam Dewan ini. Itu besarlah itu. Kalau ada
betul-betul satu ancaman besar, maka kita boleh adakan sidang khas. Manalah tahu
kalau ada orang-orang besar tertentu terkait dengan masalah keselamatan ini. Saya
hendak mengajak semua termasuk Menteri, tarik baliklah usul ini dan kita hapuskan
terus undang-undang ini. Terima kasih.

Tuan Yang di-Pertua: Terima kasih Yang Berhormat Lumut. Saya jemput

sekarang Yang Berhormat Batu Kawan. Silakan.

2.44 ptg.

Puan Kasthuriraani a/p Patto [Batu Kawan]: Terima kasih Tuan Yang di-
Pertua atas peluang Batu Kawan mengambil bahagian dalam perbahasan pindaan
kepada Akta SOSMA. Pendirian saya tegas dan kukuh. Saya menolak pindaan Akta
SOSMA ini dan tuntut agar akta ini dimansuhkan sepenuhnya.

Akta Kesalahan Keselamatan (Langkah-langkah Khas) telah diluluskan pada
tahun 2012 dan diselubungi kontroversi akan kebarangkalian yang tinggi akta ini
boleh disalah guna oleh mana-mana pihak berkuasa di bawah mana-mana kerajaan.
Satu undang-undang yang ketinggalan zaman, pelaksanaan yang mencurigakan

serta tahanan tanpa bicara merupakan roh mutlak undang-undang zalim ini. Saya
