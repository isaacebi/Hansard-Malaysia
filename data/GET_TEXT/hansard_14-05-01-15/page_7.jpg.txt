DR. 23.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Rabu, 23 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Assalamualaikum warahmatullahi wabarakatuh,
salam sejahtera dan selamat pagi semua. Kita mulakan dengan saya jemput Yang
Berhormat Igan. Silakan.

Tuan Haji Ahmad Johnie bin Zawawi [Igan]: Terima kasih Tuan Yang di-
Pertua. Assalamualaikum warahmatullahi wabarakatuh dan salam sejahtera. Saya
mulakan sesi Pertanyaan-pertanyaan bagi Jawab Lisan kita pagi ini dengan

serangkap pantun.

Yang Berhormat Timbalan Menteri orangnya bijaksana;
Tuan Yang di-Pertua orangnya tampan;

Kerana COVID-19 rakyat merana;
Soalan Nombor 1 mohon jawapan.

Tuan Yang di-Pertua: Terima kasih. Yang Berhormat, pembayang pantun itu

tidak betul yang kedua itu. Dipersilakan Yang Berhormat Timbalan Menteri.

1. Tuan Haji Ahmad Johnie bin Zawawi [Igan] minta Menteri Kesihatan
menyatakan berapa jumlah kanak-kanak yang berumur 5-11 Tahun di negeri
Sarawak yang layak untuk menerima vaksin menerusi Program Vaksinasi COVID-19
Kanak-Kanak dan sejauh manakah pelaksanaannya di Sarawak setakat ini, serta
berapa ramaikah kanak-kanak yang sudah mendaftar untuk mendapatkan vaksin
setakat ini.

Timbalan Menteri Kesihatan | [Dato’ Dr. Haji Noor Azmi bin Ghazali]:
Terima kasih Tuan Yang di-Pertua. Terima kasih Yang Berhormat Igan yang
bertanya tentang berapa ramai kanak-kanak yang layak mendapat suntikan dan juga
sejauh mana pelaksanaan di Sarawak. Ketiganya berapa ramai yang telah

mendaftar?
