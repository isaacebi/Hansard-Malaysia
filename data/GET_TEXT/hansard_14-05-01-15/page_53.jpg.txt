DR. 23.3.2022 47

tidak boleh. Apa bezanya? Kenapa kita hendak beri kuasa yang begitu teruk, begitu
besar?

Tuan Yang di-Pertua, kita tahu bila kita beri kuasa yang besar kepada mana-
mana badan, mana-mana orang, memang kuasa itu akan disalahgunakan. You must
have a balance, dengan izin, between the need to investigate dengan the rights of
the accused, hak tertuduh itu.

Jadi, di sini saya ulang pendirian saya dan pendirian, saya rasa ramai lagi
akan berucap, 28 hari itu adalah terlalu lama. Kita ada peruntukan yang cukup di
Kanun Acara Jenayah yang membenarkan tahanan sampai 14 hari di bawah
pemantauan mahkamah. Itu diguna pakai untuk ratusan, ribuan jenayah yang serius
seperi rogol, rompak, bunuh dan sebagainya. Kalau boleh buat untuk kesalahan itu,
kenapakah tidak boleh buat untuk kesalahan ini yang sepatutnya disiasat dan
dipantau secara berterusan? Itulah soalan kita.

Jadi, kita menolak hujahan daripada Yang Berhormat Menteri bagi pihak
kerajaan dan kita ambil pendirian kita akan tolak usul ini semasa undi. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sungai Buloh. Seterusnya saya menjemput Yang Berhormat Kuala

Langat. Lima minit.

12.15 tgh.

Dato’ Dr. Xavier Jayakumar a/l Arulanandam [Kuala Langat]: Terima
kasih Tuan Yang di-Pertua. Sedikit sahaja. Daripada segi undang-undang ini, apa
yang saya lihat ialah untuk keselamatan negara, keselamatan keluarga, keselamatan
ataupun security diri sendiri dan sebagainya. Sekarang dengan apa yang kita
nampak di dalam negara dan luar negara, ancaman ini memang kuat. Apa yang kita
kena buat ialah pihak polis ada kuasanya untuk tahan dan juga untuk buat
investigation dan sebagainya.

Pada masa yang sama, apa yang diminta oleh ramai di luar ialah individual
security, national security dan sebagainya. So, pada waktu ini, saya ingat kita mesti
gunakan apa yang kita ada untuk kita pastikan keselamatan di dalam negara kita.
Saya tidak ada masalah dengan penahanan orang-orang untuk organized crime
ataupun yang keluar negara dan masuk dari luar negara bawa ideologi-ideologi
mereka kepada negara kita. Ini mesti dijaga dan dikawal selia oleh penguat kuasa
iaitu polis.

My only request kepada Yang Berhormat Menteri dan juga kepada polis ialah

untuk ada check and balance yang boleh digunakan bila masanya. So, saya minta,
