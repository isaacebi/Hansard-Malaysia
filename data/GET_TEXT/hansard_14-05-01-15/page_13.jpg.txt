DR. 23.3.2022 7

tidak pernah mendengar ada dasar pemberian rumah berasaskan pada parti politik.
Oleh sebab itu lah kalau Yang Berhormat tengok, lihat pada pelaksanaan kita
mengagihkan rumah-rumah ini, ia tidak pernah memilih latar belakang politik, agama,
budaya dan sebagainya. Akan tetapi, bagi mereka yang berkelayakan sama ada
B40, M40 dan sebagainya kita akan berikan kepada mereka peluang untuk memiliki
rumah mengikut kemampuan ataupun kesesuaian tertentu. Terima kasih.

Tuan Khalid bin Abd Samad [Shah Alam]: Saya ucapkan terima kasihlah
pada Yang Berhormat Timbalan Menteri. Saya akui mungkin Yang Berhormat
Timbalan Menteri tidak tahu kerana benda ini benda baharu. Akan tetapi, dalam
Pilihan Raya Negeri Johor skim Kuota Menegak Kerajaan (KMk) telah dijanjikan oleh
yang calon Menteri Besar yang akhirnya tidak jadi Menteri Besarlah, kalau Barisan
Nasional menang maka Skim Kuota Menegak Kerajaan ini akan dikembalikan. Ini
kerana Kerajaan PH negeri Johor telah tamat kan. Akan tetapi, ia merupakan satu
amalan yang biasa malahan di Wilayah Persekutuan dahulu pun pernah ada kes-kes
di mana Ketua Cawangan UMNO dia ada rumah kos rendah, sedangkan dia pun ada
rumah lain dan sebagainya.

Saya minta kerajaan memberikan jaminan bahawa dasar-dasar yang
songsang seperti ini tidak akan dilaksanakan dan tidak akan disokong. Terima kasih.
[Tepuk]

Tuan Yang di-Pertua: Terima kasih

Dato’ Sri Dr. Haji Ismail bin Abd Muttalib: Ya, Tuan Yang di-Pertua. Yang
Berhormat Shah Alam, kita memang pasti bahawa kita tidak ada dasar seperti ini.
Oleh sebab itulah, saya dah bagi tahu Yang Berhormat Shah Alam, KPKT
menyediakan perumahan yang golongan B40 kah, M40 kah tidak perlu berasaskan
parti politik. Ini kalau individu punya perihal, itu hal dia orang Yang Berhormat. Yang
Berhormat boleh janji pada sesiapapun. Penyokong Yang Berhormat...

Tuan Khalid bin Abd Samad [Shah Alam]: Ini bawah kerajaan negeri ya.

Dato’ Sri Dr. Haji Ismail bin Abd Muttalib: ...tetapi maknanya bukan dasar
kerajaan.

Tuan Khalid bin Abd Samad [Shah Alam]: Ya.

Dato’ Sri Dr. Haji Ismail bin Abd Muttalib: Itu bukan dasar kerajaan. Bukan
dasar Kementerian Perumahan dan Kerajaan Tempatan.

Tuan Khalid bin Abd Samad [Shah Alam]: Ini bukan KPKT. Ini dasar
kerajaan negeri tetapi Kerajaan Federal...

[Sistem pembesar suara dimatikan]

Tuan Yang di-Pertua: Yang Berhormat. Yang Berhormat cukup.

Tuan Kesavan a/l Subramaniam [Sungai Siput]: Sungai Siput.
