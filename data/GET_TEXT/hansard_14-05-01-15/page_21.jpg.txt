DR. 23.3.2022 15

Paralimpik Malaysia, Kementerian Pendidikan serta agensi-agensi yang berkaitan
bagi menentukan sama ada seseorang atlet itu terus kekal dalam program ataupun
dihentikan daripada kontrak. Jika kerajaan mengambil alih peranan tersebut,
tentunya ia akan mendapat satu kesan yang tidak baik daripada Persatuan Sukan
Antarabangsa. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat...

Tuan Khoo Poay Tiong [Kota Melaka]: Tuan Yang di-Pertua boleh tambah
satu soalan ringkas?

Tuan Yang di-Pertua: Ya.

Tuan Khoo Poay Tiong [Kota Melaka]: Terima kasih Tuan Yang di-Pertua.
Yang Berhormat Menteri, hari itu saya ada bangkitkan satu isu di dalam Kamar Khas
berkaitan dengan atlet Paralimpik. Jadijawapan yang diberikan oleh Yang Berhormat
Menteri adalah kerana mereka berdasarkan kepada kriteria-kriteria daripada segi
sukan untuk memberi award kepada atlet yang telah memenangi pingat emas di
sukan-sukan di luar negara.

Jadi di sini saya hendak bertanya sebab di dalam Kamar Khas kita tidak boleh
tanya soalan tambahan. Jadi, saya hendak tanya kepada Yang Berhormat Menteri,
bolehkah Kementerian Belia dan Sukan apabila mengendalikan tentang atlet
Paralimpik ini, kita harus masukkan unsur selain daripada segi sukan sahaja? Hanya
berdasarkan kepada pencapaian mereka.

Ini kerana, Tuan Yang di-Pertua, seperti yang saya bangkitkan pada hari itu
dalam Kamar Khas, atlet kita telah memenangi pingat di luar negara. Pingat emas.
Apabila dia — berbanding dengan rakan-rakan dia daripada negara Singapura...

Tuan Yang di-Pertua: Tidak mahu ucapanlah Yang Berhormat.

Tuan Khoo Poay Tiong [Kota Melaka]: Atlet Singapore itu dia dapat pingat
emas. Perdana Menteri mereka menelefon atlet di Singapore itu dan mengucapkan
tahniah kepada dia. Akan tetapi di Malaysia ini, dia kata dia tidak harap ada menteri
yang telefon dia ucapkan tahniah tetapi...

Tuan Yang di-Pertua: Yang Berhormat, soalan?

Tuan Khoo Poay Tiong [Kota Melaka]: Award pun tidak ada. Jadi, saya
harap supaya Kementerian Belia dan Sukan boleh masukkan unsur yang lain apabila
mengendalikan tentang atlet Paralimpik ini. Terima kasih.

Tuan Yang di-Pertua: Terima kasih Yang Berhormat. Sebenarnya dengan
izin that’s very ingenious of you. Dalam Kamar Khas tidak boleh tanya soalan tetapi
dibawa soalan itu ke sini. Yang Berhormat Menteri hendak jawab ke atau tidak

mahu?
