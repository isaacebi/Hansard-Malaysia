DR. 23.3.2022 29

yang tidak sah yang boleh dikatakan menyamar kerana kita sudah senaraikan
agensi-agensi yang sah oleh kerajaan. Jadi, gunalah yang sah supaya kita
mendapat semua pekerja asing ini dengan lebih teratur dan mengikut prosedur-
prosedur dan juga undang-undang yang ditetapkan oleh negara. Sekian, terima
kasih.

Tuan Yang di-Pertua: Terima kasih.

01120

9. Dato’ Haji Ahmad Nazlan bin Idris [Jerantut] minta Menteri Perdagangan
Dalam Negeri dan Hal Ehwal Pengguna menyatakan apakah yang boleh
dilaksanakan oleh kementerian dalam meningkatkan pematuhan standard
perlindungan dan keselamatan pengguna ke atas barangan seperti tayar motosikal
dan kereta, brek motosikal dan kerusi keselamatan kanak-kanak.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Yang di-Pertua. Terima kasih sahabat
saya Yang Berhormat Jerantut. Bila sebut fasal Jerantut Tuan Yang di-Pertua, saya
teringat masakan rong ikan kerai yang mana ikan tersebut dimasak dengan buah
getah yang saya rasa wujud di Jerantut sahaja. Terima kasih Tuan Yang di-Pertua.

KPDNHEP melalui Perintah Perihal Dagangan (Penandaan_ Tayar
Pneumatik) 2012. Tayar pneumatik ialah tayar yang boleh diisi angin dan Perintah
Perihal Dagangan (Penandaan Pasangan Pelapik Brek Gantian) 2014 telah
mewajibkan semua pengilang dan pengimport tayar pneumatik dan pasangan brek
pad gantian kereta mematuhi standard keselamatan barangan pengguna yang telah
ditetapkan serta telah diperakui selamat digunakan oleh badan profesional diiktiraf di
dalam dan di luar negara.

Di bawah Perintah Perihal Dagangan (Penandaan Tayar Pneumatik) 2012,
Malaysia telah mewajibkan bahawa tiga buah logo keselamatan wajib ada — salah
satu daripadanya. Pertama MS Sirim, kedua EX iaitu tayar atau barangan yang
diimport daripada European mark ataupun di bawah European Economic Council
(EEC) dan DOT iaitu daripada Department of Transportation of United States of
America. Manakala melalui Perintah Perihal Dagangan (Penandaan Pasangan
Pelapik Brek Gantian) 2014, Malaysia juga mewajibkan pematuhan standard
keselamatan barangan pengguna pada pasangan brake pad dengan penandaan MS
Sirim dan juga EX daripada European Economic Council.

Berkaitan dengan tayar pneumatik dan pelapik brek motosikal, kementerian
sedang melalui proses penggubalan untuk mewajibkannya dan dijangka akan
diwartakan pada tahun 2023. Ini bermakna tayar pneumatik motosikal dan juga brake

pad motosikal akan diwajibkan penggunaannya pada tahun tersebut.
