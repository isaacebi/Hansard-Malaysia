DR. 23.3.2022 18

Tuan Sabri bin Azit [Jerai]: Terima kasih Yang Berhormat Timbalan Menteri
di atas jawapan. Soalan tambahan saya ialah apakah punca utama segelintir doktor
kontrak meninggalkan KKM walaupun sudah ditawarkan untuk menyambung
pelajaran di peringkat sarjana dan falsafah PhD. Saya mohon penjelasan juga
kenapa kerajaan tidak menyediakan dana bagi memastikan doktor-doktor yang
tamat kontrak terus diserap ke perjawatan tetap. Apatah lagi jawatan juruteknologi
makmal perubatan yang sangat kritikal, yang sangat diperlukan pada masa ini.
Adakah mereka dipertimbangkan ke jawatan tetap? Sekian.

Tuan Yang di-Pertua: Terima kasih. Yang Berhormat Timbalan Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Jerai yang begitu prihatin kepada masalah yang
dihadapi oleh doktor-doktor muda kita hari ini. Pertamanya kerajaan memang sangat
prihatin dan tentang— sentiasa prihatin tentang masalah-masalah yang dihadapi
oleh doktor-doktor muda kita dan berusaha sebaik mungkin untuk menyelesaikan
masalah ini. Walau bagaimanapun, kerajaan mempunyai kekangan-kekangan
tertentu terutamanya tentulah dalam masalah kewangan dan tidak dapat menandingi
tawaran-tawaran yang mungkin disediakan oleh pihak swasta dan juga pihak luar
negara.

Seterusnya kerajaan juga tidak boleh menghalang atau memaksa sesiapa
ataupun doktor-doktor mana untuk bertugas dengan KKM. Jadi, ini bergantung
kepada pendirian doktor-doktor sendiri. Kerajaan sentiasa seperti yang saya telah
maklumkan tadi, mencari jalan untuk menyelesaikan kerana masalah kontrak ini,
cerita kontrak ini dia bermula pada tahun 2016 lagi di mana _ kerajaan
melaksanakannya untuk menyelesaikan masalah limpahan ramai doktor-doktor
graduan dan tidak mencukupi tempat. Oleh sebab kita tidak mahu menunggu begitu
lama kerana anak-anak muda ini terpaksa tunggu sehingga sampai satu tahun atau
setahun lebih untuk memulakan latihan siswazah, maka kaedah kontrak ini telah
dilakukan untuk menyelesaikan masalah pada ketika itu. Terima kasih Tuan Yang di-
Pertua.

Tuan Yang di-Pertua: Terima kasih. Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Yang Berhormat Timbalan Menteri Kesihatan dari Bagan Serai, Padang
Serai inginkan penjelasan daripada Yang Berhormat Timbalan Menteri, berapakah
doktor kontrak dan jururawat telah diserap masuk sebagai pekerja tetap sejak tahun
2021. Mohon beri penjelasan. Terima kasih Tuan Yang di-Pertua. Terima kasih

Yang Berhormat Timbalan Menteri.
