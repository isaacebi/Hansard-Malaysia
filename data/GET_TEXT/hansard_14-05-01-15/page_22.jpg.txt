DR. 23.3.2022 16

Dato’ Seri Ahmad Faizal bin Azumu: Saya mohon jawab Tuan Yang di-
Pertua...

Tuan Yang di-Pertua: Silakan.

Dato’ Seri Ahmad Faizal bin Azumu: Yang pertamanya perkara yang
dibangkitkan oleh Yang Berhormat Kota Melaka adalah berkenaan dengan satu
kejohanan Asian Youth Para Games (EYPG).

Kejohanan ini tidak disenaraikan dalam pemberian Skim Hadiah
Kemenangan Sukan Atlet Remaja (SHAKAR) menerusi Skim Hadiah Kemenangan
Sukan (SHAKAM) kerana ia tidak memenuhi syarat kelayakan penyertaan dan
tertakluk kepada kesediaan negara-negara untuk membelanjakan peruntukan untuk
menghantar atlet remaja para masing-masing.

Adalah merugikan kepada negara jika ada atlet-atlet kita sama ada yang
normal ataupun para menyertai kejohanan di serata dunia — Bayangkan kalau ada di
kalangan rakyat kita yang menyertai pertandingan dam haji di peringkat
antarabangsa dan kerajaan terpaksa memberikan hadiah kemenangan peruntukan
kepada perkara tersebut.

Jadi tidak semua kejohanan yang ditawarkan di seluruh dunia ini disenaraikan
dalam pemberian skim hadiah kemenangan Jika mereka telah mencapai satu tahap
yang baik, tentunya kerajaan KBS menerusi MSN sentiasa memantau kebolehan
pencapaian atlet-atlet ini dan tentunya kita akan serapkan mereka ke dalam program-
program sedia ada. Terima kasih Yang Berhormat Tuan Yang di-Pertua.

Tuan Khoo Poay Tiong [Kota Melaka]: Yang Berhormat Menteri yang saya
harap kita bagi mereka sedikit... [Pembesar suara dimatikan]

Tuan Yang di-Pertua: Yang Berhormat tolonglah. Yang Berhormat tolong.

Saya mempersilakan Yang Berhormat Tuan Sabri bin Azit.

5. Tuan Sabri bin Azit [Jerai] minta Menteri Kesihatan menyatakan pendirian
kerajaan terhadap kontrak doktor dan jururawat untuk memanjangkan kontrak
tahunan dari 2 tahun ke 4 tahun dengan peningkatan kes COVID-19 yang dihadapi
oleh negara

Timbalan Menteri Kesihatan | [Dato’ Dr. Haji Noor Azmi bin Ghazali]:
Terima kasih Tuan Yang di-Pertua. Terima kasih Yang Berhormat Jerai yang
bertanyakan tentang pendirian kerajaan tentang doktor kontrak dan jururawat dan
juga keadaan semasa di mana COVID-19 sedang meningkat tinggi lagi.

Tuan Yang di-Pertua, Akta Perubatan 1971 telah menetapkan bahawa
menjadi obligasi kerajaan untuk memberi penempatan latihan siswazah dan juga
peluang untuk khidmat wajib kepada lulusan kedoktoran. Pada 14 Julai 2021,

kerajaan telah bersetuju supaya pegawai perubatan lantikan kontrak yang telah
