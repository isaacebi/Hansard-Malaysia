DR. 23.3.2022 30

Soalan berkaitan dengan kerusi keselamatan kanak-kanak. Saya difahamkan
bahawa Kementerian Pengangkutan menangguhkan penggunaan ataupun
pelaksanaan kerusi kanak-kanak ini. Walau bagaimanapun, kita di kementerian
sedang menjalankan kajian advokasi dan juga kajian kebolehlaksanaan melalui sesi
libat urus bersama dengan pengguna, pihak industri dan agensi kerajaan seperti
MIROS sebelum perintah mewajibkan penandaan standard keselamatan kerusi
keselamatan kanak-kanak digubal ataupun dikuatkuasakan. Terima kasih Tuan
Yang di-Pertua.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua, terima kasih Yang Berhormat Timbalan Menteri. Saya ingin menekankan
dalam Dewan ini juga kepada kementerian, bahawa penggunaan kerusi keselamatan
kanak-kanak telah menyeluruh di negara kita ini. Persoalannya saya hendak tanya,
janganlah ambil masa yang lama, bila agaknya tarikh terakhir untuk kementerian
memastikan bahawa_ langkah-langkah keselamatan untuk mengesahkan
penggunaan jenama-jenama yang pasti berkualiti kepada kerusi keselamatan kanak-
kanak. Terima kasih Tuan Yang di-Pertua.

Dato’ Rosol bin Wahid: Terima kasih Tuan Yang di-Pertua, terima kasih
sahabat saya daripada Jerantut yang amat prihatin berkaitan dengan kerusi
keselamatan kanak-kanak. Sebagaimana yang saya nyatakan tadi bahawa kajian
minggu lepas kita adakan mesyuarat dengan MIROS untuk memastikan jenis
ataupun brand yang selamat dan brand yang tidak selamat. Isunya timbul apabila
pengguna mendapatkan kerusi ini daripada online dengan harga yang murah tetapi
dipakai dalam kereta dan ia tidak selamat dan banyak membahayakan nyawa kanak-
kanak yang menggunakan kerusi tersebut.

Lantaran itu, kita perlu suatu keputusan yang mantap daripada MIROS
ataupun daripada badan di bawah MOT untuk menentukan kemampuan ataupun
standard yang terbaik sebelum kita melaksanakannya agar pengguna tidak teraniaya
dan penjual juga tidak mengalami masalah ketika mereka menjual barang-barang
tersebut. Terima kasih Tuan Yang di-Pertua.

Tuan Lim Lip Eng [Kepong]: Kepong.

Tuan Yang di-Pertua: Silakan.

Tuan Lim Lip Eng [Kepong]: Apakah standard kerajaan bagi tayar celup
atau tayar terpakai dan sama ada kerajaan menggalakkan penggunaan tayar celup
ini demi mengurangkan pencemaran alam sekitar? Terima kasih.

Dato’ Rosol bin Wahid: Tuan Yang di-Pertua, terima kasih Yang Berhormat
Kepong. Berkaitan tayar celup ataupun retread tires. la diiktiraf sebagai suatu yang

selamat. Akan tetapi perlu ada pensijilan daripada MS Sirim ataupun daripada DOT
