DR. 23.3.2022 82

Tuan Khoo Poay Tiong [Kota Melaka]: Boleh minta laluan Yang Berhormat
Baling?

Dato’ Haji Che Abdullah bin Mat Nawi [Tumpat]: Sahabatmu.

Datuk Seri Panglima Abdul Azeez bin Abdul Rahim [Baling]: Ya, Yang
Berhormat Tumpat. Yang Berhormat Tumpat, sila Yang Berhormat Tumpat.

Tuan Khoo Poay Tiong [Kota Melaka]: Yang Berhormat Baling, boleh minta
laluan?

Datuk Seri Panglima Abdul Azeez bin Abdul Rahim [Baling]: Saya bagi
Yang Berhormat Tumpat. Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Yang
Berhormat Baling, terima kasih Tuan Yang di-Pertua.

Sebagaimana ucapan daripada Yang Berhormat Baling dan juga Yang
Berhormat Machang tadi, kita dengar bahawa rang undang-undang ini adalah
diluluskan dalam menjaga keselamatan negara dan yang dibimbangi hanyalah salah
guna kuasa. Salah guna kuasa ini apa-apa sahaja pun yang membawa kebaikan
apabila salah guna kuasa termasuk pisau, senjata dan sebagainya. Jadi, yang
penting perlu dijaga ialah salah guna kuasa.

Soalan saya kepada Yang Berhormat Baling, kenapa dalam isu untuk kita
hendak mengadakan satu undang-undang untuk menjaga keselamatan negara, tiba-
tiba setiap Ahli-ahli Yang Berhormat daripada DAP apabila bangun nampak cemas.
Ada apa-apa masalah kah?

Datuk Seri Panglima Abdul Azeez bin Abdul Rahim [Baling]: Jawapannya
Yang Berhormat Tumpat, tepuk dada, tanya selera.

Beberapa Ahli: [Bangun]

Tuan Khoo Poay Tiong [Kota Melaka]: Yang Berhormat Baling...

Tuan Sanisvara Nethaji Rayer a/I Rajaji [Jelutong]: Sebab kita menentang
kezaliman.

Puan Kasthuriraani a/p Patto [Batu Kawan]: Yang Berhormat Tumpat,
sila...

[Pembesar suara dimatikan] [Dewan riuh]

Tuan Yang di-Pertua: Tolong, tolong. Ahli-ahli Yang Berhormat semua,
apabila tidak diberi laluan untuk mencelah, tolonglah jangan bising. Yang Berhormat
Kota Melaka tolong duduk, tolong duduk. Tadi tidak ada orang ganggu Yang
Berhormat Kota Melaka pun. Yang Berhormat Baling, saya beri lagi seminit, boleh?

Tuan Khoo Poay Tiong [Kota Melaka]: Tuan Yang di-Pertua, saya hendak
minta laluan daripada Yang Berhormat Baling. Yang Berhormat Baling, boleh minta

laluan?
