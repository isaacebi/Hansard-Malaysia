DR. 23.3.2022 68

Saminathan, mantan Exco dan Exco Gunasekaran ditahan di bawah SOSMA untuk
135 hari tetapi dibebaskan pada bulan Februari 2020.

Pada 27 Oktober 1987, mendiang ayah saya, P. Patto bersama dengan lebih
100 orang ahli politik, ahli agamawan, aktivis pendidikan, aktivis alam sekitar, aktivis
wanita dan aktivis hak asasi manusia telah ditahan tanpa bicara di bawah Akta
Keselamatan Dalam Negeri (ISA) selama 15 bulan dan selainnya lebih daripada itu
atas tuduhan merapu dan fitnah kerajaan bahawa beliau adalah, dengan izin, a threat
to national security. Seorang wirawan, patriot yang cintakan tanah air ditahan kerana
tidak sehaluan dengan kerajaan.

Ramai juga yang telah ditahan termasuk Yang Berhormat Pasir Salak pada
masa itu. Ramai juga ahli politik PAS ditahan di bawah ISA. Silap hari bulan, kalau
tidak sehaluan dengan pihak kerajaan, boleh dicekup bawah SOSMA juga.

P. Patto bersama beberapa orang graduan Kem Tahanan Kamunting
dibebaskan pada tahun 1989. Saya dan adik saya tidak dapat menikmati pelukan
ayah selama 15 bulan. Ibu saya tidak merasa sayang seorang suami untuk 15 bulan.
[Tepuk] Seorang yang tidak bersalah yang menjadi mangsa kerakusan percaturan
politik. Begitu berbahaya akta ini, Tuan Yang di-Pertua. Jangan-jangan Tuan Yang
di-Pertua pun mungkin kena pula.

Walaupun ISA telah dimansuhkan...

Tuan Nga Kor Ming [Teluk Intan]: /t is a crime against humanity.

Puan Kasthuriraani a/p Patto [Batu Kawan]: Indeed. Walaupun ISA telah
dimansuhkan, negara Malaysia ditolak ke zaman penjajahan lagi dengan wujudnya
Akta SOSMA ini. Terlepas dari mulut buaya, masuk ke mulut harimau. Akta SOSMA
ini boleh digunakan sewenang-wenangnya ke atas sesiapa pun. Tindakan melabel
sebagai penjenayah sebelum disabitkan di mahkamah merupakan_tindakan
mengambil alih tanggungjawab mahkamah, an usurping of the position and the
power of courts. Satu akta yang boleh digunakan sebagai senjata politik terhadap
warga marhaen, aktivis dan NGO dan ahli politik tiada tempat dalam negara kita,
tanah air ini dalam abad ke-21.

01450

Akta ini harus dirujuk kepada Jawatankuasa Khas Parlimen untuk ditimbang
semula dan dibahas dalam Dewan yang mulia ini dan diputuskan oleh semua Abhli
Parlimen tanpa rasa takut. Saya anak bangsa Malaysia. Tidak akan saya gadaikan
kedaulatan integriti dan keselamatan negara yang saya cintai ini. Kenyataan Menteri
mengguris hati saya. Kerana cinta saya untuk Malaysia saya akan bantah akta zalim
ini dan bukan sebaliknya. [Tepuk] Kita sedang membahaskan sunset clause dengan

izin, atau klausa matahari terbenam dalam pindaan akta ini. Maka saya cadangkan,
