DR. 23.3.2022 79

Saya ada hak untuk menyatakan pandangan saya. Saya menyokong rang undang-
undang ini dan saya bersetuju agar ia diteruskan untuk lima tahun yang akan datang.
Terima kasih, Tuan Yang di-Pertua.
Tuan Yang di-Pertua: Terima kasih, Yang Berhormat Machang. Okey,

sekarang ini saya menjemput Yang Berhormat Baling.

3.19 ptg.

Datuk Seri Panglima Abdul Azeez bin Abdul Rahim [Baling]: Terima
kasih, Tuan Yang di-Pertua. Assalamualaikum warahmatullahi wabarakatuh. Salam
Keluarga Malaysia.

Rang Undang-undang Kesalahan Keselamatan (Langkah-langkah Khas)
2012 atau lebih dikenali sebagai SOSMA memperuntukkan langkah-langkah khas
berhubungan dengan kesalahan keselamatan, bertujuan untuk mengekalkan
ketenteraman awam, keselamatan dan bagi perkara-perkara yang berkaitan

dengannya.

01520

Saya ingin menarik perhatian Tuan Yang di-Pertua, dalam Dewan yang mulia
ini setiap kali kita berbahas apatah lagi pada pagi soal jawab dengan Menteri-
menteri, Timbalan-timbalan Menteri, kita sering menyatakan berkaitan dengan
jenayah-jenayah. Kes jenayah terancang, kes memperdagangkan manusia, kita
tanya Menteri dan Timbalan Menteri. Apatah lagi sejak kebelakangan ini,
kebanyakan Ahli-ahli Dewan Rakyat yang mulia ini menanyakan kepada Menteri
apakah tindakan, apakah wajar tangkapan kepada mereka yang mengepalai secara
terancang. Judi online contohnya. Scammers yang mana hari-hari kita dapati, malah
keluarga kita sendiri. Sebagai Ahli Parlimen pun tertipu, dianiaya dan sebagainya.

Jadi, saya melihat Akta SOSMA ini wajib diteruskan. Kalau kita melihat
perkara-perkara yang disebutkan dalam Dewan ini hanya memihakkan sebelah
pihak yang banyak atas kepentingan peribadi. Walau bagaimanapun, SOSMA ini
telah ditangkap— melalui SOSMA ditangkap, ada suatu ketika Yang Arif Dato’ Mohd
Nazlan bin Mohd Ghazali telah melepaskan mereka dan pihak AG tidak pergi ambil
balik ataupun pihak AG tidak merayu balik. Ini telah nampak sangat kita ada undang-
undang.

Jadi dalam konteks SOSMA pada hari ini, saya ingin menyatakan khususnya
kepada Yang Berhormat Menteri, teruskan lima tahun. Malah kalau kita tengok 28
hari ini pun tidak cukup kalau ikutkan. Kalaulah kes-kes yang perdagangan manusia,
terancang. Kalau kes-kes terrorism. Kita adakala waktu ketika, kita tidak dapat MLA

daripada negara-negara jiran, mutual legal assistance, kita tidak dapat daripada
