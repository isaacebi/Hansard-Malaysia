DR. 23.3.2022 56

Apabila kita sayangkan negara, termasuklah di dalamnya mengangkat dan
memastikan rule of law dan Perlembagaan sentiasa terjaga. Kehormatan individu,
keramah-insaniah itu juga turut terpelihara.

Maka, di atas dasar itu, kita berbahas pada hari ini untuk memastikan
undang-undang mana pun yang ingin kita jadikan sebagai pelindung kepada negara,
pelindung kepada rakyat itu bersikap adil, bersikap saksama dan tidak menganiaya
mana-mana pihak dalam keadaan kita ingin mempertahankan kedaulatan,
keamanan dan juga Perlembagaan kita.

Tuan Yang di-Pertua, saya bersetuju dengan kebanyakan hujah daripada
rakan-rakan daripada pihak pembangkang yang melihat bahawa kita mempunyai
peruntukan perundangan yang cukup untuk menangani beberapa isu berkaitan
keselamatan dan juga jenayah. Saya juga bersetuju dengan beberapa kenyataan
yang mengatakan bahawa pihak PDRM kita juga mempunyai kemampuan, namun
perlu ditingkatkan profesionalisme mereka. Kita tidak nafikan iltizam, komitmen
mereka terutamanya pada penyiasatan sebelum kejadian berlaku dan sebagainya.
Pihak SB kita di antara yang terbaik dan perlu kita berikan pujian kepada mereka.

Jadi, apabila kita lihat kepada undang-undang yang ingin kita sambungkan
ini, ia perlu dilihat dengan lebih teliti, tidak boleh tergesa-gesa. Kita tidak nafikan
banyak pencapaian yang baik, banyak jenayah yang telah dapat kita gagalkan dan
juga bendung tetapi kita tidak boleh nafikan juga terdapat banyak kes, insiden-
insiden yang menyebabkan individu-individu teraniaya.

Saya pernah terlibat dengan proses rehabilitasi tahanan SOSMA di Sungai
Buloh. Memang ada yang genuine cases, kes tulen. Apabila penghakiman
memutuskan mereka punya keputusan, memang agak setimpal. Itu kita akui. Akan
tetapi juga, terdapat ramai daripada tahanan yang menjadi mangsa keadaan. Ada
yang dijatuhkan hukuman kerana download beberapa bahan-bahan kerana mereka
ingin tahu— ada yang print banner, stiker— langsung dikenakan hukuman ini. Malah
ada yang menyalurkan duit untuk abang atau adik atau mungkin kenalan, bayar
hutang, yang kebetulan berada ataupun terlibat dengan aktiviti keganasan dan
mereka juga dimasukkan ke dalam penjara dan dijatuhkan hukuman.

Saya kira ramai daripada rakan-rakan peguam kita, MP-MP di sini yang anak-
anak guam mereka terdiri daripada mereka yang teraniaya oleh undang-undang
SOSMA ini. Saya kira janji yang saya pernah berikan kepada tahanan-tahanan yang
teraniaya ini untuk kita pastikan apa pun undang-undang yang kita bawa, ia tidak
akan menganiaya golongan yang tidak bersalah.

Jadi saya kira, Tuan Yang di-Pertua, kita perlu menyemak semula, kita perlu

berhati-hati, kita perlu teliti' Saya tidak nafikan kita bersetuju dengan Yang
