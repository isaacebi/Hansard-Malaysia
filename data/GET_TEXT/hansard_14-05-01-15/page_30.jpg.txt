DR. 23.3.2022 24

menjawab secara bertulis sebab memang terkeluar daripada apa yang dinyatakan
dalam persoalan yang dikemukakan oleh Yang Berhormat Tumpat. /nsya-Allah Yang
Berhormat Pontian, saya percaya Yang Berhormat Pontian pun memang orang yang
kuat bekerja, sangat-sangat kuat bekerja. Jadi kita akan bantu sebaik mungkin bagi
apa yang dinyatakan oleh Yang Berhormat Pontian sebentar tadi. Terima kasih Tuan
Yang di-Pertua.

Tuan Syed Ibrahim bin Syed Noh [Ledang]: Tuan Yang di-Pertua, boleh
saya bangkitkan sedikit tentang soalan.

Tuan Yang di-Pertua: Saya cuma boleh bagi...

Tuan Syed Ibrahim bin Syed Noh [Ledang]: Tak, faham. Saya bukan
hendak bangkitkan soalan tetapi saya nampak soalan ini banyak soalan Kamar Khas
tetapi dibawa ke dalam Dewan ini.

Tuan Yang di-Pertua: Yang Berhormat.

Tuan Syed Ibrahim bin Syed Noh [Ledang]: Sepatutnya bukan soalan.

Tuan Yang di-Pertua: Yang Berhormat, saya tidak hendak ada ucapan
semasa sesi soalan. Maaf. Yang Berhormat Puan Kasthuriraani a/p Patto, Batu

Kawan silakan.

8. Puan Kasthuriraani a/p Patto [Batu Kawan] minta Menteri Sumber
Manusia menyatakan:

(a) kos secara terperinci yang dibayar oleh pemohon kepada
agen pengambilan pekerja domestik Indonesia (domestic
workers) sebelum wabak COVID-19 dan bilangan agensi yang
terlibat dalam pengambilan pekerja migran dari Bangladesh
serta; dan

(b) apakah langkah-langkah mencegah rasuah dan eksploitasi
yang akan diambil pihak kerajaan mengikut pendirian
Transparency International mengenai_ sindiket yang
memonopoli, mengeksploitasi dan mengawal kemasukan
pekerja migran ke Malaysia.

Timbalan Menteri Sumber Manusia [Datuk Haji Awang bin Hashim]:
Bismillaahi Rahmani Rahim. Assalamualaikum warahmatullaahi wabarakaatuh.
Terima kasih Tuan Yang di-Pertua dan terima kasih sahabat saya dari Batu Kawan.

Berkaitan dengan soalan yang dibangkitkan, berdasarkan Memorandum
Persefahaman yang lepas, kos pengambilan pekerja domestik Indonesia adalah
RM7,800 iaitu sebanyak RM6,000 kos di pihak Malaysia dan RM1,800 adalah kos di
pihak Indonesia. Manakala Mesyuarat Jemaah Menteri pada 10 Disember 2021 telah
bersetuju supaya pengambilan pekerja asing warga Bangladesh adalah menerusi

275 agensi pekerja Bangladesh yang dipersetujui daripada negara sumber.
