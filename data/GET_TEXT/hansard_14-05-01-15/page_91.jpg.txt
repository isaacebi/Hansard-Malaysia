DR. 23.3.2022 85

Datuk Seri Panglima Abdul Azeez bin Abdul Rahim [Baling]: Jadi, saya
nyatakan di sini, masa tidak cukup, kena tambah tetapi pada hari ini, SOSMA ini
wajib kita sokong demi kelangsungan keselamatan dan kesejahteraan rakyat yang
kita semua sayangi.

Tuan Khoo Poay Tiong [Kota Melaka]: Tuan Yang di-Pertua, saya berdiri
atas peraturan. Tuan Yang di-Pertua.

Tuan Yang di-Pertua: Cukuplah.

Datuk Seri Panglima Abdul Azeez bin Abdul Rahim [Baling]: Akhir sekali,
pesanan...

Tuan Khoo Poay Tiong [Kota Melaka]: Tuan Yang di-Pertua, peraturan.

Datuk Seri Panglima Abdul Azeez bin Abdul Rahim [Baling]: Akhir sekali,
pesanan saya kepada rakan-rakan...

Tuan Khoo Poay Tiong [Kota Melaka]: Peraturan Tuan Yang di-Pertua.

Datuk Seri Panglima Abdul Azeez bin Abdul Rahim [Baling]: Akhir sekali,

pesanan saya buat rakan-rakan, kalau takut dilambung ombak, jangan dirikan rumah

di tepi pantai. Kalau kita takut hendak kena tangkap, mulut dan pergerakan kita hati-
hati. Insya-Allah, SOSMA tidak akan mendekati kita. Terima kasih. Assalamualaikum
warahmatullahi wabarakatuh.

Tuan Yang di-Pertua: Terima kasih.

Seorang Ahli: Tangkap Yang Berhormat Baling.
01530

Tuan Khoo Poay Tiong [Kota Melaka]: Tuan Yang di-Pertua, saya berdiri
di atas peraturan.

Beberapa Ahli: [Menyampuk]

Tuan Khoo Poay Tiong [Kota Melaka]: Tuan Yang di-Pertua, Peraturan 36
(12), “Mana-mana ahli yang mengeluarkan kenyataan yang mengelirukan Dewan
adalah disifatkan menghina Majlis dan ahli itu boleh dirujuk kepada Jawatankuasa
Hak dan Kebebasan bagi kesalahan itu.”

Tuan Yang di-Pertua: Buat usul.

Tuan Khoo Poay Tiong [Kota Melaka]: Tuan Yang di-Pertua, tadi Yang
Berhormat Baling berkata tiada bukti mengatakan salah guna SOSMA.

Tuan Yang di-Pertua: Yang Berhormat, kita tidak ada masa...

Tuan Khoo Poay Tiong [Kota Melaka]: Akan tetapi dia mengelirukan
Dewan [Sistem pembesar suara dimatikan]

Tuan Yang di-Pertua: Yang Berhormat, bagi notis pemberitahu usul.

Beberapa Ahli: /Bercakap tanpa pembesar suara]

Tuan Yang di-Pertua: Yalah.
