DR. 23.3.2022 88

Tuan Yang di-Pertua, kita ada satu keputusan daripada Mahkamah
Persekutuan dan ini adalah di dalam kes Ko Chin Wah. Tuan Yang di-Pertua, saya
ada satu salinan perintah saya akan kemukakan kepada Tuan Yang di-Pertua
selepas perbahasan ini yang diputuskan oleh Ketua Hakim Negara, Yang Amat Arif
Tun Tengku Maimun binti Tuan Mat, Yang Arif Tan Sri Rohana binti Yusof, Presiden
Mahkamah Rayuan, dan juga Yang Arif Datuk Vernon Ong Lam Kiat, Hakim
Mahkamah Persekutuan. Dalam kes itu ada satu permohonan dibuat untuk jaminan
dalam kes SOSMA. Soal yang berbangkit dalam kes itu adalah sama ada ataupun
tidak peruntukan di bawah CPC terpakai kerana SOSMA ini it’s a specific legislation
but we also have the CPC. Kalau CPC, kita lihat seksyen 388 membenarkan jamin
untuk kesalahan di dalam Jadual. Tuan Yang di-Pertua in the Jadual seksyen 130V
SOSMA Penal Code iaitu kesalahan SOSMA juga disenaraikan.

Jadi kita ada dua undang-undang yang terpakai. So, soalannya undang-
undang mana yang terpakai? Tuan Yang di-Pertua, Mahkamah Persekutuan dalam
kes yang saya sebut tadi Ko Chin Wah lawan Pendakwa Raya membuat keputusan
seperti berikut dan saya baca, “Setelah mendengar permohonan pemohon di bawah
seksyen 388(1) Kanun Prosedur Jenayah yang mana permohonan untuk dilepaskan
jaminan kemudian dibuat perintah sedemikian bahawa permohonan pemohon untuk
dilepaskan atas jaminan mahkamah adalah dibenarkan”. Jadi cukup jelas Mahkamah
Persekutuan mengambil pendekatan bahawa untuk kes SOSMA, seksyen 388
Kanun Acara Jenayah juga terpakai. Akan tetapi, soal dia adalah sama ada ia begitu?
Ini kerana, kita lihat di Mahkamah Tinggi sekarang, keputusannya berlainan. Mereka
kata kalau ada specific act, maka the specific acts applies.

So, saya hendak minta di sini— kerana soal jamin itu sangat penting. We need
to understand. Tiada masalah sekiranya seseorang itu melakukan kesalahan disiasat
dibawa dituduh di mahkamah dan sebagainya. Akan tetapi dalam SOSMA kita ini
tidak diberikan jamin, kemudian kalau menang kespun Yang Berhormat Menteri,
sementara menunggu rayuan pun tidak ada jaminan. /t’s very harsh.

Kalau kita melihat kepada keadaan — kalau tidak ada bukti, tidak akan kita
hendak tahan seseorang itu tanpa jaminan walaupun kita menantikan rayuan? Yang
Berhormat Menteri, dalam kes-kes sebegini, kita lihat kebiasaannya because its
involves a gang or a group of person. Jadi ramai yang dipertuduhkan sekali. Oleh
sebab ramai dipertuduhkan sekali, saya rasa Tuan Yang di-Pertua pun ada
pengalaman, when there are so many accused, it takes time. Jadi dalam kes-kes
sedemikian, soal dia kita ini tahan bawa ke Mahkamah Majistret, pindah ke

Mahkamah Tinggi it takes maybe a year.
