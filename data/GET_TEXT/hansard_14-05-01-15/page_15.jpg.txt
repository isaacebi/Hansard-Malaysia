DR. 23.3.2022 9

rumah PPRT yang baharu dan telah membaik pulih 344 unit rumah di Parlimen
Tanjong Manis dengan peruntukan sebanyak 7.8 juta. Untuk makluman Yang
Berhormat Tanjong Manis, peraturan-peraturan ataupun SOP yang disediakan untuk
rumah PPRT masih kekal seperti dahulu iaitu tuan rumah itu mestilah mempunyai
milik tanah ataupun tanah milik keluarganya, ibu bapanya ataupun keluarganya yang
telah pun diberi kebenaran untuk membina rumah.

Kita ada sedikit masalah kerana ada juga di kalangan mereka yang tidak
mempunyai tanah yang berada di reserve sungai ataupun di tempat-tempat yang
lain. Ini menimbulkan sedikit masalah dari segi pembinaan kerana kita memerlukan
tanah yang dimiliki oleh tuan yang hendak buat rumah ataupun keluarga yang paling
dekat yang membenarkan pembinaannya. Akan tetapi, saya ingin tegaskan bahawa
kita teruskan projek PPRT untuk tahun 2022.

Tuan Yang di-Pertua: Terima kasih. Soalan tambahan pertama.

Tuan Haji Yusuf bin Abd Wahab [Tanjong Manis]: Mohon maaf. Yang
Berhormat Menteri, terima kasih atas jawapan Yang Berhormat Menteri berikan tadi.
Seperti yang Yang Berhormat Menteri mengetahui secara umumnya selepas sahaja
PKP kebanyakan harga barang, bahan-bahan binaan untuk membuat rumah dan
sebagainya seperti simen, besi dan juga kos pengangkutan telah meningkat.
Terutama sekali untuk membuat rumah-rumah PPRT di kawasan luar bandar.

Soalan saya Yang Berhormat Menteri, apakah kementerian KPLB bercadang
untuk menaikkan harga siling sesebuah rumah PPRT setelah mengambil kira
kenaikan harga-harga barang dan kos-kos pengangkutan yang saya sebutkan tadi?
Terima kasih.

Tuan Yang di-Pertua: Terima kasih. Silakan.

Dato’ Seri Mahdzir bin Khalid: Terima kasih Yang Berhormat Tanjong
Manis. Soalan tambahan. Tuan Yang di-Pertua, untuk makluman Yang Berhormat,
Kementerian Pembangunan Luar Bandar sedar bahawa pada waktu ini bahan
binaan telah meningkat kepada satu harga bahan binaan yang lebih tinggi
terutamanya selepas tempoh pasca pandemik ini. Kos binaan ini telah menyebabkan
ramai di kalangan kontraktor-kontraktor kecil yang ada di kampung-kampung yang
buat projek-projek membina rumah seumpamanya ini merasakan mereka tidak
mampu untuk melakukan. Ini kerana margin yang ada itu terlalu kecil.

Kita sedar sekarang ini di Semenanjung Malaysia harga binaannya adalah
RM56,000 dan di negeri Sarawak dan juga negeri Sabah harga binaan sebuah
rumah adalah RM68,000. Jadi, kita bercadang untuk mengemukakan satu cadangan
kenaikan untuk kita bentangkan di kelulusan kerajaan melalui Jemaah Menteri. Satu

jumlah yang boleh diterima oleh kontraktor, Tuan Yang di-Pertua. Sekarang ini, KPLB
