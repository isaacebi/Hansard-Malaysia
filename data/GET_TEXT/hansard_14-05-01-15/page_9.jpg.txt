DR. 23.3.2022 3

geografi mereka tidak mempunyai aplikasi MySejahtera ataupun akses kepada
internet dan sebagainya, tetapi pasukan KKM dan juga pemegang taruh utama KPM
dan juga kerajaan negeri telah begitu bersungguh dan begitu gigih sekali telah buat
lawatan ke sekolah-sekolah.

Jadi, kaedah itu banyak tetapi kadar lawatan ke sekolah-sekolah dan ke PPV
yang telah ditentukan untuk melakukan suntikan vaksin pada anak-anak yang tidak
ada pendaftaran dalam MySejahtera. Ini didapati sangat berjaya. Walaupun di
Semenanjung ini kita banyak membuat kaedah temu janji, booking dan juga di off-
site dan sebagainya tetapi kaedah di Sarawak adalah berlainan.

Kalau kita lihat daripada data yang ada dalam COVIDNOW memang inilah
yang terbaik. Malah Tuan Yang di-Pertua, saya telah buat lawatan di Sabah pada 9
dan 10 Februari dan saya dapat melihat sendiri, saya telah melawat ke Klinik
Kesihatan Batu Kawa bersama Profesor Dato’ Sri Dr. Sim Kui Hian, Timbalan Ketua
Menteri Sarawak dan juga ke Sekolah Kebangsaan Buntal dengan Yang Berhormat
Michael, Timbalan Menteri Kesihatan Sarawak dan melihat sendiri dengan mata
kepala saya sendiri begitu tekun dan teguh, begitu rajin dan begitu komited mereka
menjalankan kerja.

01010

Walaupun kebanyakannya pelajar-pelajar ini tidak ada dalam pendaftaran
MySejahtera. Jadi, mereka pergi dan pelaporan VMS dibuat oleh kakitangan kita di
sana. Jadi, peratusannya tinggi. Malah saya pernah beritahu kepada Yang
Berhormat Menteri bahawa Sarawak ini, kenapa dia begitu berlainan.

Soalan yang kedua tadi tentang kesangsian dan keraguan ibu bapa. Ini
adalah amat kurang di Sarawak. Oleh sebab itu kita lihat dalam peratusan ini, ia
paling tinggi. Tidak ada negeri yang mencapai 50 peratus setakat ini tetapi Sarawak
telah menghampiri 70 peratus. Malah Yang Berhormat Menteri kata, Sarawak ini
sudah menjadi macam ‘darul vaksin’, sudah jadi macam negeri vaksin.

Saya hendak ucapkan tahniah kepada negeri Sarawak, kerajaan negeri yang
begitu komited, yang begitu banyak menolong dan sudah tentunya kepada beberapa
orang seperti Dr. Rosemawati, Dr. Radziah dan ‘Dr. Jeevan’ yang bersama-sama
dengan saya semasa lawatan itu. Saya mendapat maklumat yang penting kenapa
Sarawak begitu berjaya. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Kota Kinabalu.

Tuan Chan Foong Hin [Kota Kinabalu]: Ya, Tuan Yang di-Pertua.
Timbalan Menteri, kalau Sarawak merupakan ‘darul vaksin’, kalau begitu, Sabah
saya rasa dia ‘darul tidak vaksin’ itu. Ini kerana program PICKids di Sabah ini, sampai

sekarang, kalau saya tidak silap, masih 20 peratus. la adalah antara terendah di
