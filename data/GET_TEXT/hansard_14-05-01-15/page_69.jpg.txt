DR. 23.3.2022 63

2.33 ptg.

Tuan Haji Akmal Nasrullah bin Mohd Nasir [Johor Bahru]: Terima kasih
kepada Tuan Yang di-Pertua. Terdapat banyak bahagian dalam Akta Kesalahan
Keselamatan (Langkah-langkah Khas) 2012 ini ataupun SOSMA yang menafikan
hak asasi manusia. Selain sebenarnya sudah ada peruntukan undang-undang lain
yang merangkumkan ataupun memadai untuk kesalahan di bawah Akta SOSMA ini.

Kita tahu bahawa SOSMA ini juga pengganti kepada Akta Keselamatan
Dalam Negeri (ISA). Jadi apabila suspek itu boleh ditahan sehingga 28 hari dan
selepas itu ditahan itu tidak perlu bawa ke Majistret, selepas didakwa sementara
perbicaraan pun akan kekal dalam penjara sementara menunggu keputusan.

Saya bukan peguam tetapi saya terlibat ataupun tahu kes SOSMA ini apabila
pada tahun 2016 bersama dengan National Oversight and Whistleblowers ataupun
Pusat Perlindungan Pemberi Maklumat yang mana ketika itu ada seorang individu
bernama Jusninawati yang berada dalam tahan SOSMA. Ini diperjuangkan oleh Ahli
Parlimen Pandan ketika itu, saudara Rafizi yang terpaksa ataupun terpanggil untuk
membantu beliau kerana stigma peguam pun tidak hendak dekat dengan pesalah
SOSMA ini.

Oleh sebab itu kalau Yang Berhormat-Yang Berhormat dalam Dewan ini
terutamanya pada Pakatan Harapan memang mereka ini menjadi pilihan kerana
tidak ada pilihan yang lain untuk mempertahankan mangsa-mangsa SOSMA ini.
Cuma dalam kes Jusninawati ini beliau ditahan 2015, kemudian didakwa dan
sebagainya yang menariknya Tuan Yang di-Pertua, 2019 Mahkamah Persekutuan
telah membebaskan beliau kerana akhirnya tidak ada pembuktian kesalahan.

Akan tetapi dalam tempoh tersebut 2015 — 2019, Jusninawati ini seorang
anggota polis, ibu tunggal dan ada anak dua orang. Jadi bila kita sebut bahawa
berlaku salah guna kuasa ataupun penindasan kezaliman terhadap mangsa
memang berlaku. Jadi bila keadaan ini 2019 dibebaskan.

Oleh sebab itu apabila ada yang sebut macam mana undang-undang ini
boleh menahan seseorang itu tanpa bicara dan ketika tempoh bicara pun kekal
dalam penjara, sedangkan ada banduan yang telah dijatuhkan kesalahan hukuman
penjara 12 tahun, kes tujuh pecah amanah tetapi Jun 2020 jatuh hukuman sampai
hari ini bebas bergerak merata-rata. Tidak jejak kaki pun ke dalam penjara lagi.
[Tepuk] [Dewan riuh]

Akan tetapi ibu tunggal ini masuk penjara lima tahun, empat tahun kekal
dalam penjara dan akhirnya didapati bebas. So, dalam perkara ini yang saya hendak
tanya kepada Yang Berhormat Menteri, disebut tadi bahawa pencapaiannya seramai

3,717 orang individu pernah ditahan di bawah Akta SOSMA ini. Apa yang saya
