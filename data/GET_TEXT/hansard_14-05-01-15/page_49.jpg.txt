DR. 23.3.2022 43

Padang Rengas. Diikuti oleh Ahli-ahli Yang Berhormat berikut; Yang Berhormat
Sungai Buloh, Yang Berhormat Kuala Langat, Yang Berhormat Bukit Gelugor, Yang
Berhormat Tebrau, Yang Berhormat Pulai, Yang Berhormat Papar, Yang Berhormat
Simpang Renggam, Yang Berhormat Ipoh Barat, Yang Berhormat Sepang, Yang
Berhormat Johor Bahru, Yang Berhormat Lumut, Yang Berhormat Batu Kawan, Yang
Berhormat Kota Melaka, Yang Berhormat Jelutong dan akhir sekali Yang Berhormat
Machang.

Kita mulakan dengan saya menjemput Yang Berhormat Padang Rengas.

Silakan Yang Berhormat, lima minit.

12.01 tgh.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Yang di-Pertua kerana membenarkan saya untuk mengambil bahagian. 10
tahun dahulu sememangnya rang undang-undang ini telah pun dibentangkan oleh
saya sendiri selaku Menteri Undang-undang. Sekali lagi saya berdiri untuk
menyatakan bahawa saya menyokong perlanjutan lima tahun ini atas sebab-sebab

yang telah pun disebut oleh Yang Berhormat Menteri sebentar tadi.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Saya turut juga ingin menyatakan di sini iaitu bahawa kita perlu
memanjangkan lagi selama lima tahun kerana kita lihat itu bahawa satu daripada
perkara yang disebut oleh Yang Berhormat Menteri sebentar tadi iaitu keganasan di
luar negara. Jadi, keganasan di luar negara ini banyak juga terlibat pada ketika itu
orang-orang kita yang bersama-sama telah pergi ke Syria dan negara-negara
tertentu dengan tujuan untuk berjihad bersama dengan IS. Jadi ini satu perkara yang
serius, yang sebelum ini kita tidak pernah hadapi. Akan tetapi orang-orang yang
mengambil bahagian sebenarnya orang-orang bukan sudah pun memang ada
komitmen tetapi mereka tertarik dengan apa yang disebut dalam _ internet
mengatakan tentang propaganda berkenaan dengan IS ini.

Oleh sebab kita ada undang-undang inilah, maka kita boleh menahan orang
itu dari pergi ke luar negara. Kita baca bagaimana seorang doktor wanita telah pergi
ke Istanbul, dari Istanbul hendak ke Syria tetapi sempat disabitkan oleh sebab ada
akta ini, dia dapat ditahan di airport di Kuala Lumpur. Banyaklah cerita begini ya.

Jadi, oleh sebab perkara masih lagi berlarutan dan tidak terhenti lagi dan ada
