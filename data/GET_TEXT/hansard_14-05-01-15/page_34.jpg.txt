DR. 23.3.2022 28

Saya sangat ucap terima kasih kerana masih ada dikatakan berlaku forced
labour di Malaysia, saya minta sila buat laporan dengan segera. Sebab, kita tidak
hendak lagi. Kita begitu serius untuk kita dalam 11 kriteria yang ditetapkan oleh ILO,
kita sudah comply, kita sudah melaksanakan. Akan tetapi, masih ada lagi perkara-
perkara yang kita perlu perincikan dalam 11 perkara ini yang menyebabkan berlaku
forced labour di kalangan majikan-majikan kita ke atas pekerja-pekerja kita sekarang
ini. Kita sangat-sangat memandang serius dan kita akan atasi seberapa baik yang
mungkin dengan akta-akta yang ada untuk kita ambil tindakan kepada mana-mana
pihak yang melakukan forced labour termasuk yang disebut beberapa kali majikan-
majikan yang disenaraikan terlibat dalam forced labour ini. Insya-Allah, kita akan
bertindak serius perkara ini. Terima kasih.

Tuan Yang di-Pertua: Terima kasih. Yang Berhormat Tebrau, silakan.

Tuan Steven Choong Shiau Yoon [Tebrau]: Terima kasih, Tuan Yang di-
Pertua. Tajuk pembantu rumah ini adalah satu topik yang panas. Masalahnya
adalah kerana ramai atau banyak keluarga memerlukan pembantu rumah.

Jadi, saya dapat ada ramai orang yang menyamar sebagai ejen yang sah
bagi mencari pekerja pembantu rumah tetapi pembantu rumah yang dicari biasanya
adalah pekerja yang datang tanpa izin. Namun demikian, kes-kes penipuan seperti
ini selalu berlaku. Akan tetapi, masih ramai orang di luar menjadi mangsa atas sebab
keadaan mendesak untuk mencari seorang pembantu rumah.  Kalau_ tidak,
kehidupan mereka tidak akan selesa.

Jadi, soalan saya, apakah kerajaan boleh buat untuk membanteras orang
yang menyamar sebagai ejen yang sah dan mencari orang yang tidak sah untuk
diberi kepada orang yang mencari pembantu rumah? Terima kasih.

Tuan Yang di-Pertua: Terima kasih.

Datuk Haji Awang bin Hashim: Terima kasih, Tuan Yang di-Pertua. Terima
kasih Yang Berhormat Tebrau yang membangkitkan soalan ejen yang menyamar.

Kalau sudah ditunjuk semua dokumen sah, tidak ada lagi menyamar. Kalau
dia tunjuk semua dokumen sah, tidak ada lagi menyamar. Macam mana kita boleh
kenal pasti kata dia menyamar? Kalau dia menyamar, kita boleh buat terus laporan
kalau kita yakin. Akan tetapi, kalau dokumen-dokumen yang dibawa semua sebagai
dokumen yang sah, tidak ada lagilah penyamaran berlaku di situ. Kenapa kita
assume kata dia menyamar? Akan tetapi, kalau kita masih tidak yakin dengan apa
dokumen itu, kita boleh buat laporan supaya kita buat semak siasat syarikat-syarikat
yang dikatakan menyamar ini.

Jadi, majikan hendaklah menggunakan agensi pekerjaan swasta yang sah di

bawah Akta Agensi Pekerjaan Swasta 1981. Jangan menggunakan agensi-agensi
