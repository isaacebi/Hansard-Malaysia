DR. 23.3.2022 46

realiti hidup bukan sahaja di Malaysia tetapi di banyak negara lain, kesalahan-
kesalahan serius seperti membunuh, merogol dan macam-macam kesalahan yang
serius disiasat di bawah kuasa Kanun Acara Jenayah (CPC) dan polis diperuntukkan
14 hari di sana yang dianggap cukup.

Satu hari simpan tanpa perintah mahkamah, selepas 24 jam rujuk kepada
mahkamah sebagai satu check and balance mechanism, mahkamah akan putuskan
berapa hari lagi untuk siasatan dan maksimum tempoh adalah 14 hari. Itu dianggap
cukup dan sekarang digunakan setiap hari untuk kesalahan-kesalahan yang sangat
serius seperti pembunuhan sebagai contoh, murder. Kebanyakan atau hampir
semua dalam kes-kes ini, siasatan hanya boleh bermula selepas kejadian kesalahan
itu. Walau bagaimanapun, ia dianggap cukup untuk polis menyiasat.

Akan tetapi, dalam kes-kes jenayah yang disebut oleh Yang Berhormat
Menteri, tiga kategori iaitu jenayah terancang, keganasan, penyeludupan manusia,
sebuah badan polis yang profesional bukan bermula siasatan selepas kesalahan.
Sepatutnya proses polis yang bertanggungjawab dan profesional— saya tidak
membuat tuduhan kepada pihak polis tidak profesional. Saya anggap inilah cara
yang wajar. Polis akan setiap masa secara berterusan memantau, merisik keadaan
ini. Merisik geng-geng yang terlibat dalam organized crime, merisik siapa yang akan
terlibat dalam tindakan keganasan dan sebagainya. Inilah sepatutnya yang dibuat.
Bukan siasat selepas tangkapan. Itu, bagi saya, satu pendekatan yang salah untuk
kategori kesalahan-kesalahan macam ini.

Jadi, itulah bantahan kita iaitu tempoh yang diberikan adalah memang sangat
panjang, 28 hari. Tidak ada pemantauan dari mahkamah dan inilah yang kita sudah
bantah daripada awal, daripada pembuatan rang undang-undang draconian ini
daripada tahun 2012. Sebab itu kita tidak setuju. “Masa itu tak cukup, 28 hari itu
perlu”— kita tidak setuju. Peruntukan dalam CPC adalah mencukupi dan digunakan
di negara-negara lain.

In fact sebenarnya, Tuan Yang di-Pertua, di negara-negara lain, banyak
negara menggunakan tempoh yang jauh lebih kurang daripada 14 hari. Kita pergi
ke United Kingdom, kurang daripada seminggu. Beban atas polis ialah untuk
tangkap dan tuduh di mahkamah dalam lebih kurang seminggu. Oleh sebab, di sana
dianggap dalam kes-kes jenayah macam ini, polis akan buat risikan berterusan,
pemantauan berterusan, siasatan berterusan. Bertahun-tahun kadangkala untuk
mengenal pasti siapa yang terlibat dalam aktiviti macam ini— penyeludupan
manusia, merancang keganasan, merancang jenayah dan sebagainya. Bila negara
lain boleh buat, khusus negara jiran macam Indonesia, kenapa Malaysia tidak boleh

buat? Kita anggap sahaja kita gunakan slogan ‘Malaysia Boleh’, tetapi dalam hal ini,
