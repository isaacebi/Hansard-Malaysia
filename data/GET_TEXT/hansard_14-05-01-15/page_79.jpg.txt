DR. 23.3.2022 13

Menteri juga. [Tepuk] Dua dan tiga hari ini, Yang Berhormat Pekan dan Yang
Berhormat Bagan Datuk sudah belasah sudah Perikatan Nasional cukup-cukup.

Seorang Ahli: That is true.

Tuan Sanisvara Nethaji Rayer a/l Rajaji [Jelutong]: Your days are
numbered. Jangan lupa. Saya hendak beritahu dan Tuan Yang di-Pertua, akta ini -
sebagai seorang peguam saya hendak beritahu, ada peruntukan-peruntukan yang
begitu salah dan zalim. Saya ingin memetik peruntukan tersebut, salah satu
peruntukan iaitu seksyen 14 yang berbunyi seperti berikut;

“Walau apa pun perkara 5 Perlembagaan Persekutuan dan
seksyen 264 Kanun Tatacara Jenayah, jika pada bila-bila masa
semasa perbicaraan bagi kesalahan keselamatan, mana-mana saksi
pendakwaan yang enggan identitinya didedahkan dan mahu
memberikan keterangan dalam cara yang dia tidak dapat dilihat atau
didengar oleh kedua-dua tertuduh dan peguamnya, Pendakwa Raya
boleh membuat suatu permohonan secara lisan kepada mahkamah
Supaya tatacara dalam seksyen ini terpakai”.

Maksudnya, saksi itu boleh berada dalam bilik yang berlainan, identiti saksi
itu tidak dapat didedahkan, suara saksi itu juga tidak boleh ditukar dan peguam tidak
boleh melihat saksi itu ketika menyoal balas saksi itu. Apakah undang-undang ini?
Ini adalah suatu yang begitu zalim. Seorang yang dituduh di mahkamah berhak untuk
melihat saksi memberi keterangan terhadap beliau dan peguam beliau berhak untuk
menyoal...

Tuan Ramkarpal Singh a/l Karpal Singh [Bukit Gelugor]: [Bangun]

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Gelugor.

Tuan Ramkarpal Singh a/l Karpal Singh [Bukit Gelugor]: Boleh saya tanya
Yang Berhormat Jelutong?

Tuan Sanisvara Nethaji Rayer a/l Rajaji [Jelutong]: Silakan.

Tuan Ramkarpal Singh a/l Karpal Singh [Bukit Gelugor]: Berkenaan
dengan prosedur yang telah pun ditimbulkan oleh Yang Berhormat Jelutong tadi di
bawah SOSMA seperti contohnya peguam tidak dibenarkan untuk hadir dan
sebagainya. Ini semuanya merupakan procedural safeguards dengan izin, yang
selalunya kita ada di mahkamah di bawah CPC ataupun Kanun Acara Jenayah.

Now, mengikut rasional kerajaan di belakang SOSMA ini, mereka berkata
bahawa SOSMA diperlukan untuk security. Saya hendak tanya pandangan Yang
Berhormat Jelutong, apakah tujuan ataupun rasionalnya mengambil keluar hak-hak

asasi seorang yang ditahan seperti dibela dengan sewajarnya oleh peguam oleh
