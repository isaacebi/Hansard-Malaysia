DR. 23.3.2022 118

Seorang Ahli: Padan muka!

Tuan Cha Kee Chin [Rasah]: Hidup rakyat! Hidup rakyat! Hidup rakyat!
Beberapa Ahli: Hidup rakyat! Hidup rakyat! Hidup rakyat!

Tuan Yang di-Pertua: Usul Menteri.

Puan Teo Nie Ching [Kulai]: Menteri letak jawatan, Menteri letak jawatan.
Tuan Yang di-Pertua: Pemakluman Menteri.

Tuan Mohamed Hanipa bin Maidin [Sepang]: Undi tidak percaya. [Ketawa]
[Sistem pembesar suara dimatikan]

Tuan Yang di-Pertua: Tolong, tolong. Yang Berhormat Timbalan Menteri.

USUL

MENANGGUH BACAAN KALI KEDUA DAN KETIGA
RANG UNDANG-UNDANG DI BAWAH P.M 62

5.06 ptg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
saya mohon mencadangkan:

“Bahawa menurut Peraturan Mesyuarat 62, saya mohon
mencadangkan D.R. 9/2022, Rang Undang-undang Perlembagaan
(Pindaan) 2022 seperti dalam Aturan Urusan Mesyuarat dan Usul-
usul pada hari ini ditangguhkan bacaan kali kedua dan ketiga dan
dibawa ke Mesyuarat akan datang.”

Tuan Cha Kee Chin [Rasah]: Kita hendak bahas.

Tuan Nga Kor Ming [Teluk Intan]: Sebab ini ditangguhkan.

Tuan Yang di-Pertua: ...terima kasih.

Tuan Sanisvara Nethaji Rayer a/l Rajaji [Jelutong]: Kenapa
ditangguhkan? Kami hendak undi, kami hendak bahas.

Menteri Wilayah Persekutuan [Dato’ Seri Dr. Shahidan bin Kassim]:
Kalau tidak tangguh pun, kita ada tiga orang tambahan. Kita menang.

Tuan Cha Kee Chin [Rasah]: Kami hendak bahas. Kami sudah bersedia
untuk bahas.

Tuan Yang di-Pertua: Usul Timbalan Menteri.

Tuan Sanisvara Nethaji Rayer a/l Rajaji [Jelutong]: ...bentangkan hari ini,
kita hendak bahas.

Dato’ Seri Dr. Shahidan bin Kassim: Okey, no problem.
