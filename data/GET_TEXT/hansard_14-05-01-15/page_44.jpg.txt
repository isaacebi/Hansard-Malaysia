DR. 23.3.2022 38

Kesalahan-kesalahan keselamatan yang boleh diambil tindakan di bawah
akta ini seperti berikut;

(i) Bab VI, Kesalahan terhadap negara Akta 574;

(ii) Bab VIA, Kesalahan yang berhubungan dengan

keganasan kanun keseksaan;

(iii) Bab VIB, jenayah terancang kanun keseksaan;

(iv) Bahagian IIIA, penyeludupan migran Akta
Antipermerdagangan Orang dan Antipenyeludupan
Migran 2007 [Akta 670];

(v) Akta Langkah-langkah Khas Menentang Keganasan Di
Luar Negara 2015 [Akta 770].

Selain itu di bawah subseksyen 4(3), dinyatakan dengan sejelas-jelasnya —
saya hendak ulangi dinyatakan dengan sejelas-jelasnya iaitu tiada seorang pun
boleh ditangkap dan ditahan di bawah seksyen ini semata-mata atas kepercayaan
politik atau aktiviti politiknya. Justeru, tidak ada apa-apa yang perlu dikhuatiri oleh
Ahli-ahli Yang Berhormat sekalian sekiranya timbul kerisauan atau berlakunya salah
guna SOSMA 2012.

Sejak tahun 2012 sehingga kini, pihak Polis Diraja Malaysia (PDRM) telah
menggunakan SOSMA 2012 ini untuk pelbagai tindakan dalam menangani sebarang
ancaman keselamatan kepada negara. Sejak tahun 2016 sehingga Januari 2022
seramai 3,717 subjek telah ditahan di bawah akta ini. Sebagaimana yang
diperuntukkan daripada jumlah tersebut seramai 400 orang subjek di tahan kerana
terlibat dengan elemen kumpulan pengganas, 321 orang terlibat dengan aktiviti
sindiket penyeludupan manusia, 1,838 orang kerana kesalahan pemerdagangan
manusia dan 1,030 orang di bawah kesalahan melibatkan jenayah terancang.

Susulan penahanan tersebut, seramai 126 orang telah dituduh di bawah
kesalahan keganasan dari tahun 2017 hingga 2022. Dalam tempoh 2018 hingga
2022 pula seramai 552 orang telah dituduh di bawah kesalahan penyeludupan
migran. Daripada statistik ini jelas menunjukkan ancaman kesalahan keselamatan
ini adalah nyata dan serius.

Saya yakin Ahli-ahli Yang Berhormat sekalian masih ingat akan kes serangan
yang telah dilancarkan oleh Jamalul Kiram III di bahagian timur Sabah. Adik kepada
Jamalul Kiram Ill iaitu Agbimuddin telah tiba bersama 100 orang pengikutnya di
Kampung Tanduo Lahad Datu sebulan sebelum pertempuran berlaku. Pertempuran
awal telah bermula pada 1 Mac 2013 sehingga 22 Mac 2013 di antara PDRM dan

tentera yang membawa kepada peletakan senjata oleh pencerobohan.
