DR. 23.3.2022 36

yang mengelirukan Dewan sedangkan kami semua Ahli Parlimen ini menunggu.
Kami semua menanti, seluruh rakyat menanti bahawa pentingnya Akta Anti Lompat
Parti ini dibentangkan. Bukannya pindaan Perlembagaan yang sebentar nanti, yang
untuk mengecualikan Raja-raja daripada hak sebagai seorang pemilih.

Akan tetapi yang penting di sini ialah orang politik tidak boleh menjadi pelacur
politik. Kita hendak supaya orang politik mesti dihalang menjadi pelacur politik. Tiba-
tiba hari ini kita tidak dapat membentang dan seolah-olahnya seperti yang disebut
oleh Yang Berhormat Padang Rengas semalam, Akta Anti Lompat Parti ini kerana
tidak ada kesepakatan di kalangan anggota Kabinet. Saya percaya bahawa kalau...

Tuan Yang di-Pertua: Yang Berhormat tolong, Yang Berhormat.

Dato’ Mahfuz bin Haji Omar [Pokok Sena]: ...Mereka tidak boleh sepakat,
saya percaya Ahli-ahli Parlimen ini akan sepakat untuk menerima Akta Anti Lompat
Parti ini.

Tuan Yang di-Pertua: Alright, baik Yang Berhormat. Tolong buat usul, bagi
dekat saya, kemudian baru saya boleh telitikan usul tersebut.

Tuan Fong Kui Lun [Bukit Bintang]: Saya sokong.

Dato’ Mahfuz bin Haji Omar [Pokok Sena]: Baik.

Tuan Yang di-Pertua: Ya. Kena ada notis pemberitahuan. Ya, Setiausaha.

USUL MENTERI DALAM NEGERI DI BAWAH P.M. 27(3)
AKTA KESALAHAN KESELAMATAN (LANGKAH-LANGKAH KHAS) 2012

11.39 pg.
Menteri Dalam Negeri [Dato’ Seri Hamzah bin Zainudin]: Tuan Yang di-
Pertua, saya mohon mencadangkan:

“Bahawa Majlis ini membuat suatu ketetapan menurut
subseksyen 4(11), Akta Kesalahan Keselamatan (Langkah-langkah
Khas) 2012 supaya subseksyen 4(5) akta itu hendaklah terus berkuat
kuasa bagi tempoh lima tahun lagi mulai dari 31 Julai 2022.”

01140

Tuan Yang di-Pertua, Akta Kesalahan Keselamatan (Langkah-langkah Khas)
2012 (SOSMA) merupakan suatu akta yang digubal khusus untuk mengadakan
peruntukan bagi langkah-langkah khas yang berhubungan dengan kesalahan
keselamatan bagi maksud mengekalkan ketenteraman awam dan keselamatan dan
perkara yang berkait dengannya.

Daripada sesi asas kepada penggubalan SOSMA 2012, ia diwujudkan untuk

menggantikan Akta Keselamatan Dalam Negeri (/nternal Security Act- ISA) pada
