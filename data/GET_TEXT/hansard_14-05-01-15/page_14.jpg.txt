DR. 23.3.2022 8

Tuan Yang di-Pertua: Yang Berhormat Sungai Siput silakan.

Dato’ Sri Dr. Haji Ismail bin Abd Muttalib: Akan tetapi, setakat ini tidak ada
dasar. Ya. Okey, terima kasih Yang Berhormat.

Tuan Yang di-Pertua: Yang Berhormat Sungai Siput, silakan.

Tuan Kesavan a/l Subramaniam [Sungai Siput]: Terima kasih Tuan Yang
di-Pertua. Terima kasih Yang Berhormat Timbalan Menteri. Projek perumahan rakyat
miskin tegar adalah satu bentuk program khususnya kepada mereka yang tinggal di
kawasan pedalaman seperti di kampung dan di pinggir bandar. Jadi, untuk makluman
Tuan Yang di-Pertua, projek perumahan rakyat termiskin ini telah diilhamkan oleh
bekas Timbalan Perdana Menteri Malaysia merangkap Ketua Kewangan iaitu Dato’
Seri Anwar Ibrahim pada tahun 1995 yakni merupakan Ahli Parlimen Port Dickson.

Persoalan saya di Parlimen Sungai Siput ada lebih 40 peratus rakyatnya yang
tergolong dalam kategori B40 dan saya telah beberapa kali bangkitkan perkara ini
sejak tiga tahun lalu untuk membina rumah PPRT di Parlimen Sungai Siput di mana
kerajaan negeri telah menyediakan tanah. Cuma memerlukan peruntukan daripada
kerajaan pusat. Terima kasih Tuan Yang di-Pertua.

Tuan Yang di-Pertua: Terima kasih.

Dato’ Sri Dr. Haji Ismail bin Abd Muttalib: Tuan Yang di-Pertua. Yang
Berhormat Sungai Siput, dalam ingatan saya, dalam rekod kita, saya ingat projek ini
di bawah Kementerian Luar Bandar. Jadi, bukan di bawah KPKT. Jadi, saya harap
Yang Berhormat boleh rujuk balik Kementerian Luar Bandar dan saya insya-Allah
akan juga merujuk kepada Kementerian Luar Bandar dan menentukan apakah
kedudukan projek tersebut. Terima kasih Yang Berhormat.

Tuan Yang di-Pertua: Terima kasih. Seterusnya Yang Berhormat Tanjong

Manis. Silakan.

3. Tuan Yusuf bin Abd Wahab [Tanjong Manis] minta Menteri Pembangunan
Luar Bandar menyatakan berapa jumlah rumah PPRT yang telah dibina di Parlimen
Tanjong Manis. Apakah bantuan ini masih diteruskan pada tahun ini.

Menteri Pembangunan Luar Bandar [Dato’ Seri Mahdzir bin Khalid]:
Assalamualaikum warahmatullahi wabarakatuh, Tuan Yang di-Pertua. Terima kasih
pada Yang Berhormat Tanjong Manis soalan berkaitan dengan rumah PPRT untuk
Parlimen Tanjong Manis.

Untuk makluman Yang Berhormat bahawa untuk tahun 2022 ini, Program
Perumahan Rakyat Termiskin (PPRT) diteruskan seperti tahun-tahun yang lalu dan
kita telah pun meluluskan bajet di Dewan yang mulia ini untuk tahun 2022. Bagi

Parlimen Tanjong Manis, sejak dari tahun 2016, kita telah membina sebanyak 69 unit
