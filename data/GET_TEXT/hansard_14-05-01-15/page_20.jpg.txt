DR. 23.3.2022 14

Yang Berhormat Selayang, yang pertamanya Program Podium telah
ditiadakan melalui pembentangan Belanjawan 2022. Atas sebab itu, kerajaan melalui
Kementerian Belia dan Sukan telah mengusahakan untuk terus mengadakannya
namun terpaksa tidak memperbaharui kontrak 144 orang atlet.

Dalam masa yang sama, usaha telah dibuat oleh Kementerian Belia dan
Sukan dan alhamdulillah Jemaah Menteri telah pun memberi kelulusan kepada
Program Podium dengan suntikan dana sebanyak RM240 juta untuk empat tahun.

Maka persoalan Yang Berhormat Selayang has overtaken by events dengan
izin Tuan Yang di-Pertua, kerana perkara ini telahpun selesai. Ini membuktikan
Kementerian Belia dan Sukan amat menitikberatkan tentang pembangunan sukan
berprestasi tinggi untuk semua atlet di Malaysia ini. Terima kasih Tuan Yang di-
Pertua.

Tuan Yang di-Pertua: Soalan tambahan sebelah sini? [Merujuk kepada blok
kerajaan] Jika tidak sila Yang Berhormat.

Tuan Ramkarpal Singh a/l Karpal Singh [Bukit Gelugor]: Terima kasih.
Saya ingin bertanya isu yang berbangkit berkenaan isu ini iaitu dengan atlet-atlet
yang telahpun dirujuk oleh rakan saya tadi dari Selayang.

Saya just nak tanya sama ada prestasi (performance) atlet-atlet tersebut
seperti mana beberapa contoh yang telahpun diberi oleh rakan saya tadi seperti juara
skuasy dan juara terjun, ini semua atlet yang bertaraf antarabangsa. Mempunyai
standard yang amat cemerlang seperti juara terjun dan sebagainya. Bukan prestasi
(performance) mereka merupakan_ kriteria ataupun faktor utama_ untuk
dipertimbangkan dalam proses ini. Bukan sahaja dana. Saya faham mungkin dana
itu berkurangan tetapi bukankah kalau dana itu berkurangan, priority sepatutnya
ataupun keutamaan sepatutnya diberi kepada atlet-atlet yang mempunyai track
record dan bertaraf dunia? Apakah pandangan Yang Berhormat Menteri? Terima
kasih.

Tuan Yang di-Pertua: Terima kasih.

Dato’ Seri Ahmad Faizal bin Azumu: Terima kasih Yang Berhormat Tuan
Yang di-Pertua. Saya bersetuju dengan Yang Berhormat Bukit Gelugor bahawa
prestasi seorang atlet itu amat penting sebagai kayu pengukur untuk terus diberikan
bantuan melalui Program Podium yang telah kita laksanakan.

Namun, perlu kita sedia maklum bahawa kerajaan tidak mampu untuk
mengambil alih peranan yang dimainkan oleh Persatuan Sukan Kebangsaan.
Daripada segi pemilihan atlet, yang menentukan prestasi mereka dan sebagainya, ia
dijalankan secara bersama melalui Mesyuarat Jawatankuasa Kerja (JKK) yang

melibatkan Persatuan Sukan Kebangsaan, Majlis Olimpik Malaysia, Majlis
