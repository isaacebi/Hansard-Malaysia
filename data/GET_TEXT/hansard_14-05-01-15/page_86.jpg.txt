DR. 23.3.2022 80

mereka. Ini 28 hari ini tidak cukup sebenarnya. Selepas ini saya minta Yang
Berhormat Menteri usulkan. Bawa rang undang-undang ini selepas diluluskan,
tambah hari.

Oleh sebab kalau kita tengok di Indonesia umpamanya, ada rakan-rakan
sebut Indonesia tidak ada. Ada, Kitab Undang-undang Hukum Acara Pidana 1981
(KUHAP). Saya hendak beritahu kepada Tuan Yang di-Pertua, polis tangkap 24 jam.
Seterusnya polis ada kuasa ke polisi 20 hari. Selepas itu DPP boleh dapat 40 hari
lagi. Selepas itu mereka boleh bawa pergi mahkamah kali pertama tambah 60 hari.
Selepas itu boleh dibawa seterusnya ke mahkamah 60 hari. Maka dengan itu,
Indonesia 180 hari ditahan. Kita 28 hari sudah lama dan sebagainya dan tidak— kita
pernah terfikir kah masalah rakyat khususnya pemerdagangan manusia ataupun
kalau kita tengok jenayah terancang yang sedang berlaku dalam negara kita?

Di kesempatan ini, saya ingin mengucapkan setinggi-tinggi penghargaan
syabas dan tahniah kepada pihak PDRM. Adakah Ahli-ahli Dewan dalam Dewan
Rakyat yang mulia ini, adakah ahli-ahli semua sedar atau tidak berapa banyak kes
yang patut berlaku tetapi telah dihalang oleh pihak polis tanpa dimaklumkan kepada
rakyat? Kita tidak tahu, banyak kes. Dalam masa yang sama, saya telah meneliti
memang ramai rakan menyebutkan salah guna kuasa, tangkap sahaja suka-suka
dan sebagai tindakan-tindakan kepentingan peribadi.

Saya juga telah check dengan Bukit Aman, belum ada lagi satu laporan polis
yang menyatakan ada orang ini telah teraniaya, telah ditangkap dan sebagainya.
Tidak ada. Kalau ada nanti, kita minta Yang Berhormat Menteri jawab. Kalau ada
atau tidak ada Yang Berhormat Menteri boleh jawab.

Dato’ Sri Azalina Othman Said [Pengerang]: Tuan Yang di-Pertua, Tuan
Yang di-Pertua, boleh atau tidak saya hendak tanya Yang Berhormat Baling satu
soalan?

Datuk Seri Panglima Abdul Azeez bin Abdul Rahim [Baling]: Sila.

Dato’ Haji Che Abdullah bin Mat Nawi [Tumpat]: Saya yang bangun dahulu
ini.

Dato’ Sri Azalina Othman Said [Pengerang]: Boleh atau tidak Yang
Berhormat Baling, Tuan Yang di-Pertua?

Datuk Seri Panglima Abdul Azeez bin Abdul Rahim [Baling]: Sila.

Dato’ Sri Azalina Othman Said [Pengerang]: Yang Berhormat, Yang
Berhormat Baling setuju atau tidak sebab itulah perlunya Peguam Negara datang ke
Parlimen untuk menjawab soalan-soalan yang ditimbulkan? Dan Peguam Negara

dilantik sebahagian daripada Menteri Kabinet. Terima kasih Yang Berhormat Baling.
