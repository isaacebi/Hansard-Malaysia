DR. 23.3.2022 39

Susulan serangan ini lapan orang pegawai polis dan dua orang tentera telah
terkorban. Berikutan insiden serangan ini pihak PDRM telah melakukan tangkapan
seramai 551 orang. Daripada jumlah tersebut 31 orang dituduh di bawah SOSMA
2012 ini dan lapan orang yang dituduh dihukum hukuman gantung sampai mati.
Insiden di Lahad Datu ini nyata telah menimbulkan perasaan tidak tenteram dalam
kalangan masyarakat sekali gus menimbulkan kegentaran awam pada ketika itu.

Untuk makluman Ahli Yang Berhormat sekalian, ancaman keselamatan
sebegini dan khususnya terhadap Sabah masih berterusan sehingga kini.
Disebabkan itu SOSMA 2012 ini masih relevan dan diperlukan khususnya untuk
mengatasi sebarang ancaman di Sabah dan juga dalam negara kita sendiri.

Sejak lima tahun subseksyen 4(5) SOSMA 2012 ini dilanjutkan pada 2017.
Pihak PDRM telah menggunakan sebaiknya peruntukan perundangan yang ada
demi melindungi negara ini daripada ancaman-ancaman keselamatan dan
ketenteraman awam. Pelbagai contoh kes boleh dijadikan sandaran dan kewajaran
tempoh penahanan 28 hari ini dilanjutkan oleh Dewan yang mulia ini.

Antaranya adalah untuk menangani ancaman keganasan terhadap rakyat
dan negara ini. Saya hendak bagi contoh satu lagi. Contohnya adalah serangan di
Movida Kitchen, Bar and Club Lounge yang bertempat di Puchong Selangor yang
dilakukan oleh dua orang individu.

01150

Hasil siasatan yang dilaksanakan menggunakan peruntukan-peruntukan di
bawah SOSMA 2012 ini, didapati kedua-dua individu ini telah menerima arahan
daripada pemimpin kumpulan pengganas pada ketika itu.

Begitu juga dengan kes-kes penyeludupan migran. Contohnya, kes sindiket
yang menyeludup keluar seramai 131 orang warganegara Sri Lanka dari perairan
Malaysia untuk ke negara ketiga, knususnya ke negara Australia pada ketika itu.
Siasatan kes rumit dan merentas sempadan begini memerlukan tempoh masa yang
mencukupi bagi memastikan segenap aspek siasatan kes dapat dilengkapkan
termasuk mendapatkan maklumat ahli-ahli sindiket yang lain.

Saya hendak maklumkan sebagai contoh, kes ini juga telah pun tersebar luas
di berita Australia ketika itu, menunjukkan bahawa PDRM, Malaysia menggunakan
akta ini yang terbaik dan akhirnya dapat menyelamatkan daripada masalah yang
timbul di Australia.

Terdapat juga kes-kes penyeludupan yang melibatkan perbuatan jenayah
menggunakan document fraud. Kerjasama dengan negara luar diperlukan untuk
memastikan siasatan lengkap dengan sepenuhnya. Saya memahami akan ada

pihak-pihak tertentu yang menyatakan SOSMA 2012 ini merupakan suatu undang-
