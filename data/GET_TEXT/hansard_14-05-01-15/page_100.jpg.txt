DR. 23.3.2022 94

Tuan Sanisvara Nethaji Rayer a/l Rajaji [Jelutong]: Jadi jangan gunakan
alasan bahawa kita menyalahkan PDRM, kita tidak pernah mempersoalkan
kewibawaan PDRM. Cumanya Menteri-menteri yang mengambil tugas sebagai
Menteri Dalam Negeri akan menggunakan kedudukan mereka untuk memaksa pihak
PDRM menangkap. Itu adalah pendekatan kami. So kami tidak pernah menyalahkan
PDRM. Bukanlah pendirian kami bahawa PDRM yang menyalahgunakan kuasa
tetapi the government of the day, Menteri berkenaan memang akan
menyalahgunakan kuasa ini.

01550

Seperti yang telah saya nyatakan tadi, Datuk Seri Khairuddin Abu Hassan
dan Matthias Chang Wen Chieh yang ditangkap di bawah SOSMA, siapa memberi
arahan ketika itu? Jangan salahkan PDRM. Pegawai-pegawai PDRM memberitahu
kami, “Tuan, kami hanya menjalankan tugas, pressure from top. Kami terpaksa
melakukan tangkapan”. So, ini adalah pendekatan kami. Janganlah, tolong jangan
memberi persepsi bahawa kita, we are against PDRM, kita mempersoalkan PDRM
dan sebagainya. Kita menyokong PDRM. [Tepuk] Kita menyokong PDRM untuk
membanteras jenayah habis-habisan. Cuma, akta ini yang boleh disalahgunakan.
Terima kasih.

Dato' Seri Hamzah bin Zainudin: Terima kasih Yang Berhormat Jelutong.
Saya jadi Menteri Dalam Negeri ini sudah dua tahun. Saya tidak pernah pun
mengarahkan polis untuk mengambil tindakan SOSMA.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri, tetapi Yang Berhormat Pagoh pernah menggunakannya.

Dato' Seri Hamzah bin Zainudin: Ya?

Tuan Sanisvara Nethaji Rayer a/l Rajaji [Jelutong]: Yang Berhormat
Pagoh pernah menyalahgunakannya.

Seorang Ahli: Itu nak fitnah itu.

Dato' Seri Hamzah bin Zainudin: Itu saya tidak tahu. Mungkin ada alasan-
alasan yang tertentu.

Tuan Mohamed Hanipa bin Maidin [Sepang]: Yang Berhormat Menteri,
boleh, boleh mencelah?

Tuan Sanisvara Nethaji Rayer a/l Rajaji [Jelutong]: Yang Berhormat
Pagoh, Yang Berhormat Pekan ada menyalahgunakannya.

Tuan Mohamed Hanipa bin Maidin [Sepang]: Yang Berhormat Menteri.

Dato’ Ngeh Koo Ham [Beruas]: Yang Berhormat Menteri, itulah perkara

yang kita...
