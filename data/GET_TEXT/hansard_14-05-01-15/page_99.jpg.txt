DR. 23.3.2022 93

seksyen ini semata-mata atas kepercayaan politik atau aktiviti politiknya. Maka tidak
timbul tentang isu politik yang disalahgunakan oleh PDRM.

Pada hemat saya, saya tidak percaya bahawa PDR\M ini juga berpolitik dalam
hendak melakukan atau mengambil tindakan undang-undang. Maka sebab itu,
kalaupun dibangkitkan bahawa isu ini adalah isu politik, saya mohon supaya ia tidak
benar dan saya mohon PDRM sepatutnya boleh menjelaskan dengan sebaik
mungkin bahawa tidak ada isu politik di sebalik apa tindakan yang telah pun diambil
oleh pihak polis.

Tuan Sanisvara Nethaji Rayer a/l Rajaji [Jelutong]: Yang Berhormat
Menteri.

Dato' Seri Hamzah bin Zainudin: Yang penting kepada kita adalah
peruntukan subseksyen...

Tuan Khoo Poay Tiong [Kota Melaka]: Yang Berhormat Menteri.

Dato' Seri Hamzah bin Zainudin: Subseksyen 4(5) Akta perlu dilanjutkan.
Itu penting kerana seperti yang saya jelaskan dalam ucapan awal tadi bahawa 28
hari ini harus dikekalkan untuk memberi ruang masa yang cukup kepada pihak polis.
Itu yang amat penting kerana Akta 747 ini memerlukan lebih ketelitian kerana banyak
masalah ataupun jenayah yang dilakukan melalui akta ini adalah sesuatu yang begitu
kompleks seperti kesalahan yang melibatkan terrorism. la memerlukan sesuatu
ketelitian yang memerlukan polis masa yang lebih bagi menentukan siasatan itu
dapat dilakukan dengan sebaik mungkin.

Tuan Sanisvara Nethaji Rayer a/l Rajaji [Jelutong]: Yang Berhormat
Menteri.

Dato' Seri Hamzah bin Zainudin: Walau bagaimanapun saya _ingin
mengucapkan terima kasih kepada semua Ahli-ahli Yang Berhormat yang telah pun
membangkitkan, 20 orang semuanya.

Dato' Ngeh Koo Ham [Beruas]: Yang Berhormat Menteri, boleh dapatkan
penjelasan?

Dato' Seri Hamzah bin Zainudin: Ya, Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri. Saya cuma ingin menegaskan bahawa bukanlah pendirian kami
bahawa PDRM yang menyalahgunakan kuasa. Saya perlu memberitahu.

Pertama, ada pegawai-pegawai PDRM yang telah memberitahu kami
bahawa mereka tidak ada pilihan kerana ada arahan daripada Menteri-menteri di
atas.

Dato' Ngeh Koo Ham [Beruas]: Itu adalah betul. Salah guna kuasa oleh

Menteri, siapa-siapa pun.
