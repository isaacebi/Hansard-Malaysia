DR. 23.3.2022 69

benamkan sahajalah akta zalim ini. Dengan ini Batu Kawan menolak bukan sahaja
pindaan tetapi Akta SOSMA yang ketinggalan zaman dan zalim ini. Sekian, terima
kasih.

Tuan Yang di-Pertua: Terima kasih Yang Berhormat Batu Kawan.

Seterusnya, saya jemput Yang Berhormat Kota Melaka. Silakan.

2.50 ptg.

Tuan Khoo Poay Tiong [Kota Melaka]: Tuan Yang di-Pertua. Parti DAP
tidak menyokong usul ini.

Tuan Sanisvara Nethaji Rayer a/l Rajaji [Jelutong]: Betul!

Tuan Khoo Poay Tiong [Kota Melaka]: Sebaliknya kita hendak menggesa
supaya SOSMA ini dimansuhkan. [Tepuk] Kenapa saya berkata begitu Tuan Yang
di-Pertua. Kita jangan lupa bagaimana SOSMA ini telah disalahgunakan untuk tujuan
politik. Kita masih ingat seperti yang disebut oleh rakan saya Yang Berhormat Batu
Kawan tadi, Ahli Parlimen Petaling Jaya dahulu ditahan di bawah SOSMA kerana
menganjurkan Perhimpunan BERSIH dan juga melawan satu 1MDB. Dia ditahan di
bawah SOSMA.

Barangkali nanti Menteri dia akan jawab kenapa apabila kita PH memerintah,
kita tidak mansuhkan SOSMA. Saya hendak beritahu kepada Menteri dulu. Sekarang
saya jawab dulu sebab nanti mungkin Tuan Yang di-Pertua tidak hendak bagi saya
celah.

Tuan Yang di-Pertua: [/Ketawa]

Tuan Khoo Poay Tiong [Kota Melaka]: Memang kita telah bergerak pada
waktu tersebut untuk memansuhkan SOSMA tetapi tidak berjaya. Mengapa? Ini
kerana pada ketika itu ada musuh dalam selimut. Siapakah itu?

Seorang Ahli: Pagoh.

Tuan Khoo Poay Tiong [Kota Melaka]: Menteri Kementerian Dalam Negeri
pada waktu Yang Berhormat Pagoh yang bukan sahaja enggan memansuhkan
SOSMA sebaliknya menggunakan SOSMA terhadap parti DAP pada waktu tersebut.
Telah menahan 12 orang di mana empatnya adalah daripada DAP. Siapakah
mereka? ADUN Gadek merupakan Exco Kerajaan Negeri Melaka. Menahan ADUN
dari Seremban Jaya, Yang Berhormat Gunasekaren. Menahan Saudara Chandru
merupakan CEO kepada GLC Kerajaan Negeri Pakatan Harapan pada masa
tersebut dan juga menahan Saudara Sureshkumar.

Saya kenal empat-empat orang ini lebih daripada 20 tahun. Mereka bukannya

pengganas. Mereka menyertai parti DAP untuk memperjuangkan Malaysia untuk
