DR. 23.3.2022 96

Dato' Seri Hamzah bin Zainudin: Yang Berhormat Beruas, Yang Berhormat
Beruas.

Dato’ Ngeh Koo Ham [Beruas]: Ini undang-undang Menteri buat segala
keputusan, itu yang kita bantah.

Dato’ Seri Hamzah bin Zainudin: Yang Berhormat Beruas.

Dato’ Ramli bin Dato' Mohd Nor [Cameron Highlands]: Yang Berhormat
Beruas, the floor is on the Minister. Kalau dibenarkan, baru bercakap.

Tuan Mohamed Hanipa bin Maidin [Sepang]: Yang Berhormat Menteri,
minta Yang Berhormat Menteri.

[Dewan riuh]

Dato’ Seri Hamzah bin Zainudin: [Bercakap tanpa menggunakan pembesar
Suara]

Dato' Ramli bin Dato' Mohd Nor [Cameron Highlands]: Yang Berhormat
Menteri, mike.

Dato’ Seri Hamzah bin Zainudin: Mula-mula saya hendak ucapkan terima
kasih kepada Yang Berhormat Beruas tadi, tetapi sudah mula hendak geram. [Dewan
ketawa] Saya tidak habis lagi sudah hendak bangkang, hendak berbahas, bukan.
Saya hendak jelaskan bahawa yang penting kepada kita adalah sesuatu undang-
undang yang boleh digunakan untuk keselamatan dalam negara kita. Itu yang harus
kita bincang.

Ramai orang kata mengapa tidak guna undang-undang yang lain, yang sedia
ada, CPC apa semua, betul. Akan tetapi saya juga sudah jelaskan, jenayah yang
special offences yang ada dalam akta ini adalah jenayah-jenayah yang begitu
kompleks yang memerlukan siasatan yang lebih teliti, mendalam. Oleh sebab itu, kita
perlukan masa. Itu sahaja bezanya dengan CPC.

Tuan Nik Nazmi bin Nik Ahmad [Setiawangsa]: /Bangun].

Dato’ Seri Hamzah bin Zainudin: Oleh sebab itu kita kena faham bahawa
banyak negara lain contoh Singapura, ISA masih lagi ada. Kalau kita hendak ikut
Indonesia, tadi ada seorang daripada Ahli Dewan Rakyat, dia membangkitkan
bahawa Indonesia tidak ada. Betullah tidak ada, tetapi cuba kita lihat daripada
undang-undang yang dia ada. CPC mereka sendiri, dia boleh tangkapan itu
ditangkap 24 jam, kemudian dia boleh tahanan itu diberi tambahan 20 hari lagi oleh
KAPOLRES ataupun OCPD kitalah. Itu boleh dilakukan oleh mereka, terus 20 hari.
Kemudian dibawa pula kalau tidak puas hati, 40 hari lagi dibawa kepada DPT dia. Ini
bolehlah, tetapi kita tidak ada macam itu.

Tuan Nik Nazmi bin Nik Ahmad [Setiawangsa]: Minta laluan.
