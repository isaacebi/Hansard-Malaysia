DR. 23.3.2022 109

perkara yang kadangkala disalahgunakan. Apabila disalahgunakan, maka semua itu
tidak menyebabkan akta itu yang salah. Penyalahgunaan itu boleh diambil tindakan
terhadap mereka yang menyalahgunakan. Oleh sebab itu kita kena faham bahawa
akta ini perlu. Pada saya, perlu dan jangan difikirkan tentang bagaimana hendak kita
hapuskan, tidak. Cuma bagaimana untuk kita berikan penambahbaikan.

Sikit lagi saya hendak kata, Yang Berhormat Puchong memberi satu
pendapat yang baik kepada saya kerana hendak adakan penambahbaikan. Why
not? Itu adalah persoalannya. / think kalau kita semua bersetuju dengan saya, we
accept this tetapi biarlah selepas ini SOSMA itu diberikan penambahbaikan. Jangan
dihapuskan semata-mata kerana ada persepsi yang mengatakan disalahgunakan,
dizalimi dan juga kerana beberapa perkara yang tidak diingini. Pada saya, saya perlu
supaya semua Ahli Yang Berhormat menyokong akan usul yang saya bawa ini.

Tuan Hassan bin Abdul Karim [Pasir Gudang]: Yang Berhormat Menteri.

Dato’ Ngeh Koo Ham [Beruas]: Yang Berhormat Menteri, Beruas.

Tuan Hassan bin Abdul Karim [Pasir Gudang]: Pasir Gudang mencelah
Yang Berhormat, izinkan?

Tuan Khoo Poay Tiong [Kota Melaka]: Kota Melaka.

Dato’ Seri Hamzah bin Zainudin: Yang Berhormat Beruas dahulu.

Tuan Khoo Poay Tiong [Kota Melaka]: Kota Melaka.

Dato’ Ngeh Koo Ham [Beruas]: Yang Berhormat Menteri, semasa ISA
Menteri memberi jaminan tidak akan disalahgunakan. Semasa SOSMA...

Dato’ Ramli bin Dato' Mohd Nor [Cameron Highlands]: Yang Berhormat
Menteri membenarkan siapa? Yang Berhormat Menteri membenarkan siapa?

Dato’ Seri Hamzah bin Zainudin: Yang Berhormat Beruas tengah bercakap.

Tuan Ahmad Tarmizi bin Sulaiman [Sik]: Sik mohon sikit penjelasan.

Dato’ Ngeh Koo Ham [Beruas]: Sedikit. Semasa SOSMA dibawa...

Tuan Ahmad Tarmizi bin Sulaiman [Sik]: Yang Berhormat Menteri.

Dato’ Ngeh Koo Ham [Beruas]: Menteri pun memberi jaminan tidak akan
disalahgunakan, tetapi daripada perbahasan tadi kita nampak begitu banyak sekali
di mana kuasa telah disalahgunakan. Jadi, saya mohon kepada Yang Berhormat
Menteri untuk bawa bersama. After your review, bawa bersama untuk kelulusan kita.
Itu saya, jaminan tidak cukup. Kita sudah berkali-kali di Dewan ini telah diberi jaminan
tetapi memang sudah banyak berlaku salah guna kuasa. Thank you.

Dato’ Seri Hamzah bin Zainudin: Terima kasihlah Yang Berhormat Beruas,
sebab itu jaminan sudah dibuat dan akhirnya kita repeal akta tersebut.

Tuan Ahmad Tarmizi bin Sulaiman [Sik]: Yang Berhormat Menteri, Sik ada
sikit...
