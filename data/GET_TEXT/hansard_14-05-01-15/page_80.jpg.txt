DR. 23.3.2022 74

SOSMA ini? Adakah ini akan mempunyai apa-apa effect terhadap security negara?
Apakah pandangan Yang Berhormat Jelutong?

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Bukit Gelugor. Soalan yang begitu bernas. Jawapan saya adalah ia boleh
disalahgunakan. Sudah semestinya dalam kesimpulan yang telah saya berikan tadi
melibatkan Dato' Sri Khairuddin Abu Hassan di mana ketika itu Yang Berhormat
Pekan menjadi Perdana Menteri, di mana pendedahan-pendedahan berkenaan
1MDB dibuat, undang-undang SOSMA digunakan untuk melakukan tahanan dan
sudah semestinya niat menggunakan undang-undang tersebut adalah untuk
menafikan seseorang itu hak untuk perbicaraan yang adil.

Kita sudah pun ada undang-undang. Tuan Yang di-Pertua merupakan
seorang peguam, tahu. Dalam Kanun Tatacara Jenayah sudah ada peruntukan-
peruntukan yang akan memberi kawalan kepada perjalanan sesuatu perbicaraan
jenayah. Jadi, kita tidak perlukan SOSMA. SOSMA ini telah disalahgunakan. Yang
Berhormat Menteri, tolonglah jangan datang sandiwara di sini memberitahu kami
bahawa yang membantah undang-undang ini bukanlah orang-orang yang tidak
cintakan negara kita. [Tepuk] Kami patriotik, kami cintakan negara kita dan kami
memerlukan undang-undang yang adil kepada rakyat Malaysia. Undang-undang ini
boleh digunakan terhadap sesiapa juga termasuk Yang Berhormat Menteri, jangan
lupa.

Oleh sebab itu, kita di sini menuntut supaya undang-undang ini dimansuhkan,
tarik balik usul ini. Undang-undang ini telah digunakan. Saya ingin menyatakan—
saya begitu dukacita dengan Yang Berhormat Pagoh. For the record, let me play it,
bersama-sama kita menang pilihan raya, bersama-sama kita memenangi kerajaan
di Putrajaya selepas PRU yang lalu. Selepas itu, menggunakan undang-undang
SOSMA terhadap Ahli-ahli Dewan Undangan Negeri dan parti DAP.

Walaupun terdapat permintaan-permintaan kami - ketika itu saya difahamkan
Yang Berhormat Langkawi juga telah meminta supaya yang ditahan di bawah
SOSMA yang kononnya mempunyai kaitan dengan LTTE ini, pertuduhan-
pertuduhannya ditarik balik, tetapi Yang Berhormat Pagoh enggan. Bolehkah Yang
Berhormat Menteri mengesahkan perkara ini?

Tuan Khoo Poay Tiong [Kota Melaka]: Yang Berhormat Jelutong, sedikit
boleh?

Tuan Sanisvara Nethaji Rayer a/l Rajaji [Jelutong]: Hendak minta laluan
juga? Silakan.

Tuan Khoo Poay Tiong [Kota Melaka]: Ya. Waktu LTTE yang ditahan 12

orang ialah bulan Oktober 2019. Selepas empat bulan Sheraton Move betul? Itu jelas
