DR. 23.3.2022 62

Tuan Mohamed Hanipa bin Maidin [Sepang]: Yang Berhormat Shah Alam
cukuplah. Tuan Yang di-Pertua, seperti saya katakan tadi dalam surah Al-Maidah
ayat 28 very clear. [Membaca sepotong ayat Al-Quran]

Tuan Yang di-Pertua, kalau baca kitab-kitab tafsir, syana’a itu Tuan Yang di-
Pertua, kebencian yang paling teruk sekali pun tidak boleh kita benci, tidak boleh kita
berlaku tidak adil. Itulah sifat Islam absolute justice. Jadi Tuan Yang di-Pertua saya
rasa, tidak sepatutlah kita sama-sama boleh meluluskan undang-undang ini. Saya
harap— saya sendiri akan tentang undang-undang ini dan saya rasa pihak PH kita
semua menentang SOSMA bukan bermakna kita menyokong keganasan dan
sebagainya. Sekian, terima kasih.

Tuan Noor Amin bin Ahmad [Kangar]: Yang Berhormat Sepang, celah
sedikit boleh Yang Berhormat Sepang? Kangar, sedikit saja.

Tuan Mohamed Hanipa bin Maidin [Sepang]: Hendak habis dah.

Tuan Noor Amin bin Ahmad [Kangar]: Sedikit saja.

Timbalan Yang di-Pertua [Dato' Mohd Rashid Hasnon]: Masa dah habis.

Tuan Noor Amin bin Ahmad [Kangar]: Sedikit saja, saya hendak tanya
ramai tahanan dulu tidak didakwa, kemudian dibebaskan, adakah mereka ini juga
layak menerima pampasan.

Tuan Mohamed Hanipa bin Maidin [Sepang]: Boleh, boleh, boleh dapat
pampasan.

Timbalan Yang di-Pertua [Dato' Mohd Rashid Hasnon]: Baik terima kasih
Yang Berhormat Sepang. Ahli-ahli Yang Berhormat, masa telah menunjukkan jam
pukul 1.00, akan disambung semula dengan Yang Berhormat Johor Bahru, Yang
Berhormat Lumut, Yang Berhormat Batu Kawan, Yang Berhormat Kota Melaka,
Yang Berhormat Jelutong dan Yang Berhormat Machang.

Ahli-ahli Yang Berhormat, Majlis berhenti rehat. Terima kasih Ahli-ahli Yang
Berhormat.

[Mesyuarat ditempohkan pada pukul 1.00 tengah hari]
01430

[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh.
Salam sejahtera dan selamat tengah hari semua. Kita menyambung perbahasan ke

atas usul Menteri pagi tadi. Sekarang giliran Yang Berhormat Johor Bahru. Silakan.
