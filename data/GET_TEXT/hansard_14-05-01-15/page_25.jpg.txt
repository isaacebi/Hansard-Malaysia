DR. 23.3.2022 19

Tuan Yang di-Pertua: Terima kasih. Silakan Yang Berhormat Timbalan
Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Padang Serai. Suka saya dengar nama serai disebut-
sebut itu. Walau bagaimanapun, perkara yang dimohon oleh Yang Berhormat
Padang Serai itu adalah perkara yang detail dan saya tidak ada angka bersama saya
sekarang ini. Saya boleh sampaikan secara bertulis kemudian. Walau
bagaimanapun, saya mengucapkan terima kasih kepada Yang Berhormat Padang
Serai, bukan sahaja masalah veteran sahaja, tetapi masalah doktor-doktor pun dia
ambil berat juga. Tahniah. Inilah Yang Berhormat Padang Serai. Kementerian Tuan
Yang di-Pertua.

Datuk Haji Hasanuddin bin Mohd Yunus [Hulu Langat]: Soalan tambahan
ketiga, ringkas sahaja.

Tuan Yang di-Pertua: Ya, pendek sahaja Yang Berhormat.

Datuk Haji Hasanuddin bin Mohd Yunus [Hulu Langat]: Ya, terima kasih.
Saya meneliti jawapan yang diberikan oleh Yang Berhormat Timbalan Menteri tadi,
perancangan 2023 hingga 2025 untuk menyelesaikan 8,000 jawatan tetap. Soalan
saya mewakili anak-anak yang berada di fakulti perubatan, fakulti pergigian dan juga
farmasi. Selepas 2025 ini, sebab 2025 adalah sangat pendek dan sangat dekat.
Apakah perancangan Kementerian Kesihatan untuk merancang tentang anak-anak
yang masih belajar dan akan grad pada tahun tersebut? Terima kasih.

Tuan Yang di-Pertua: Terima kasih.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat yang begitu prihatin tentang masa hadapan anak-anak
kita. Jadi seperti yang saya sebut tadi, kerajaan melalui KKM mengambil berat
tentang masalah yang dihadapi dan masalah kebajikan dan sebagainya di masa
hadapan. Yang Berhormat Menteri telah mengadakan beberapa siri perbincangan
bersama dengan pemegang taruh umpamanya KPT, KPM, JPA dan sebaginya dan
juga pihak-pihak universiti dan sebagainya untuk berbincang bagaimana hala tuju
masa hadapan dan sebagainya. Jadi, perkara ini akan dibawa ke hadapan.

Seperti yang saya maklumkan tadi, mulai sekarang sampailah ke tahun 2025,
kita telah memberikan jawatan tetap. Kita mula pada tahun ini 4,186 dan seterusnya
sekurang-kuranya 1,500 perjawatan tetap yang diberikan kepada doktor-doktor ini
untuk memberikan kesenangan bagi mereka untuk menyambung tugas. Kalau kita
linat daripada siswazah sampailah dia jadi pakar, lebih kurang 11 tahun. Saya kira
ada 11 tahun sebenarnya mereka telah bertugas bersama dengan KKM. Sudah pasti

masalah perjawatan tetap ini kita akan cuba sedaya upaya untuk diselesaikan dan
