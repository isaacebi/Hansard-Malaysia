DR. 23.3.2022 57

Berhormat Menteri iaitu perlu kita pertahankan kedaulatan negara, keamanan dan
juga keselamatan. Akan tetapi, kita juga tidak mahu ada individu, ada pihak yang
teraniaya di sebalik undang-undang ini.

Saya mencadangkan agar isu ini dibawa ke Jawatankuasa Pilihan Khas
Undang-undang dan diperhalusi semula dan barulah kita bawakan ke Dewan ini
supaya kita pelajari daripada kesilapan yang lepas, lompong-lompong yang ada kita
tampung dan kita pastikan apa pun yang kita ingin bawa itu tidak ada pihak yang
tidak bersalah yang akan teraniaya.

Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Simpang Renggam. Seterusnya saya menjemput Yang Berhormat

Ipoh Barat. Lima minit.

12.46 tgh.

Tuan M. Kulasegaran [Ipoh Barat]: Terima kasih Tuan Yang di-Pertua.
Tuan Yang di-Pertua, saya tidak setuju langsung kepada apa yang dicadangkan
untuk continuity. Apabila kita bermula pada tahun 2017 sunset clause ini, ada
maknanya. Oleh sebab pada waktu masa itu kita cuba dan sekarang saya rasa tidak
perlu sedemikian.

Tuan Yang di-Pertua dan Yang Berhormat Menteri, sebenarnya pihak polis
tahu mana kita ada, apa yang kita buat. The police are following us everywhere.
They are omnipresent. Saya berkata sedemikian kerana apabila saya ada satu press
conference di mana-mana, di hutan pun, polis ada di sana. Saya tidak memberitahu
kepada mereka. Akan tetapi, saya selalu diberitahu kerana perlindungan kepada
Kula, kerana untuk senangkan hati beliau, cinta kepada Kula, dia ada di sana supaya
tidak apa-apa yang akan terjadi kepada Kula.

Jadi, Yang Berhormat, sunset clause ini tidak perlu. Itulah sebabnya, Yang
Berhormat, apabila PH menerajui kerajaan, kita me-review. Saya ingat lagi di
Kabinet, ada beberapa paper yang tebal-tebal diberi kepada kita. Antaranya, saya
pun terlibat, di mana Peguam Negara pada masa itu datang ke Kabinet, pihak polis
berpangkat tinggi pun datang, mereka sependapat bahawa patut menghapuskan ini.
Akan tetapi, sekarang pendiriannya lain, dan saya tidak hairan, Yang Berhormat,
kerana ada ahli-ahli Parlimen yang menang dalam tiket PH dahulu sekarang tukar,
turncoat, dan sekarang kata sunset clause ini bagus. Inilah double tongue, fork.
Ramai orang macam ini di negara ini.

Tuan Yang di-Pertua, saya hendak khusus kepada satu perkara iaitu seorang

yang bernama Ramasamy a/I Muthalu berumur 64 tahun. Dia dari Rawang. Saya
