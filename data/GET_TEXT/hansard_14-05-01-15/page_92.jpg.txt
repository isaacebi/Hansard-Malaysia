DR. 23.3.2022 86

Puan Kasthuriraani a/p Patto [Batu Kawan]: /[Bercakap tanpa pembesar
Suara]

Tuan Yang di-Pertua: Yang Berhormat tolong duduk sekejap. Duduk
sekejap, saya hendak cakap. Duduk sekejap, saya hendak cakap. Yang Berhormat
Kota Melaka kalau usul kerana mengelirukan P.M. 36(12) bagi saya pemberitahu
usul, saya akan teliti usul tersebut. Ya.

Tuan Khoo Poay Tiong [Kota Melaka]: [Bercakap tanpa pembesar suara]

Tuan Yang di-Pertua: P.M. 36(12) lah.

Tuan Khoo Poay Tiong [Kota Melaka]: Hujah dia mengelirukan.
Sebenarnya Yang Berhormat Petaling Jaya...

Tuan Yang di-Pertua: Ya, saya faham. Yang Berhormat hendak buat
usulkan? Bagi notis usul itu hari ini, saya selesaikan esok. Ada dua lagi tambahan
pembahas. Yang Berhormat Puchong, kemudian Yang Berhormat Pontian. Bukan,
Yang Berhormat Pasir Salak.

Puan Kasthuriraani a/p Patto [Batu Kawan]: Tuan Yang di-Pertua, boleh
saya mohon penambahan masa untuk sidang hari ini?

Tuan Yang di-Pertua: So, Yang Berhormat Puchong, silakan.

3.31 ptg.

Tuan Gobind Singh Deo [Puchong]: Terima kasih Tuan Yang di-Pertua
kerana memberikan saya peluang untuk mengambil bahagian dalam perbahasan.
Tuan Yang di-Pertua, saya rasa perkara yang paling utama untuk kita faham dalam
perkara SOSMA ini adalah bukan sekadar keadaan kalau tidak ada SOSMA, tidak
ada undang-undang yang boleh dipakai untuk kita membuat persediaan untuk
jenayah yang sedia ada di dalam negara kita.

Maksudnya, undang-undang yang sudah ada melalui kanun keseksaan dan
sebaginya mencukupi, tidak perlu untuk kita ada satu undang-undang yang
mempunyai kesan draconian seperti SOSMA untuk kita ini memastikan bahawa

keselamatan negara kita terjaga.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Kita lihat Tuan Yang di-Pertua bahawa kita ada satu peruntukan dalam
SOSMA ini yang cukup jelas yang disebut it curtails liberty of this subject, dengan

izin. Tuan Yang di-Pertua, saya hendak tanyakan dua soalan kepada Yang
