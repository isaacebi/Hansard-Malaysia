DR. 23.3.2022 55

Sudah berbuih mulut kami untuk aset pertahanan diletakkan di lokasi-lokasi
yang strategik. Adakah wujud sebarang ancaman di Kota Belud misalnya? Sekali lagi
saya gesa agar kerajaan perlu menumpukan kawalan keselamatan di perairan yang
diancam di Sabah. Perhebatkan anggota dan aset kita di sana. Janganlah bertindak
seolah-olah mengundang dan memberi laluan mudah kepada _ penceroboh-
penceroboh ini untuk datang ke Sabah dan mengulangi kejadian yang telah berlaku
di Sabah. Don’t ask them to welcome to Sabah. Tolong, tolonglah kami.

Tuan Yang di-Pertua, mengambil kira ancaman keselamatan yang sentiasa
berlaku di Sabah dan sekiranya dengan akta ini sahaja dapat menekang keganasan
dan memberi kuasa kepada pihak berkuasa polis untuk menjalankan siasatan
dengan baik dan lancar, maka saya menyokong.

01240

Namun begitu, dalam kita inginkan mengutamakan keselamatan negara, hak
manusiawi juga perlu diseimbangkan. Justeru, saya memohon kepada kerajaan
supaya melihat dan meneliti sekali lagi subseksyen 4(5) ini agar tahanan yang
ditahan selama tempoh 28 hari tersebut diberikan akses kepada peguam. Ini amat
penting bagi saya kerana kita berpegang kepada konsep tidak bersalah selagi dirinya
dibuktikan bersalah. Justeru itu, tahanan ini perlu diberikan akses manusiawi yang
sepatutnya.

Terima kasih. Papar mengundur diri.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Papar. Seterusnya saya menjemput Yang Berhormat Simpang

Renggam. Lima minit.

12.40 tgh.

Dr. Maszlee bin Malik [Simpang Renggam]: Terima kasih Tuan Yang di-
Pertua. Bismillahi Rahmani Rahim. Kalau kita linat keberadaan Ahli Parlimen di
Dewan yang mulia ini, ia adalah manifestasi kepada kecintaan kita kepada negara,
kecintaan kita kepada warga dan juga komitmen kita untuk menjunjung
Perlembagaan dan undang-undang.

Maka, saya agak kurang bersetuju dengan kenyataan Yang Berhormat
Menteri apabila mengatakan jikalau apabila kita tidak bersetuju dengan sambungan
Akta SOSMA ini, ia menunjukkan kita tidak cintakan negara. Saya yakin tiada
seorang pun di dalam Dewan ini yang tidak cintakan kedamaian, yang tidak
meletakkan kepentingan negara melebihi kepentingan sendiri.

Jadi, berdasarkan komitmen itu juga, kita linat bagaimana kita sebagai Ahli

Parlimen penting melihat suatu isu itu secara holistik dan tidak terpisah-pisah.
