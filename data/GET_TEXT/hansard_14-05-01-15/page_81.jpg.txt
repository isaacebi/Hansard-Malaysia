DR. 23.3.2022 75

menunjukkan Yang Berhormat Pagoh menggunakan SOSMA menahan ahli DAP
untuk memburukkan nama DAP supaya menghalalkan Sheraton Move beliau empat
bulan kemudian. Setuju tidak?

Tuan Sanisvara Nethaji Rayer a/l Rajaji [Jelutong]: Saya rasa perkara itu
adalah begitu jelas. Tuan Yang di-Pertua, saya cuma ingin menyatakan...

Tuan Lim Lip Eng [Kepong]: Sekejap, Kepong. Sekejap.

Tuan Sanisvara Nethaji Rayer a/l Rajaji [Jelutong]: Silakan.

Tuan Lim Lip Eng [Kepong]: Setuju tidak Yang Berhormat dan Ahli-ahli di
Dewan ini, Yang Berhormat Pagoh patut dilabelkan nama national traitor? Terima
kasih. [Tepuk]

Tuan Sanisvara Nethaji Rayer a/l Rajaji [Jelutong]: Saya setuju. Ada
national embarrassment, ada national traitor, ada international thief juga.

Tuan Yang di-Pertua: Yang Berhormat, seminit.

Tuan Sanisvara Nethaji Rayer a/I Rajaji [Jelutong]: Tuan Yang di-Pertua,
saya berbalik kepada perbahasan saya. Saya ingin menyatakan bahawa kita perlu
menghormati Perlembagaan Persekutuan. Kita perlu memastikan semua rakyat di
negara kita diberi hak untuk mendapatkan satu perbicaraan yang adil dan SOSMA
ini tidak boleh menjamin perbicaraan yang adil.

Kita telah lihat sejarah telah membuktikan dan menunjukkan bahawa selain
daripada tahanan LTTE, ada ramai lagi ditahan tanpa diberi peluang untuk
mendapatkan jamin pun.

01510

Sedangkan ada seorang Yang Berhormat dalam Dewan yang mulia ini yang
telah disabitkan untuk kesalahan mencuri, merompak, menyamun yang masih lagi
berkeliaran ke sana dan ke sini, bebas untuk pergi ke sana dan ke sini, bebas untuk
pergi berkempen sedangkan yang ditahan di bawah SOSMA belum lagi dibuktikan
pertuduhan tidak berhak untuk mendapatkan jamin pun.

Tuan Charles Anthony Santiago [Klang]: Yang Berhormat Jelutong, one
minute.

Tuan Sanisvara Nethaji Rayer a/l Rajaji [Jelutong]: Silakan.

Tuan Charles Anthony Santiago [Klang]: Terima kasih, Yang Berhormat
Jelutong. Terima kasih, Tuan Yang di-Pertua. Saya hendak berbalik kepada
beberapa isu...

Tuan Yang di-Pertua: Sudah habiskah itu?

Tuan Charles Anthony Santiago [Klang]: Saya telah bangkit — Saya
hendak bangkitkan isu yang telah dibangkitkan oleh beberapa Ahli Parlimen tadi

mengenai penganiayaan yang telah diterima oleh khususnya kawan-kawan kita yang
