DR. 23.3.2022 70

orang Malaysia. [Tepuk] Mereka bukan pengganas tetapi telah disalahgunakan
SOSMA untuk menahan mereka.

Tuan Ramkarpal Singh a/l Karpal Singh [Bukit Gelugor]: Boleh saya tanya
Yang Berhormat Kota Melaka? Terima kasih. Berkenaan dengan apa yang telah pun
Yang Berhormat Kota Melaka timbulkan. Penahanan-penahanan yang boleh
dikatakan penahanan politik ataupun bersifat politik. Dalam kes LTTE tersebut
terdapat banyak pihak yang memperbesarkan isu tersebut seolah-olah mereka
merupakan penjenayah.

Saya setuju dengan Yang Berhormat Kota Melaka tadi, memang mereka
langsungnya tidak mempunyai sebarang sifat ataupun unsur jenayah. Jadi saya
hendak tanya Yang Berhormat Kota Melaka, pandangan Yang Berhormat Kota
Melaka memandangkan keadaan tersebut. Memandangkan juga, bear in mind
bahawa perkara-perkara semua kes keempat-empat mereka telah pun dibawa ke
Mahkamah Tinggi dan kemudiannya pada akhirnya ditarik balik atau sebahagian
daripada mereka. Bukankah itu merupakan satu bukti bahawa pendakwaan mereka
from the outset merupakan satu persecution, persecution. That is why they were
eventually let free. Apakah pandangan Yang Berhormat Kota Melaka? Terima kasih.

Tuan Charles Anthony Santiago [Klang]: Yang Berhormat Kota Melaka.

Tuan Khoo Poay Tiong [Kota Melaka]: Saya setuju dengan apa yang
disebut oleh Yang Berhormat Bukit Gelugor.

Tuan Charles Anthony Santiago [Klang]: Yang Berhormat Kota Melaka.
Tuan Yang di-Pertua, Yang Berhormat Kota Melaka. Semasa penahanan empat
orang yang disenaraikan oleh Yang Berhormat tadi, mereka dikatakan oleh PDRM
pada masa itu keempat-empat orang ini telah menerima berjuta-juta ringgit dalam
bank akaun mereka untuk menyebarkan ajaran LTTE di Malaysia. Itu adalah satu
dakwaan yang telah diletakkan di atas mereka supaya tangkap mereka. Akan tetapi
Tuan Yang di-Pertua, Menteri pun depan ada sini, tidak ada bukti sampai sekarang
bahawa wang telah pergi kepada akaun bank mereka. Ini hanya tohmahan Menteri.
Ini untuk tangkap orang, ada dakwaan, tohmahan sahaja.

Oleh sebab itu kita mesti tolak SOSMA, tidak boleh terima SOSMA sebab
digunakan untuk bahan politik. Oleh sebab itu, kita mesti tukar. Minta pandangan
Yang Berhormat Kota Melaka.

Tuan Khoo Poay Tiong [Kota Melaka]: Ya, sila masukkan hujah Yang
Berhormat Klang dan juga Yang Berhormat Bukit Gelugor dalam ucapan saya. Tuan
Yang di-Pertua, saya minta sedikit masa. Mereka ditahan dalam isu LTTE, 12 orang
itu ditahan selama 135 hari. Barangkali pihak kerajaan akan kata kalau mereka

disalah tangkap, mereka boleh dakwa kerajaan untuk tuntut pampasan. Akan tetapi
