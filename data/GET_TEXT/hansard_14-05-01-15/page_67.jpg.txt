DR. 23.3.2022 61

secara peribadi, SOSMA ini adalah bercanggah dengan Perlembagaan
Persekutuan, bercanggah dengan Perkara 149(2) Perlembagaan.

Timbalan Yang di-Pertua [Dato' Mohd Rashid Hasnon]: Ya terima kasih
Yang Berhormat.

Tuan Khalid bin Abd Samad [Shah Alam]: Boleh mencelah sedikit? Yang
Berhormat Sepang, boleh mencelah sedikit saja?

Tuan Mohamed Hanipa bin Maidin [Sepang]: Tuan Yang di-Pertua, bagi
dia celah.

Tuan Khalid bin Abd Samad [Shah Alam]: Ya, sikit saja.

Seorang Ahli: Bolehlah.

Tuan Khalid bin Abd Samad [Shah Alam]: Ya, bolehlah ya.

Timbalan Yang di-Pertua [Dato' Mohd Rashid Hasnon]: Sedikit.

Tuan Khalid bin Abd Samad [Shah Alam]: Baik, terima kasih. Tidakkah
dilihat agak aneh Tuan Yang di-Pertua, orang yang masih belum terbukti bersalah
ditahan selama 28 hari dan tidak diberikan apa-apa perlindungan dan pengiktirafan
hak-haknya. Akan tetapi orang yang terdapat dan terbukti bersalah bebas berjalan
walaupun dia telah melakukan satu jenayah yang besar yang merosakkan negara
dan ekonomi negara. Boleh ada rider lagi pergi kempen pilihan raya lagi Tuan Yang
di-Pertua. Apa punya undang-undang ini? Can you justify what is happening Yang
Berhormat Menteri? [Ketawa]

Tuan Mohamed Hanipa bin Maidin [Sepang]: Okey Tuan Yang di-Pertua,
saya gulung ya. Saya bersetuju dengan apa yang dikatakan oleh Yang Berhormat
Shah Alam.

Timbalan Yang di-Pertua [Dato' Mohd Rashid Hasnon]: Rumuskan,
rumuskan, habiskan.

Tuan Mohamed Hanipa bin Maidin [Sepang]: Akan tetapi Tuan Yang di-
Pertua, saya hendak tegaskan. Andai kata Yang Berhormat Pekan ditahan di bawah
SOSMA, saya pun menentang sebab kita tidak boleh. Walaupun saya benci betul
dengan Yang Berhormat Pekan ini kerana dia telah merosakkan negara tetapi kalau
dia ditahan di bawah SOSMA, sayalah orang pertama yang akan menentang
penahanan itu kerana bagi saya Islam ajar...

Tuan Khalid bin Abd Samad [Shah Alam]: Dia terbukti ikut mahkamah ya,
dia terbukti ikut mahkamah ya.

Timbalan Yang di-Pertua [Dato' Mohd Rashid Hasnon]: Yang Berhormat
Shah Alam, cukup Yang Berhormat.
