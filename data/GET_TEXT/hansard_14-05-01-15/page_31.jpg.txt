DR. 23.3.2022 25

01110

Tuan Yang di-Pertua, langkah-langkah yang diambil oleh kerajaan bagi
mencegah rasuah— sebab dalam soalan yang dibangkitkan oleh Yang Berhormat
Batu Kawan ini, ada tiga soalan yang dirangkumkan iaitu berkenaan dengan kos dan
juga agensi pekerja asing dan seterusnya berkenaan dengan kaedah pengawalan
untuk kita mencegah daripada rasuah dan eksploitasi.

Jadi, langkah-langkah yang diambil oleh kerajaan bagi mencegah rasuah dan
eksploitasi serta mengawal kemasukan pekerja migran ke Malaysia adalah melalui
perwujudan memorandum persefahaman berhubung dengan penggajian pekerja
asing dengan pihak negara sumber. Memorandum persefahaman ini dapat
mengawal selia proses pengambilan, penempatan dan penggajian pekerja asing
agar lebih teratur serta mematuhi undang-undang, peraturan dan dasar sedia ada
dalam negara kita.

Di samping itu, memorandum persefahaman ini juga bertujuan memberi
perlindungan sewajarnya daripada segi hak dan kebajikan pekerja serta menjaga
kepentingan majikan. Selain daripada itu, ia juga bertujuan untuk membanteras
sindiket yang memonopoli, mengeksploitasi dan mengawal kemasukan pekerja
asing ke Malaysia. Hanya agensi pekerjaan swasta yang berdaftar di bawah Akta
Agensi Pekerjaan Swasta 1981 [Akta 246] dibenarkan membantu majikan
menguruskan segala penempatan pekerja asing di negara ini.

Sekian, terima kasih.

Tuan Yang di-Pertua: Okey, silakan Yang Berhormat.

Puan Kasthuriraani a/p Patto [Batu Kawan]: Terima kasih Tuan Yang di-
Pertua. Terima kasih Yang Berhormat Timbalan Menteri atas jawapan tadi.

Saya rasa terkejut untuk dengar bahawa kos pengambilan pekerja domestik
dari Indonesia adalah dalam range RM7,800 walhal— saya tidak pasti kalau Yang
Berhormat Timbalan Menteri ada pekerja domestik dari Indonesia. Kalau Yang
Berhormat tidak ada, mungkin Yang Berhormat boleh pergi tanya ejen berapa
kosnya.

Kosnya adalah dalam anggaran RM15,000 sehingga RM30,000. Ini fakta.
Sebab, ramai Ahli Parlimen di sini pun kami menunggu untuk mendapat pekerja
domestik dari Indonesia untuk menjaga keluarga kami, untuk menjaga ibu bapa kami
di rumah. This is the cost, Yang Berhormat Timbalan Menteri. / think you are being
misled by your officers or whoever prepared this answer. Saya mohon satu jawapan
untuk ini. This is wrong.

Saya ingin tahu, adakah kementerian tahu akan amaun sebenar yang harus

dibayar oleh pihak pemohon atau majikan? /s it justifiable RM15,000 hingga
