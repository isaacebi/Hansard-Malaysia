DR. 21.3.2022 113

Tuan Pengerusi [Dato’ Ramli bin Dato’ Mohd Nor]: Masalahnya ialah
bahawa pindaan sebagaimana yang tertera dalam kertas pindaan oleh Yang
Berhormat Menteri Sumber Manusia yang telah dibentangkan sekarang ini terbuka
untuk dibahas.

[Tiada perbahasan]

Tuan Pengerusi [Dato' Ramli bin Dato' Mohd Nor]: Ahli-ahli Yang
Berhormat, masalahnya ialah bahawa pindaan yang dicadangkan oleh Yang
Berhormat Menteri Sumber Manusia dalam kertas pindaan hendaklah disetujukan.

[Pindaan dikemuka bagi diputuskan; dan disetujukan]

[Fasal 23 sebagaimana dipinda diperintahkan jadi sebahagian daripada rang

undang-undang]

Fasal-fasal 24 hingga 46 -
Tuan Pengerusi [Dato’ Ramli bin Dato’ Mohd Nor]: Silakan.

4.42 ptg.

Tuan M. Kulasegaran [Ipoh Barat]: Tuan Pengerusi, saya merujuk kepada
fasal 30 iaitu the principal act is amended by inserting after section 69E the following
section, discrimination in employment.

Tuan Pengerusi, kita perlu tahu bahawa niat rang undang-undang ini khusus.
Ini adalah idea yang kita dapat semasa kita menerajui Kerajaan Pakatan Harapan.
Dalam Manifesto Pakatan Rakyat dan Manifesto Pakatan Harapan, ia ada satu
cadangan untuk menubuhkan satu commission yang patut dinamakan Equal
Employment Opportunity Commission. Equal Employment Opportunity Commission
yang serupa ada di Amerika dan negara-negara lain tetapi oleh kerana ia akan
memakan banyak masa untuk menubuhkan dan mendapat kebenaran beberapa
agensi, kita telah— dengan persetujuan Kabinet membawa rang undang-undang ini.

Saya harap dalam memberi interpretasi dan sebagainya oleh Director
General, Director General akan mengambil kira pandangan dan background proses
yang sedang dibuat di negara-negara lain supaya kita dapat mengikut apakah yang
patut dijalankan. Ini kerana kalau tidak ada pada rang undang-undang ini,
menubuhkan satu commission mengambil banyak masa di negara ini. Maka rang
undang-undang ini dimulakan. Saya harap Yang Berhormat Timbalan Menteri akan
memberi tahu kepada DG, Encik Mohd Asri bahawa ini perlu pandangan yang bagus,
yang perlu diperhalusi dan  tindakan susulan mengenai perkara itu

diimplementasikan. Terima kasih.
