DR. 21.3.2022 5

Dato’ Indera Mohd Shahar bin Abdullah: Terima kasih Tuan Yang di-
Pertua. Terima kasih Ahli Yang Berhormat yang menanyakan soalan yang agak
relevan berkaitan hutang isi rumah.

Untuk makluman Yang Berhormat, kalau kita lihat pada tahun 2017,
peratusan hutang isi rumah adalah 82.6 peratus, tahun 2018 adalah 82 peratus dan
tahun 2019 adalah 82.7 peratus. Selepas pandemik, pada akhir tahun 2020, hutang
isi rumah meningkat kepada 93.2 peratus. Akan tetapi, pada akhir Disember 2021,
nisbah hutang isi rumah turun ke 89 peratus. Nisbah ini sebenarnya masih lebih
tinggi berbanding nisbah dalam tempoh sebelum pandemik disebabkan purata
pertumbuhan tahunan KDNK nominal pada tahun 2020-2021 iaitu 1.3 peratus yang
menurun mendadak sebanyak 5.3 peratus berbanding bagi tempoh tahun 2017-
2019.

Berkaitan persoalan yang ditanyakan Yang Berhormat, bagaimana kaedah
kerajaan mengawal hutang isi rumah. Pertamanya, kita sediakan satu garis panduan
pembiayaan bertanggungjawab sejak tahun 2012 untuk memastikan individu
meminjam mengikut kemampuan dan membayar balik pinjaman masing-masing
dalam tempoh yang ditetapkan untuk mengelakkan, Tuan Yang di-Pertua, beban
hutang yang berlebihan.

Kedua, kita juga mengharapkan sangat dan menggalakkan isi rumah yang
mempunyai masalah dengan pengurusan kewangan atau hutang untuk
mendapatkan khidmat dan bantuan Agensi Kaunseling dan Pengurusan Kredit.

Ketiga, Tuan Yang di-Pertua dan Yang Berhormat, Kementerian Kewangan
melalui Bank Negara sentiasa melakukan program meningkatkan tahap celik
kewangan melalui Jaringan Pendidikan Kewangan atau Financial Education Network
bagi memastikan rakyat Malaysia kita yang ada pada hari ini dapat menguruskan
kewangan dengan baik.

Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan kedua. Yang
Berhormat Padang Serai, silakan.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Yang Berhormat Timbalan Menteri, saya mengambil maklum berkenaan
keputusan kerajaan mengekalkan unjuran pertumbuhan ekonomi negara bagi tahun
2022 di antara 5.5 dan 6.5 peratus selari unjuran terkini oleh IMF dan Bank Dunia
masing-masing pada 5.7 dan 5.8 peratus.

Walau bagaimanapun, Yang Berhormat Timbalan Menteri, apakah indikator-

indikator ekonomi yang menggambarkan Malaysia berada di landasan pemulihan
