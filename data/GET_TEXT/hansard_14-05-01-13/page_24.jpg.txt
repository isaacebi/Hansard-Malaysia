DR. 21.3.2022 18

Kapit berkeluasan 159 hektar yang melibatkan 15 buah rumah panjang yang berada
di sekitar skim berkenaan. Skim ini telah dibangunkan oleh Jabatan Pengairan dan
Saliran Sarawak dan dilengkapi dengan kemudahan infrastruktur pengairan primer
dan juga sekunder.

Pada masa ini, penanaman padi di Skim Pengairan Nanga Merit masih
dilaksanakan sekali setahun oleh 52 orang pesawah. Antara variety tradisional yang
ditanam bagi kegunaan sara diri sahaja ialah gemala, wangi, bario, pulut, saga dan
lemak. Untuk makluman Ahli Yang Berhormat, kesemua benih padi yang ditanam di
negeri Sarawak adalah varieti tempatan. Adalah menjadi dasar kerajaan negeri
Sarawak untuk mengawal kemasukan varieti benih padi dari luar termasuk
Semenanjung Malaysia bagi tujuan kawalan penyakit.

Benih padi MR269 dan MR297 telah mula dibawa masuk ke Sarawak oleh
DOA negeri bagi tujuan penanaman dan pengedaran berdasarkan permintaan.
#1050

Seterusnya, benih padi dari luar boleh dibawa masuk hanya dengan
kebenaran khas. Sehingga kini, seramai 342 orang pesawah telah menanam di Skim
Sungai Tunoh dan DOA Sarawak telah mengenal pasti kawasan seluas 178 hektar
untuk dibangunkan dengan kemudahan infrastruktur, pengairan dan saliran bagi
tujuan penanaman padi. Jabatan Pertanian Sarawak juga dalam proses untuk
mengkaji semula perancangan asal pelan pembangunan padi di kawasan Sungai
Tunoh dan Nanga Merit sebagai kawasan pengeluaran padi utama di bahagian Kapit.

Langkah ini diambil bagi tujuan untuk mewujudkan modal pembangunan
yang holistik dan mampan selaras dengan Dasar Sekuriti Makanan Negara dan
aspirasi pembangunan kerajaan negeri Sarawak untuk meningkatkan tahap sara diri
(SSL) bagi beras di Sarawak. Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Hulu Rajang.

Datuk Wilson Ugak anak Kumbong [Hulu Rajang]: Terima kasih Tuan
Yang di-Pertua. Terima kasih atas jawapan daripada Yang Berhormat Timbalan
Menteri tadi berkenaan dengan status terkini skim penanaman padi iaitu Skim Nanga
Merit dan Skim Sungai Tunoh. Semuanya di bahagian Kapit di kawasan Parlimen
Hulu Rajang, Tuan Yang di-Pertua. Kita semua sudah tahu negeri Sarawak
mempunyai tanah yang luas dan sumber air yang mencukupi bagi penanaman padi
juga dibandingkan di mana-mana negeri di Semenanjung ini.

Jadi, bagi saya apakah perancangan kementerian dalam menjadikan
Sarawak sebagai salah satu jelapang padi yang baharu negara dan seterusnya
meningkatkan SSL serta pendapatan petani. Saya ingin bertanya kepada Yang

Berhormat Timbalan Menteri, saya difahamkan bahawa peruntukan yang telah
