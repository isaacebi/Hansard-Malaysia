DR. 21.3.2022 134

jalinan rentas kerjasama telah dibuat dengan agensi penguat kuasa negara-negara
jiran telah dilakukan pada waktu ini bagi memastikan wujudnya koordinasi usaha
operasi bersepadu di antara negara?

Akhirnya, oleh sebab dalam kita melihat Akta 122 yang dipinda di bawah
perenggan 10(1) (a) melibatkan ada agensi utama yang telah dijadikan pegawai-
pegawai dari agensi ini iaitu di bawah Kementerian Perdagangan Dalam Negeri dan
Hal Ehwal Pengguna di bawah Kementerian Dalam Negeri iaitu polis berpangkat
Inspektor dan ke atas serta pegawai kastam di bawah Kementerian Kewangan. Jadi,
bolehkah diketahui agensi manakah yang akan mengetuai dalam perkara yang
melibatkan pindaan kepada akta yang penting iaitu barang kawalan ini? Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Dungun. Seterusnya, saya jemput Yang Berhormat Pasir Gudang.

Lima minit.

5.48 ptg.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Assalamualaikum warahmatullahi wabarakatuh. Tuan Yang di-Pertua,
menyedari hari ini saya akan membahaskan tentang rang undang-undang meminda
Akta Kawalan Bekalan 1961, maka pada hari Sabtu yang lepas bila balik kawasan,
saya telah pergi meninjau keadaan sebenar di lapangan ke sebuah pasar raya di
Masai, Pasir Gudang. Saya menumpukan kepada bekalan ayam dan juga telur
ayam. Yang Berhormat Menteri, saya memahami tentang hasrat untuk meminda
Akta Kawalan Bekalan 19671 ini, ini baik. Akan disokong, patut disokong. Kita hendak
bagi kuasa yang lebih kuat, yang berkesan kepada kerajaan dan penguat kuasa.

Akan tetapi, isu yang saya hendak bangkitkan ialah adakah dengan kita
meminda Akta Kawalan Bekalan ini, kita dapat menyelesaikan isu pokok tentang
bekalan barang-barang kawalan ini?

01750

Misalnya, apabila saya meninjau di pasar raya tersebut, ayam merupakan
barang kawalan sebab ada harga yang ditetapkan. Tidak boleh melebihi harga yang
ditetapkan oleh kerajaan. Jadi, peniaga-peniaga patuh dan pembeli-pembeli
membeli ikut keupayaan mereka. Kalau pendapatannya kecil, ertinya dia tidak boleh
beli kuantiti yang besar.

Anak-anak katanya, saya interview mereka, pembeli, “Sudah biasa makan
ayam. Jadi, terpaksalah bel’. Akan tetapi, soalnya Yang Berhormat Menteri,

nampaknya kita semua — saya tidak hendak salah kementerian. Yang Berhormat
