DR. 21.3.2022 92

Saya berharap pada satu hari dengan masa yang dekat pekerja-pekerja e-
hailing dapat menubuhkan kesatuan sekerja untuk melindungi hak mereka.
Bagaimanapun beberapa cadangan baik dalam draf RUU Kerja (Employment Act)
pada tahun 2009 telah ditarik balik. Contohnya, berkenaan jam kerja maksimum
setiap minggu. Sebelum ini kita ada 44 jam sekarang tukar kepada 45 jam.
Sebenarnya, 40 jam ini kalau kita ikut RUU Kerja ini harus mengamalkan standard
Pertubuhan Buruh Antarabangsa (ILO) iaitu maksimum 40 jam setiap minggu.

Negara jiran kita Indonesia telah melaksanakan empat jam kerja dan ini tidak
menjadi penghalang kepada kedudukan ekonomi mereka untuk mencapai status
negara maju dalam beberapa tahun yang akan datang. Tambahan pula Tuan Yang
di-Pertua, dengan pemindaan seksyen 60A tentang jam kerja, RUU Kerja tidak
meminda seksyen 60I iaitu formula pengiraan gaji tidak cukup satu bulan. Saya
harap, kerajaan dapat melaraskan kedua-dua isu yang berkaitan ini.

Tuan Yang di-Pertua, isu pokok yang saya hendak bangkit adalah berkait
dengan prinsip dan juga rollout of the amendments. Kerajaan berkata ia akan
melaraskan pindaan berkait - mematuhi CPTPPA berkait dengan Konsistensi Buruh
Malaysia-Amerika Syarikat dan juga Pertubuhan Buruh Antarabangsa (ILO). Akan
tetapi, Rang Undang-undang Kerja (Pindaan) tidak mencapai objektif ini. Saya telah
tulis satu artikel pada pagi ini telah keluar dalam surat khabar pada pagi ini online
dan sebagainya dan pada pandangan saya rang undang-undang ini gagal
meluaskan skop Akta Kerja untuk meliputi semua pekerja mengira gaji dan pekerjaan
dengan gagal menghapuskan 2,000 court of point. Ini bermakna, pekerja yang
berpendapatan melebihi gaji sebanyak RM2,000 tidak akan dilindungi oleh Akta
Kerja yang dipinda pada masa ini.

So, berdasarkan statistik yang diterbitkan oleh Jabatan Perangkaan Malaysia
dalam Laporan Tinjauan Gaji dan Upah 2020, median pendapatan seseorang gaji
pada tahun 2020 ialah RM2,062. Ini menunjukkan bahawa pada tahun 2022 daripada
jumlah 9.4 juta orang bergaji di Malaysia hanya kira-kira separuh daripada mereka
iaitu 4.7 juta dilindungi oleh akta tersebut.

Apa yang memburukkan lagi keadaan ialah hakikat bahawa kita boleh
menjangkakan semakin ramai penerima gaji akan dikecualikan daripada
perlindungan Akta Kerja apabila pendapatan mereka meningkat dan melebihi
ambang RM2,000 dari semasa ke semasa. Saya minta kerajaan menjelaskan
keadaan ini.

01550
Tuan Yang di-Pertua, saya juga ingin memberikan satu recommendation

kepada pihak kerajaan. Ini berkait dengan pekerja wanita di sektor tidak formal. Saya
