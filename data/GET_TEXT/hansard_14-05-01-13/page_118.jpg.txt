DR. 21.3.2022 112

pun, kita ada sediakan iaitu Working For Workers; aduan-aduan yang dibuat oleh
majikan tertentu yang mana kita boleh mengambil tindakan ataupun membuat semak
siasat kalau perkara ini berlaku seperti mana yang disebutkan oleh Yang Berhormat
Kulai tadi. Sekian, terima kasih.

Tuan Karupaiya a/l Mutusami [Padang Serai]: Tuan Pengerusi, Padang
Serai sedikit.

Tuan Pengerusi [Dato’ Ramli bin Dato’ Mohd Nor]: Last.

Tuan Karupaiya a/l Mutusami [Padang Serai]: Padang Serai. Terima kasih
Tuan Pengerusi. Yang Berhormat Timbalan Menteri, saya ingin tanya sebab cuti
diberikan 98 hari selepas bersalin. Bolehkah cuti itu diberikan awal sedikit dua
minggu sebelum wanita itu bersalin kerana memandangkan di Kuala Lumpur banyak
jammed, sekiranya mereka hendak balik sangkut kah apa kah semasa bersalin, itu
satu masalah besar. Kalau kita bagi awal sedikit, dua minggu sebelum mereka
bersalin, bagi mereka relaks dekat rumah dan boleh membuat persiapan untuk pergi
hospital dan sebagainya. Ini akan menyelamatkan wanita-wanita yang melahirkan di
tengah jammed. Terima kasih.

Tuan Pengerusi [Dato’ Ramli bin Dato’ Mohd Nor]: Silakan Timbalan
Menteri menjawab.

Datuk Haji Awang bin Hashim: Terima kasih Yang Berhormat Padang
Serai. Tuan Pengerusi, pindaan ini pindaan daripada 60 hari kepada 90 hari dan kita
lampirkan lagi mengikut ILO, annexure ataupun lampiran tambah lagi ia menjadi 98
hari. Jadi ini yang kita bincangkan. Jadi yang itu, nanti Yang Berhormat Padang Serai
boleh berbincang dengan majikan-majikan. Terima kasih.

[Fasal-fasal 13 hingga 22 diperintah jadi sebahagian daripada rang undang-
undang]

1640
Fasal 23 [Pindaan]-
4.00 ptg.

Timbalan Menteri Sumber Manusia [Datuk Haji Awang bin Hashim]:
Pindaan pada fasal 23 dicadangkan untuk memanjangkan tempoh cuti paterniti
daripada tiga hari kepada tujuh hari. Cadangan ini bertujuan untuk memberi ruang
kepada pekerja lelaki yang isterinya bersalin supaya dapat menguruskan kelahiran
anak dalam tempoh masa yang mencukupi. Cadangan ini juga selaras dengan
Pekeliling Perkhidmatan Sumber Manusia Ceraian SR.5.4.2 yang menekankan
konsep mengutamakan keluarga dengan izin, family first. Melalui pindaan ini pekerja-
pekerja lelaki sektor swasta akan turut menikmati faedah-faedah yang sama seperti

penjawat awam.
