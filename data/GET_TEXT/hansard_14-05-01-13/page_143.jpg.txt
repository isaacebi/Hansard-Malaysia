DR. 21.3.2022 137

masyarakat kita. Akan tetapi, bagaimanakah kita mengatasi masalah ini? Jadi, saya
mohon penjelasan daripada Yang Berhormat Timbalan Menteri nanti.

Perkara kedua adalah berkenaan dengan seksyen 12A(1) dan (2) yang
dimasukkan dan juga seksyen 12B yang dimasukkan yang mengatakan kalau ada
barang-barang yang mudah rosak, mudah terbakar ataupun melibatkan kos
penyimpanan yang tinggi, kerajaan ataupun pegawai terbabit boleh melupuskan
dengan menjual dan sebagainya. Saya bersetuju, ini satu approach yang bagi saya
progresif. Tidak akan kita simpan dalam stor biar ia rosak, busuk dan sebagainya
selepas itu buang. la merugikan kalau barangan itu sesuai.

Cuma, saya hendak cadangkan di sini. Jual dengan harga pasaran, pegang
hasil jualan tersebut sehingga apabila kes yang menjadi perkara subjek dalam sitaan
tersebut, sekiranya diselesaikan dengan orang kena tangkap dan tidak bersalah —
maknanya tiada kesalahan dilakukan, keuntungan ataupun hasil jualan tersebut
dikembalikan kepada mereka. Itu saya rasa satu approach yang kalau boleh
dimasukkan ataupun nanti mungkin Yang Berhormat Timbalan Menteri boleh beri
penjelasan. Ini kerana, bagi saya penting. Kita tidak mahu sesiapa teraniaya. Yang
salah tetap salah, yang tidak bersalah kita jangan jadikan mereka sebagai mangsa.
Minta sedikit tambahan masa Tuan Yang di-Pertua.

Jadi, saya harap perkara ini boleh diberikan penegasan sekiranya sebab ia
tidak dinyatakan secara tersurat, secara nyata dalam perenggan yang dinyatakan.
Jadi, saya harap supaya tiada penganiayaan terhadap sesiapa dan ia perlu dilakukan
supaya tiada sesiapa yang rugi okey. Peniaga tidak rugi kalau dia tidak lakukan
kesalahan. Cuma, akhir sekali. Saya ambil setengah minit yang terakhir.

Timbalan Yang di-Pertua [Dato’ Mohd Rashid Hasnon]: Ya.

Tuan Cha Kee Chin [Rasah]: Berkenaan dengan bekalan ayam tadi. Betul
bekalan ayam dan telur memang banyak masalah di pasaran. Kadang-kadang susah
hendak beli dengan harga dan sebagainya. Saya baru saja mengunjungi Program
Jualan Keluarga Malaysia Parlimen Rasah dua hari lepas. Harganya ayam sekilo
ialah RM7.50.

Jadi, kalau sesiapa yang hendak beli itu, saya mengalu-alukanlah tidak kira
di kawasan mana-mana, kita kunjungi ke sana untuk dapatkan harga yang — ini
sebab harga sekarang RM8.90. Di situ RM7.50. Cuma saya hendak sebutkan
mungkin Yang Berhormat Timbalan Menteri boleh kemukakan kepada
Jawatankuasa Kos Sara Hidup yang rentas kementerian supaya subsidi, intervensi
daripada kerajaan yang lebih daripada setengah bilion iaitu RM300 juta untuk ayam
dan RM200 juta untuk telur ini ditambah lagi.
