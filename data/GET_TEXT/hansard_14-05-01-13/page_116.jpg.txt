DR. 21.3.2022 110

Mac 2020 sebelum kerajaan kita dicuri semestinya perkara itu dapat dibuat dengan
— akan membawa keuntungan kepada semua pekerja di negara ini. Terima kasih.

Tuan Pengerusi [Dato’ Ramli bin Dato’ Mohd Nor]: Yang Berhormat
Timbalan Menteri sila jawab.

Datuk Haji Awang bin Hashim: Saya setuju dengan pandangan daripada
Yang Berhormat Ipoh Barat. Memang perkara itu telah dibawa — hari ini kita buat
conclusion sebagai pelaksanaan setelah dipersetujui oleh Yang di-Pertuan Agong.
Terima kasih.

Tuan Pengerusi [Dato’ Ramli bin Dato’ Mohd Nor]: Ahli-ahli Yang
Berhormat, masalahnya ialah bahawa pindaan yang dicadangkan oleh Yang
Berhormat Menteri Sumber Manusia dalam kertas pindaan hendaklah disetujukan.

[Pindaan dikemuka bagi diputuskan; dan disetujukan]

[Fasal 12 sebagaimana dipinda diperintahkan jadi sebahagian daripada rang

undang-undang]

Fasal 13 hingga 22 —

Tuan Pengerusi [Dato’ Ramli bin Dato’ Mohd Nor]: Fasal-fasal 13 hingga
22.

Tuan Sivarasa Rasiah [Sungai Buloh]: Tuan Pengerusi, ini berkenaan
dengan pindaan fasal 20 yang berkaitan dengan waktu kerja untuk seminggu dan
cadangan sekarang adalah untuk pinda 48 jam seminggu iaitu status quo sekarang
kepada 45 jam. Saya hendak tanya kepada Yang Berhormat Timbalan Menteri, sama
ada Yang Berhormat Timbalan Menteri sedia membuat satu pindaan tanpa notis
yang kita boleh setuju bersama, tidak ada masalah supaya mencadangkan pindaan
sekarang seperti mana yang dibuat kepada cuti bersalin yang baru tadi kita luluskan
untuk menukar ini daripada 45 kepada 40 yang selaras dengan keadaan hampir di
banyak tempat di Malaysia sekarang di mana kita mengamalkan working week
dengan izin, 40 jam seminggu dan juga selaras dengan piawaian antarabangsa
daripada ILO. Saya hendak tanya kepada Yang Berhormat Timbalan Menteri.

Tuan Pengerusi [Dato’ Ramli bin Dato’ Mohd Nor]: Yang Berhormat
Timbalan Menteri sila jawab.

Puan Teo Nie Ching [Kulai]: Tuan Pengerusi, saya turut hendak bahas.
Kulai di sini.

Tuan Pengerusi [Dato’ Ramli bin Dato’ Mohd Nor]: Biar Yang Berhormat
Timbalan Menteri menjawab dahulu.

Puan Teo Nie Ching [Kulai]: Bukan saya berbahas dahulu baru Menteri

jawab sekali kah?
