DR. 21.3.2022 29

Antara pengisian program pameran pelancongan ini adalah seperti pameran
pakej pelancongan, persembahan pocket show, pameran maklumat berkaitan
jabatan dan agensi dan pelbagai aktiviti yang dijalankan sepanjang festival
berlangsung.

01120

Di samping penglibatan secara langsung semasa Festival Layang-layang ini
dijalankan, MOTAC turut terlibat dalam pembangunan infrastruktur pelancongan bagi
lokasi penganjuran Festival Layang-layang ini iaitu Bukit Layang-layang, Taman
Bandar Pasir Gudang.

Projek pembangunan ini membabitkan penaiktarafan fasiliti pelancongan di
kawasan tersebut dengan kos keseluruhan berjumlah RM4.8 juta. Projek ini telah
siap sepenuhnya pada tahun 2015, jadi fasiliti yang telah dinaik taraf ini telah
menyumbang kepada ketersediaan fasiliti moden dan memberi keselesaan kepada
peserta, pengunjung serta para pelancong yang hadir di sepanjang festival tersebut
berlangsung. Selain itu, MOTAC melalui agensinya Tourism Malaysia juga akan
memastikan festival ini terus dikenali di dalam dan di luar negara dengan promosi
yang berterusan dan pembangunan pakej yang bersesuaian bagi meningkatkan
jumlah pengunjung hadir secara tidak langsung ke Negeri Johor khususnya dan
Malaysia secara amnya. Terima kasih.

Tuan Yang di-Pertua: Terima kasih. Yang Berhormat, silakan.

Tuan Hassan bin Abdul Karim [Pasir Gudang]: Terima kasih. Terima kasih
kepada Yang Berhormat Menteri yang telah memberi jawapan yang cukup baik,
terperinci. Soalan tambahan saya ialah berkaitan pelancongan ini, adakah
Kementerian Pelancongan, Seni dan Budaya bercadang untuk menggunakan inisiatif
baharu bersama-sama Kerajaan Johor atau agensi pelancongan di Johor untuk
mengadakan produk baharu pelancongan iaitu bot-bot atau feri persiaran sepanjang
Selat Tebrau atau Selat Johor dan sungai-sungai yang besar berdekatan Selat Johor
seperti Sungai Tebrau menjadi pelancongan persiaran naik feri atau bot seperti
Bandaraya Melaka yang berjaya. Ini kerana kedudukan Pasir Gudang, Johor Bahru
ini dekat dengan Singapura, dapat tarik pelancongan. Terima kasih.

Tuan Yang di-Pertua: Terima kasih.

Dato’ Sri Hajah Nancy Shukri: Terima kasih Tuan Yang di-Pertua. Terima
kasih Yang Berhormat yang bertanya. Sebenarnya kita sentiasa memberi kerjasama
dan kalau ada permintaan daripada Kerajaan Johor ataupun agensi-agensi di Johor,
insya-Allah kita akan membantu. Itulah yang selalu kita lakukan di mana kita

menganjurkan kolaborasi bersama kita.
