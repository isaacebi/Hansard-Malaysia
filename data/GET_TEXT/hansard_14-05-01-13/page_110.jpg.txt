DR. 21.3.2022 104

Tuan Sanisvara Nethaji Rayer a/l Rajaji [Jelutong]: Saya ingin tanya sebab
tadi Tuan Yang di-Pertua telah mengatakan kita akrab dengan India. Akrab tidak
akrab itu berbeza. Pendirian saya adalah, salah di India juga melarang kanak-kanak
yang pergi ke sekolah, melarang mereka daripada memakai hijab. Apakah Yang
Berhormat Timbalan Menteri berani untuk mengetengahkan perkara ini, minta
kerajaan meminta Duta India memberi penjelasan. Saya tahu Yang Berhormat
Menteri daripada Yang Berhormat Tapah begitu akrab dengan orang kerajaan India.
Mungkin beliau risau, beliau tidak akan buat. Akan tetapi, adakah pendirian Yang
Berhormat Timbalan Menteri?

Datuk Haji Awang bin Hashim: Okey, baik. Oleh sebab itu, saya selalu
sebut antara tujuh perkara ajaib dan tambah satu dalam dunia ini — jadi tujuh plus
satu atau pun seven plus one adalah perkara ajaib yang baharu adalah PAS boleh
bekerjasama dengan MIC. Dalam dunia ini selain tujuh perkara ajaib, ada lagi satu.
Duduk, duduk. Saya tidak benarkan. Saya hendak jawab yang ini. Bilakah hendak
habis ini?

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri, masalahnya di Johor Bahru, PN lawan BN. BN lawan PN. Jadi,
apakah pendirian kerajaan sekarang atas isu ini?

Datuk Haji Awang bin Hashim: Okey.

Tuan Sanisvara Nethaji Rayer a/l Rajaji [Jelutong]: Adakah pendirian
Yang Berhormat Timbalan Menteri berbeza dengan pendirian Yang Berhormat
Menteri? Mungkin Yang Berhormat Menteri MIC takut? Mungkin Yang Berhormat
Menteri MIC dia takut untuk mengetengahkan perkara ini.

Tuan Lim Lip Eng [Kepong]: Ya, betul. Betul.

Tuan Sanisvara Nethaji Rayer a/l Rajaji [Jelutong]: Untuk memberikan
pandangan, untuk lantang atas perkara ini. Apakah pendirian Yang Berhormat
Timbalan Menteri? Saya sebagai Ahli Parlimen...

[Pembesar suara dimatikan]

1620

Dato’ Ramli bin Dato' Mohd Nor [Cameron Highlands]: Nombor satu,
perkara yang kena diputuskan, adakah...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Dato’ Ramli bin Dato' Mohd Nor [Cameron Highlands]: Adakah Yang
Berhormat Timbalan Menteri sudah menjawab perkara ini?

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,

ini adalah isu penting.
