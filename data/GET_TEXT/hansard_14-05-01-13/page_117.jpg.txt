DR. 21.3.2022 111

Tuan Pengerusi [Dato’ Ramli bin Dato’ Mohd Nor]: Menteri jawab dulu.

Datuk Haji Awang bin Hashim: Tidak apa, tidak apa. Ini satu-satu. Terima
kasih Yang Berhormat Sungai Buloh. Memang pada hari ini, 45 jam yang kita
putuskan sebagai satu muktamad untuk pindaan RUU pada hari ini, muktamad pada
hari ini. Okey, silakan.

Tuan Pengerusi [Dato’ Ramli bin Dato’ Mohd Nor]: Yang Berhormat,
silakan.

Puan Teo Nie Ching [Kulai]: Terima kasih Tuan Pengerusi. Untuk Fasal 13
mengenai ‘restriction on termination pregnant female employees, dengan izin. Saya
rasa restriction ini hanyalah untuk termination of pregnant female employee tetapi
sebenarnya untuk golongan wanita. Salah satu isu yang mereka sering hadapi
adalah mereka ditanya tentang pelbagai soalan tentang kehamilan mereka semasa
temu duga.

Saya rasa perlindungan yang di bawah pindaan rang undang-undang ini tidak
membantu mereka. Semasa temu duga golongan wanita sentiasa akan ditanya
sama ada sekarang mereka mengandung ataupun ada apa-apa rancangan untuk
mengandung ataupun sama ada mereka sudah berkahwin, tidak berkahwin. Jadi
pelbagai soalan yang dibangkitkan oleh sebab majikan hendak tahu sama ada wanita
itu ada kKemungkinan untuk mengambil cuti bersalin.

Jadi saya rasa — apa pindaan yang kami nampak di sini adalah bagus kerana
dia bagi sedikit perlindungan tetapi perlindungan ini tidak sempurna, tidak
mencukupi. Bagaimana Kementerian Sumber Manusia akan memastikan juga
golongan-golongan wanita juga tidak akan ditanya tentang status kehamilan mereka
semasa interview kecuali status kehamilan mereka memang akan menjejaskan
status mereka untuk menjalankan tugas untuk mengambil pekerjaan tersebut. Kalau
tidak, saya rasa sebenarnya banyak golongan wanita...

Tuan Pengerusi [Dato’ Ramli bin Dato’ Mohd Nor]: Yang Berhormat, sila
gulung.

Puan Teo Nie Ching [Kulai]: .... yang menghadapi isu ini tetapi pindaan ini
tidak membantu golongan ini, terima kasih.

Datuk Haji Awang bin Hashim: Okey disentuh tadi kalau tidak silap
pendengaran saya ketika di interview ditanyakan soalan tentang kehamilan ini boleh
atau tidak boleh. Pindaan akta ini khusus kepada mereka yang telah bekerja, yang
belum bekerja lagi mungkin tidak terikat. Akan tetapi kalau ada, untuk makluman
Yang Berhormat Kulai kalau ada majikan yang semasa interview membangkitkan
perkara-perkara ini boleh membuat laporan kepada Jabatan Tenaga Kerja, kepada

Ketua Pengarah Jabatan Tenaga Kerja Semenanjung Malaysia di bawah portal kita
