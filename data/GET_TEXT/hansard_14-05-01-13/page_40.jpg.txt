DR. 21.3.2022 34

untuk protein. Jadi, kedua-dua ini yang kita import bukan sahaja harga import yang
cukup meningkat pada ketika ini, bahkan harga logistik juga meningkat. Pada ketika
ini, kerajaan mengambil pendekatan selain daripada kita mengeluarkan makanan
sendiri melalui PKC. Kita yakin dengan pendekatan tersebut dan mengambil
pendekatan untuk menanam jagung sendiri. Jadi, mungkin ini satu dari jalan keluar
untuk kita mengatasi masalah yang sekarang kita hadapi.

Puan Nor Azrina binti Surip [Merbok]: Terima kasih. Okey. Yang Berhormat
Menteri, tadi Yang Berhormat Menteri ada sebutkan bahawa isu dedak ini memang
adalah masalah utama. Jadi, saya sebenarnya sebelum ini pernah bertanyakan,
adakah kita boleh menggunakan sisa makanan yang telah dibuat kajian oleh USM
sendiri bahawa benda itu jauh lebih baik untuk ayam yang sedia ada ini. Jadi, adakah
- kalau kita ada sebut kita ada dasar baharu untuk penanaman jagung, tetapi boleh
tidak kita segera bertukar Yang Berhormat Menteri, sebab Yang Berhormat Menteri
tadi sebut kata kita hendak gunakan kaedah lain. Jadi, saya cadangkan kalau kita
ada pendekatan lain untuk kita menyelesaikan masalah makanan ayam sebab itu
adalah isu utama sebab ia 70 peratus daripada kos operasi untuk kita menternak
ayam ini. Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Untuk makluman Yang Berhormat, seperti yang saya sebut tadi, keperluan kita sehari
ialah tiga juta ekor. Kalau untuk sisa makanan, memang tidak mencukupi. Kita cakap
sisa makanan ini untuk belaan macam di kampung-kampung, mungkin. Akan tetapi
apa yang saya sebutkan tadi, kita telah mendapat satu penemuan baharu tentang
PKC yang kita keluarkan hasil daripada apabila kita proses daripada kelapa sawit
tadi. PKC ini memang available in our country, memang ada. Kita dapati ia
mengandungi perkara-perkara yang kita telah sebutkan untuk keperluan makanan
ternakan. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Yang Berhormat, sekarang tamatlah sesi untuk waktu pertanyaan-pertanyaan bagi

jawab lisan pada hari ini. Terima kasih Ahli-ahli Yang Berhormat. Usul.

[Masa untuk Pertanyaan-pertanyaan bagi Jawab Lisan tamat]
