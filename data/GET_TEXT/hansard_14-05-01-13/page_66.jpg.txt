DR. 21.3.2022 60

tempatan ini membuat permohonan dalam satu tempoh tertentu. Akan tetapi, saya
lihat bahawa tidak nampak setakat hari ini kempen yang bersungguh-sungguh ke
arah untuk menggalakkan pekerja tempatan ini memasuki pasaran-pasaran
pekerjaan.

Jadi, kita kena kempen. Mesti kita lahirkan ikon pekerja tempatan. Ikon
pekerja tempatan, impian saya daripada dulu ialah pekerja OKU yang mesti diangkat
sebagai ikon kepada pekerja tempatan. Maknanya supaya kita tanam dalam
pemikiran masyarakat kita ini bahawa OKU boleh bekerja dalam berbagai-bagai
sektor, kenapa orang yang sempurna sifatnya tidak boleh masuk dalam sektor yang
dianggap terasing kepada OKU-OKU ini. Jadi, ini yang seharusnya kita angkat.

Akhir sekali yang saya hendak sebut ialah berkaitan dengan soal pertindihan
antara kementerian KSM dengan kementerian KDN ini. Saya bersetuju bahawa
supaya masalah kemasukan pekerja asing ini supaya dikendalikan sepenuhnya oleh
KSM.

Akan tetapi, ada juga isu-isu yang berbangkit dan tersebar sekarang ini
bagaimana Yang Berhormat Menteri KSM bersama dengan pengendali, orang yang
menyediakan sistem FWCMS di Dubai baru-baru ini. Saya pun hairan juga, macam
mana Yang Berhormat Menteri boleh ada. Yang Berhormat Timbalan Menteri tidak
ada lah. Yang Berhormat Timbalan Menteri tidak ada. Kawan saya. Jadi, dilihat
orang-orang sebar gambar ini. Jadi, menunjukkan bahawa seolah-olahnya orang
yang membangunkan sistem FWCMS ini seolah-olahnya begitu rapat dengan Yang
Berhormat Menteri. Sedangkan kita sudah ada sistem ePPAx sebelum itu. ePPAx
yang lebih baik daripada sistem baharu ini dan lebih mesra dengan kliennya.

Banyak syarikat yang merungut sistem yang baharu ini menyulitkan mereka,
apatah lagi sistem yang baharu ini mengenakan, setiap pekerja apabila diluluskan,
RM100. Sedangkan ePPAx dulunya ialah percuma. Yang Berhormat Timbalan
Menteri, percuma. Tidak dikenakan bayaran. Dan ePPAx telah pun dibangunkan,
kemudian diseliakan dengan peruntukan RM10 juta. Tiba-tiba sekarang yang kita
bangun dibekukan, disejukkan dan kita gunakan sistem yang dibangunkan oleh
syarikat pengendali ini yang dia sendiri yang hendak bawa masuk pekerja-pekerja
asing.

Jadi, sebab itu dilihat Yang Berhormat Menteri bersama dengannya bercuti
di Dubai dan sebagainya. Kemudian, hadiah kek hari jadi dan sebagainya. Ini, saya
agak ragu dan ini menjadi bualan kepada publik.

01250

Jadi sebab itu, saya minta supaya pihak Yang Berhormat Menteri, Yang

Berhormat Timbalan Menteri tidak boleh hendak atasi bos dia, dia tidak boleh hendak
