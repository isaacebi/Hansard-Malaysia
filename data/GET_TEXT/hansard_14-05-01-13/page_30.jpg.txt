DR. 21.3.2022 24

talian ini, mengikut sesetengah kajian, ada baik dan ada buruknya.  Jadi,
berpandukan kepada peranan kementerian dan matlamat SDG tadi, apakah
sebenarnya pendirian kerajaan dalam sektor NFT ini? Terima kasih.

Tuan Yang di-Pertua: Terima kasih.

Datuk Zahidi bin Zainul Abidin: Terima kasih Yang Berhormat. Cuma saya
terang sikitlah tentang perdagangan ini.

MDEC juga melaksanakan program untuk menggalakkan penggunaan
platform e-dagang yang disasarkan kepada perusahaan mikro, kecil dan sederhana.
Di bawah inisiatif e-dagang Belanjawan 2022, dua kempen sedang dilaksanakan
iaitu kempen Go-eCommerce Onboarding dan kempen Shop Malaysia Online yang
disertai oleh penyelia teknologi digital. Platform e-dagang, inisiatif ini, akan bermula
pada 1 Julai 2022 dan akan berakhir pada 31 Disember.

Di bawah SDG9 - Industri Inovatif dan Infrastruktur pula, MDEC memainkan
peranan utama menarik pelabur luar dalam foreign direct investment dan domestic
direct investment yang strategik dalam sektor teknologi digital.

Dalam membantu menarik pelaburan baharu dalam sektor digital dalam dan
luar negara, MDEC juga melaksanakan usaha berterusan dan mempromosikan
dalam pembangunan ekosistem pelaburan yang mampan. Pada tahun 2021, Digital
Investment Office yang diterajui oleh Lembaga Pembangunan Pelaburan Malaysia
(MIDA) dan MDEC telah memperkenalkan untuk menyelaras pelaburan digital di
peringkat nasional dan merekodkan pencapaian.

Untuk pengetahuan Yang Berhormat Ledang, saya juga begitu— sebab saya
tekankan di peringkat awal tadi tentang crypto. Kerana ini adalah perniagaan anak
muda dan seluruh dunia sekarang ini telah berkembang antaranya cryptocurrency
dan sebagainya, bitcoin dan sebagainya. Jadi, seperti yang saya katakan tadi,
semua ini di bawah Bank Negara dan juga Security Commission.

Walau bagaimanapun, kita di pihak kementerian, kita ingin daftarkan sebab
ini perniagaan masa depan, juga program kewangan masa depan terutamanya anak-
anak muda sekarang ini. Jadi, kita harap kerajaan dapat membenarkan dan dapat
kita kata— sekarang ini tidak legalize. Sekarang ini kita cuba macam mana kita
hendak cuba /egalize sekarang benda ini supaya penyertaan golongan anak muda
dalam crypto ini dapat kita kembangkan dan kita bantu mereka. Sebagai contohnya,
sekarang ini kecurian elektrik dan sebagainya. Mining crypto, kecurian, perniagaan
yang haram dan sebagainya. Bagaimana kita hendak membantu mereka supaya
kita dapat membenarkan mereka /egalize benda ini dan kita bantu mereka daripada
segi penggunaan tenaga dan sebagainya.

Terima kasih Tuan Yang di-Pertua.
