DR. 21.3.2022 36
RANG UNDANG-UNDANG KAWALAN PADI DAN BERAS (PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Kawalan
Padi dan Beras 1994; dibawa ke dalam Mesyuarat oleh Timbalan Menteri Pertanian
dan Industri Makanan | [Datuk Seri Haji Anmad bin Hamzah]; dibawa kali yang

pertama; akan dibaca kali yang kedua pada Mesyuarat ini.

RANG UNDANG-UNDANG
RANG UNDANG-UNDANG KERJA (PINDAAN) 2021
Bacaan Kali Yang Kedua dan Ketiga

11.39 pg.

Timbalan Menteri Sumber Manusia [Datuk Haji Awang bin Hashim]: Tuan
Yang di-Pertua, saya mohon mencadangkan iaitu rang undang-undang bernama
suatu akta untuk meminda Akta Kerja 1955 dibacakan kali yang kedua sekarang.

Tuan M. Kulasegaran [Ipoh Barat]: Tuan Yang di-Pertua, dapat tahu mana
Menteri? Dia patut membawa rang undang-undang yang mustahak ini.

Timbalan Yang di-Pertua [Dato' Mohd Rashid Hasnon]: Tidak apa, Yang
Berhormat Timbalan Menteri boleh.

Tuan M. Kulasegaran [Ipoh Barat]: Yang Berhormat Timbalan Menteri ada.
Saya — I’m very happy that Yang Berhormat Timbalan Menteri is here. Kalau beliau
tidak ada, lagi ada masalah. Jadi, saya hendak tanya kenapa...

Timbalan Yang di-Pertua [Dato' Mohd Rashid Hasnon]: Tidak apa, tidak
apa. Teruskan Yang Berhormat Timbalan Menteri.

01140
11.40 pg.

Datuk Haji Awang bin Hashim: Tuan Yang di-Pertua, Akta Kerja 1955
selepas ini disebut sebagai Akta 265 merupakan undang-undang buruh utama yang
mengawal selia hubungan antara majikan dan pekerja di sektor swasta melalui
penetapan hak-hak pekerja dan standard minimum penggajian. Pada masa ini, Akta
265 memberi perlindungan kepada pekerja-pekerja sektor swasta bergaji tidak
melebihi RM2,000 sebulan. Pekerja-pekerja manual tanpa mengira had gaji dan
lanjutan pemakaian kepada pekerja bergaji sehingga RM5,000 tertakluk kepada

terma dan syarat kontrak perkhidmatan.
