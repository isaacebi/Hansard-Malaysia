DR. 21.3.2022 9

freelance. Maka perlunya usaha daripada FINAS dan juga kementerian K-KOMM
untuk memastikan ada polisi yang memastikan KWSP dicarumkan.

Contohnya, kalau kita katakan dimasukkan, diwajibkan syarat di antara
syarikat produksi dengan artis yang freelance ini untuk car'uman KWSP sebahagian
daripada bayaran yang mana ini syarat untuk mereka mendapatkan permit dan lesen
untuk mereka melakukan produksi dan ini boleh dilakukan, hanya perlu kepada
political will. Ini bukan perkara baru, saya masih ingat pada tahun 2019 sudah
terdapat libat urus di antara FINAS pada waktu itu dengan KWSP dengan pelan yang
begitu mapan, begitu intensif untuk memastikan kebajikan hari tua artis dijamin
melalui caruman KWSP.

Persoalannya Yang Berhormat Timbalan Menteri, apa jadi dengan pelan
tersebut? Saya ingat di penghujung 2019, ia telah dikemukakan oleh pengerusi
FINAS yang lama sebelum bertukarnya kerajaan. Saya harap pelan yang telah ada
itu dilaksanakan tanpa perlu hendak task force dan sebagainya. Terima kasih Tuan
Yang di-Pertua.

Tuan Yang di-Pertua: Terima kasih.

Datuk Zahidi bin Zainul Abidin: Okey terima kasih Yang Berhormat
Simpang Renggam. Cadangan Yang Berhormat Simpang Renggam itu bagus dan
memanglah kita sedang berbincang melalui task force tersebut sebab kita perlu
mendengar pandangan-pandangan daripada yang saya sebutkan tadilah, macam-
macam persatuan yang ada. Kalau boleh persatuan ini, apa yang kita laksanakan
dipersetujui dan ini sedang kita bincangkan. Akan tetapi melalui FINAS sekarang ini,
kita telah memperkenalkan inisiatif caruman Skim Keselamatan Sosial Pekerjaan
(PERKESO) yang telah mensyaratkan semua syarikat produksi filem tempatan yang
telah berjaya menerima dana kandungan digital melalui Pakej Perlindungan Rakyat
dan Pemulihan Ekonomi untuk mencarum sebagai pekerja filem, artis dan
sebagainya melalui produksi filem tempatan syarikat mereka.

Peruntukan caruman PERKESO akan ditolak daripada jumlah dana DKD
yang berjaya diterima oleh syarikat produksi. Ini kita tumpukan kepada PERKESO
dan yang KWSP juga kita akan syaratkan yang sama seperti mana cadangan Yang
Berhormat. Terima kasih.

Tuan Yang di-Pertua: Terima kasih. Soalan tambahan kedua, silakan
sebelah sini dulu.

Tuan Ahmad Fadhli bin Shaari [Pasir Mas]: Pasir Mas.

Tuan Yang di-Pertua: Sila.

Tuan Ahmad Fadhli bin Shaari [Pasir Mas]: Terima kasih Tuan Yang di-

Pertua dan terima kasih kepada Yang Berhormat Timbalan Menteri. Soalan saya
