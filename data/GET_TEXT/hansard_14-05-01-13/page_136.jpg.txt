DR. 21.3.2022 130

Situasi ini berlaku disebabkan peniaga tempatan gusar akan harga kawalan
ayam yang dilaksanakan menyebabkan mereka kerugian dan mereka terpaksa
menjual ayam-ayam tempatan dengan harga yang lebih rendah daripada harga kos.
Justeru saya mohon penjelasan kerajaan mengenai mekanisme yang akan
dilaksanakan oleh kerajaan untuk mengatasi isu peniaga menyorok barang ini dan
sejauh manakah penguatkuasaan dijalankan? Adakah semata-mata bergantung
kepada laporan dan aduan orang awam?

Tuan Yang di-Pertua, peruntukan baharu seksyen 12A memperuntukkan
punca kuasa kepada pegawai untuk menjual barangan yang disita berdasarkan
beberapa terma tertentu. Oleh itu saya memohon penjelasan lanjut daripada
kementerian berkenaan apakah jenis barangan yang termasuk dalam subseksyen
ini dan bagaimanakah mekanisme penjualan semula barangan yang disita ini bagi
memastikan tiada isu suapan berlaku?

Tuan Yang di-Pertua, negara kehilangan pendapatan berbentuk cukai hampir
RM1 bilion pada tahun 2021 kesan daripada penyeludupan haram. Situasi ini seolah-
olah memberi gambaran bahawa kerajaan sebenarnya tidak mempunyai kapasiti dan
kemampuan untuk membendung dan menangani isu ini secara berkesan. Oleh itu
saya mohon penjelasan kementerian adakah wujud isu bilangan pegawai penguat
kuasa bertugas tidak mencukupi dan sejauh manakah komitmen kementerian bagi
membanteras aktiviti penyeludupan haram ini.

Tuan Yang di-Pertua, akhir sekali saya ingin bertanyakan beberapa perkara
kepada seksyen 25A. Apakah keperluan atau justifikasi kementerian untuk
mengambil sampel dan apakah mekanisme yang telah ditetapkan bagi memastikan
sampel yang diperiksa mewakili keseluruhan barang sitaan serta adakah tindakan
membuka dan memeriksa sampel akan menimbulkan kos kepada industri? Sekian
Tuan Yang di-Pertua, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Setiu. Seterusnya, saya menjemput Yang Berhormat Papar, lima

minit.

5.37 ptg.

Tuan Haji Ahmad bin Hassan [Papar]: Bismillahi Rahmani Rahim. Terima
kasih Tuan Yang di-Pertua. Kopivosian. |zinkan saya berpantun Tuan Yang di-
Pertua,

[Berucap dalam dialek Sabah],
Beli jumpung tidak bertayar,
Kebajikan rakyat harus diutamakan,
Harap kerajaan terus mendengar.
