DR. 21.3.2022 133

dalam ajaran Islam. [Membaca sepotong ayat al-Quran] Yang bermaksud, “Urusan
rakyat mestilah dilingkari dan didasari dengan maslahah dan kepentingan rakyat”.

Tuan Yang di-Pertua, pertamanya saya ingin membangkitkan isu bekalan
minyak masak bersubsidi yang tular berkurangan dalam pasaran baru-baru ini. Saya
dimaklumkan bahawa salah satu sebab kekurangan bekalan minyak bersubsidi ini
adalah berpunca kerana kerajaan lewat melunaskan pembayaran pembungkusan
kepada syarikat pembungkusan. Saya mohon agar pihak Menteri dapat memberikan
penjelasan mengenai isu ini dan memastikan agar isu ini tidak berulang ketika negara
kita menyambut bulan Ramadhan dan hari perayaan yang bakal tiba tidak lama lagi.

Saya juga ingin menarik perhatian Dewan yang mulia ini mengenai
penguatkuasaan harga kawalan dalam negara kita. Meskipun pihak kementerian
sering menjamin bahawa harga-harga ini sentiasa dalam kawalan, namun kita
sentiasa mendengar aduan daripada rakyat di bawah bahawa masih terdapat
pengusaha-pengusaha ataupun peniaga khususnya di kawasan luar bandar yang
tidak mematuhi undang-undang yang telah ditetapkan ini. Soalan saya ialah apakah
jumlah penguat kuasa yang kerajaan ada pada hari ini telah mencukupi keperluan
semasa? Apakah jaminan oleh pihak kementerian bahawa penguatkuasaan ini dapat
memastikan agar harga barang menjelang Syawal iaitu hari perayaan umat Islam
yang akan menjadi perayaan terbesar bagi negara kita yang bakal tiba dalam masa
terdekat ini? Sekiranya penguat kuasa tidak mencukupi bagi menangani kawalan
harga barang, apakah alternatif yang diambil oleh pihak kementerian?

Tuan Yang di-Pertua, saya ingin membangkitkan berkenaan isu
penyelewengan barang kawalan bersubsidi di sempadan antarabangsa Malaysia
yang terdiri dari negara Thailand, Indonesia, Brunei dan Singapura merupakan salah
satu perkara utama yang menjadi perhatian kepada Kementerian Perdagangan
Dalam Negeri dan Hal Ehwal Pengguna. Saya difahamkan bahawa antara langkah
yang diambil oleh bahagian penguat kuasa adalah operasi secara berterusan,
menjalankan jaringan kerjasama antara pasukan Polis Marin, Angkatan Tentera
Malaysia, Pasukan Gerakan Am, Jabatan Imigresen Malaysia, Jabatan Kastam
Diraja Malaysia dan lain-lain agensi penguatkuasaan yang berkaitan melalui operasi
bersepadu serta tindakan secara due diligence dengan izin, iaitu usaha wajar dengan
mengadakan pengauditan di setiap rantaian pengedaran barang kawalan.

Soalan saya, sejauh manakah pemeriksaan integriti telah dilaksanakan
kepada setiap rantaian pengedaran barangan kawalan dalam memastikan bahawa
tidak terlibatnya gejala penyelewengan dan rasuah? Kedua, sejauh manakah aduan
orang awam telah berjaya membantu memberi maklumat kepada pihak berkuasa

dalam menangani isu penyeludupan barang kawalan ini? Ketiga, sejauh manakah
