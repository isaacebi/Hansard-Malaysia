DR. 21.3.2022 95

Kementerian ingin menjelaskan bahawa buat masa ini cadangan tersebut tidak
sesuai dilaksanakan kerana konsep ini berbeza dengan amalan dalam sektor
kerajaan yang mengambil kira cuti rehat dan cuti pelepasan am sebagai cuti berturut
dengan izin, consecutive leave.

Yang Berhormat Kuala Krai pula telah membangkitkan sama ada semua
pekerja lelaki boleh menikmati cuti paterniti selama tiga hari berturut-turut
sebagaimana disebut dalam RUU Kerja (Pindaan) 2021 pada tahun yang lepas.
Untuk makluman Ahli-ahli Dewan, hanya pekerja lelaki yang telah memenuhi syarat-

syarat berikut sahaja layak mendapat cuti paterniti iaitu:

(i) pekerja_ lelaki hendaklah telah berkahwin dengan
pasangannya;
(ii) pekerja lelaki tersebut hendaklah telah bekerja sekurang-

kurangnya 12 bulan dengan majikan yang sama;

(iii) pekerja perlu memaklumkan majikan sekurang-kurangnya 30

hari sebelum isterinya bersalin;

(iv) kelayakan cuti paterniti terhad pada lima kali kelahiran tanpa

mengira bilangan isteri; dan

(v) cuti tersebut hendaklah bermula pada hari isteri bersalin.

Tuan Yang di-Pertua, kementerian mengambil maklum dengan isu buruh
paksa yang dibangkitkan oleh Yang Berhormat Ipoh Barat.

Dato’ Haji Salim Sharif [Jempol]: Yang Berhormat Timbalan Menteri sedikit.
Kenapa cuti untuk lima orang anak? Adakah kita menggalakkan bahawa keluarga itu
boleh menambah bilangan anak yang besar? Ini diskriminasi namanya. Kenapa
kalau ada orang yang enam orang anak tidak dapat menikmati kKemudahan yang
ada? Ini rezeki, tidak adil saya rasa kementerian.

Kalau dia hendak ada anak 10 orang, 10 kalilah kita beri. Kenapakah perlu
enam kali? Kita seolah-olah mengecilkan Keluarga Malaysia dengan mengurangkan
bilangan anak. Jadi, adakah pihak Yang Berhormat Timbalan Menteri mengkaji hal
ini? Ini kerana bagi saya kita menganiaya juga ibu-ibu yang melahirkan anak. Tidak
ada terima kasih. Mana cukup sampai enam selepas itu potong. Begitukah? Jadi,
mohon bagi Yang Berhormat Timbalan Menteri untuk menjawab. Terima kasih.

Datuk Haji Awang bin Hashim: Terima kasih sahabat saya dari Jempol. Kita
memanglah pindaan ini adalah kalau dibandingkan dengan akta yang ada sebelum
ini adalah yang terbaik. Lebih baik pada terutamanya golongan B40. Dengan
keadaan semasa, kita sekarang ini menetapkan dahulu yang ini pada yang lima
orang dahulu. Akan tetapi, kena tengok. Ayat saya tadi, tidak sebut kepada bilangan
isteri. Tidak terhad.
