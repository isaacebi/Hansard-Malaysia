DR. 21.3.2022 97

Tuan Karupaiya a/l Mutusami [Padang Serai]: Yang Berhormat Menteri,
soalan saya, berapa isteri kita boleh tuntut?

Datuk Haji Awang bin Hashim: Ya, tidak apa. Itu yang saya kata, saya buka
pindaan ini permulaan. Disebut di sini tidak terhad terutamanya macam orang-orang
India, saya rasa dia tidak boleh daripada satu isteri. Kalau tidak silap, minta maaflah.
Macam orang-orang Islam, dibenarkan sehingga empat isteri. Okey, kalau 10 tidak
boleh. Setakat empat sahaja. Okey?

Tuan Karupaiya a/l Mutusami [Padang Serai]: Kita boleh kahwin, tetapi kita
tidak mahu. Itu sahaja. [Ketawa]

Datuk Haji Awang bin Hashim: Okey. Terima kasih. [Ketawa] Mahu tidak
mahu, itu cerita lain. Akan tetapi yang sebenarnya boleh tidak boleh daripada segi
hukum dan sebagainya, akta-akta agama. Itu cerita lain mahu tidak mahu itu.

Okey, baik. Dalam hal ini, saya hendak meneruskan. Dalam hal kementerian
menyambut baik sokongan bagi menambah bilangan Pegawai Perhubungan
Perusahaan yang dipertimbangkan. Tadi kita sebut tadi berkenan dengan buruh
paksa yang disebut oleh - yang dibangkitkan oleh Yang Berhormat Ipoh Barat, Yang
Berhormat Sungai Buloh dan Yang Berhormat Kuala Langat.

Bagi isu penggajian pekerja asing, kewajipan mendaftar atau mendapat
kelulusan awal Ketua Pengarah Tenaga Kerja telah dimasukkan dalam Rang
Undang-undang Kerja (Pindaan) 2021. Penguatkuasaan menyeluruh semua perkara
yang dimasukkan dalam rang undang-undang ini akan dijalankan oleh semua
pegawai Jabatan Tenaga Kerja di seluruh negara dan dicadangkan kapasiti sedia
ada dan pegawai Jabatan Tenaga Kerja ditambah dalam kadar segera sesuai
dengan pertambahan faedah kepada pekerja. Dalam hal ini, kementerian
menyambut baik sokongan bagi menambah bilangan Pegawai Perhubungan
Perusahaan dipertimbangkan oleh Jabatan Perkhidmatan Awam bagi memperkasa
sistem penguatkuasaan berikutan dengan perluasan skop Akta 265.

Berhubung dengan kriteria buruh paksa yang hanya menyentuh ugutan dan
paksaan sedangkan kriteria penting tidak dimasukkan dalam rang undang-undang
ini. Fasal 41 Rang Undang-undang Kerja (Pindaan) 2021 merupakan klausa
larangan buruh paksa secara am bertujuan untuk mencegah sebarang bentuk buruh
paksa dalam pekerjaan dan mematuhi konvensyen /nternational Labor Organization
No. 29 mengenai buruh paksa.

Takrifan dan elemen buruh paksa yang dicadangkan dalam fasal 41 rang
undang-undang ini adalah sejajar dengan empat petunjuk atau indikator utama

dalam buruh paksa yang terkandung dalam konvensyen ILO No. 29 iaitu yang
