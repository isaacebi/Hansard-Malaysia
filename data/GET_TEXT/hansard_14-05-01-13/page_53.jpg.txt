DR. 21.3.2022 47

penerbangan Malaysia Airlines System (MAS) sebagai contoh pramugari-pramugari
adakah mereka dibenarkan untuk bertudung.
01210

Kita tidak hendak mewajibkan bertudung. Akan tetapi, kita hendak berikan
hak kepada wanita yang Muslimah yang Muslim untuk mereka dibenarkan untuk
bertudung. Kalau ada lagi syarikat mahupun majikan yang tidak membenarkan
pekerja mereka bertudung, ia jelas melanggar akta dan kerajaan perlu untuk
bertindak. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pasir Mas. Seterusnya saya jemput Yang Berhormat Ipoh Barat.

Tuan M. Kulasegaran [Ipoh Barat]: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Saya bagi ruang
masa tambahan...

Tuan M. Kulasegaran [Ipoh Barat]: Ya sedikit.

Timbalan Yang di-Pertua [Dato’ Mohd Rashid Hasnon]: Sedikit untuk

kerana bekas Menteri. Sila.

12.10 tgh.

Tuan M. Kulasegaran [Ipoh Barat]: Tuan Yang di-Pertua, sebenarnya rang
undang-undang ini adalah 100 peratus yang telah digubal oleh kami semasa dalam
kerajaan. Akan tetapi ia tidak dapat dibawa — sepatutnya dibawa pada bulan Mac
2020. Saya hairan kelambatan membawa ini ke Parlimen untuk mendapat kelulusan
tetapi hakikatnya adalah oleh sebab kelambatan ini, ia telah mengakibatkan kerugian
kepada pekerja di negara ini dan juga telah melibatkan banyak pekerja asing di mana
tidak mengikut taraf yang ada di sini.

Tuan Yang di-Pertua, satu di antara seksyen yang kita bawa adalah seksyen
60K iaitu mendaftar semua pekerja asing di negara ini dengan kementerian.
Sebenarnya Kementerian Dalam Negeri, ia objek dari hari pertama. Mereka enggan
untuk bersetuju kepada seksyen ini kerana mereka mahu ada eksklusif kontrol dalam
pengambilan pekerja asing. Apa yang menjadi masalah yang besar kepada kita
adalah kerana pekerja asing datang ke negara ini tetapi Kementerian Sumber
Manusia tidak tahu di manakah mereka bekerja? Berapa orang yang bekerja? Maka
kita membawa seksyen ini dan pada masa itu Menteri Dalam Negeri, Yang
Berhormat Pagoh tidak setuju langsung. Since you are interfering in the affairs of
Kementerian Dalam Negeri.

Actually, pandangan yang sempit oleh Menteri dulu, ini telah mengakibatkan

banyak masalah kerana kita tidak tahu mana pekerja bekerja. Nombor dua ada
