DR. 21.3.2022 150

sedikit ini ditambah boleh diisi dalam 400 ke 500 liter sedangkan kenderaan tersebut
tidak mampu untuk membawa jenis yang boleh menampung minyak dalam tangki
begitu, malah apabila modified ini, dia lebih bawa. Apa kawalan yang dibuat untuk
mencegah perkara tersebut?

Dato’ Rosol bin Wahid: Terima kasih Tuan Yang di-Pertua, terima kasih
sahabat saya Yang Berhormat Jempol. Kita menyedari apa yang dibangkitkan oleh
Yang Berhormat Jempol tersebut. Oleh sebab itu, kita ada buku kawalan berkala di
setiap stesen minyak di sempadan. Peraturan terbaru kita ialah kita tidak
membenarkan stesen minyak ini dibina 25 kilometer daripada sempadan. Itu apa
yang kita buat di samping kita mengadakan proses pengintipan dan sebagainya. Ini
sekurang-kurangnya kalau tidak boleh hendak menyelesaikan sepenuhnya, insya-
Allah dapat mengurangkan ketirisan bekalan atau barang bersubsidi kita ke negara
jiran. Okey, sila Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri, saya mengambil kesempatan ini juga untuk turut menyokong
langkah-langkah yang diambil. Permintaan saya cuma adalah kita harus memastikan
bahawa perlindungan juga diberikan kepada pegawai-pegawai yang melaksanakan
tugas. Di kesempatan ini, mungkin saya boleh menggunakan peluang ini untuk
merayu kepada Timbalan Menteri untuk menyusuli perkembangan kes berkenaan
dengan Allahyarham Anisah Ali, seorang pegawai kastam yang dikatakan terbunuh
ketika menjalankan tugas di Pasir Mas, Kelantan pada tahun 2016.

So, ini kisahnya adalah melibatkan seorang pegawai kanan kastam yang
kononnya telah diikuti oleh tonto di mana kenderaannya telah dirempuh dan beliau
dikatakan sedang melakukan operasi-operasi untuk membanteras kejadian-kejadian
menyeludup dan sebagainya. So, ini adalah permintaan saya. Mungkin Timbalan
Menteri boleh memberi perhatian kepada perkara ini. Terima kasih.

Dato’ Rosol bin Wahid: Terima kasih sahabat saya Yang Berhormat
Jelutong, terima kasih. Satu peringatan yang cukup bagus kerana kita tahu apabila
pegawai penguat kuasa ini, ancaman yang paling hebat ialah daripada ugutan dan
juga perkara-perkara yang melibatkan nyawa dan sebagainya. Jadi, kita ambil benda
itu sebagai satu prioriti untuk kita buat pembaharuan ataupun kita menambah lagi
tahap keselamatan pegawai-pegawai kita, insya-Allah.

Tuan Yang di-Pertua, sebelum itu, ada lagi beberapa perkara yang
dibangkitkan iaitu berkaitan dengan bagaimana kementerian memastikan hak Orang
Kena Tuduh dilindungi semasa proses tangkapan. Selain Kanun Tatacara Jenayah
(CPC), KPDNHEP mempunyai SOP tangkapan yang menjadi panduan kepada

anggota penguat kuasa kita untuk melakukan tangkapan. SOP tersebut menyatakan
