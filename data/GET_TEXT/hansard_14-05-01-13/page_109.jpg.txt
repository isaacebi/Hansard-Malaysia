DR. 21.3.2022 103

pekerja-pekerja di Malaysia yang beragam Islam sepatutnya diberi hak untuk
memakai hijab dan tudung.

Berkenaan dengan perkara itu, saya telah membangkitkan satu perkara.
Saya tanya sebab Yang Berhormat Menteri tidak hadir dan saya mahu pandangan
Yang Berhormat Timbalan Menteri mengenai perkara ini sama ada kerajaan akan
memberi notis menuntut penjelasan daripada Duta India, mana-mana pegawai. Kita
adalah negara yang ada...

Datuk Haji Awang bin Hashim: Okey, okey.

Tuan Sanisvara Nethaji Rayer a/l Rajaji [Jelutong]: ...berbilang kaum. Jadi
saya ingin tahu penjelasan dan pendirian Yang Berhormat Timbalan Menteri atas
perkara ini.

Datuk Haji Awang bin Hashim: Hari ini kita bincang berkenaan dengan
pindaan akta-akta di Malaysia.

Tuan Sanisvara Nethaji Rayer a/l Rajaji [Jelutong]: Saya tahu. Mengenai
ini...

Datuk Haji Awang bin Hashim: Tumpu yang ini dahulu. Tidak apa. Saya
hendak jawablah.

Tuan Sanisvara Nethaji Rayer a/l Rajaji [Jelutong]: Tetapi apakah
pendirian Yang Berhormat Timbalan Menteri atas perkara ini?

Datuk Haji Awang bin Hashim: Okey baik. Duduk. Okey, sekarang kita
membincangkan pindaan akta-akta untuk kita memberi perlindungan kepada
pekerja-pekerja kita yang mana pascapandemik COVID-19, semua dapat merasai
kesannya akibat daripada pandemik COVID-19. Walau bagaimanapun, saya hendak
jelaskan memakai tudung atau memakai hijab dengan menutup aurat adalah perkara
berbeza.

Pakai tudung kadang-kadang tidak tutup aurat. Itu sebab saya minta kita —
selepas ini mungkin kita akan bincangkan berkenaan dengan menutup aurat dan
bagi yang bukan Islam — dia berpakaian secara sopan macam yang hari ini kita
tengok Yang Berhormat Batu Kawan. Bersopanlah itu. Cantik. Bersopan.

Jadi, beza antara pakai tudung dengan menutup aurat adalah dua perkara
yang berbeza. Jangan ingat pakai tudung itu sudah — dia telah melaksanakan
tuntutan dia sebagai seorang muslimah. Jadi dia lain...

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Timbalan Menteri. Terima kasih. Akan tetapi masalahnya...

Datuk Haji Awang bin Hashim: Ini tidak apa, saya tidak mahu sentuh bab

India.
