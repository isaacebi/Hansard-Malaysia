DR. 21.3.2022 132

tidak menganiayai orang yang tidak bersalah. Tidak boleh tidak menjadi kewajipan
saya untuk mempersoalkan isu ini kerana the end of the day, kami Ahli-ahli Parlimen
yang akan bertanggungjawab kerana meluluskan satu akta yang dilihat keras tetapi
diperlukan.

Saya juga ingin mendapatkan penjelasan kerajaan, bilakah kali terakhir
jumlah denda dan hukuman di bawah akta ini dikaji semula? Adakah jumlah denda
RM6O0,000 ini masih sesuai pada masa ini dan adakah ia akan ditingkatkan? Semakin
banyak setiap tahun perkara seperti ini berlaku. Sekiranya ketirisan dan
penyelewengan tidak dapat dikekang dengan baik, duit yang sepatutnya boleh
digunakan untuk pendidikan dan kesihatan rakyat dibazirkan begitu sahaja. Jelas, ia
merupakan satu kerugian yang tidak boleh diterima.

Berkenaan dengan seksyen baharu 12A dan 12B iaitu penjualan barangan
rampasan yang mudah rosak atau mudah terbakar, pindaan ini saya setuju. Namun,
saya ada beberapa persoalan. Pertama, ke manakah hasil jualan ataupun profit of
sales akan disalurkan? Kedua, bagaimanakah kementerian ingin memastikan tidak
ada salah laku semasa proses penjualan dibuat? Ketiga, sekiranya individu tersebut
didapati tidak bersalah, bagaimanakah kerajaan akan memulangkan semula
barangan rampasan tersebut? Apakah kaedah yang akan diguna pakai? Perlu
diingat, barang rampasan yang mudah rosak boleh rosak sewaktu hendak
memulangkan semula kepada tuan punya.

Saya juga ingin tahu mengenai status terkini pelan_ tindakan
menguatkuasakan dan mengawal selia bekalan gula, minyak masak dan tepung
gandum dan lain-lain barangan? Adakah ia masih lagi diguna pakai? Berapakah
anggaran kerugian yang dialami oleh kerajaan bagi tahun 2018 hingga 2012 akibat
penyeludupan dan ketirisan barangan kawalan dan subsidi? Memandangkan Agensi
Kawalan Sempadan Malaysia ataupun AKSEM akan dibubarkan, bagaimanakah
kementerian dapat memastikan fungsi agensi ini berjalan sepenuhnya oleh
kementerian bagi menangani aktiviti penyeludupan barangan kawalan? Papar
menyokong rang undang-undang ini. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Papar. Seterusnya saya jemput Yang Berhormat Dungun, lima

minit.

5.42 ptg.
Tuan Haji Wan Hassan bin Mohd Ramli [Dungun]: Bismillahi Rahmani
Rahim. [Membaca sepotong ayat al-Quran] Assalamualaikum warahmatullahi

wabarakatuh. Terima kasih Tuan Yang di-Pertua. Ada satu kaedah yang penting
