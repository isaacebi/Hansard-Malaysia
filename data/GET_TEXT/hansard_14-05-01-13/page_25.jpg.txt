DR. 21.3.2022 19

diluluskan pada kedua-dua skim itu di manakah ia disalurkan? Sudah salur atau
belum? Terima kasih.

Tuan Yang di-Pertua: Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Terima kasih Yang Berhormat. Untuk makluman Ahli Yang Berhormat, telah menjadi
satu daripada pendekatan MAFI untuk terus komited bagi memastikan supaya negeri
Sarawak akan menjadi satu daripada sumber pengeluaran industri padi dan juga
beras. Bukan sahaja untuk negeri Sarawak bahkan untuk kegunaan luar dari
Sarawak.

Pada ketika ini, SSL negeri Sarawak kalau tahun 2019 sahaja kita ada
sebanyak 51 peratus. Pada tahun 2020 pula menurun kepada 44 peratus. Ini rangka
rasmi. Pada tahun 2021, hanya 38 peratus yang belum rasmi lagi. Jadi, kita mahu
memastikan supaya selain daripada IADA yang pada ketika ini wujud, IADA Batang
Lupar. Kita ada tiga lagi IADA iaitu IADA Kalaka-Saribas dan juga IADA Samarahan
yang menjadi — dan juga jelapang-jelapang padi baharu yang telah — ini semua
jelapang padi baharu yang telah ditubuhkan pada tahun 2014. Jadi, keluasan yang
telah dipersetujui oleh kerajaan negeri Sarawak bagi menubuhkan IADA Batang
Lupar adalah sebanyak 5,100 hektar yang melibatkan kawasan Batang Lupar,
Seduku, Lingga dan juga Banting.

Sehingga kini, kawasan yang telah ditanam hanya seluas 1,121 hektar dan
selebihnya dalam proses penanam. Bagi kawasan luar jelapang seluas 89,744
hektar, kerajaan negeri Sarawak sedang melaksanakan pembangunan industri padi
dan beras tempatan menerusi pelbagai program yang disediakan oleh Kementerian
Pemodenan Pertanian dan Pembangunan Wilayah Sarawak (MANRED) dan
Jabatan Pertanian Sarawak. Jadi, kerajaan Sarawak juga menyasarkan supaya
peningkatan penghasilan padi dan juga beras tempatan daripada 167,582 metrik tan
pada tahun 2021 kepada sebanyak 235,000 metrik tan menjelang tahun 2030.
Terima kasih Tuan Yang di-Pertua.

Tuan Yang di-Pertua: Terima kasih.

Dato’ Mahfuz bin Haji Omar [Pokok Sena]: Soalan tambahan.

Tuan Yang di-Pertua: Yang Berhormat Pokok Sena.

Dato’ Mahfuz bin Haji Omar [Pokok Sena]: Baik, terima kasih Tuan Yang
di-Pertua. Masalah penanam padi ini Tuan Yang di-Pertua ialah masalah yang
dihadapi oleh petani-petani padi ialah kenaikan masalah kos input iaitu kenaikan
harga baja dan racun yang tidak selesai sampai sekarang. Walaupun, kerajaan telah
menambahkan sebanyak RM100 untuk satu hektar daripada RM200 naik RM300

untuk subsidi racun. Akan tetapi, kenaikan itu boleh beli empat botol sahaja. Empat
