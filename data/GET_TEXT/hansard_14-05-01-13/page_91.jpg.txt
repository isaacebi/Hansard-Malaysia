DR. 21.3.2022 85

Tumpat, saya percaya nampak memang Yang Berhormat tidak begitu faham dengan
apa yang saya terangkan. Saya maafkanlah supaya Yang Berhormat mungkin
menghadapi masalah untuk memahami apa yang saya sebutkan. Ini sebab Yang
Berhormat, ini perkara yang agak tinggi Yang Berhormat, mungkin susah hendak
fahamlah.

Seterusnya saya ingin merujuk kepada isu berkaitan dengan perlindungan ke
atas pekerja-pekerja wanita yang pregnant. Ini satu lagi perkara yang saya rasa saya
harus puji kerana inilah perkara yang telah menjadi satu igauan kepada pekerja-
pekerja swasta. Dalam kes yang melibatkan pramugari MAS yang telah dipecat
kerana kesalahannya kerana mengandung. Mahkamah telah memutuskan bahawa
collective agreement tidak termasuk dalam perkataan definisi Jaw dalam
Perlembagaan. Mahkamah juga telah memutuskan bahawa perlindungan terhadap
pekerja-pekerja wanita yang mengandung ini, di bawah artikel 8 ini adalah lebih
tertakluk kepada pekerja-pekerja di sektor awam, bukan di sektor swasta.

Jadi, saya rasa dengan adanya seksyen yang terbaharu ini yang dimasukkan
untuk kita melindungi pekerja-pekerja wanita yang mengandung ini, saya rasa ini
satu perkara yang amat baik dan saya harap perkara ini dapat kita laksanakan
dengan baik. Silakan Yang Berhormat.

Tuan Sanisvara Nethaji Rayer a/l Rajaji [Jelutong]: Yang Berhormat,
dengan izin. Kalaulah pihak di sebelah sana yang telah bangun tadi bercakap tentang
hak untuk memakai tudung, kita menghormati hak wanita untuk memakai tudung.
Sekarang perkara yang telah saya bangkitkan tadi, kalau PAS adalah sebahagian
daripada kerajaan, soalan saya, kenapa sehingga hari ini tidak ada seorang pun
pegawai daripada Kedutaan India dipanggil untuk memberi penjelasan oleh Wisma
Putra mengenai hak kanak-kanak, murid-murid yang pergi ke sekolah yang
dikatakan dilarang memakai hijab. Kenapa tidak? Apa pendirian PAS atas perkara
ini?

Tuan Mohamed Hanipa bin Maidin [Sepang]: Itu kena tanya PAS ya. Akan
tetapi saya rasa memang PAS mungkin mengalami penyakit memilih, diskriminasi
terpilih. Mereka hanya pilih dalam isu tertentu sahaja. Oleh sebab itu...

Tuan Yang di-Pertua: Yang Berhormat, masa sudah habis Yang Berhormat.

Tuan Mohamed Hanipa bin Maidin [Sepang]: Bagi mereka, mungkin orang-
orang di India tidak melibatkan pengundi yang berada di Kelantan, mereka tidak
cukup penting.

Tuan Ahmad Tarmizi bin Sulaiman [Sik]: Jangan merapulah Yang
Berhormat Sepang. Duduklah, cukuplah, cukup. Merapu sangat.

Tuan Yang di-Pertua: Yang Berhormat, masa sudah habis.
