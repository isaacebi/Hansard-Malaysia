DR. 21.3.2022 33

dengan harga yang terkawal? Ini kerana kita bimbang apabila permintaan melebihi
daripada pengeluaran, sudah tentu harga ayam akan meningkat.

Akibat daripada kenaikan harga ayam ini adalah sudah tentu kerana bekalan
makanannya tinggi daripada RM80 untuk 50 kilogram, sekarang ini sudah sampai
RM130 hingga RM140 untuk 50 kilogram satu beg. Jadi, adakah pihak kerajaan
menjalankan usaha untuk memastikan sumber bekalan makanan ini diusahakan
atau dikeluarkan oleh pengusaha-pengusaha tempatan yang sudah tentu kosnya
lebih murah untuk dibekalkan kepada penternak-penternak ayam ini? Mohon
jawapan daripada Yang Berhormat Timbalan Menteri. Terima kasih Tuan Yang di-
Pertua.

Datuk Seri Haji Ahmad bin Hamzah: Terima kasih Tuan Yang di-Pertua.
Pertamanya Yang Berhormat, trend menurun ini seperti yang saya sebut tadi, ia
berlaku sejak dari bulan Oktober tahun lalu, semasa PKP. Apabila ekonomi dibuka
selepas kita melepaskan PKP, di kala itulah keperluan terus mendadak. Bahkan
pada ketika itu, pengeluaran terus takat-takat yang ada kerana tiada permintaan
semasa PKP. Apabila ekonomi dibuka, permintaan mendadak. Jadi, untuk mereka
menyediakan seperti apa yang diperlukan akan mengambil masa, mengambil masa
yang panjang. Bahkan untuk bulan Ramadan ini, kita menjangka insya-Allah bekalan
ini adalah mencukupi dan dalam keadaan stabil.

Pada ketika ini yang sama juga Tuan Yang di-Pertua, kerajaan telah
mengambil satu pendekatan iaitu membenarkan untuk kita import ayam bulat dari
luar negara sebanyak 10,000 metrik tan. Akan tetapi malangnya, setakat ini kita
hanya berkeupayaan mendapatkan 4,500 metrik tan sahaja.

Dalam masa yang sama, kerajaan memberikan subsidi yang berjumlah
sebanyak RM528 juta yang meliputi 60 sen sekilogram untuk ayam dan juga lima
sen untuk sebiji telur. Jadi, keseluruhannya adalah RM528 juta kepada penternak-
penternak yang terbeban kerana peningkatan kos pengeluaran kerana daripada kos
makanan ternakan ayam. Selepas itu, kita membenarkan juga dalam masa yang
sama, selain daripadanya kita buat pinjaman mudah iaitu soft loan daripada
Agrobank. Terima kasih Tuan Yang di-Pertua.

Tuan Fong Kui Lun [Bukit Bintang]: Terima kasih Tuan Yang di-Pertua,
soalan tambahan. Apakah usaha kementerian untuk menggalakkan petani dan
peladang kita mengeluarkan makanan ternak sendiri dan tidak bergantung kepada
ternak import? Minta jawapan. Terima kasih.

Datuk Seri Haji Ahmad bin Hamzah: Kita menyedari tentang masalah yang
sedang kita hadapi pada ketika ini kerana kita terpaksa mengimport jagung dan juga

soybean. Jagung adalah untuk karbohidrat, sementara soybean (SBM) ini adalah
