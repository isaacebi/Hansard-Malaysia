DR. 21.3.2022 116

untuk memberikan nama atau alamatnya atau memberikan suatu alamat di luar
Malaysia atau suatu nama atau alamat palsu atau berkemungkinan akan melarikan
diri.

Subfasal 2(b) dan 2(c) bertujuan untuk menomborkan semula subseksyen
10(1A) sebagai subseksyen 10(1B) dan untuk memasukkan subseksyen baharu
10(1A) ke dalam Akta 122 sebagai pindaan berbangkit daripada penggantian
perenggan 10(1)(a) Akta 122.

Perenggan baharu (1A) memperuntukkan bahawa pengawal bekalan,
pegawai bekalan, pegawai polis yang berpangkat tidak rendah daripada Inspektor
atau pegawai kastam yang membuat penahanan di bawah perenggan 10(1A)
hendaklah tanpa kelengahan yang tidak sepatutnya membawa orang yang ditahan
tersebut ke stesen polis atau orang tersebut akan dikendalikan menurut Kanun
Tatacara Jenayah [Akta 593].

Fasal 3 bertujuan untuk memasukkan seksyen baharu 12A dan 12B dalam
Akta 122. Seksyen baharu 12A bertujuan untuk memperuntukkan bahawa apa-apa
barang kawalan atau barang lain selain daripada barang kawalan yang disita di
bawah Akta 122 yang disifatkan mudah rosak atau mudah terbakar atau sekiranya
penjagaan barang kawalan atau barang lain itu melibatkan perbelanjaan dan
kesulitan yang tidak munasabah boleh dijual.

Seksyen baharu 12B bertujuan untuk memperuntukkan bahawa tiada
seorang pun dalam mana-mana prosiding di hadapan mana-mana mahkamah
berkenaan dengan apa-apa barang kawalan, kenderaan, vesel atau benda lain
selain daripada barang kawalan yang disita dalam menjalankan mana-mana kuasa
yang diberi di bawah Akta 122 berhak ke atas kos prosiding tersebut atau apa-apa
kerosakan atau pelepasan lain melainkan penyitaan itu telah dibuat tanpa sebab
yang munasabah.

Fasal 4 bertujuan untuk memasukkan seksyen baharu 25A dalam Akta 122
untuk memperuntukkan bahawa jika barang yang disyaki sebagai barang kawalan
dijumpai dalam dua atau lebih bungkusan atau bekas yang sama perihalannya, ia
hendaklah dianggap bahawa semua bungkusan atau bekas itu mengandungi barang
yang sama jenis, kuantiti dan kualiti dan adalah mencukupi untuk membuka atau
memeriksa satu peratus atau tidak kurang daripada lima sampel bagi setiap
perihalan bungkusan atau bekas yang mana barang tersebut terkandung.

Selanjutnya, sekiranya terdapat keperluan untuk menguji mana-mana barang
yang disyaki merupakan barang kawalan yang disita di bawah akta ini, adalah
mencukupi untuk menguji sampel yang tidak melebihi lima peratus daripada isi padu

atau berat barang yang telah diperiksa tersebut. Mahkamah hendaklah menganggap
