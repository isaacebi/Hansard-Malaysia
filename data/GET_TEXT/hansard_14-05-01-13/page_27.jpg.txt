DR. 21.3.2022 21

Tuan Yang di-Pertua: Terima kasih. Ya, Yang Berhormat. Ringkas ya.
Silakan.

Puan Rubiah binti Wang [Kota Samarahan]: Kota Samarahan ya.

Tuan Yang di-Pertua: Ya.

Puan Rubiah binti Wang [Kota Samarahan]: Okey. Terima kasih Tuan
Yang di-Pertua. Tadi Yang Berhormat Timbalan Menteri ada menyebut berkaitan
dengan IADA di Kota Samarahan. Kita mengucapkan terima kasihlah atas usaha
kementerian untuk meningkatkan food — apa pun penyediaan makanan yang untuk
negara melalui program-program di bawah IADA.

Di sini saya ingin hendak memohon pencerahan daripada kementerian
ataupun Yang Berhormat Timbalan Menteri berkaitan dengan apakah usaha
kementerian untuk meningkatkan peruntukan untuk penyelenggaraan ban-ban —
infrastruktur pertanian di bawah kawasan IADA. Memandangkan kebanyakan
program-program penanaman makanan termasuk padi dan juga tanaman makanan
yang lain terjejas disebabkan sistem penyelenggaraan ban-ban ataupun infrastruktur
pertanian yang agak terhad di Kota Samarahan. Mohon jawapan daripada Yang
Berhormat Menteri. Terima kasih.

Tuan Yang di-Pertua: Sila.

Datuk Seri Haji Ahmad bin Hamzah: Terima kasih Tuan Yang di-Pertua.
Terima kasih Yang Berhormat. Untuk makluman Yang Berhormat, kita mempunyai
tiga IADA di negeri Sarawak selain daripada IADA Batang Lupar, [ADA Kalaka-
Saribas dan juga IADA Samarahan. Kesemua kawasan ini adalah menjadi seliaan
daripada bukan sahaja daripada Kerajaan Negeri Sarawak daripada Jabatan
Pertanian bahkan MAFI pun akan sentiasa membantu. Untuk bantuan para
pesawah, adalah seperti saya sebut tadi sebanyak RM1.5 bilion satu keseluruhannya
bukan sahaja untuk pesawah di Malaysia Barat bahkan meliputi seluruh negara.
Mana sahaja.

21100

Akan tetapi, apa yang terjadi di Sarawak pada ketika ini, banyak kawasan di
luar jelapang, di luar daripada IADA yang berkeluasan sebanyak 86,000 hektar itu,
kebanyakannya ditanam untuk sara diri. Jadi, apabila sara diri, ia tidak dikira sebagai
padi yang dijual. Maka, mereka tidak mendapat insentif ataupun subsidi penjualan

padi sebanyak RM360 satu tan itu. Terima kasih, Tuan Yang di-Pertua.
