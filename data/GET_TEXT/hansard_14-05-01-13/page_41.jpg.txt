DR. 21.3.2022 35
USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.37 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua:

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga dibahas dan diputuskan DR1/2021, Rang
Undang-undang Kerja (Pindaan) 2021 dan DR13/2021, Rang
Undang-undang Kawalan Bekalan (Pindaan) 2021 di No. 1 dan No.
2 dalam Aturan Urusan Mesyuarat dan usul-usul hari ini dan selepas
itu Majlis Mesyuarat akan ditangguhkan sehingga jam 10.00 pagi hari
Selasa, 22 Mac 2022.”

Timbalan Menteri Pembangunan Usahawan dan Koperasi [Datuk
Muslimin bin Yahaya]: Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG PERLEMBAGAAN (PINDAAN) 2022
Bacaan Kali Yang Pertama

Rang undang-undang bernama suatu akta untuk meminda Akta
Perlembagaan Persekutuan; dibawa ke dalam Mesyuarat oleh Timbalan Menteri di
Jabatan Perdana Menteri (Parlimen dan Undang-undang) [Datuk Wira Hajah Mas
Ermieyati binti Samsudin]; dibawa kali yang pertama; akan dibaca kali yang kedua

pada Mesyuarat ini.
