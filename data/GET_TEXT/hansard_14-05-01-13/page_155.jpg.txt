DR. 21.3.2022 149

Dato’ Rosol bin Wahid: Sekarang ini at least dia dapat something.

Tuan Cha Kee Chin [Rasah]: Okey.

Dato’ Rosol bin Wahid: Okey. Terima kasih. Kemudian, saya tertarik dengan
apa yang dikatakan oleh Yang Berhormat Pokok Sena, ada dua tiga perkara yang
saya cuba hendak kongsi di sini.

Seorang Ahli: Senarai.

Dato’ Rosol bin Wahid: Senarai itu insya-Allah, saya akan beri secara
bertulis kerana saya tidak ada. Terima kasih. Saya akan beri sebab saya sudah
berjanji dalam jawapan lisan hari itu, kita senaraikan nama untuk Ahli Parlimen
ataupun sesiapa yang berkenaan untuk mengetahui kawasan dia siapa pengeluar,
sama ada dia hendak berhubung secara direct untuk jualan, mengkomersialkan dan
sebagainya, memudahkan kerja mereka. Terima kasih.

Tuan Yang di-Pertua, selain daripada itu, apakah keperluan atau justifikasi
kementerian untuk memperluaskan skop tangkapan di bawah AKB91. Ini
dibangkitkan oleh Yang Berhormat Jempol. Tindakan tangkapan boleh
meningkatkan keberkesanan penguatkuasaan dalam membanteras penyelewengan
barang kawalan terutamanya di kawasan sempadan dan kesalahan-kesalahan di
bawah akta ini merupakan kesalahan yang dianggap serius dan berat dan ia boleh
menyebabkan barang keperluan asas rakyat Malaysia ataupun rakyat kita sukar
diperoleh dan barang yang bersubsidi tidak sampai kepada golongan sasar.

Kemudian, peluasan kuasa tangkapan ini dilihat setimpal dengan hukuman
denda yang tinggi, Akta 122 ini iaitu RM1 juta bagi individu dan RM2 juta bagi badan
korporat.

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri...

Dato’ Rosol bin Wahid: ...Dan akta ini juga - sekejap, sekejap. Akta ini juga
disenaraikan sebagai satu daripada kesalahan predikat di bawah Akta Pencegahan
Pengubahan Wang Haram, Pencegahan Pembiayaan Keganasan dan Hasil
daripada Aktiviti Haram 2001 (AMLATFPUAA 2001). Sila.

Dato’ Haji Salim Sharif [Jempol]: Sedikit tadi. Soalan saya tadi dijawab.
Soalan Jempol tadi. Cuma, bagaimana kawalan di sempadan ini contoh Yang
Berhormat Timbalan Menteri, RON95 kita lebih murah daripada sempadan
contohnya, tetapi keadaan stesen minyak di sempadan menjual luar biasa, takkanlah
dia boleh jual satu juta liter dalam sebulan sedangkan kepadatan penduduk itu tidak
membolehkan kuota tersebut diberi kawasan sempadan begitu.

Jadi, apakah tindakan kementerian bagi mengawal keadaan ini kerana

semua tangki telah diubahsuai? Apabila hendak masuk sempadan, tangki yang
