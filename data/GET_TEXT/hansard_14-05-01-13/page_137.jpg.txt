DR. 21.3.2022 131

Gigi susu gigi taring,
Anak damit datang melagau,
Waima berpeluk di bantal guling,
Masalah rakyat tetap igauan.

Tuan Yang di-Pertua, menyentuh mengenai pindaan seksyen 10 iaitu
tangkapan tanpa waran kepada orang yang dipercayai telah melakukan kesalahan
di bawah akta ini. Secara dasarnya saya bersetuju dengan pindaan ini kerana
tindakan penyelewengan dan penyeludupan barangan kawalan sangat memberi
kesan kepada ekonomi, negara dan yang paling terkesan adalah rakyat yang ramai.
Sebagai contoh, minyak masak bersubsidi, tong gas, minyak petrol dan gula. Ini
semua merupakan barangan keperluan yang sangat diperlukan oleh rakyat. Begitu
juga dengan ayam walaupun banyak AP yang telah dikeluarkan tetapi kita masih
belum mendapat memberi kawalan yang terbaik.

Sebagai contoh yang nyata ialah di tempat saya di Parlimen Papar di mana
ramai orang-orang kampung yang datang berjumpa saya. Mereka menyuarakan
kerisauan mereka di mana banyak keperluan makanan harian telah naik harga
secara mendadak dan bekalan pun sangat terhad dan tidak cukup untuk keluarga-
keluarga yang besar. Apa yang membimbangkan ialah minyak masak dalam plastik
satu kilogram berkurangan sangat. Sewaktu PRN Johor baru-baru ini saya singgah
di sebuah restoran. Apabila saya masuk ke dapur saya terkejut apabila melihat
banyak minyak satu kilogram ini disimpan di dapur itu. Jadi ini memberi kerisauan
kepada saya, dari manakah mereka mendapat bekalan ini dan di mana salahnya
kerajaan ataupun kementerian?

Kedua, yang kita tahu ialah negara kita ini ialah negara pengeluar minyak
kelapa sawit yang mana mungkin kita boleh kekurangan barang-barang mentah
seperti ini untuk diproses sebagai minyak makan. Kalau kita kekurangan kuota untuk
subsidi, kerajaan boleh tambah kuota ini dan tambah peruntukan untuk barang harian
ini. Perlu diingat kerajaan sekarang adalah kerajaan Keluarga Malaysia. Saya
difahamkan kekurangan ini disebabkan oleh penyelewengan barangan kawalan
bersubsidi sempadan antarabangsa iaitu seperti di Thailand, Indonesia, Brunei dan
Singapura. Penguatkuasaan undang-undang untuk membanteras penyelewengan
dan ketirisan barangan kawalan harus diteruskan dan menjadi keutamaan kerajaan.
01740

Isu ini seperti tidak berkesudahan seolah-olah tidak ada penguatkuasaan
yang dilakukan selama ini. Kalau pindaan ini merupakan satu-satunya cara untuk
mengekang aktiviti yang tidak bertanggungjawab ini, saya menyokong. Namun, saya

juga ingin tahu bagaimanakah kementerian dapat memastikan bahawa pindaan ini
