DR. 21.3.2022 32

kemasukan anak ayam oleh pihak industri semasa musim hujan bagi mengurangkan
risiko penyakit berjangkit seperti sampar ayam.

Bagi memenuhi permintaan tempatan atau meringankan beban penternak,
kerajaan melaksanakan langkah jangka pendek dan langkah jangka panjang. Untuk
jangka pendek pertamanya memberi kebenaran mengimport Permit Kelulusan (AP)
kepada 36 buah syarikat untuk mengimport ayam sebanyak 36,000 metrik tan bagi
tempoh Disember 2021 sehingga Mei 2022 tertakluk kepada syarat-syarat yang telah
ditetapkan. Keduanya memberi subsidi sebanyak 60 sen sekilo pada harga borong
ayam hidup di ladang dan 5 sen bagi telur gred A,B dan C yang bermula pada 5
Februari 2022 sehingga 5 Jun 2022.

Usaha ini dijangka memberi manfaat kepada 2061 orang penternak ayam
pedaging dan 194 orang penternak ayam penelur. Rakyat pula dapat menikmati
harga ayam bulat lebih rendah iaitu RM8.90 sekilo dan harga telur antara RM0.39
sehingga RM0.43 sebiji mengikut gred. Jumlah keseluruhan subsidi yang ditanggung
oleh kerajaan adalah sebanyak RM528 juta.

#1130

Permohonan subsidi telah dibuka mulai 28 Februari hingga 6 Jun 2022
melalui DVS negeri. Untuk mendapatkan bantuan subsidi tersebut, penternak perlu
mengemukakan permohonan melalui borang yang boleh didapati di laman sesawang
DVS.

Untuk jangka panjang, pertamanya mengurangkan kebergantungan kepada
sumber jagung import sebanyak 30 peratus menerusi inisiatif penanaman jagung
bijian dalam negara yang berkeluasan sehingga 80,000 hektar dengan sasaran
pengeluaran jagung bijian tempatan sebanyak 1.44 juta metrik tan menjelang tahun
2033.

Timbalan Yang di-Pertua [Dato’ Mohd Rashid Hasnon]: Panjang jawapan
Yang Berhormat Timbalan Menteri. Ada soalan tambahan.

Datuk Seri Haji Ahmad bin Hamzah: Boleh, pass up. Sebab sekarang ini
lima soalan yang dijawab sekali. Bolen?

Timbalan Yang di-Pertua [Dato' Mohd Rashid Hasnon]: Sila Yang
Berhormat Machang, soalan tambahan yang pertama.

Datuk Ahmad Jazlan bin Yaakub [Machang]: Soalan tambahan. Terima
kasih Tuan Yang di-Pertua, terima kasih atas jawapan yang Yang Berhormat
Timbalan Menteri. Yang Berhormat Timbalan Menteri menjelaskan tadi terdapat
trend menurun di dalam pengeluaran bekalan ayam yang diusahakan oleh
pengusaha tempatan. Apakah jaminan kerajaan kerana Ramadan dan sudah

tentulah Aidilfitri tidak lama lagi, untuk kita memastikan bekalan ayam ini mencukupi
