DR. 21.3.2022 156

bentuk jenayah ekonomi ini, memastikan keadilan supaya tidak berlaku miscarriage
of justice iaitu hakim-hakim tidak dapat memastikan bukti-bukti dan material itu
disahkan benar tanpa ragu-ragu. Jadi, mohon jaminan Yang Berhormat Menteri.
Terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor]: Silakan.

6.49 ptg.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Pengerusi, terima kasih sahabat saya
Yang Berhormat Pasir Gudang. Satu pandangan daripada orang undang-undang
yang saya rasa cukup berkaliber. Cuma sebagaimana saya katakan tadi, bahawa
undang-undang ini sejak 1961 kita melaksanakannya dan terdapat loophole yang
kita rasa perlu dipinda untuk hendak memantapkan lagi proses perundangan di
kementerian kita.

Apa yang dimaklumkan kepada saya oleh pegawai-pegawai bahawa jika ada
satu kes telah dibawa berkenaan hal tersebut, jadi bila dibicarakan mengatakan
bahawa memang bersalah tetapi atas teknikalnya lawyer mengatakan bahawa
kenapa bawa sedikit sahaja, tidak bawa satu tong lori, tanker minyak ke mahkamah
untuk diperiksa. Jadi ini merumitkan proses pengurusan kes. Oleh sebab itu, kita
pinda ini untuk hendak memastikan bahawa dua bahagian ataupun lima percent
daripada barang tersebut sebagai bukti untuk memudahkan pengurusan kes di
mahkamah. la memudahkan sebab pengalaman kita yang lalu, merumitkan dan
akhirnya si OKT tersebut terlepas atas isu teknikal. Terima kasih Tuan Pengerusi.

[Fasal-fasal 1 hingga 4 diperintahkan jadi sebahagian daripada rang
undang-undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali
yang ketiga, disokong oleh Timbalan Menteri Perusahaan, Perladangan dan
Komoditi Il (Datuk Willie anak Mongin) dan diluluskan]

Dato’ Ramli bin Dato' Mohd Nor [Cameron Highlands]: Ahli-ahli Yang
Berhormat, Mesyuarat Dewan hari ini ditangguhkan sehingga jam 10 pagi hari
Selasa, 22 Mac 2022.

[Mesyuarat ditangguhkan pada pukul 6.53 petang]
