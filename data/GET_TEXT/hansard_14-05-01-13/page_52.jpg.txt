DR. 21.3.2022 46

hak perlu diberikan kepada semua mereka yang bekerja untuk menikmati parental
leave ini.

Juga adakah kerajaan bercadang untuk memperkenalkan cuti ‘iddah iaitu
kepada isteri yang kematian suami. Sebelum ini kalau isteri atau kakitangan wanita
yang bersalin mereka diberikan cuti tetapi kalau mereka kematian suami mereka
hanya diberikan cuti selama tiga hari sahaja untuk pengurusan emosi dan juga
menyesuaikan dengan ‘iddah yang diperkenalkan di dalam Islam. Adakah kerajaan
juga mempunyai cadangan untuk memperkenalkan cuti ‘iddah ini mungkin kita boleh
letakkan 30 hari untuk pengurusan emosi seorang isteri yang kematian suami.

Berkaitan dengan gangguan seksual. Gangguan seksual ini satu perkara
yang baik yang dilaksanakan oleh kerajaan di mana majikan wajib untuk
mempamerkan notis untuk meningkatkan kesedaran terhadap gangguan seksual. la
sebenarnya berlaku di antara dua pihak sama ada lelaki ataupun wanita. Di dalam
Al-Quran menyebut bagaimana perintah menundukkan pandangan sebagai contoh
bukan setakat lelaki tetapi wanita juga diminta untuk menundukkan pandangan.
[Membaca sepotong ayat Al-Quran] “Katakanlah kepada orang mukmin, tundukkan
pandangan mereka dan diminta juga kepada orang mukminat”. [Membaca sepotong
ayat Al-Quran]. “Katakanlah kepada orang mukminat iaitu perempuan-perempuan
muslimat ini mereka juga kena tundukkan pandangan mereka’.

Ertinya tekanan atau tarikan yang boleh membawa kepada gangguan
seksual ini boleh berlaku di antara kedua belah pihak. Saya sambut baik cadangan
yang dikemukakan oleh pihak kerajaan tetapi kita juga perlu untuk menggalakkan
majikan untuk sentiasa memberikan taklimat kepada pekerja sebagaimana taklimat
HSE sebagai contoh diberikan secara berkala. Taklimat gangguan seksual ini juga
patut diberikan secara berkala supaya pekerja tahu apa yang termasuk dalam
gangguan seksual ini.

Oleh sebab ini merupakan satu masalah dalam masyarakat kita. Sebagai
contoh isu filem soft porn yang heboh diperkatakan pada hari ini, walaupun tidak
berkaitan tetapi saya mengambil kesempatan supaya kita dapat mengambil
pengajaran ataupun iktibar dan teguran daripada Menteri Agama berkenaan dengan
isu gangguan seksual yang boleh timbul daripada filem-filem soft porn yang
ditayangkan dalam negara ini.

Dalam hak pekerja sebagai contoh, saya menyambut baik bagaimana
kerajaan telah pun menafikan ataupun mengurangkan diskriminasi kepada wanita
yang mengandung. Ini suatu perkara yang baik tetapi bagaimana pula hak untuk

wanita yang bertudung di mana saya menyebut secara jelas iaitu dalam syarikat
