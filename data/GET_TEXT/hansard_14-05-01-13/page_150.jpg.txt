DR. 21.3.2022 144

Terima kasih banyak-banyak kerana prihatin terhadap apa yang kita bentangkan
pada petang ini. Yang pertama Yang Berhormat Jempol, kemudian Yang Berhormat
Kepong, Yang Berhormat Kuala Krau, Yang Berhormat Tebrau, Yang Berhormat
Pokok Sena, Yang Berhormat Setiu, Yang Berhormat Papar, Yang Berhormat
Dungun dan seterusnyalah sehingga yang terakhir Yang Berhormat Kota Melaka.

Terima kasih atas keprihatinan yang diberi dan insya-Allah saya cuba untuk
menjawab mana masa yang sempat, masa yang diberi kepada saya untuk memberi
sedikit kupasan ataupun mengapa rang undang-undang ini perlu digubal atau
dipinda untuk memantapkan lagi proses perundangan dan juga proses
memantapkan lagi AKB 1961 ini.

Tuan Yang di-Pertua, akta ini telah berlangsung lebih daripada 61 tahun. Di
sepanjang 61 tahun tersebut kita akui ada /oophole, ada kelemahan, ada kekurangan
yang perlu diperbaiki untuk memantapkan lagi prosesnya agar apa yang kita buat ini
tidak menjadi bebanan kepada kerajaan balik. Ertinya apa yang kita buat akhirnya
menguntungkan kerajaan. Ditambah pula dengan peruntukan kerajaan yang
dikatakan berbilion ringgit berkaitan dengan barang-barang subsidi.

Jadi kerajaan sudah beri barang subsidi yang terlalu banyak dan dijangka
tahun ini melebihi RM2 bilion, jadi mereka yang bertanggungjawab menggunakan
peluang ini untuk kepentingan mereka. Oleh sebab itu saya percaya dan yakin
pindaan ini amat wajar dilakukan untuk memastikan rakyat yang sepatutnya
mendapat barang subsidi, mereka mendapat hak mereka dan mereka yang jahat
ataupun mereka yang tidak bertanggungjawab ini dihukum mengikut apa yang
sepatutnya.

01820

Tuan Yang di-Pertua, saya merujuk kepada apa yang dibangkitkan oleh Yang
Berhormat Jempol. Ada Yang Berhormat Jempol?

Timbalan Yang di-Pertua [Dato' Mohd Rashid Hasnon]: Yang Berhormat
Jempol ada? Tidak ada.

Dato’ Rosol bin Wahid: Saya rasa rangkumlah sebab saya nampak apa
yang dibincangkan itu pertama berkenaan tangkapan atau waran. Kedua, berkaitan
dengan bahasa. Kemudian yang berkaitan dengan kuasa tangkapan. Kemudian
penjualan barang sitaan dan sebagainya. Jadi, saya rangkum semua sekali, saya
jawab secara menyeluruh iaitu yang pertama berkaitan dengan Yang Berhormat
Jempol, Yang Berhormat Bayan Baru, Yang Berhormat Kepong dan Yang Berhormat
Sepang. Jadi, apa-apa yang tertinggal itu mana-mana Yang Berhormat masih ada
boleh kemukakan soalan untuk saya perjelaskan sekarang mengikut kemampuan

saya.
