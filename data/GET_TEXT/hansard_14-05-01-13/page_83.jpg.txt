DR. 21.3.2022 77

Laporan yang telah dikeluarkan oleh Jabatan Negara Amerika Syarikat pada
1 April 2020 hingga 31 Mac 2021 telah menyenaraihitamkan produk daripada sektor
pembuatan barangan getah dan perladangan kelapa sawit yang disenaraihitamkan
oleh pihak berkuasa Jabatan Kastam dan Perlindungan Sempadan Amerika Syarikat
kerana disyaki memiliki unsur buruh. Hal ini perlu diselesaikan dengan segera
memandangkan cadangan Akta Kerja 1955 ini perlu mematuhi piawaian dan amalan
seperti yang digariskan dalam Perjanjian Perkongsian Trans-Pasifik dan Pelan
Konsistensi Buruh Malaysia-Amerika Syarikat dan Pertubuhan Buruh Antarabangsa.

Akhir sekali, saya menyambut baik cadangan bagi pembentukan seksyen
baharu bagi akta ini iaitu 6OFA berkaitan cuti paterniti di mana seorang pekerja lelaki
yang sudah berkahwin layak mendapat cuti paterniti bergaji dibayar pada kadar gaji
biasa untuk tempoh tiga hari berturut-turut bagi setiap anak. Tuan Yang di-Pertua,
sekian terima kasih.

Tuan Yang di-Pertua: Terima kasih. Sekarang saya jemput Yang Berhormat
Bukit Bendera. Silakan.

3.07 ptg.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya turut ingin menyertai perbahasan Rang Undang-undang Kerja (Pindaan) 2021.
Mengikut huraian dalam RUU ini, telah dituliskan bahawa untuk memenuhi pindaan
ini antara lain memenuhi seperti yang dikehendaki Perjanjian Trans-Pasifik (TPPA).
Sebenarnya, TPPA telah sudah tidak berkuat kuasa digantikan dengan
Comprehensive and Progressive Agreement for Trans-Pacific Partnership (CPTPP).
Saya pun hairan kenapa masih ada TPPA yang ditulis dalam rang undang-undang
ini.

Mengikut sejarah legislatif, Akta Kerja 1955 dikuatkuasakan mulai pada 1957
apabila kita mencapai kemerdekaan dan sudah dipinda 11 kali dan pindaan terakhir
pada tahun 2012. Sudah 10 tahun kita tidak meminda Akta Kerja dan tidak hairanlah
kenapa ada begitu banyak 46 fasal yang dipinda.

Saya cadangkan pindaan perlu dilakukan kerap untuk meningkatkan dan juga
menambah baik perlindungan dan kebajikan pekerja di samping untuk memenuhi
piawaian perburuhan antarabangsa yang sering kali berubah. Di bawah Akta Kerja
1955 seksyen 1(2), ‘shall apply to Peninsular Malaysia only’ iaitu Semenanjung
Malaysia sahaja.

Oleh itu, saya ingin menanyakan Yang Berhormat Menteri sama ada satu

perbincangan dengan kerajaan-kerajaan negeri Sabah dan Sarawak ada diadakan
