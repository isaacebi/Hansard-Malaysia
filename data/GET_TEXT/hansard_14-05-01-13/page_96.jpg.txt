DR. 21.3.2022 90

Kedua, saya hendak menyinggung sedikit tentang iaitu subcontractor labor
yang contractor labor. la terlampau general sehinggakan kita...

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Kapar.

Dato’ Abdullah Sani bin Abdul Hamid [Kapar]: ...bergantungan terus
kepada definisi kepada syarikat.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Kapar.

Dato’ Abdullah Sani bin Abdul Hamid [Kapar]: Jadi, bila kita subcontractor
labor ini memberikan kesan kepada contractor labor yang membolehkan kerja itu
tidak boleh ditangguhkan ataupun ia ada timeframe ia. Akan tetapi, kalau kita kata
contractor labor ini ia menyeluruh dan ia boleh pergi sampai berlegar jauh daripada
tempoh yang patut diberikan.

Jadi, saya minta kementerian berikan satu huraian yang lebih tepat supaya
semua terlibat dalam proses untuk memastikan bahawa tempoh itu tidak
didiskriminasikan oleh pihak majikan.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Kapar, boleh sedikit.

Dato’ Abdullah Sani bin Abdul Hamid [Kapar]: Ya, ya. Silakan.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Tuan Yang di-Pertua, dengan izin. Yang Berhormat Kapar tadi tentang
kesatuan sekerja diberitahu bahawa lapan peratus sahaja yang mempunyai
kesatuan sekerja. Apakah di sana ada keperluan untuk undang-undang yang lebih
ketat agar kesatuan ini diwajibkan supaya ia dapat melindungi semua pekerja itu
dengan lebih teratur dan lebih baik? Mohon pandangan Yang Berhormat Kapar.

Dato’ Ramli bin Dato' Mohd Nor [Cameron Highlands]: Yang Berhormat
Kapar.

Dato' Abdullah Sani bin Abdul Hamid [Kapar]: Terima kasih. Saya, Tuan
Yang di-Pertua. Ambil masa sedikit sahaja.

Dato’ Ramli bin Dato' Mohd Nor [Cameron Highlands]: Satu minit,
menggulung.

Dato’ Abdullah Sani bin Abdul Hamid [Kapar]: Saya akui bahawa
keperluan untuk memberikan ruang lingkup yang lebih luas supaya jangan ada union
busting yang menindas pekerja itu dilakukan. Kalau itu dilakukan sebab itu kita hanya
ada dalam lapan peratus kerana majikan-majikan ini mendiskriminasikan, menekan
pihak pekerja sehinggakan mereka tidak dapat menubuhkan kesatuan. Itu sebab kita

ada lapan peratus.
