DR. 21.3.2022 80

supaya menutup aurat tetapi memberikan hak kepada wanita Muslimah yang ingin
menutup aurat supaya dibenarkan oleh majikan.

Saya cuba mencelah semasa perbahasan yang dibuat oleh Yang Berhormat
Ipoh Barat tadi di mana Yang Berhormat Ipoh Barat menyatakan bahawa
keseluruhan hampir 100 peratus pindaan yang dibuat pada kali ini adalah didrafkan
semasa pentadbiran Pakatan Harapan sebelum tahun 2020 yang lalu.

Apa yang dapat saya lihat di sini bahawa baik semasa Pakatan Harapan
mentadbir negara mahupun juga selepas berlaku perubahan kerajaan ini namun isu
yang dibangkitkan oleh Yang Berhormat Pasir Mas ini iaitu memberikan hak kepada
pekerja wanita untuk melaksanakan tuntutan agama ini nampaknya tidak diberikan
perhatian oleh kerajaan sedangkan dalam Dewan ini kita dengar rata-rata di
kalangan Ahli Parlimen yang begitu bersemangat memperjuangkan hak pelbagai
pihak.

Tuan Sanisvara Nethaji Rayer a/I Rajaji [Jelutong]: Yang Berhormat.

Dato’ Haji Che Abdullah bin Mat Nawi [Tumpat]: Akan tetapi hak untuk
melaksanakan tuntutan agama nampaknya diabaikan dan tidak diberi perhatian
sedangkan Islam adalah agama Persekutuan.

Tuan Sanisvara Nethaji Rayer a/l Rajaji [Jelutong]: Yang Berhormat, boleh
saya tanya penjelasan sedikit.

Dato’ Haji Che Abdullah bin Mat Nawi [Tumpat]: Boleh, insya-Allah.

Tuan Sanisvara Nethaji Rayer a/l Rajaji [Jelutong]: Adakah Yang
Berhormat sebagai ahli kerajaan berhasrat untuk meminta Yang Berhormat Menteri
memberi issue of notice kepada Duta India memberi penjelasan kenapa di negeri
Karnataka di India, murid-murid sekolah yang memakai hijab itu dilarang pergi ke
sekolah. Ini adalah sesuatu yang begitu salah.

Jadi saya ingin tanya sama ada Yang Berhormat ingin menuntut Yang
Berhormat Menteri ataupun kerajaan to issue a notice, dengan izin Tuan Yang di-
Pertua summon the Ambassador ataupun Duta India untuk datang beri penjelasan
kenapa di India mereka melarang murid-murid sekolah yang pergi ke sekolah di
Karnataka dilarang untuk memakai hijab. Saya minta Yang Berhormat memberi
pandangan atas perkara ini. Terima kasih.

Dato’ Haji Che Abdullah bin Mat Nawi [Tumpat]: Terima kasih Yang
Berhormat Jelutong. Saya meyakini bahawa hak untuk melaksanakan tuntutan
agama adalah merupakan hak yang paling asas dan sepatutnya diperjuangkan oleh
setiap individu yang memperjuangkan hak kemanusiaan ini.

Tuan Yang di-Pertua...
