DR. 21.3.2022 31

73, Yang Berhormat Papar nombor 74, Yang Berhormat Kota Kinabalu nombor 84,
dan Yang Berhormat Kepong nombor 85 kerana menyentuh isu yang hampir sama.

Tuan Yang di-Pertua: Silakan.

Datuk Seri Haji Ahmad bin Hamzah: Dia panjang sedikit Tuan Yang di-
Pertua.

Tuan Yang di-Pertua: Ya.

Datuk Seri Haji Ahmad bin Hamzah: Terima kasih Tuan Yang di-Pertua.
Untuk makluman Ahli-ahli Yang Berhormat, purata keperluan ayam di dalam negara
adalah sebanyak 2.09 juta ekor yang bersamaan dengan 3,762 metrik tan sehari
ataupun 62.9 juta ekor yang bersamaan dengan 113 metrik tan sebulan.

Data pengeluaran ayam yang dikeluarkan oleh Jabatan Veterinar pada bulan
Oktober 2021 adalah sebanyak 52 juta ekor menurun kepada 51.4 juta ekor pada
bulan November 2021. Manakala pengeluaran ayam bagi bulan Disember 2021
adalah sebanyak 61.1 juta ekor berbanding 62.9 juta ekor mengikut keperluan
sebenar. Di sini ada shortfall dia.

Ini menunjukkan terdapat kekurangan bekalan di pasaran. Antara faktor yang
menyebabkan berlaku penurunan bekalan ayam adalah seperti berikut. Pertamanya,
pengurangan pengeluaran ayam oleh pihak industri bagi mengelak kerugian
berikutan peningkatan kos operasi pengeluaran ayam. Kos makanan ternakan ayam

menyumbang kepada 70 peratus daripada kos pengeluaran.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Komposisi makanan ayam terdiri daripada bahan mentah utama iaitu jagung
sebagai sumber karbohidrat dan soybean meal (SBM) bagi sumber protein. Bagi
bulan Mac 2022, harga jagung telah meningkat sebanyak 110.99 peratus kepada
RM1,920 satu tan berbanding RM910 satu tan pada Januari 2020. Manakala harga
SBM telah meningkat sebanyak 83.45 peratus kepada RM3,070 satu tan bagi bulan
Mac 2022 berbanding RM1,673 satu tan pada bulan Januari 2020.

Kenaikan harga import bahan mentah ini disebabkan oleh kenaikan harga
pasaran dunia dan kadar tukaran mata wang di luar kawalan pengimport. Faktor lain
yang mempengaruhi kenaikan harga ayam adalah peningkatan kos operasi di
sepanjang rantaian seperti kos logistik, kos pekerja dan kadar tukaran mata wang
asing.

Keduanya, peningkatan permintaan yang mendadak berikutan dengan
pembukaan semula sektor ekonomi terutamanya perhotelan, restoran dan katering
pasca PKP mulai Oktober 2021. Ketiganya kerana bencana banjir pada penghujung

tahun 2021 yang menjejaskan industri ternakan. Keempatnya pengurangan
