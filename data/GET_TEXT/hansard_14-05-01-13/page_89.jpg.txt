DR. 21.3.2022 83

tempatan sedangkan negara juga menghadapi masalah pengangguran khususnya
di kalangan graduan. Tuan Yang di-Pertua, masa saya telah habis.

Tuan Sanisvara Nethaji Rayer a/l Rajaji [Jelutong]: Boleh saya jawab
sedikit sahaja?

Dato’ Haji Che Abdullah bin Mat Nawi [Tumpat]: Terima kasih.

Tuan Yang di-Pertua: Nantilah, peluang Yang Berhormat Jelutong kalau ada
peluang nanii.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
Untuk makluman, sedikit sahaja. Mantan Ahli Parlimen Jelutong, mendiang Karpal
Singh telah menawarkan diri untuk berkhidmat sebagai seorang peguam ketika
kanak-kanak di Singapura, murid-murid di Singapura dilarang untuk memakai hijab.
Untuk makluman Tuan Yang di-Pertua. Itu adalah pendirian parti kita. Terima kasih.

Tuan Yang di-Pertua: Excellent Yang Berhormat. Seterusnya Yang

Berhormat Sepang. Silakan. Yang Berhormat Hang Tuah Jaya tiada kan?

3.23 ptg.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua kerana membenarkan saya untuk berbahas mengenai pindaan ke
atas Akta Kerja 1995. Pertamanya, saya ingin mengucapkan tahniah bukan kepada
kerajaan itu, kerajaan tebuk atap, tetapi kepada Kerajaan PH kerana saya telah
dengar perdebatan ataupun perbahasan daripada Yang Berhormat Ipoh Barat yang
menyatakan bahawa pindaan kepada Akta Kerja ini telah pun dipelopori oleh beliau
dan juga Yang Berhormat Pokok Sena semasa mereka menerajui kementerian yang
berkenaan. Jadi, saya rasa sepatutnya kerajaan tebuk atap sepatutnya memberikan
tahniah kepada Kerajaan Pakatan Harapan dan jangan lokek sangatlah. Itu yang
pertama.

Keduanya, saya ingin menyatakan bahawa walaupun saya secara umumnya
mengatakan bahawa pindaan ini banyak yang mendatangkan kebaikan dan saya
harus mengucapkan tahniah. Akan tetapi saya rasa untuk tujuan perbahasan ini,
saya ingin menimbulkan beberapa perkara yang mungkin boleh difikirkan untuk
diperbaiki. Antaranya Tuan Yang di-Pertua, saya melihat pada pindaan ini antaranya,
kita agak memberi kuasa yang agak terlalu besar kepada DG ataupun Director
General. Sebagai contoh, dalam perkara seksyen 60K yang dimasukkan berkaitan
dengan employment of foreign employee dengan izin, “No employer shall employ a
foreign employee unless prior approval has been obtained from the Director

General”.
