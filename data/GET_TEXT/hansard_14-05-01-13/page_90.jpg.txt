DR. 21.3.2022 84

Kemudiannya, berkaitan dengan larangan diskriminasi, juga kuasa DG juga
diberikan. Jadi, saya nampak - walaupun saya tidak ada masalah daripada segi
memberikan kuasa ini, tetapi yang saya agak khuatir, jika tidak ada satu mekanisme
untuk kita membuat satu semak imbang ke atas kuasa ini, kita khuatir kuasa ini akan
boleh menimbulkan salah guna dan juga menimbulkan mungkin elemen strenuous
ke atas pemegang kuasa itu.

Seterusnya saya juga ingin merujukkan kepada berkaitan dengan
discrimination in employment iaitu berkaitan dengan seksyen 69F. Tuan Yang di-
Pertua, tadi kita telah dengar daripada Yang Berhormat Tumpat, Yang Berhormat
dari Pasir Mas yang mengatakan bahawa tentang pemakaian tudung oleh
kakitangan orang Islam. Beliau mengatakan tidak ada protection di bawah undang-
undang ini. Untuk makluman Yang Berhormat Tumpat dan juga Yang Berhormat
Pasir Mas, saya menyatakan bahawa kalau kita baca seksyen 69F ini iaitu
discrimination in employment ini secara lebih harmonis, lebih longgar sikit ataupun
liberal sikit, kita akan boleh mengatakan bahawa seksyen ini melindungi pekerja-
pekerja memakai yang tudung. Ini kerana telah ada kes-kes di mahkamah yang
memutuskan bahawa seksyen 8 ataupun artikel 8 Perlembagaan yang ada kaitan
dengan diskriminasi ini ataupun equal protection clause ini, hendaklah dibaca
dengan Artikel 5(1) Perlembagaan di mana tidak boleh wujudnya unsur-unsur
arbitrariness dengan izin, dalam segi kita membuat keputusan.

Jadi, saya rasa kalau seksyen 69F ini dibaca dengan lebih harmoni, saya
percaya perlindungan ke atas pekerja-pekerja yang memakai tudung boleh dilindungi
di bawah seksyen ini. Jadi, saya rasa pihak PAS tidak perlulah hendak jadi hero
untuk mengatakan seolah-olah kita Kerajaan Pakatan Harapan tidak melakukan ini.
Cuma kita beza dengan PAS ialah kita melihat dari sudut yang lebih luas, sedangkan
PAS melihat, mesti ada perkataan tudung itu. Kita berbeza dengan PAS. Kita
nampak perkataan tudung itu, bagi kita bukan sebagai...

Dato’ Haji Che Abdullah bin Mat Nawi [Tumpat]: Minta laluan Tuan Yang
di-Pertua.

Tuan Mohamed Hanipa bin Maidin [Sepang]: Silakan. Silakan.

Dato’ Haji Che Abdullah bin Mat Nawi [Tumpat]: Sebenarnya Kerajaan
Pakatan Harapan melihat benda itu sempit, isu pakai tudung. Kita melihat isu hak.
Hak untuk melaksanakan tuntutan agama. Ini adalah merupakan perkara yang
besar. Akan tetapi Kerajaan Pakatan Harapan melihat kecil, pakai tudung sahaja dan
mungkin sebahagiannya tidak merasakan menutup aurat itu penting. Terima kasih.

Tuan Mohamed Hanipa bin Maidin [Sepang]: Okeylah. Terima kasihlah.

Terima kasih kepada Yang Berhormat Tumpat. Daripada soalan Yang Berhormat
