DR. 21.3.2022 27

kerana terdapat beberapa isu yang melibatkan pindaan pada pelan bangunan
berdasarkan keperluan pihak bomba dan pihak berkuasa tempatan yang perlu
dipenuhi seperti laluan masuk tapak, sistem perparitan dan pembinaan tembok
penahan atau retaining wall. Projek ini dijangka akan di tender pada bulan Julai 2022
dan siap pada bulan Oktober 2025.

Bagi projek pembinaan baharu Sekolah Menengah Kebangsaan Serian 2,
pada asalnya projek ini telah diluluskan di bawah RP1, RMKe-11 tahun 2016. Namun
begitu, projek tersebut telah ditangguhkan kerana tapak pembinaan sekolah berada
dalam jajaran projek Lebuhraya Pan Borneo dan tidak sesuai untuk pembinaan
sekolah baharu. Sehubungan itu di bawah RP2, RMKe-12 tahun 2022 peruntukan
bagi pengambilan tapak baharu Sekolah Menengah Kebangsaan Serian 2 telah
diluluskan. Proses pengambilan tapak sedang dalam pelaksanaan dan pembinaan
sekolah baharu akan dimohon dengan segera setelah urusan pengambilan tapak
selesai. Sekian, terima kasih.

Tuan Yang di-Pertua: Terima kasih. Silakan Yang Berhormat.

Dato’ Sri (Dr.) Richard Riot anak Jaem [Serian]: Tuan Yang di-Pertua,
terima kasih Yang Berhormat Timbalan Menteri. Tender seperti mana yang telah
disebutkan sebentar tadi bakal dikeluarkan pada bulan Julai tahun ini juga. Jadi saya
ingin kepastian, saya ingin kepastian di Dewan yang mulia ini supaya tender atau
projek pembinaan SK Sri Sadong Serian ini dapat mengikut jadual. Saya sebut —
mengambil masa sedikit.

Tahun lepas, Sekolah St. Teresa Serian telah ditutup. SK St. Teresa
merupakan antara sekolah rendah yang tertua di negeri Sarawak. Dengan
tertutupnya Sekolah Rendah St. Teresa, murid-muridnya terpaksa dipindahkan ke
beberapa buah sekolah rendah di sekitar bandar Serian. Ini sudah menyebabkan
kesesakan yang amat besar. Sebagai contoh, di SK St. Patrick Tangga, Tahun 6 ada
41 orang dalam satu kelas. Tahun 5 ada 47 orang. Begitu juga di SK Serian. Tahun
6 Kelas Bestari 52 orang murid satu kelas. Tahun 6 Bijak, 51 orang murid dalam satu
kelas padahal ideal untuk pembelajaran kondusif satu kelas adalah hanya 25 orang
murid.

Maka Tuan Yang di-Pertua, itulah sebabnya mengapa saya ingin amat agar
pembinaan SK Sri Sadong ini mengikut jadual seperti mana yang telah disebutkan
oleh Yang Berhormat Timbalan Menteri tadi. Sekian, terima kasih.

Tuan Yang di-Pertua: Terima kasih.

Dato’ Dr. Mah Hang Soon: Terima kasih kepada Yang Berhormat Serian
yang saya rasa cukup prihatin dan ambil tahu tentang masalah yang dihadapi oleh

murid-murid di sekolah tersebut tadi. Jadi untuk menjawab soalan daripada Yang
