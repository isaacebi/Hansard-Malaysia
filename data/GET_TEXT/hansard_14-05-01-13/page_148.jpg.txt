DR. 21.3.2022 142

dibuat dalam keadaan adanya reasonable cause, maknanya mungkin boleh diambil
tindakan.

Jadi saya rasa Tuan Yang di-Pertua, kedua-dua seksyen ini kalau hendak
reconcile pun agak susah. la menjadikan seksyen 12B ini orang putih kata atau orang
law kata otiose section, satu seksyen yang mungkin tidak efektif. Sebab apa?
Walaupun mungkin seksyen 12B ini boleh memberikan satu remedi kepada orang-
orang yang mungkin mereka diambil tindakan tanpa sebab-sebab yang munasabah,
tetapi seksyen 12A(2) ini seolah-olah menghalang ataupun menutup pintu itu.

Jadi saya harap pihak Yang Berhormat Timbalan Menteri boleh mengambil
kira keadaan ini dan saya harap pindaan ini dapat dibuat di peringkat jawatankuasa
supaya kita boleh menyokong ini tetapi saya berharap sokongan ini biarlah sokongan
yang boleh memberikan keadilan kepada kedua-dua pihak sama ada di pihak
kerajaan atau pihak rakyat. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sepang. Seterusnya saya jemput Yang Berhormat Kota Melaka,
pembahas yang terakhir sekiranya Yang Berhormat Hang Tuah Jaya tidak ada di

dalam Dewan. Silakan Yang Berhormat Kota Melaka, lima minit.

6.13 ptg.

Tuan Khoo Poay Tiong [Kota Melaka]: Terima kasih Tuan Yang di-Pertua
memberi peluang kepada saya untuk mengambil bahagian dalam membahaskan
Rang Undang-undang Kawalan Bekalan (Pindaan) 2021.

Tuan Yang di-Pertua, memandangkan kita membahaskan Rang Undang-
Undang Kawalan Bekalan ini, saya ingin mengambil kesempatan ini untuk bertanya
kepada Yang Berhormat Timbalan Menteri, apakah dasar kerajaan untuk
menentukan satu-satu barang dikategorikan sebagai barang kawalan? Apakah
mekanisme yang digunakan?

Saya masih ingat beberapa bulan yang lepas iaitu pada bulan November
tahun lepas, kementerian ada buat pengumuman bahawa ada rancangan untuk
dikategorikan cili merah sebagai barang kawalan. Jadi barangkali nanti Yang
Berhormat Menteri boleh jelaskan rasionalnya untuk memilih sesetengah barangan
itu sebagai barang kawalan. Itu yang pertama tentang dasar.

Kedua, memandangkan kita membahaskan pindaan Rang Undang-undang
Kawalan Bekalan ini adalah berkaitan dengan penguatkuasaan, jadi saya ingin
mengambil kesempatan ini juga bertanya kepada kementerian tentang statistik.

Berapakah operasi penguatkuasaan telah dijalankan untuk dua tahun yang lepas
