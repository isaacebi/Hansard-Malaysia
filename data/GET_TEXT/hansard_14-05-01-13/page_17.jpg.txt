DR. 21.3.2022 11

khusus daripada KKMM (K-KOMM) untuk menjaga kebajikan atau kehidupan artis-
artis veteran yang kita ada sekarang? Terima kasih.

Datuk Zahidi bin Zainul Abidin: Terima kasih Yang Berhormat. Seperti
mana saya katakan tadi, bila Yang Berhormat sebut P. Ramlee, ia termasuk dalam
nyanyian dan sebagainya. Royalti persatuan-persatuan yang melibatkan diri
terutamanya untuk mengutip dana dan sebagainya adalah di bawah Kementerian
Perdagangan Dalam Negeri dan Hal Ehwal Pengguna.

#1030

Pada suatu masa, wang tersebut hampir RM40 juta untuk macam mana
menjaga kebajikan artis. Akan tetapi kita linat bahawa persatuan-persatuan yang
terlibat ini, mereka bertelingkah satu sama lain dan hari ini peruntukan tersebut tidak
ada dan terpaksa kita buat semula.

Oleh sebab itulah kita katakan tadi termasuklah kita sedang berbincang
dengan persatuan-persatuan yang ada untuk kita bawa kepada Kementerian
Komunikasi dan Multimedia untuk menjaga kebajikan artis ini termasuk daripada segi
masa tua mereka dan sebagainya. Oleh sebab kita dengar ada artis-artis yang sakit
tidak terbela, ada artis-artis veteran yang dihalau keluar daripada rumah dan dibantu
oleh banyak pertubuhan NGO dan sebagainya. Ini yang sedang kita berbincang
untuk kita laksanakan dan untuk kita menjaga kebajikan artis-artis terutamanya masa
tua mereka. Terima kasih.

Tuan Yang di-Pertua: Terima kasih. Yang Berhormat Pasir Mas, Tuan
Ahmad Fadhli bin Shaari, silakan.

3. Tuan Ahmad Fadhli bin Shaari [Pasir Mas] minta Menteri Kanan
Pendidikan menyatakan usaha kementerian bagi menangani isu bebanan beg
sekolah yang berat yang ditanggung oleh pelajar-pelajar khususnya di sekolah
rendah.

Timbalan Menteri Pendidikan | [Dato’ Dr. Mah Hang Soon]: Terima kasih
Tuan Yang di-Pertua. Kementerian Pendidikan Malaysia (KPM) komited untuk
mencari jalan penyelesaian yang terbaik dalam menangani isu beg berat murid yang
telah berlarutan sekian lama.

KPM telah menjalankan tiga kajian utama berkaitan beg berat. Hasil daripada
kajian yang dilaksanakan, KPM telah mengambil pelbagai tindakan bagi menangani
isu berkenaan. Antaranya mengeluarkan Surat Pekeliling Ikhtisas Bilangan 1 Tahun
2000 — Penggunaan Buku Kerja di Sekolah Rendah dan Surat Siaran Panduan
Menangani Isu Beg Berat Murid di Sekolah pada Tahun 2018. Namun demikian,
perkara tersebut masih belum dapat ditangani sepenuhnya dan sering menjadi

keluhan masyarakat.
