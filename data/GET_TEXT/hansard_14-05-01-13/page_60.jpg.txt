DR. 21.3.2022 54

Saya menyambut baik perkara ini kerana ia adalah suatu yang perlu. ‘Cuti
penalti’ ini telah lama dinantikan oleh kakitangan swasta di seluruh negara. Seingat
saya satu petisyen yang pernah dilancarkan dan digalakkan oleh NGO iaitu
Pertubuhan  Pertolongan Wanita untuk mendesak ' kerajaan  supaya
melaksanakannya. Terima kasih saya ucapkan kepada kerajaan kerana mendengar
keluh resah dan pertimbangan permintaan rakyat. Walau bagaimanapun, kakitangan
awam dapat menikmati ‘cuti penalti’ selama tujuh hari berbezanya adalah selama
empat hari.

Soalan saya, mengapakah kelayakan ‘cuti penalti’ ini kakitangan swasta
hanya dapat tiga hari dan bukan tujuh hari sebagaimana yang dinikmati oleh
kakitangan awam. Pada pandangan saya, ‘cuti penalti’ ini hendaklah diselarikan
supaya golongan pekerja di Malaysia mendapat keadilan yang saksama. Selain
daripada itu, mewujud pada Fasal 23, seksyen 60FA... [Disampuk]

Tuan Wong Hon Wai [Bukit Bendera]: Pembetulan Yang Berhormat
Jempol.

Dato’ Haji Salim Sharif [Jempol]: ...kelayakan ‘cuti penalti’ ini dihadkan
kepada lima... [Disampuk]

Tuan Wong Hon Wai [Bukit Bendera]: lalah ‘cuti paterniti’. Bukan ‘penalti’.

Timbalan Yang di-Pertua [Dato’ Mohd Rashid Hasnon]: Ya. Baik.

Tuan Wong Hon Wai [Bukit Bendera]: Paterniti.

Dato’ Haji Salim Sharif [Jempol]: Paterniti, ya. Sorry. Paterniti. Lima
kelahiran tanpa mengambil kira bilangan isteri. Perkara ini menarik perhatian. Saya
berharap agar perkara ini dipertimbangkan semula kerana ia menggambarkan
bahawa kerajaan tidak menggalakkan kelahiran lebih ramai sesebuah keluarga.

Bayaran upah — Seterusnya, berkaitan dengan pembayar upah yang
mewajibkan majikan membayar gaji melalui akaun bank pekerja di institusi
kewangan yang berdaftar. Pindaan kali ini sememangnya selari dengan
perkembangan semasa menggalakkan kepada cashless society dan juga
permodalan sistem perbankan. Saya menyambut baik cadangan ini kerana dapat
memudahkan urusan kerajaan melalui Jabatan Tenaga Kerja Semenanjung
Malaysia untuk membuat pemantauan dan penguatkuasaan.

Walau bagaimanapun, sebelum mewajibkan perkara ini, kerajaan telah
mengambil kira kekangan yang terdapat di kawasan luar bandar dan juga
pedalaman. Umumnya, mengetahui keadaan penggajian menerusi bank akan
merumitkan keadaan kakitangan swasta di luar bandar apatah lagi keadaan

pembayaran gaji secara model e-wallet dan GrabPay dan sebagainya. Pada
