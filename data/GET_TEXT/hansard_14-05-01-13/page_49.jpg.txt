DR. 21.3.2022 43

Tuan Yang di-Pertua dan Ahli-ahli Yang Berhormat sekalian. Rang Undang-
undang Kerja (Pindaan) 2021 ini adalah suatu langkah pembaharuan undang-
undang yang sangat signifikan bagi menambah baik perlindungan dan kebajikan
golongan pekerja di negara ini. la secara keseluruhannya menunjukkan usaha dan
komitmen kerajaan dalam memastikan undang-undang buruh negara selaras
dengan standard perburuhan dan instrumen sejagat bagi meningkatkan imej dan
memudah cara penyertaan Malaysia dalam apa jua perdagangan antarabangsa.

Kerajaan berharap dengan pindaan dan cadangan baharu yang telah dibuat
melalui rang undang-undang ini aspek kebajikan, perlindungan dan pengurusan
perburuhan negara akan menjadi bertambah baik ke arah Wawasan Kemakmuran
Bersama 2030. Kementerian Sumber Manusia turut berharap agar bilangan pegawai
Jabatan Tenaga Kerja Semenanjung Malaysia yang kini hanya berjumlah 580 orang
iaitu nisbah seorang pegawai kepada 24,207 pekerja ditambah bilangannya selaras
dengan nisbah yang dicadangkan oleh International Labor Organization iaitu nisbah
1:20,000 orang pekerja. Ini sekali gus dapat memperkasa aktiviti penguatkuasaan
yang dahulunya hanya meliputi 7.2 juta pekerja dan sekarang kepada 14.04 juta
pekerja dengan 787,322 majikan di sektor swasta.

Akhir kata, saya ingin mengambil kesempatan ini untuk merakamkan
penghargaan dan terima kasih kepada semua pihak yang telah memberikan
kerjasama yang tidak berbelah bahagi dalam menjayakan Rang Undang-undang
Kerja (Pindaan) 2021 ini.

Tuan Yang di-Pertua, saya mohon mencadangkan.

Timbalan Yang di-Pertua [Dato' Mohd Rashid Hasnon]: Ada sesiapa yang
menyokong?

Timbalan Menteri Pembangunan Usahawan dan Koperasi [Datuk
Muslimin bin Yahaya]: Tuan Yang di-Pertua, saya mohon menyokong.

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, masalah di hadapan Majlis ialah Rang Undang-undang bernama suatu
akta untuk meminda Akta Kerja 1955 dibacakan kali yang kedua sekarang dan
terbuka untuk di bahas. Ahli-ahli Yang Berhormat, saya ada senarai 21 orang
pembahas.

Saya akan baca setiap seorang bermula dengan Yang Berhormat Pasir Mas,
kemudian Yang Berhormat Ipoh Barat, Yang Berhormat Jempol, Yang Berhormat
Sungai Buloh, Yang Berhormat Kuala Krai, Yang Berhormat Pokok Sena, Yang
Berhormat Kuala Langat, Yang Berhormat Papar, Yang Berhormat Tebrau, Yang
Berhormat Kulai, Yang Berhormat Setiu, Yang Berhormat Permatang Pauh, Yang

Berhormat Sik, Yang Berhormat Bukit Bendera, Yang Berhormat Tumpat, Yang
