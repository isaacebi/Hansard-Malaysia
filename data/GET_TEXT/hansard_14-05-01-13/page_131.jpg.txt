DR. 21.3.2022 125

Timbalan Yang di-Pertua [Dato' Mohd Rashid Hasnon]: Terima kasih,

Yang Berhormat Kuala Krai. Seterusnya, Yang Berhormat Kepong, lima minit.

5.17 ptg.

Tuan Lim Lip Eng [Kepong]: Terima kasih Tuan Yang di-Pertua kerana
memberi peluang kepada saya untuk berbahas dalam Rang Undang-undang
Kawalan Bekalan (Pindaan) 2021 ini.

Tuan Yang di-Pertua, pertama sekali, saya menganggap seiring dengan
peredaran zaman yang serba maju ini, masalah sistem pasaran dan perdagangan di
Malaysia sepatutnya diserahkan kepada kuasa pasaran, market forces, dengan izin,
dan juga mekanisme pasaran haruslah ditentukan menerusi fakta penawaran dan
permintaan, supply and demand, dengan izin.

Konsep pasaran bebas serta berdaya saing perlu diamalkan bagi membentuk
pasaran yang kompetitif dan sihat tanpa campur tangan kerajaan yang meletakkan
pelbagai syarat bagi mengawal pasaran semasa, current market, dengan izin. Ini
bagi melindungi rakyat kerana ia akan memastikan produk dan perkhidmatan dapat
ditawarkan dengan harga yang berpatutan, berkualiti serta mempunyai banyak
pilihan.

Kerajaan tidak sepatutnya berperanan seperti pihak yang menjalankan
perniagaan dengan menentukan harga pasaran semasa. Sebaliknya, peranan
utama kerajaan adalah melindungi hak rakyat bagi mengekalkan kebajikan,
kesejahteraan dan keselamatan masyarakat Malaysia yang berbilang kaum.

Akta ini telah wujud sejak tahun 1961 dan agak tidak relevan pada masa kini.
Oleh itu, saya secara dasarnya tidak bersetuju dengan Akta Kawalan Bekalan 1961
ini.

01720

Tuan Yang di-Pertua, saya ingin merujuk kepada RUU ini di pindaan seksyen
10 iaitu bagi memperluaskan kuasa tangkapan kepada pegawai bekalan untuk
menangkap tanpa waran ke atas orang yang dipercayai dengan munasabah telah
melakukan atau cuba untuk melakukan kesalahan di bawah akta ini. Saya tidak
setuju atas dua perkara tersebut iaitu pertama, memperluaskan kuasa kepada
pegawai dan kedua memberi kuasa tangkapan tanpa waran.

Seperti yang umum ketahui sudah kerap kali dan sering berlaku apabila
kuasa tangkapan tanpa waran diberikan kepada pegawai, jenayah kes rasuah akan
meningkat. Ini kerana terdapat segelintir pegawai akan menggunakan kuasa
tangkapan tanpa waran untuk tujuan dan niat tidak baik. la sekali gus boleh

mencalarkan imej dan integriti pegawai bekalan.
