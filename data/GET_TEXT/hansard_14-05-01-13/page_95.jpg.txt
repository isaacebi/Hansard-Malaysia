DR. 21.3.2022 89

RM5,000 dari kelayakan yang mendapat meraikan faedah-faedah dalam Akta Kerja
itu sendiri. Ini satu langkah yang proaktif yang boleh memberikan keselesaan dan
kelapangan sedikit kepada golongan B40 ditingkatkan kepada M40 iaitu RM5,000
yang telah pun dinaikkan.

Begitu juga dengan waktu bekerja. Di bawah seksyen 60 itu telah
dikurangkan daripada 48 jam pergi kepada 45 jam. Itu pun saya rasa dalam proses
untuk kita hendak menyamai tentang saranan ILO 44, 42 itu adalah di antara yang
paling efisien. Namun, saya mengucapkan terima kasih kerana ada anjakan di situ.

Begitu juga pada suami. Mereka-mereka yang paterniti itu sendiri mendapat
faedah untuk memberikan ruang kepada isteri dan juga tugas tanggungjawab untuk
meraikan bayi untuk menggalas segala bentuk tanggungjawab ini pun salah satu
daripada rujukan yang perlu dihargai. Saya percaya tiga hari ini pun tak cukup tetapi
kalau diberikan cadangan balas, saya fikir tujuh harilah paling sesuai.

01540

Begitu juga dengan maternity leave iaitu bukan maternity leave ia waktu untuk
melahirkan anak dinaikkan daripada 60 hari kepada 90 hari. Itu pun salah satu
daripada perkara yang ditunggu-tunggu oleh kebanyakan mereka yang secara
langsung terlibat untuk memastikan apabila berlakunya pindaan Akta Kerja 1955 ini
automatik perjanjian bersama itu akan terkait dan semua perjanjian bersama wajib
melepasi 90 hari yang tidak membolehkan sesiapa pun melanggar. Ini adalah salah
satu daripada perkara yang ditunggu oleh semua kesatuan dan juga memberikan
mereka penambahbaikan untuk dipinda tentang perjanjian-perjanjian yang termaktub
dalam perjanjian bersama antara pihak kesatuan dan juga pihak majikan.

Saya hendak maklumkan dalam Dewan ini, dalam masa yang sama pihak
kerajaan, kementerian harus juga merenung bahawa tatkala kita hendak berbicara
soal hak, the minimum benefit kepada semua kakitangan ataupun semua pekerja di
dalam negara ini kita juga jangan lupa bahawa hak itu dapat dilebihkan kalau
sekiranya mereka itu berkesatuan. Kesatuan ini dalam negara hanya ada lapan
peratus sahaja, Tuan Yang di-Pertua. Lapan peratus dan 92 peratus tidak
berkesatuan. Untuk menambahkan faedah-faedah yang ada dalam Akta Kerja 1955
ini dipanggil dalam perjanjian bersama dalam bahasa lain dipanggil collective
agreement dengan izin.

Maka, saya hendak minta dalam proses kita hendak memberikan imbuhan
dan juga faedah-faedah kepada keseluruhan mereka pekerja di dalam negara ini kita
juga harus memikirkan tambahan hak yang perlu adakan, diwujudkan dalam

perjanjian bersama. Oleh sebab sekarang ini union busting terlalu banyak.
