DR. 21.3.2022 6

yang betul? Mohon beri penjelasan. Terima kasih Yang Berhormat Timbalan
Menteri. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Padang Serai.
Silakan.

Dato’ Indera Mohd Shahar bin Abdullah: Terima kasih Tuan Yang di-
Pertua. Terima kasih Yang Berhormat Padang Serai yang bertanyakan berkaitan
indikator-indikator yang menunjukkan prestasi ekonomi.

Tuan Yang di-Pertua, beberapa indikator ekonomi utama yang terkini dapat
kita tunjukkan sebagai tanda pemulihan bagi menggalakkan dan menyokong unjuran
pertumbuhan ekonomi pada tahun 2022.

Pertamanya, kita lihat dari segi pasaran buruh. Kadar pengangguran
meningkat kepada 4.2 peratus pada Januari 2022 berbanding 5.3 peratus pada Mei
2020.

Dari segi foreign direct investment (FDI), FDI meningkat RM11.9 bilion dan
rekod aliran masuk bersih lebih tinggi sebanyak RM24.7 bilion pada suku keempat
tahun 2021 menjadikan jumlah FDI pada tahun 2021 menghampiri RM55 bilion.
Lebih tinggi daripada paras pada tahun pra pandemik iaitu tahun 2017, 2018 dan
2019.

Ketiganya, kita lihat dari segi aktiviti perniagaan, perdagangan, borong dan
runcit Malaysia merekodkan jumlah pulangan tertinggi sebanyak RM120.6 bilion
pada Disember 2021 dengan jualan tahunan mencatatkan pertumbuhan empat
peratus kepada RM1.3 trilion pada tahun 2021. Bagi sektor pembuatan pula, Tuan
Yang di-Pertua, jualan meningkat sebanyak 15.5 peratus pada tahun 2021 dengan
jualan keseluruhan sebanyak RM1.6 trilion.

Perdagangan luar Malaysia, Tuan Yang di-Pertua, eksport dan import pada
tahun 2021 melebihi RM2 trillion, pertumbuhan terpantas sejak tahun 1994.

Jadi, indikator-indikator ini, Yang Berhormat, sudah pasti dapat meyakinkan
Dewan yang mulia ini bahawasanya kita berada pada landasan yang tepat dalam
tahun 2022. Terima kasih Tuan Yang di-Pertua.

Tuan Yang di-Pertua: Terima kasih.

Dato’ Mahfuz bin Haji Omar [Pokok Sena]: Tuan Yang di-Pertua, satu lagi

Datuk Seri Dr. Haji Dzulkefly bin Ahmad [Kuala Selangor]: Kuala
Selangor.

Tuan Yang di-Pertua: Sudah 20 minit soalan, Yang Berhormat.

Dato’ Mahfuz bin Haji Omar [Pokok Sena]: Sedikit sahaja.

Tuan Yang di-Pertua: Ringkas.
