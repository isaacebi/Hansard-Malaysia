DR. 21.3.2022 57

Akan tetapi, kita perlu ingat melahirkan seseorang merupakan salah satu
pengorbanan nyawa bagi seorang wanita. Para majikan perlu melihat ini sebagai
peluang bukan beban. Tambahan pula ia merupakan standard antarabangsa.
Pemberian cuti ini selama 90 hari merupakan waktu yang baik bagi pekerja wanita
rehat secukupnya dan waktu sepatutnya bagi ibu dan anak. Penjagaan psikologi para
ibu dan anak sangat penting dan harus dititikberatkan. Faktor gaji juga tidak
seharusnya dibahaskan berkaitan dengan cuti bergaji ini. Ini kerana, Cuti bersalin
merupakan salah satu hak bagi pekerja. Sebagai rekod, negeri Kelantan telah
melaksanakan Cuti Bersalin 90 hari ini sejak tahun 2010 lagi.

Tuan Yang di-Pertua, perkara yang kedua mahu saya sentuh ialah mengenai
cuti paterniti. Tujuh hari cuti bersalin bagi suami disokong 100 peratus bagi sektor
kerajaan dan juga bagi sektor swasta. Tujuh hari bercuti bukan lah lama bagi para
suami menyelesaikan beberapa perkara seperti surat beranak, MyKid dan pembelian
beberapa perkara sebelum sambung bekerja seperti biasa. Cuti ini juga dapat
membantu sedikit sebanyak psikologi ibu dan anak. Menurut laporan antarabangsa
seperti Norway, Sweden dan lain-lain lagi, cuti bersalin bagi kaum bapa ini bukan isu
baharu. Sehinggakan negara-negara ini memperuntukkan sekitar 14 hari cuti serta
cuti yang boleh dikongsi sehingga 30 hari bagi kaum lelaki yang pilihan polisi gaji
secara fleksibel.

01240

Di Korea Selatan pula, pekerja lelaki dibenarkan mengambil cuti 10 hari
selepas isteri mereka bersalin. Di Malaysia, sudah ada syarikat yang memulakan
seperti CIMB dan IKEA Malaysia. Kedua-dua syarikat ini dikenali di Malaysia dan
tidak menjadi masalah kepada mereka.

Maka, para majikan swasta tidak perlu bimbang kerana cuti bersalin bukan
sahaja penting bagi kesihatan mental kaum lelaki, malah ia mustahak bagi
perkembangan sesebuah syarikat kerana pekerja akan menjadi lebih fokus. Maka,
cuti selama tujuh hari bukan sahaja layak dan wajib diberikan kepada kakitangan
kerajaan sahaja, ia juga harus diberikan kepada mereka yang bekerja di sektor
swasta.

Saya ingin tanyakan, apakah syarat-syarat yang ditetapkan di bawah Rang
Undang-undang Kerja (Pindaan) 2021 bagi membolehkan seseorang pekerja lelaki
layak untuk mendapat cuti paterniti?

Terakhir, Tuan Yang di-Pertua, yang ingin saya sentuh ialah mengenai
pekerja bukan warganegara. Peningkatan pekerja warganegara asing ini dapat
dilihat tidak hanya di negara maju tetapi juga di negara-negara membangun. Akan

tetapi, suasana ini perlu dikawal dengan sebaiknya oleh pihak kerajaan. Persoalan
