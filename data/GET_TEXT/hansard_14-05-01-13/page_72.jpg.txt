DR. 21.3.2022 66

[Mesyuarat ditempohkan pada pukul 1.06 tengah hari]

01430
Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh.
Salam sejahtera dan selamat tengah hari. Kita sambung perbahasan rang undang-
undang ini dengan saya menjemput Yang Berhormat Tebrau. Silakan 5 minit Yang

Berhormat Tebrau.

2.32 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Saya ingin mengucapkan syabas dan tahniah kepada Kementerian Sumber
Manusia yang berjaya menggubal pindaan kepada Akta Kerja 1955 supaya manfaat-
manfaat pekerja dapat ditingkatkan selaras dengan apa yang telah dilaksanakan di
negara maju.

Dengan kelulusan RUU ini yang saya jangka mesti disokong oleh semua Ahli-
ahli Parlimen, banyak kelemahan di bawah akta tersebut dapat ditambah baik. Walau
bagaimanapun pelaksanaan pindaan-pindaan di dalam RUU ini sudah pasti akan
meningkatkan kos operasi majikan atau entiti-entiti perniagaan.

Saya ingin bertanya Yang Berhormat Menteri, sudahkan sesi penglibatan
awal antara kementerian dengan semua pemegang taruh atau stakeholders
diizinkan, diadakan sebelum penggubalan RUU ini? Saya juga ingin tahu berapa sesi
diadakan dan adakah ia melibatkan pemegang taruh di semua negeri.

Saya juga minta Yang Berhormat Menteri memberi jawapan apakah respons
mereka terhadap cadangan-cadangan dan adakah pindaan muktamad telah
mengambil pandangan-pandangan pemegang taruh. Juga di pihak kerajaan, adakah
peningkatan kos operasi dan kesannya terhadap ekonomi telah dinilai secara
terperinci?

Tuan Yang di-Pertua, walaupun pada hakikatnya kerajaan telah mewujudkan
kaedah-kaedah untuk mengambil pekerja asing, ada ramai majikan khususnya di
industri servis dan pertanian yang selama ini mengalami kesukaran untuk
mendapatkan permit kerja, jadi mereka masih mengambil pekerja tanpa izin atau
PATI sebagai pekerja. Ini disebabkan PATI sudi bekerja masa panjang dan sudi

menerima gaji yang rendah.
