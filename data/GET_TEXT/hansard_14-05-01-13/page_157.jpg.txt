DR. 21.3.2022 151

bahawa OKT tersebut perlu dimaklumkan tentang hak-haknya seperti untuk berdiam
diri dan keperluan mendapatkan khidmat guaman. CPC menetapkan tempoh
tahanan adalah tidak melebihi 24 jam. Kebenaran lanjut tempoh tahanan hanya
dikeluarkan oleh Majistret. SOP kementerian dan kuasa Majistret tersebut mampu
melindungi hak-hak OKT semasa dalam tahanan.

Tuan Yang di-Pertua, selain itu, apa yang dibangkitkan lagi berkaitan dengan
Bahasa Kebangsaan. Untuk makluman Yang Berhormat Rasah, Bahasa
Kebangsaan sebenarnya akta ini digubal sebelum daripada Bahasa Kebangsaan
dikuatkuasakan pada 1961. Saya difahamkan, Bahasa Kebangsaan 1967. Walau
bagaimanapun, kita boleh untuk mendapatkan dalam bahasa Melayu Yang
Berhormat Rasah.

Saya rasa itu sahajalah apa yang ingin saya simpulkan berkaitan dengan
pindaan akta ini. Sekali lagi terima kasih berbanyak-banyak kepada sahabat-sahabat
Ahli Yang Berhormat yang masih setia bersama kita pada petang ini. Kita harap
pindaan ini akan mendapat sokongan 100 peratus ataupun sebulat suara. Terima
kasih Tuan Yang di-Pertua.

Tuan Khoo Poay Tiong [Kota Melaka]: Yang Berhormat Timbalan Menteri,
tentang yang saya sebut...

Dato’ Ramli bin Dato’ Mohd Nor [Cameron Highlands]: Yang Berhormat.

Tuan Khoo Poay Tiong [Kota Melaka]: ...Yang statistik itu boleh bagi
statistik yang tadi saya sebut. Nanti bagi jawapan bertulis.

Dato’ Rosol bin Wahid: Yang Berhormat Kota Melaka.

Tuan Khoo Poay Tiong [Kota Melaka]: Ya, ya. Boleh bagi jawapan bertulis
tentang statistik itu? Operasi yang dijalankan...

Dato’ Rosol bin Wahid: Okey, Yang Berhormat Kota Melaka bertanyakan
tentang dasar kerajaan untuk menentukan barang kawalan.

Tuan Khoo Poay Tiong [Kota Melaka]: Ya, itu dasar.

Dato’ Rosol bin Wahid: Pada asasnya, barang keperluan kawalan ini adalah
barang yang menjadi rebutan dan barang tersebut amat perlu. Maka, itu asas untuk
dijadikan barang kawalan. Contohnya macam topeng muka. Pada suatu ketika
dahulu topeng muka tidak menjadi barang keperluan, tetapi oleh sebab pandemik
baru-baru ini, ia menjadi rebutan semua orang dan harganya melambung sehingga
yang dikatakan melebihi daripada sepatutnya. Maka, kita adakan kawalan.
Alhamdulillah hari ini ia harga di bawah daripada apa yang sepatutnya. Kemudian,
penguatkuasaan beberapa beroperasi. Okey, itu saya bagi bertulis. Dari tahun 2019
hingga 2021, berapakah jumlah dakwaan dilaksanakan dan jumlah anggota penguat

kuasa setiap negeri? Saya bagi secara bertulis, saya tidak ada jawapan.
