DR. 21.3.2022 100

Datuk Haji Awang bin Hashim: Sekejap-sekejap. Saya hendak dapat
pengesahan daripada Tuan Yang di-Pertua. Saya boleh bagi setiap kali dibangkit.
Cuma, masa dekat saya ini untuk jawab masa peringkat dasar tadi berapa lama?
Kalau boleh, saya akan bagi semua. Kalau tidak, saya terpaksa kena cut ataupun
saya dapat jawapan secara bertulislah selepas ini.

Dato’ Ramli bin Dato’ Mohd Nor [Cameron Highlands]: Yang Berhormat
Menteri, saya akan pertimbangkan bila come to the time.

Datuk Haji Awang bin Hashim: Okey. Terima kasih.

Tuan Sivarasa Rasiah [Sungai Buloh]: Baik, Tuan Yang di-Pertua.

Datuk Haji Awang bin Hashim: Sila Yang Berhormat Sungai Buloh.

Tuan Sivarasa Rasiah [Sungai Buloh]: Terima kasih Tuan Yang di-Pertua
dan Yang Berhormat Timbalan Menteri. Sebenarnya yang klausa dengan berkenaan
buruh paksa yang ada, ada dua unsur sahaja yang sebut secara nyata dalam
seksyen 90B iaitu sekatan pergerakan dan juga ancaman dan ugutan. Itu sahaja. Ini
dua elemen sahaja. Akan tetapi, seperti yang disebut oleh Yang Berhormat Menteri
sendiri di Dewan yang mulia ini pada 14 hari bulan Mac, buruh paksa yang diiktiraf
di peringkat antarabangsa ada 11. Sebagai contoh, penahanan dokumen
pengenalan diri, isolasi, penyalahgunaan kerentanan dan juga kerja lebih masa
berlebihan, keganasan fizikal dan seksual, penahanan gaji, penipuan, penghambaan
hutang. Ini semua adalah aspek-aspek buruh paksa dan isu ini memang Malaysia
sudah ada imej yang telah dicemari oleh kes-kes yang melibatkan Top Glove, yang
melibatkan baru-baru ini muncul Sime Darby Berhad dan sebagainya.

Jadi bagi saya, kementerian harus mengambil ini lebih berat. Soalan yang
saya minta jawapan ialah kenapa apabila kita faham, kita tahu 11 ini adalah inti pati
atau unsur-unsur penting untuk buruh paksa, kenapa kita tidak masuk itu dalam
definisi dalam pindaan ini? Itulah soalan-soalan saya. Saya minta jawapan yang
jelas. Terima kasih.

1610

Datuk Haji Awang bin Hashim: Terima kasih Yang Berhormat Sungai Buloh,
sahabat saya. Sekejap lagi saya bagi.

Tuan Charles Anthony Santiago [Klang]: Soalan saya...

Datuk Haji Awang bin Hashim: Sekejap lagi saya bagi. Satgi saya lupa.
Saya hendak respons...

Tuan Charles Anthony Santiago [Klang]: Okey, okey.

Datuk Haji Awang bin Hashim:...yang Berhormat Sungai Buloh, sekejap lagi
saya beri Yang Berhormat Klang. Terima kasih Yang Berhormat Klang. Memang di

dalam pindaan akta ini telah merangkumi 11 perkara ini dan kita mengambil maklum
