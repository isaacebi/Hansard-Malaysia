DR. 21.3.2022 59

Keduanya yang saya hendak dapatkan penjelasan daripada pihak kerajaan
ialah berkaitan dengan soal penempatan pekerjaan ini. Kita ada 700,000 lebih
pencari kerja yang berdaftar dengan kerajaan sekarang ini. Lebih daripada 700,000
orang. Jadi, bagi saya bahawa apa program-program yang dibuat ke arah untuk
memastikan supaya— 700,000 orang ini adalah warganegara. Ini adalah
warganegara. Untuk memastikan supaya mereka benar-benar untuk mendapat
peluang penempatan pekerjaan.

Walaupun diumumkan baru-baru ini lebih daripada 500,000 orang yang telah
pun diberikan penempatan, cuma saya hendak minta detail-nya ialah 500,000 itu
daripada segi sektor mana? Dalam 500,000 orang itu daripada warga-warga
tempatan ini. Juga, daripada syarikat-syarikat mana? Sebab, ini apabila kata
500,000 orang, bermakna bahawa kita sudah tinggal 200,000 orang lagi pencari
kerja. Akan tetapi, di dalam Kementerian Sumber Manusia itu masih mencatat
pencari kerja kita ini ada 700,000 orang. Jadi, ini yang saya persoalkan. Di mana
500,000 orang yang telah pun diberikan penempatan pekerjaan yang akhirnya akan
mendapat perlindungan di bawah Akta Kerja?

Ketiganya ialah berkaitan dengan masalah pengambilan pekerja asing. Dulu
semasa kita menghadapi pandemik COVID-19, banyak cadangan dan pandangan
mengatakan bahawa inilah masanya untuk kita mengurangkan pekerja asing bagi
membolehkan pekerja tempatan ini masuk dalam sektor pekerjaan. Jadi, saya
hendak minta bahawa apakah langkah-langkah yang dibuat untuk ke arah
memastikan supaya pekerja dalam negara kita, warganegara kita ini mempunyai
minat untuk bekerja?

Saya tidak boleh menerima bahawa orang mengatakan bahawa kerja dalam
sektor 3D ini rakyat Malaysia ini tidak berminat. Saya ambil contoh ya. Dulu semasa
kita membuka FELDA— ini kerja berat ini, kerja berat. Sebelum daripada Bilut ialah
Felda Guar Napai. Guar Napai itu ialah mereka membuka, orang pergi punggah
terus. Pergi tebang pokok dan sebagainya. Maknanya masyarakat Malaysia ini
mempunyai keturunan yang bersedia untuk kerja-kerja berat. Kerja berat.

Jadi, macam mana kita harus kempen ke arah untuk mereka mendapat kerja
berat? Pertama ialah soal gaji, gaji minimum, soal kebajikan yang lainnya yang mesti
dilihat penempatan perumahan dan sebagainya yang perlu disediakan secukupnya
kepada _pekerja-pekerja khususnya_ pekerja-pekerja tempatan ini untuk
membolehkan mereka memasuki pasaran pekerjaan.

Sekarang ini, apabila orang— saya minta tambah sikit ya. Apabila syarikat-
syarikat hendak minta membawa masuk pekerja asing dalam negara kita, mereka

mesti iklankan dulu. Iklan kekosongan pekerja untuk membolehkan pekerja
