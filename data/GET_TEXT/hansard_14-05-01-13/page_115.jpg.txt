DR. 21.3.2022 109

Yang Berhormat. Kami akan beri perhatian dalam merangka dasar dan program-
program kementerian dengan lebih cekap dan berkesan. Atas keprihatinan Yang
Berhormat sekalian, saya mengucapkan berbanyak-banyak terima kasih.

Sekian. Wabillahi taufiq wal hidayah. Assalamualaikum warahmatullahi
wabarakatuh.
1630

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri. Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa rang undang-
undang ini dibacakan kali yang kedua sekarang.

[Masalah dikemuka bagi diputuskan, dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Dato’ Ramli bin Dato’ Mohd Nor (Cameron Highlands) mempengerusikan
Jawatankuasal]

[Fasal-fasal 1 hingga 11 diperintahkan jadi sebahagian daripada rang

undang-undang]

Fasal 12 [Pindaan]-
4.31 ptg.

Timbalan Menteri Sumber Manusia [Datuk Haji Awang bin Hashim]:
Pindaan Fasal 12 dicadangkan untuk memanjangkan tempoh cuti bersalin daripada
90 hari kepada 98 hari selaras dengan Konvensyen ILO dengan izin Maternity
Protection Convention, 2000 (No. 183).

Tuan Pengerusi [Dato’ Ramli bin Dato’ Mohd Nor]: Masalahnya ialah
bahawa pindaan sebagaimana yang tertera di dalam kertas pindaan oleh Yang
Berhormat Menteri Sumber Manusia yang telah dibentangkan sekarang ini terbuka
untuk dibahas.

Tuan M. Kulasegaran [Ipoh Barat]: Tuan Pengerusi, saya hendak tambah
sedikit sahaja mengenai ILO. Kita ikut ILO punya rekomendasi, itu bagus tetapi saya
rasa ada banyak lagi rekomendasi yang dibuat oleh ILO yang perlu dikaji dan diserap
di beberapa undang-undang. Saya harap perhatian diberikan dalam hal ini. Dalam
maternity leave yang ditambah daripada 90 hari kepada 98 hari, itu bagus kerana
semasa PH menerajui kerajaan, saya sudah beritahu sebelum ini pada prinsipnya

Kabinet telah bersetuju. Sebenarnya kalau akta ini telah dibawa ke Parlimen pada
