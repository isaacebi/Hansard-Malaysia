DR. 21.3.2022 114

Tuan Pengerusi [Dato' Ramli bin Dato' Mohd Nor]: Yang Berhormat

Menteri, sila jawab.

4.44 ptg.

Timbalan Menteri Sumber Manusia [Datuk Haji Awang bin Hashim]:
Terima kasih sahabat saya Yang Berhormat Ipoh Barat, terima kasih bangkit perkara
yang tepat sekali dan saya sangat macam ada chemistry-lah. Perkara ini sedang—
memang zaman PH yang banyak menetapkan perkara-perkara seperti ini dan saya
melaksanakan pada hari ini.

Berkenaan dengan fasal diskriminasi pekerjaan ini, kita sedang berbincang
secara terperinci dengan pihak undang-undang dan juga kita mungkin akan pinda
lagi dalam masa depan untuk kita menambahbaikkan lagi pindaan akta untuk kita
membela pekerja. Kita juga melihat daripada satu sudut lagi iaitu sudut majikan juga.
Kita harus mendapat perbincangan dan menimbang masalah yang mereka hadapi
dan dapatkan persetujuan bersama. Sekian, terima kasih daripada Yang Berhormat
Ipoh Barat.

[Fasal-fasal 24 hingga 46 diperintahkan jadi sebahagian daripada rang
undang-undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan ada pindaan; dibacakan kali yang
ketiga, disokong oleh Timbalan Menteri Perusahaan, Perladangan dan Komoditi II
(Datuk Willie anak Mongin) dan diluluskan]

RANG UNDANG-UNDANG KAWALAN BEKALAN
(PINDAAN) 2021

Bacaan Kali Yang Kedua dan Ketiga

4.47 ptg.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum
warahmatullahi wabarakatuh.

Tuan Yang di-Pertua, saya mohon mencadangkan iaitu suatu rang undang-
undang untuk meminda Akta Kawalan Bekalan 1961 dibacakan kali yang kedua
sekarang.

Dato’ Ramli bin Dato’ Mohd Nor [Cameron Highlands]: Okey baca,

silakan.
