DR. 21.3.2022 145

Tambahan jawapan daripada soalan Yang Berhormat Jempol, contoh yang
sama adalah untuk seksyen 411 Kanun Keseksaan iaitu perkataan “heavy reason to
believe” iaitu maknanya kita merasakan bahawa dipercayai, dipercayai untuk
melanggar peraturan ini. Jadi, saya difahamkan bahawa ada sebab untuk
mempercayai telah melakukan kesalahan menjadi asas penangkapan tanpa waran
oleh pegawai bekalan, penolong pegawai bekalan, polis berpangkat tidak rendah
daripada inspektor, mana-mana pegawai kastam yang diberi kuasa oleh pengawal
bekalan bukanlah suatu prinsip undang-undang yang asing di negara ini.

Ini kerana prinsip yang sama dikatakan bahawa telah diguna pakai dalam
undang-undang jenayah. Contohnya cubaan membunuh seksyen 307 dan cubaan
mencuri seksyen 379. Tujuan pindaan ini supaya suspek tidak melarikan diri sebelum
tangkapan dibuat kerana sebelum ini ada kes suspek yang kita syak itu melarikan
diri. Oleh sebab itu dengan pengalaman yang kita lalui tersebut, maka penangkapan
tanpa waran ini amat perlu untuk mereka bertanggungjawab dan mereka tidak lari
daripada apa yang dilakukan.

Tuan Yang di-Pertua, seterusnya bagaimana proses jualan tersebut
dilakukan? Ataupun bagaimana kementerian boleh memastikan tidak berlaku salah
laku semasa proses penjualan barang sitaan? Bagi memastikan tidak berlaku salah
laku semasa proses jualan barang sitaan, penjualan perlu dilakukan berlandaskan
SOP penjualan barang kes yang dibangunkan iaitu penjualan barang sitaan hanya
boleh dilaksanakan mendapat persetujuan daripada ketua seksyen atau ketua
pegawai penguat kuasa negeri atau ketua pegawai penguat kuasa daerah.

Kaedah penjualan barang sitaan juga akan dilakukan melalui sistem tender
ataupun sebut harga kecuali melibatkan barang sitaan jenis mudah rosak ialah
kurang, secara jualan terus. Contohnya macam roti, gas, ataupun minyak, biarkan
ia, ia termeluap. Jadi, benda-benda sebegitu mungkin disegerakan.

Ketiga jawatankuasa akan memilih pembeli sitaan yang menawarkan harga
belian yang tertinggi dan memenuhi syarat yang ditetapkan. Itu apa yang dikatakan
sekarang. Kemudian, saya teringat apa yang dikemukakan oleh sahabat saya Yang
Berhormat Pokok Sena, bagaimanakah jika lepas jualan tersebut pesalah itu tidak
bersalah? Macam mana hendak bayar? Betul ya Yang Berhormat Pokok Sena ya?
Jadi, contohnya kalau setakat ini, barang tersebut kita biarkan begitu. Lepas bicara
dia tidak bersalah, barang dia rugi, dia tidak dapat satu sen pun sebab barang itu
disita dan tidak boleh dijual.

Akan tetapi dengan adanya pindaan ini, saya difahamkan bahawa bila kita
menjual barang tersebut, hasil tersebut dimasukkan di dalam akaun deposit

KPDNKK sementara sehingga keputusan mahkamah selesai, katakan keputusannya
