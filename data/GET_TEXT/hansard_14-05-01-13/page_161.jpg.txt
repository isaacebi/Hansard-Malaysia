DR. 21.3.2022 155

6.46 ptg.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Pengerusi, terima kasih sahabat saya
Yang Berhormat Jelutong. Apa yang dibangkitkan oleh Yang Berhormat Jelutong itu,
saya ambil perhatian. Cuma apa yang dibangkitkan itu saya rasa tidak berkait
dengan apa yang dibincangkan pada petang ini. Kita berkaitan dengan pindaan Akta
Kawalan Bekalan (AKB). Apa yang dibangkitkan tersebut saya rasa banyak kepada
KDN dan yang bersama dengan kementerian tersebut. Jadi saya rasa, itu jawapan
saya. Terima kasih.

Berkaitan Yang Berhormat Kota Melaka, soalan tadi ada jawapan pada saya.
Saya beri selepas ini. Okey, terima kasih.

Tuan Pengerusi [Dato' Ramli bin Dato’ Mohd Nor]: Silakan.

6.46 ptg.

Tuan Hassan bin Abdul Karim [Pasir Gudang]: Terima kasih Tuan
Pengerusi. Saya ingin menyentuh fasal 4 dalam pindaan ini. “Dalam fasal 4 ini
bertujuan untuk memasukkan seksyen baharu 25A ke dalam [Akta 122] untuk
memperuntukkan bahawa jika barang yang disyaki sebagai barang kawalan dijumpai
dalam dua atau lebih bungkusan atau bekas yang sama perihalnya, ia hendaklah
dianggap bahawa semua bungkusan atau bekas itu mengandungi barang yang sama
jenis dan seterusnya”

Ertinya ini persoalan anggapan atau presumption. Yang Berhormat Timbalan
Menteri, saya memandang penting perkara ini. Kalau dalam Undang-undang
Jenayah, presumption ini wujud dalam misalnya Akta Dadah Berbahaya yang
hukumannya ada yang hukuman mati. Manakala, Akta Kawalan Bekalan ini tidaklah
seperti Akta Dadah Berbahaya. Ini kerana daripada segi perundangannya, apabila
ada anggapan atau presumption ini, maka beban bukti ataupun burden of proof
sudah beralih. Bukan lagi terletak kepada pihak pendakwaan tetapi sebaliknya beban
itu terletak kepada orang yang kena tuduh untuk membuktikan dia tidak bersalah,
untuk dia membuktikan barang-barang itu maknanya bukanlah yang seperti
dianggap oleh pihak yang menahannya. Pihak polis, kastam dan sebagainya.

Jadi, ringkasnya saya ingin jaminan daripada pihak kerajaan atau pihak Yang
Berhormat Menteri di Dewan ini, supaya akta ini tidak mengikat hakim-hakim. Kalau
kita lihat dalam fasal itu disebut, “Wahkamah hendaklah menganggap bahawa
barang dalam bungkusan atau bekas tertutup adalah daripada jenis, kuantiti dan
kualiti yang sama.” Ini bermakna pindaan ini akan mengikat tangan hakim-hakim

daripada memberi atau mengadili kes itu yang bersifat jenayah walaupun dalam
