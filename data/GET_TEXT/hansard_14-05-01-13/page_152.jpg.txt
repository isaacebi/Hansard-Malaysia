DR. 21.3.2022 146

menyebelahi kepada yang tertuduh, OKT maka duit tersebut dikembalikan kepada
dia. Ertinya daripada dia tidak dapat satu sen pun sebelum ini, dia akan dapat
sebahagian daripada harta ataupun jualan barang tersebut. Saya rasa menjawab
apa yang dipersoalkan oleh sahabat saya Yang Berhormat Pokok Sena.

Dato’ Mahfuz bin Haji Omar [Pokok Sena]: Baik, apa Yang Berhormat
sebut tadi, daripada tidak dapat satu sen dia akan dapat sebahagian? Maknanya
sebahagian lagi dia tanggung rugilah akibat daripada kesalahan yang dilakukan oleh
pihak penguat kuasa?

Dato’ Rosol bin Wahid: Betul. Ertinya sebelum ini dia tidak dapat satu sen
pun. Contohnya barang tersebut lupus tidak terjual langsung, kosong saja dapat, rugi
langsung. Sekarang ini ertinya kalau dia tidak dapat sepenuhnya pun dia dapat
sebahagian. Faham ya.

Dato’ Mahfuz bin Haji Omar [Pokok Sena]: Tidak, kesalahan itu Tuan Yang
di-Pertua, kesalahan itu bukan kesalahan dia, kesalahan pihak penguat kuasa.
Maknanya tidak mempunyai maklumat yang tepat sehingga menyebabkan berlaku
rampasan yang salah, rampasan yang salah. Tindakan undang-undang yang salah.
Kesalahan itu dilakukan oleh pihak kerajaan, oleh pihak penguat kuasa.

Tiba-tiba depa sudah jual, jual pula mungkin dengan harga yang murah dan
sebagainya. Tiba-tiba dia pergi mahkamah didapati benda itu bukan menyalahi
undang-undang dan sebagainya. Maknanya tidak salah. Jadi, akhirnya dia
menanggung rugi sebab dia hanya akan dikembalikan separuh saja. Jadi, macam
manakah keadilan kepada orang yang niaga macam — dia peniaga kan, dia peniaga
ada pemborong dan sebagainya?

Dato’ Rosol bin Wahid: Ya, faham, faham. Terima kasih sahabat. Saya
faham apa yang dimaksudkan oleh Yang Berhormat Pokok Sena. Apa yang
dimaklumkan kepada saya setakat ini, apa yang berlaku kesalahan ataupun
perlakuan yang dilakukan oleh mereka ini sebenarnya setakat ini tidak ada yang
terlepas, yang terlepas cuma daripada segi teknikal. Daripada segi kesalahan
setakat ini penguat kuasa kita boleh dikatakan buat tindakan yang hampir pasti salah.

Oleh sebab setakat ini bila kita ambil tindakan contohnya penyeludupan
barang minyak bersubsidi ke Thailand. Jadi, bila terdapat satu brand yang ditemui di
sempadan maka kita akan terus menyusuri ke mana ataupun dari mana barang
tersebut atau minyak tersebut dibawa. Dari situ, barang tersebut sudah ditangkap di
Thailand, maknanya sudah ada kesalahan. Jadi, bila kita gantung sementara lesen
mereka ini dan kita bawa ke mahkamah, setakat ini saya difahamkan oleh penguat
kuasa kepada saya yang terlepasnya cuma bila kita pastikan satu percent tadi itu

dalam sebenar ini satu percent di-check.
