DR. 21.3.2022 30

Sebelum ini juga ada yang menyebut mengenai cruise. Saya difahamkan di
Johor, sudah dilaksanakan pelancongan menggunakan cruise ini. Jadi apa juga
produk baharu, insya-Allah kita memang sentiasa menggalakkannya Yang
Berhormat, terima kasih.

Tuan Yang di-Pertua: Silakan Yang Berhormat Tebrau.

Tuan Steven Choong Shiau Yoon [Tebrau]: Okey. Terima kasih Tuan Yang
di-Pertua. Yang Berhormat Menteri, memandangkan Johor Bahru ada populasi dari
Borneo yang berasal dari Sabah dan Sarawak, lebih kurang 30,000 orang, adakah
kementerian ada pelan tindakan untuk mengadakan satu pusat kebudayaan Borneo
supaya pelancong-pelancong dari luar negara tidak perlu pergi Borneo untuk
menikmati kebudayaan orang-orang Borneo tetapi boleh dapatkan di Johor Baru
sebagai satu kita kata destinasi untuk pelancong memandangkan kita akan buka
semula sempadan kita pada 1 April. Terima kasih.

Dato’ Sri Hajah Nancy Shukri: Terima kasih Tuan Yang di-Pertua. Terima
kasih Yang Berhormat Tebrau. Mereka dari Borneo yang berada di kawasan Pasir
Gudang itu melebihi 30,000 orang. Sebelum ini memang kita dari Sarawak sendiri
pun ada datang menganjurkan program bersama dengan mereka. Jadi kalau ada
permintaan daripada masyarakat itu sendiri, mereka sudah menjadi satu komuniti
yang besar di Pasir Gudang, insya-Allah kita bersedia untuk mempertimbangkan apa
yang dipohonkan oleh mereka. Malah saya sendiri pernah pergi ke sana beberapa
tahun yang lalu dan mendengar daripada mereka sendiri. Jadi kalau adalah mereka
hendak memohon kita untuk membantu, kita sedia membantu insya-Allah. Sekian,
terima kasih.

Tuan Yang di-Pertua: Terima kasih. Seterusnya Yang Berhormat Machang,
Datuk Haji Ahmad Jazlan bin Yaakub. Silakan.

11. Datuk Haji Ahmad Jazlan bin Yaakub [Machang] minta Menteri Pertanian
dan Industri Makanan menyatakan apakah punca kekurangan bekalan ayam dalam
pasaran yang telah berlanjutan sejak lebih tiga bulan yang lalu. Adakah disebabkan
penyakit ayam, golongan penternak yang terjejas akibat pandemik, atau terdapat
faktor luaran (external) lain dan apakah tindakan kementerian untuk mengembali dan
melonjakkan semula bekalan ayam dalam pasaran sesuai dengan permintaannya
yang terus meningkat.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Terima kasih Tuan Yang di-Pertua. Terima kasih Yang
Berhormat. Tuan Yang di-Pertua, saya mohon menjawab soalan ini bersekali dengan
lima lagi soalan yang tertera di dalam Aturan Urusan Mesyuarat hari ini iaitu soalan

daripada Yang Berhormat Merbok nombor 44, Yang Berhormat Pokok Sena nombor
