DR. 21.3.2022 152

Tuan Khoo Poay Tiong [Kota Melaka]: Terima kasih.

Dato’ Rosol bin Wahid: Kemudian, bercakap fasal waran, saya sudah jawab
tadi. Kemudian, apakah semak imbang untuk mengelak daripada salah guna kuasa?
Jadi semak dan imbang, sebenarnya di samping kita mengadakan penguatkuasaan,
penguat kuasa ini datang bersama dengan pegawai-pegawai lain. Dengan polis,
kastam dan sebagainya yang terlibat. Jadi ertinya, penguatkuasaan kita ini dilakukan
dengan keadaan cross ministry ataupun cross jabatan untuk memastikan tidak ada
— tetapi benda ini ya lah, orang boleh buat apa sahaja yang bergantung kepada
amanah, jujurnya seseorang itu. Saya rasa menjawab apa yang ditanyakan oleh
Yang Berhormat Rasah.

Tuan Khoo Poay Tiong [Kota Melaka]: Terima kasih Yang Berhormat
Timbalan Menteri.

Dato’ Haji Salim Sharif [Jempol]: Yang Berhormat Timbalan Menteri, ada
satu tidak dijawab tadi, yang mana Jempol.

Dato’ Rosol bin Wahid: Okey.

Dato’ Haji Salim Sharif [Jempol]: Maknanya penggunaan logo khas bagi
barangan kawalan bersubsidi di pasaran bagi mengelakkan penyeludupan dan
sebagainya dan juga mengelakkan daripada segi kenaikan dan sebagainya. Jadi,
adakah perkara ini ada jawapan Timbalan Menteri ataupun sebaliknya?

Dato’ Rosol bin Wahid: Setakat ini tidak ada jawapan lagi. Cuma, logo khas
itu telah diperkenalkan. Cuma apa yang boleh saya kongsikan di sini bahawa kita
sedang memikirkan cara bagaimana untuk hendak meminimumkan beban kerajaan
barang subsidi ini. Hari ini kita beri subsidi kepada barang, minyak masak, RON95,
gas dan sebagainya.

Jadi kita ada cadangan dan kita sedang teliti untuk beri subsidi kepada
individu. Contohnya bagi mereka yang B40, kita beri contohnya macam RM1,000
setahun. Jadi dok sebut dia akan guna untuk barang-barang keperluan. Ertinya
kerajaan tidak lagi memberikan subsidi kepada barang-barang ataupun keperluan-
keperluan yang sebagaimana kita laksanakan sekarang. Itu dalam perancangan kita
untuk nak mengurangkan ketirisan agar barang-barang ataupun duit tersebut dapat
digunakan secara bersasar.

Dato’ Haji Salim Sharif [Jempol]: Jadi, saya rasa macam logo tadi itu
tujuannya untuk kawalan supaya ia tidak berlaku penyeludupan, kita kenal pasti dan
kenaikan. Tadi Yang Berhormat Timbalan Menteri menjawab soal sasaran, golongan

sasaran untuk mendapatkan subsidi sebenarnya.
