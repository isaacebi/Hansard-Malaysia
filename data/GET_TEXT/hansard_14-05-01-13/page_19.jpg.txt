DR. 21.3.2022 13

Tuan Yang di-Pertua: Silakan, Yang Berhormat Pasir Mas, soalan tambahan
pertama.

Tuan Ahmad Fadhli bin Shaari [Pasir Mas]: Terima kasih Tuan Yang di-
Pertua. Terima kasih Yang Berhormat Timbalan Menteri. Saya tertarik mendengar
jawapan yang dikemukakan tadi menunjukkan bahawa agenda berkenaan dengan
isu beg berat ini sudah menjadi perhatian pihak kerajaan dan saya tertarik kepada
salah satu daripada penyelesaian tadi ialah untuk menyediakan /ocker ataupun
almari peribadi ruang kepada setiap pelajar dan itu sangat-sangat saya sokong.

Cuma persoalannya, sudah tentu ia melibatkan perbelanjaan. Bajet Yang
Berhormat Timbalan Menteri tadi sebut akan dibuat secara berfasa. Di dalam fasa
pertama ini berapakah bajet yang akan diperuntukkan? Berapakah jumlah bilangan
murid yang akan terlibat dan bilakah tahun ataupun masanya kerajaan menyasarkan
akan melibatkan seluruh pelajar knususnya murid sekolah rendah seluruh negara?
Terima kasih.

Tuan Yang di-Pertua: Terima kasih, silakan.

Dato’ Dr. Mah Hang Soon: Terima kasih, Yang Berhormat Pasir Mas.
Seperti yang telah saya jelaskan tadi, KPM akan menyediakan locker di sekolah
rendah secara berfasa. Jadi untuk Fasa 1 ia akan melibatkan penyediaan /ocker
untuk murid Tahap 1 iaitu Tahun 1, 2 dan 3 di sekolah rendah yang beroperasi secara
dua sesi.

Pelaksanaannya akan melibatkan seramai 323,186 murid melibatkan 10,662
kelas. Jumlah anggaran peruntukan tahun 2022 untuk Fasa 1 ini adalah sejumlah
RM37.3 juta. Jadi untuk Fasa 2 pula, penyediaan locker akan diperluaskan kepada
murid Tahap 2 iaitu murid Tahun 4, 5 dan 6 di sekolah rendah yang beroperasi secara
dua sesi juga. Pelaksanaan dijangka pada tahun 2023. Jadi bagi sekolah satu sesi
pula murid akan menyimpan buku di dalam laci meja di bilik darjah masing-masing.
Terima kasih.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Hulu Langat.

Tuan Haji Ahmad bin Hassan [Papar]: Papar, Papar.

Tuan Yang di-Pertua: Kita dengar soalan dari wanita pula. Silakan, Yang
Berhormat Kulai.

Puan Teo Nie Ching [Kulai]: Terima kasih, Tuan Yang di-Pertua. Soalan
tambahan saya, pertama, saya minta satu timeline yang lebih spesifik daripada Yang
Berhormat Timbalan Menteri. Tadi Yang Berhormat Timbalan Menteri sebut bahawa
Fasa 1 adalah melibatkan perbelanjaan sebanyak RM37.3 juta. Jadi bila locker ini

akan dihantar kepada sekolah-sekolah yang terlibat sama ada pada bulan sekarang
