DR. 21.3.2022 16

Puan Yeo Bee Yin [Bakri]: Tuan Yang di-Pertua, soalan tambahan saya
adalah berkenaan dengan LSS3, projek yang paling rendah harganya kalau saya
tidak salah ingat adalah 17 sen per kilo hour untuk /evelized cost of energy (LCOE)
mereka. Saya hendak tahu sama ada projek ini dapat financial clause atau tidak? Ini
adalah berkenaan dengan LSS3.

Datuk Ali anak Biju: Ini berkenaan dengan LSS3 ke LSS4?

Puan Yeo Bee Yin [Bakri]: LSS3.

Datuk Ali anak Biju: Oleh sebab LSS3 ia akan mula beroperasi pada tahun
ini juga.

Puan Yeo Bee Yin [Bakri]: Tidak. Ada beberapa pemenang untuk award itu.
Saya hendak tahu sama ada yang paling rendah — pengusaha yang bid yang paling
rendah itu dapat ke tidak ada financial clause bermaksud bahawa adakah ini adalah
competitive price untuk mereka, feasible price untuk mereka untuk menjana
keuntungan juga?

Datuk Ali anak Biju: Sehingga kini, maklumat yang kita dapat adalah tidak
ada kompeni yang tidak dapat financial clause itu. Semuanya dapat dan bermula
operasi tahun ini juga. Walau bagaimanapun, kalau ada maklumat perincian yang
ada, saya akan maklumkan secara bertulis sebab ini merupakan specific company
Yang Berhormat maksudkan tadi. Terima kasih Yang Berhormat.

Dato' Haji Salim Sharif [Jempol]: Ya, terima kasih Tuan Yang di-Pertua.
Jadi, seperti mana jawapan Yang Berhormat Menteri tadi, saya hendak tahu lebih
detail, LSS3 ini adalah ditawarkan kepada syarikat asing yang mana lima buah
syarikat yang ditawarkan, hanya dua dari Malaysia, tiga dari luar negara. Jadi saya
hendak tahu, adakah penawaran ini berlaku dan di manakah ekuiti yang ditawarkan
untuk rakyat Malaysia dan berapa ramaikan tenaga kerja tempatan yang ditawarkan?
Mohon Yang Berhormat Menteri menjawab secara detail. Terima kasih.

Datuk Ali anak Biju: Terima kasih, Yang Berhormat. Keperincian mengenai
jumlah pekerja ataupun ekuiti-ekuiti yang ada di dalam syarikat yang mendapat LSS3
ini, saya minta maaf, saya tidak ada keperincian yang ada sekarang ini. Walau
bagaimanapun, saya boleh memberikan jawapan secara bertulis dan ini adalah
soalan yang saya rasa Yang Berhormat, sangat inginkan untuk jawapannya. Maka,
untuk jawapan yang lebih baik, yang lebih terperinci, akan jawapan bertulis.

Dato’ Haji Salim Sharif [Jempol]: Yang Berhormat Menteri, Yang Berhormat
Menteri.

Tuan Sabri bin Azit [Jerai]: Satu lagi.

Dato’ Haji Salim Sharif [Jempol]: Lima buah syarikat itu tidak boleh beritahu

ke siapa? Itu senang sahaja. Di mana luar negara berapa, berapa.
