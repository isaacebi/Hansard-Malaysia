DR. 21.3.2022 138

#1800

Saya tahu bukan KPDNHEP yang menjadi sekretariat. Yang menjadi sekretariat itu
MAFI. Yang Berhormat Menteri pun pernah sebutkan. Cuma, saya berharap
kementerian ini yang sering kali menjadi punching ground— orang semua marah
KPDNHEP— supaya mengemukakan masalah ini dalam Jawatankuasa Kos Sara
Hidup yang dipengerusikan oleh Yang Amat Berhormat Perdana Menteri. Saya
percaya Yang Amat Berhormat Perdana Menteri cukup ambil berat, prihatin terhadap
masalah ini.

Kita hendak selesaikan masalah benda asas iaitu harga dan bekalan. Dua-
dua ini penting. Jangan harga sahaja tetapi bekalan ayam daging dan juga telur itu
penting untuk masyarakat khasnya bulan Ramadhan yang bakal menjelang dalam
masa kurang daripada dua minggu dari sekarang.

Jadi, terima kasih atas lanjutan masa sedikit yang diberikan oleh Tuan Yang
di-Pertua. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Rasah. Seterusnya saya menjemput Yang Berhormat Kapar. Tidak

ada dalam Dewan. Seterusnya saya menjemput Yang Berhormat Bukit Bendera.

6.01 ptg.

Tuan Wong Hon Wai [Bukit Bendera]: Terima kasih kepada Tuan Yang di-
Pertua. Saya turut ingin menyertai perbahasan berkenaan dengan pindaan terhadap
Akta Kawalan Bekalan 1961.

Saya meneliti dalam website KPDNHEP bahawa barang-barang kawalan
yang telah diisytiharkan di bawah seksyen 5 dan dalam Jadual 1 Peraturan Kawalan
Bekalan 1974 termasuk antara lain tepung gandum, kerosin, gula, baja, minyak
masak, petrol, diesel, bar bulat keluli lembut, simen, liquefied petroleum gas (LPG),
roti dan ayam. Begitu panjang senarai barang kawalan di bawah Akta Kawalan
Bekalan 1961.

Saya setuju dengan tadi beberapa perbahasan rakan-rakan saya, Yang
Berhormat Rasah, Yang Berhormat Kepong yang antara lain menyatakan bahawa
kekhuatiran mereka terhadap salah guna kuasa apabila ada enabling act untuk
membolehkan tangkapan tanpa waran tersebut. Itu technicality yang perlu kita
perhalusi. Apakah safeguard terhadap salah guna seksyen tersebut?

Akan tetapi, apa yang saya ingin tumpukan perhatian dalam perbahasan
saya adalah berkenaan dengan apabila kita kata kawalan bekalan, biasanya ia
dikaitkan dengan subsidi kerajaan. Saya rasa khuatir kerana bil subsidi negara kita

kian meningkat apabila kawal bekalan. Maksudnya, kerajaan menanggung bil
