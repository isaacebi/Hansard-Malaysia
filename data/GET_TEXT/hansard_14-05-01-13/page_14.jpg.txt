DR. 21.3.2022 8

Tuan Yang di-Pertua: Terima kasih. Yang Berhormat Dr. Maszlee bin Malik,

silakan.

2. Dr. Maszlee bin Malik [Simpang Renggam] minta Menteri Komunikasi dan
Multimedia menyatakan usaha dan insentif kementerian untuk membantu para
pelakon dan artis menyimpan/menabung di KWSP demi masa depan dan saraan
hari tua mereka.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua dan terima kasih Yang Berhormat
Simpang Renggam kerana prihatin dengan nasib artis-artis di Malaysia.

Tuan Yang di-Pertua, Kementerian Komunikasi dan Multimedia Malaysia
amat prihatin dan komited untuk membantu meningkatkan profesionalisme dan
kesejahteraan penggiat seni kreatif. Antara inisiatif yang sedang dilaksanakan oleh
kementerian adalah melalui penubuhan task force industri kreatif. Penubuhan task
force ini bertujuan untuk meneliti dan memudah cara_langkah-langkah
penambahbaikan industri kreatif termasuk dari segi kebajikan penggiat-penggiat seni
termasuklah artis, pelakon serta pekerja belakang tabir seperti caruman wang
simpanan pekerja, pertubuhan keselamatan sosial serta perlindungan insurans.

Task force ini turut melibatkan keahlian wakil-wakil dari industri dan persatuan
seperti Persatuan Pengeluar Filem, Persatuan Seniman Malaysia, Persatuan
Pekerja Profesional Filem Malaysia, Persatuan Pengarah Filem Malaysia dan lain-
lain bagi mendapatkan pandangan dan maklum balas sebagai input penting untuk
melaksanakan industri kreatif ini.

Untuk pengetahuan Yang Berhormat Simpang Renggam juga, sekarang ini
kita melibatkan artis tetapi bukan penyanyi kerana artis-artis penyanyi ini diuruskan
oleh Kementerian Perdagangan Dalam Negeri dan Hal Ehwal Pengguna melalui
royalti dan sebagainya. Akan tetapi untuk pengetahuan Yang Berhormat, dari segi
kebajikan mereka agak menjadi masalah kerana persatuan-persatuan ini bertelagah
dan wang hasil daripada kutipan ini untuk kebajikan artis-artis penyanyi menjadi
masalah dan kita sedang berbincang bagi task force ini untuk bawa kepada
Kementerian Komunikasi dan Multimedia. Terima kasih Yang Berhormat.

Dr. Maszlee bin Malik [Simpang Renggam]: Terima kasih Tuan Yang di-
Pertua. Yang Berhormat Timbalan Menteri, kalau kita lihat soalan saya lebih
menjurus kepada KWSP. Kita tahu KWSP memang ada inisiatif mereka sendiri tetapi
ia tidak mapan untuk para artis dan penggiat seni itu sendiri. Kita perlukan polisi yang

lebih mapan untuk menjaga hari senja golongan artis dan juga penggiat seni yang
