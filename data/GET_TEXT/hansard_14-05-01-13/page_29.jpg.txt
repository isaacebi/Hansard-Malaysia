DR. 21.3.2022 23

(iv) SDG10 — Mengurangkan Ketidakbersamaan; dan

(v) $SDG11 — Bandar dan Masyarakat Mampan.

Antara program yang boleh dikongsikan adalah gerakan MyDigital Maker
yang terletak di bawah aspirasi SDG4 — Kualiti Pendidikan. Melalui gerakan ini,
MDEC memberikan penekanan dalam aspek pembangunan pakar digital untuk
memastikan kelestarian pertumbuhan ekonomi digital sehingga 2.29 juta orang murid
sekolah telah mengambil bahagian secara aktif dalam aktiviti penciptaan digital.
Antaranya, pengekodan penciptaan kandungan dan robotik menerusi kurikulum dan
aktiviti yang dijalankan secara ekosistem MyDigital Maker seperti universiti dan rakan
industri. Manakala sebanyak 96,000 orang guru telah dilatih dalam bidang sains
komputer dan pemikiran komputer rasional.

Di bawah aktiviti SDG8 — Pekerjaan Yang Sesuai Dengan Pembangunan
Ekonomi, SDG10 — Mengurangkan Ketidakbersamaan antara usaha yang telah
diambil menerusi gerakan MyDigital Workforce yang bertujuan untuk mewujudkan
tenaga kerja modal insan dan budaya saing yang memenuhi keperluan ekonomi
industri digital. Setiap program ini, setakat ini, lebih 8,000 orang individu telah
berdaftar untuk menyertai kempen ‘Let's Learn Digital’. Sebanyak lebih kurang 310
kursus dan pensijilan dalam pasaran telah disenaraikan dalam Direktori Latihan
Kemahiran Digital MDEC. Terima kasih.

Tuan Yang di-Pertua: Terima kasih. Dipersilakan.

Tuan Syed Ibrahim bin Syed Noh [Ledang]: Terima kasih Yang Berhormat
Timbalan Menteri atas jawapan tadi. Saya sebenarnya lebih mahu tahu berkenaan
dengan sektor perdagangan blockchain non-fungible token (NFT).

Untuk makluman semua Ahli Dewan, apa maksud non-fungible token ini ialah
sebenarnya jual beli barangan-barangan yang digital secara unik. Termasuk dalam
konteks ini adalah lagu-lagu, foto tetapi dalam bentuk digital. Ini yang disebutkan
sebagai non-fungible token.

Ada baiknya dan ada buruknya. Maksudnya, ini cara untuk dapatkan
pendapatan baharu. Ada yang saya sudah dengar, ada pendapatan sehingga RM3.5
juta kerana telah berjaya untuk jual foto dan lagu-lagu. Begitu juga yang berjaya
untuk jual gambar, mendapatkan RM325,000 hasil daripada NFT ini.

Akan tetapi, ia ada juga buruknya iaitu berkenaan dengan scam yang
mungkin timbul kerana sifatnya sebagai non-tangible item dan mungkin kerana
kaitannya dengan crypto mining atau cryptocurrency.

Jadi, soalan saya ialah apakah pendirian kementerian dan kerajaan dalam
sektor perdagangan NFT ini yang semakin menjadi perhatian di Malaysia

terutamanya dalam kalangan anak muda? Saya maklum perdagangan token atas
