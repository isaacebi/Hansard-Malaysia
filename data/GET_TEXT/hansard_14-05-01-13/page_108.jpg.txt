DR. 21.3.2022 102

supaya seseorang itu boleh didakwa di bawah kesalahan buruh paksa dan bukan
Akta Pasport, Akta 446 dan sebagainya. Minta pandangan.

Datuk Haji Awang bin Hashim: Terima kasih kepada Yang Berhormat Klang
yang prihatin (concerned) berkenaan dengannya. Ya, betul saya setuju berkenaan
dengan simpan pasport ini di bawah imigresen iaitu di bawah Kementerian Dalam
Negeri (KDN). Akta 446 adalah accommodation ataupun penempatan, keselesaan
kepada pekerja-pekerja. Di sini juga termasuk dalam 11 perkara tetapi diminta oleh
Yang Berhormat Klang supaya kita perincikan 11 perkara yang perlu dimasukkan di
dalam pindaan akta ini.

Ya, akta akan datang kita bincang. Insya-Allah kita bincang dengan AG untuk
kita scrutinise atau kita perincikan berkenaan dengan cadangan yang dibangkitkan
oleh Yang Berhormat Klang.

Tuan Charles Anthony Santiago [Klang]: Yang Berhormat Timbalan
Menteri, itu bermaksud Yang Berhormat Timbalan Menteri memberi satu komitmen
pada hari ini di Dewan yang mulia ini supaya isu ini diperincikan sebelum
ditandatangani.

Datuk Haji Awang bin Hashim: Ya.

Tuan Charles Anthony Santiago [Klang]: Okey, terima kasih.

Datuk Haji Awang bin Hashim: Okey, terima kasih Yang Berhormat Klang.
Seperti yang saya katakan tadi walaupun pindaan akta ini adalah lebih baik daripada
yang sebelum ini kepada pekerja-pekerja tetapi masih ada lagi — kita ada ruang lagi
untuk kita buat penambahbaikan. Setiap dua tahun sekali, kita ada revision ataupun
kita ada review atau ada semak semula bagi kita memberi perlindungan kepada
pekerja di samping kita mendapat persetujuan daripada pihak employers.

Seterusnya saya nak terus kepada — di samping itu berkenaan dengan di
bawah Akta Kanak-kanak dan Orang Muda (Pekerjaan)...

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri...

Datuk Haji Awang bin Hashim: Boleh, boleh.

Tuan Sanisvara Nethaji Rayer a/l Rajaji [Jelutong]: Saya berterima kasih.
Saya juga telah mengikuti perbahasan dan juga penggulungan yang dibuat oleh
Yang Berhormat Timbalan Menteri berkenaan dengan perlindungan yang diberi
kepada kaum hawa, kaum wanita di bawah akta ini. Memang kita menyokong.

Ketika Yang Berhormat Sepang berbahas tadi, saya telah membangkitkan
satu perkara. Di sebelah sini [Merujuk kepada blok pembangkang] Yang Berhormat
Sepang, di sebelah sana [Merujuk kepada blok kerajaan] ada juga yang berbahas

mengenai hak untuk memakai hijab atau memakai tudung. Kita menyokong bahawa
