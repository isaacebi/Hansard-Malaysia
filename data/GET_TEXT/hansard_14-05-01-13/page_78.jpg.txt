DR. 21.3.2022 72

kegusaran golongan wanita untuk bersama-sama berkecimpung dalam apa jua
bidang pekerjaan.

Namun_ begitu, yang menjadi kebimbangan saya adalah berkenaan
sesetengah majikan yang mendiskriminasikan pekerja wanita disebabkan pemberian
cuti bersalin yang agak panjang ini. Hal ini kerana sesetengah majikan lebih
cenderung untuk memilih pekerja lelaki daripada wanita dan beralasan pekerja
wanita terpaksa diberikan cuti bersalin untuk tempoh yang lama.

Oleh itu, apakah langkah kerajaan dalam memastikan isu diskriminasi pekerja
wanita ini tidak berlaku walaupun setelah pindaan akta ini dilakukan? Selain itu,
adakah akta ini turut memasukkan denda terhadap majikan yang memotong gaji
mahupun tidak membayar gaji terhadap pekerja yang bercuti melebihi 60 hari? Hal
ini kerana terdapat kes di mana majikan memberikan pekerja wanita cuti bersalin,
namun begitu gaji pekerja tersebut dipotong ataupun gaji tidak dibayar apabila cuti
melebihi tempoh 60 hari terutama sekali pekerja dalam sektor swasta.

Tuan Yang di-Pertua, saya juga ingin menyentuh fasal 36 berhubung
kewajipan majikan untuk mempamerkan notis bagi meningkatkan kesedaran
terhadap gangguan seksual. Isu ini amat kerap berlaku dalam kalangan pekerja,
kerana apabila ia menyebabkan ketidakselesaan kepada mangsa, itu adalah
merupakan gangguan seksual. Namun, ramai dalam kalangan masyarakat hari ini,
wanita khususnya, tidak mengambil apa-apa tindakan terhadap masalah tersebut.
Malah kebanyakan mangsa lebih memilih untuk sekadar memendam rasa dan hanya
berkongsi luahan kepada orang terdekat.

Saya kira kewajipan mempamerkan notis ini adalah satu langkah yang tepat
bagi memastikan hak pekerja sentiasa dilindungi sekali gus isu gangguan seksual di
tempat kerja dapat dibendung. Oleh itu, apakah mekanisme yang disediakan oleh
kerajaan bagi memastikan para majikan khususnya benar-benar menjalankan
tanggungjawab ini? Adakah penguatkuasaan benar-benar diberi perhatian dalam
perkara ini?

Tuan Yang di-Pertua, seterusnya saya juga ingin menyentuh fasal 34
bertujuan untuk menaikkan amaun penalti yang dikenakan ke atas majikan bagi
kesalahan atas kegagalan untuk menyiasat aduan gangguan seksual. Saya amat
bersetuju dengan pindaan pada fasal 34 kerana kebanyakan mangsa tidak mahu
membuat aduan kerana majikan tidak mengendahkan aduan tersebut. Malah
mereka merasakan laporan hanya akan merumitkan keadaan bahkan boleh
menimbulkan ketegangan hubungan antara mangsa, pemangsa dan majikan.
Mangsa akan memilih jalan untuk berdiam diri sahaja. Masalah ini patut segera

diselesaikan. Jika tidak, pindaan fasal ini tidak berfungsi dengan sebaiknya.
