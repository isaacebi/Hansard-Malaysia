DR. 21.3.2022 15

01040

Di sini kalau kita ingat apabila kita lihat mereka terpaksa membawa beg
sekolah sehingga tiga atau empat kilogram, jadi ini adalah satu bebanan kepada
mereka dan boleh memberikan tekanan jiwa kepada diri mereka. Jadi, soalan saya,
adakah kerajaan tidak bercadang untuk memberikan setiap anak-anak murid ini
peranti multimedia seperti /aptop atau apa-apa sahaja yang boleh supaya kita dapat
meringankan beban mereka setiap pagi untuk pergi ke sekolah dan balik daripada
sekolah? Terima kasih.

Dato’ Dr. Mah Hang Soon: Terima kasih. Jadi, kepada Yang Berhormat
Papar, seperti mana yang kita tahu iaitu kerajaan memang sedang berusaha dan
telah memberikan, ada menyediakan peranti kepada sejumlah murid. Namun, yang
paling penting saya rasa adalah daripada segi langkah-langkah yang telah kita
laksanakan selama ini iaitu yang saya sebutkan tadi iaitu ada tujuh langkah yang
telah kita ambil termasuklah penyediaan lokar, penyusunan semula jadual waktu
daripada segi buku latihnan, buku aktiviti, buku kerja yang boleh dibawa oleh murid
ataupun yang tidak boleh, ada yang cuma boleh digunakan sebagai bahan rujukan
atau bahan ulang kaji di luar waktu PdP. Kita juga menyediakan buku teks digital dan
juga dengan pendekatan PdP yang baharu dan juga dengan kerjasama dengan
JAKIM dan lain-lain.

Paling penting adalah juga ingin saya menarik perharian di sini bahawa
semua daripada kita ini termasuk para ibu bapa, kalau saya boleh menyeru kepada
mereka supaya membantu untuk anak murid atau anak mereka daripada segi ini

untuk menyusun dan membawa buku yang berkaitan ke sekolah. Terima kasih.

4. Puan Yeo Bee Yin [Bakri] minta Menteri Tenaga dan Sumber Asli
menyatakan status terkini projek-projek solar di bawah LSS3 dan LSS@MEnTARI.

Timbalan Menteri Tenaga dan Sumber Asli [Datuk Ali anak Biju]: Terima
kasih Tuan Yang di-Pertua, terima kasih Yang Berhormat Bakri yang bertanya soalan
mengenai LSS3 ini. Untuk makluman Ahli-ahli Yang Berhormat, sehingga Disember
2021, kemajuan pelaksanaan keseluruhan Projek Tenaga Boleh Baharu (TBB) di
bawah program Large Scale Solar 3 (LSS3) adalah dalam sekitar 78 peratus.
Kesemua projek di bawah LSS3 akan mula menjana tenaga elektrik ke sistem grid
pada akhir tahun 2020 iaitu tahun ini.

Manakala bagi projek-projek TBB di bawah LSS@MEnTARI, kesemua
pemaju yang telah ditawarkan kuota TBB sedang dalam proses memuktamadkan
pembiayaan (financial cost). Projek-projek yang dibangunkan di bawah
LSS@MEnTARI dijangka akan bermula operasinya seawal-awal pada akhir tahun
2023. Sekian, terima kasih.
