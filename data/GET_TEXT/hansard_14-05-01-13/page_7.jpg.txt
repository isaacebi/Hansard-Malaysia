DR. 21.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Isnin, 21 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Assalamualaikum warahmatullahi wabarakatuh.
Selamat pagi dan salam sejahtera. Sebelum kita mulakan, saya mempunyai ucapan
takziah yang hendak saya ucapkan. Ahli-ahli Yang Berhormat semua, dengan
perasaan yang amat dukacita dan sedih saya ingin memaklumkan kepada Ahli-ahli
Yang Berhormat sekalian bahawa Allahyarham Tuan Haji Mohsin Fadzli bin Haji
Samsuri, mantan Ahli Parlimen Bagan Serai telah kembali ke rahmatullah pada hari
Khamis, 10 Mac bersamaan 7 Shaaban 1443 Hijrah.

Saya bagi pihak Ahli-ahli Dewan ini dan pihak Parlimen seluruhnya ingin
merakamkan ucapan takziah kepada seluruh ahli keluarga Tuan Haji
Mohsin Fadzli bin Haji Samsuri. Saya mengharapkan seluruh ahli keluarga
Allahyarham terus tabah dalam menghadapi situasi ini. Kita berdoa semoga Allah
SWT mencucuri rahmat ke atas roh beliau serta ditempatkan dalam kalangan orang-
orang yang soleh serta lagi beriman.

Untuk makluman, beliau telah berkhidmat sebagai Ahli Parlimen Bagan Serai
semenjak tahun 2008 sehingga tahun 2013. Pada yang beragama Islam diminta
menghadiahkan Al-Fatihnah kepada roh Allahyarham Tuan Haji Mohsin Fadzli bin
Haji Samsuri. Manakala kepada yang bukan beragama Islam, diminta bertafakur
selama satu minit. Al-Fatihah.

[Ahli-ahli beragama Islam membaca Al-Fatihah, Ahli-ahli bukan Islam
bertafakur]

Terima kasih semua. Untuk memulakan sesi pertanyaan-pertanyaan bagi
Jawab Lisan hari ini, saya ingin menjemput Yang Berhormat Datuk Seri Haji Anmad

bin Haji Maslan.
