DR. 21.3.2022 139

subsidi. Apabila petrol, LPG dan diesel— Yang Berhormat Menteri Kewangan telah
menyatakan bahawa akan mengeluarkan RM28 bilion pada tahun 2022 untuk subsidi
petrol, LPG dan diesel apabila international brent crude oil price mencecah minggu
lalu— minggu ini USD110 per barre/. Begitu juga dengan minyak masak. CPO price
meningkat tinggi. CPO futures melebihi RM8,000 per tan.

Kita juga mengetahui bawah windfall profit levy tahun 2022 melebihi RM1
bilion. Export tax yang kita akan terima ialah RM2 bilion. Saya meminta supaya
windfall profit levy dan juga export tax serta cukai-cukai yang kita akan kutip dalam
industri kelapa sawit ini digunakan untuk membantu untuk menstabilkan harga
minyak masak.

Apa yang dinyatakan oleh Menteri bahawa mengeluarkan RM2 bilion tahun
2022 untuk subsidi satu kilogram minyak masak polybag banyak kelemahan
daripada segi pentadbiran yang telah dinyatakan rakan-rakan kita. Banyak ketirisan
yang berlaku, penyelewengan, penyeludupan yang berlaku dan terdapat market
distortion yang berlaku. Saya rasa kita perlu fikir masak-masak dan kita perlu lihat
juga bagaimana negara-negara melaksanakan dengan lebih efektif.

Begitu juga tentang ayam dan telur. Kita telah subsidi 60 sen per kilogram
untuk ayam dan lima sen satu biji telur dari Februari hingga Jun yang menelan
belanja RM528.5 million untuk menetapkan harga siling ayam kepada RM8.90 per
kilogram. Kita hairan juga, self-sufficiency level (SSL) untuk ayam telah melebihi 100
peratus. Sebenarnya kita ada mengeksport ayam dan telur tetapi mungkin kita
eksport ke negara ASEAN lain seperti Singapura dan sebagainya. Bagaimanakah
kita dapat menstabilkan harga tersebut?

Saya minta juga lihat bukan sahaja menggunakan Akta Kawalan Bekalan
1961 yang nampaknya tidak begitu efektif. Tidak efektif terhadap kawalan harga-
harga bahan asas, kadar inflasi melambung tinggi, consumer price index (CPI) akan
naik dengan berbagai-bagai harga barangan yang naik. Nampaknya Akta Kawalan
Harga ini tidak dapat mengawal harga. Saya rasa boleh lihat juga perundangan-
perundangan lain, subsidy legislation lain seperti kawalan eksport dan sebagainya
dan bagaimana pula dengan domestic mandatory order yang dijalankan di negara
ASEAN seperti Indonesia untuk menstabilkan harga minyak masak.

Tuan Yang di-Pertua, sebagai kesimpulan, bahawa Akta Kawalan Harga
1961 ini sememangnya bukanlah penyelesaian yang boleh menyelesaikan semua
masalah. Kita perlu lihat kepada exit plan. Apabila kita beri subsidi kepada sesuatu
barang, kawal harga, kita mesti ada satu pelan untuk exit untuk membolehkan market
mechanism untuk take over dan bukan memberikan subsidi selama-lamanya,

berpuluh-puluhan tahun dengan menggunakan harga kawalan dengan subsidi dan
