DR. 21.3.2022 141

bercanggah dengan Perlembagaan. Oleh sebab, kesalahan-kesalahan tidak boleh
kita samakan.

Jadi, saya harap pihak kerajaan boleh mengambil kira soal ini. Sebab apabila
kita tangkap tanpa waran ini, tangkapan itu sendiri adalah satu melibatkan invasion
of privacy, melibatkan pelanggaran hak privasi seseorang. Jadi, kita harus ambil kira
bahawa orang ditangkap itu sedangkan dia baru hendak attempt sahaja dia sudah
boleh ditangkap tanpa waran. la akan menimbulkan satu keadaan yang mungkin
menimbulkan kegusaran dalam kalangan ramai rakyat. Itu yang pertama.

01810

Kedua, mengenai Seksyen 12A dan Seksyen 12B. Tuan Yang di-Pertua saya
lebih hendak merujuk kepada Seksyen 12A(2). Izinkan saya membaca Tuan Yang
di-Pertua. “The Government of Malaysia shall not be liable to any person for any
deterioration howsoever caused in the quality of any control article or rather article
ceased under this Act.”

Tuan Yang di-Pertua, saya agak ada reservation terhadap perkataan
‘howsoever caused’ bermakna kalau kita lihat kepada seksyen ini, walau apa
sekalipun keadaan kerajaan mungkin melakukan kerosakan terhadap barang-barang
yang dirampas, mereka akan — ibarat mereka kebal, tidak boleh dikenakan tindakan.
Ayat ‘howsoever caused’ ini Tuan Yang di-Pertua, adalah ayat yang begitu wide dan
begitu luas dan boleh menimbulkan salah guna kuasa.

Tuan Yang di-Pertua, saya menamakan — kalau saya boleh namakan
seksyen ini, ibaratkan saya namakan ‘seksyen Najib’ atau ‘seksyen Jho Low’ pun
boleh. Tuan Yang di-Pertua, bayangkan sekarang negara kita mengalami hutang
negara RM979.8 bilion tetapi Jho Low boleh main judi Tuan Yang di-Pertua, gunakan
wang 1MDB sebanyak dan hilang pula RM7.34 juta ataupun USD1.75 juta.

Bermakna kita boleh gunakan wang rakyat, habiskan — ataupun di dalam kes
Dato’ Sri Mohd Najib ini, walaupun telah curi wang banyak atau rompak wang yang
banyak, orang masih lagi sayangkan dia. Jadi inilah. Apabila kerajaan melakukan
kesalahan, kerajaan tidak bersalah. Tidak bolehlah Tuan Yang di-Pertua, ini bagi
saya satu keadaan yang tidak boleh diterima, tidak boleh tolerate.

Tuan Yang di-Pertua, saya lihat juga sebagai poin akhir. Apabila kita lihat
seksyen 12A dengan seksyen 12B ini, saya nampak ada contradiction. Kenapa saya
kata begitu Tuan Yang di-Pertua, kerana kalau kita lihat kepada seksyen 12A ini, ia
melepaskan tanggungjawab kepada Government of Malaysia dalam ‘howsoever
caused’. Akan tetapi di dalam seksyen 12B, ia seolah-olah mengatakan dalam

keadaan tertentu iaitu apabila sesuatu search itu dibuat dalam keadaan — seizure itu
