DR. 21.3.2022 128

kekurangan bekalan, itu mesti oleh sebab bencana alam atau kesan bermusim
barangan apa yang kita kata seasonal.

Maka, saya berpendapat selagi ekonomi kita belum mencapai satu tahap
yang membolehkan nilai wang kita naik sehingga kita boleh beli barang dengan
harga lebih murah sekiranya kita mengimport serta gaji minimum pekerja kita belum
sampai satu tahap yang rakyat sudi ambil pekerjaan di semua sektor dan industri
kawalan bekalan.

Akan tetapi saya berharap kerajaan akan berusaha gigih untuk menarik
pelabur-pelabur asing masuk ke negara kita. Buat Malaysia satu destinasi
pelancongan supaya ekonomi kita dapat anjakan segera supaya pendapatan seisi
rumah dapat ditingkatkan supaya kita boleh ada pilihan untuk membeli barang
tempatan mahupun barang import. Terima kasih.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Tebrau. Seterusnya Yang Berhormat Pokok Sena, lima minit.

5.29 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua. Saya sekejap sahaja. Saya hendak minta penjelasan daripada kerajaan
berkaitan dengan pindaan seksyen 10 ini. Macam mana untuk pembuktian keadaan
percubaan ini dinilai dan diambil kira? Maknanya ini apatah lagi dalam keadaan dia
memberikan kuasa untuk penangkapan tanpa waran, jadi macam mana penilaian itu
dibuat?

21730

Kemudian ialah seksyen baharu 12A dan 12B ini yang kerajaan boleh —
berkenaan dengan rampasan barang mudah terbakar dan mudah rosak ini,
membenarkan kerajaan untuk menjual barang-barang tersebut dan _hasilnya
digunakan dalam tujuan tuntutan dan pendakwaan 12A dan sebagainya. Isunya
adalah bagaimana kalau didapati rampasan itu salah? Rampasan itu dibuat salah,
tidak betul. Tiba-tiba barang itu sudah dijual. Jadi macam mana syarikat ini hendak
menuntut ganti rugi daripada kerajaan sedangkan barang itu sudah dijual sebab
barang itu tidak boleh disimpan lama, betul tidak? Barang tak boleh simpan lama,
barang mudah rosak, mudah terbakar. Jadi kerajaan pun tak mahu hendak tanggung,
simpan dalam gudang dan sebagainya. Jadi kena jual. Jadi bila didapati siasatan,
dibuat cabaran di mahkamah dan sebagainya mendapati bahawa tindakan kerajaan
itu salah. Jadi bagaimana keadaan ini dapat diatasi?

Akhir sekali yang saya hendak minta ialah berkaitan dengan minyak masak.

Ini antara barang dalam kawalan bekalan. Jadi saya hendak minta penjelasan
