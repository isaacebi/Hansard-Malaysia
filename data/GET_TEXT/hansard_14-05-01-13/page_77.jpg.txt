DR. 21.3.2022 71

hutang prinsipal 1MDB tidak dibayar. Jadi, jawapan — ini saya tidak mahu buat
keputusan secara melululah ya.

Akan tetapi jawapan yang diberikan oleh Yang Berhormat Menteri Kewangan
keesokan hari ke atas pertanyaan yang dibuat oleh Yang Berhormat Bagan,
mengatakan bahawa negara kita telah membayar faedah dan prinsipal akan hanya
terbayar pada bulan Mei apabila matangnya bon yang pertama.

So, itu ada dia punya percanggahan di mana Yang Berhormat Pekan kata
hutang prinsipal tidak dibayar dan Yang Berhormat Menteri Kewangan juga
mengatakan bahawa kita sudah bayar faedah prinsipal, cuma bulan Mei ini. Itu
masalah saya. Itulah sebabnya saya sudah duduk dengan Yang Berhormat
Damansara untuk memberitahu beliau apa yang diperkatakan oleh Yang Berhormat
Pekan dan beliau perlu menjawab sebelum saya membuat keputusan. Ya.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya akan mengambil maklum balas ini dan merujuk perkara ini kepada Yang
Berhormat Damansara. Terima kasih.

Tuan Yang di-Pertua: Ya, terima kasih Yang Berhormat Jelutong. Yang

Berhormat Setiu, silakan.

2.49 ptg.

Tuan Shaharizukirnain bin Abd Kadir [Setiu]: Assalamualaikum
warahmatullahi wabarakatuh. [Membaca selawat] Terima kasih Tuan Yang di-Pertua
kerana memberi ruang kepada Setiu untuk sama-sama membahaskan Rang
Undang-undang Kerja 1955 (Pindaan) 2021.

01450

Tuan Yang di-Pertua, secara asasnya, Islam menyeru penganutnya agar
bekerja dalam meneruskan kehidupan seharian. Malah bekerja juga menjadi satu
tuntutan dalam Islam seperti mana sabda Nabi SAW... [Membaca sepotong Hadis]
Maksudnya, “Sesiapa yang mencari dunia yang halal untuk menjauhkan diri dari
meminta-minta dan berusaha untuk keluarganya untuk berlaku kebaikan dengan
tetangganya, akan dibangkitkan oleh Allah SWT pada hari kiamat dengan mukanya
bagaikan bulan purnama. Dan siapa yang mencari dunia hanya untuk
memperbanyakkan, berbangga dan bersombong akan bertemu dengan Allah pada
hari kiamat sedangkan Allah murka kepadanya.” Riwayat Al-Baihaqi.

Tuan Yang di-Pertua, perkara pertama yang ingin saya bangkitkan berkenaan
langkah kerajaan meningkatkan tempoh cuti bersalin daripada 60 hari kepada 90 hari
wajar disokong. Hal ini kerana pemberian cuti bersalin jelas sekali memberi impak

yang besar kepada pembentukan sesebuah keluarga sekali gus mengurangkan
