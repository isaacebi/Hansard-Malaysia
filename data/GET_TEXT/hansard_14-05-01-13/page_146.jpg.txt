DR. 21.3.2022 140

sebagainya, harga siling dan sebagainya. Perlu ada ikhtiar untuk menyelesaikan
root cause tersebut. Harga kawalan dan juga ceiling price subsidy ini boleh dijadikan
mekanisme sementara tetapi penyelesaian yang lebih jangka panjang perlu
diikhtiarkan.

Itu sahaja, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bukit Bendera. Seterusnya, saya menjemput yang Sepang. Lima

minit.

6.07 ptg.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua. Tuan Yang di-Pertua, saya pada dasarnya tidak ada masalah
dengan akta ini tetapi saya ingin mengambil bahagian dalam perbahasan ini untuk
mungkin menimbulkan beberapa perkara supaya pihak kementerian khususnya
Yang Amat Berhormat Perdana Menteri dapat mengambil kira apa-apa yang saya
cuba sampaikan ini.

Saya terus pergi kepada isi ataupun the content of the law itself. Tuan Yang
di-Pertua, saya ingin merujuk kepada seksyen 10 yang telah pun diperkatakan oleh
ramai orang tadi mengenai penangkapan tanpa waran.

Tuan Yang di-Pertua, kalau kita tahu dalam undang-undang jenayah ini, Tuan
Yang di-Pertua, kesalahan yang melibatkan attempt ini ataupun percubaan ini
berdasarkan seksyen 511 Penal Code, kesalahan itu tidak boleh dikenakan hukuman
yang sepenuhnya sepertimana kesalahan yang complete. Kesalahan attempt ini
dipanggil kesalahan yang incomplete offence.

Akan tetapi, dalam kes ini, kita lihat untuk kes yang melibatkan kesalahan,
orang yang telah melakukan kesalahan dan orang yang cuba melakukan kesalahan,
masing-masing boleh ditangkap tanpa waran. Jadi, ini menimbulkan mungkin satu
keadaan di mana akan wujudnya satu diskriminasi.

Dalam hukuman ini, Tuan Yang di-Pertua, untuk kesalahan yang melibatkan
cubaan, tidak boleh dikenakan hukuman penuh. Hanya dikenakan hukuman
separuh daripada hukuman itu. Akan tetapi, apabila kita dalam kesalahan ini,
walaupun kesalahan ini melibatkan telah melakukan dan cuba hendak melakukan,
dikenakan boleh tangkap tanpa waran. Jadi, ini mungkin boleh menimbulkan satu
keadaan ia akan bercanggah dengan Artikel 8 Perlembagaan Persekutuan.

Untuk makluman Tuan Yang di-Pertua, saya hendak isytihar kepentingan.
Saya pernah hujah isu yang sama di Mahkamah Persekutuan di hadapan tujuh orang

hakim tentang kesalahan attempt ini yang mana saya katakan bahawa kesalahan ini
