DR. 21.3.2022 136

adalah saya dengar pembentangan oleh Yang Berhormat Timbalan Menteri tadi. Ini
bukan teguran kepada Yang Berhormat Timbalan Menteri, sahabat saya.

Cuma, walaupun akta asal digubal lama sebelum penggunaan Bahasa
Kebangsaan tetapi saya rasa selaras dengan iltizam ataupun inisiatif Yang Amat
Berhormat Perdana Menteri kita. Sepatutnya versi Bahasa Melayu yang tulen, yang
keseluruhannya dalam Bahasa Kebangsaan dibentangkan dalam Dewan yang mulia
ini. Oleh sebab ini adalah bahasa Kebangsaan kita. Ini selaras dengan Artikel 152
Perlembagaan Persekutuan dan juga undang-undang yang sepatutnya kita dukung
dan kita junjung bersama.

Jadi, saya mohon AGC supaya membetulkan kesilapan ini. Saya anggap ini
kesilapan. Kita sudah merdeka lebih enam dekad tetapi inilah apa yang terjadi
kepada AGC. So, AGC kena betulkan. Berkenaan dengan akta ini, sebelum saya
menyebut tentang dua tiga perkara yang dibentangkan oleh Yang Berhormat
Timbalan Menteri tadi, saya rasa ada keperluan untuk saya menyatakan bahawa
memang saya menyokong dan kami menyokong. Ada keperluan akta_ ini
dibentangkan, digubal, ditambah baik dan dipinda untuk keperluan semasa.

Cuma, saya hendak minta Yang Berhormat Timbalan Menteri sebutkan
senarai barang keperluan tidak kira barang makanan ataupun sebaliknya yang mana
khususnya selepas tiga tahun kita di bawah pandemik COVID-19. Barang-barang
keperluan seperti pelitup muka yang kita pakai dan saya tengah pakai ini dan juga
kit ujian kendiri yang hari ini menjadi barang keperluan. KKM, Yang Berhormat
Menteri KKM sendiri menyarankan supaya RTK menjadi ujian utama.

Jadi, harga saliva kit sepatutnya dianggap sebagai barangan bekalan yang
dikawal sebab ia keperluan tidak kiralah walaupun ia bukan makanan. Jadi,
penggubalan ataupun pindaan kepada akta perlu diselaraskan dengan keperluan
semasa. Merujuk kepada pindaan yang dibentangkan oleh Yang Berhormat
Timbalan Menteri tadi termasuk seksyen 10 yang baharu ada pindaan yang mana
saya ada kebimbangan bahawa ayat tadi yang mengatakan “Dipercayai dengan
munasabah telah melakukan atau cuba untuk melakukan kesalahan” di bawah akta
ini.

Reasonable, dipercayai dengan munasabah. la adalah satu skop yang
memberikan bidang kuasa yang sangat luas kepada pegawai yang terbabit. Jadi,
apakah safeguard ataupun had kuasa untuk mengelakkan ketirisan penyalahgunaan
kuasa? Saya bukan kata semua penguat kuasa begitu tetapi kadang-kadang kita ada
nila setitik yang merosakkan susu sebelanga. Itu yang kita kena perhatikan. Kita tidak
mahu sesiapa yang tertindas dan sebagainya. Walaupun secara umumnya, ia baik

untuk memastikan kawalan terhadap bekalan barangan keperluan kepada
