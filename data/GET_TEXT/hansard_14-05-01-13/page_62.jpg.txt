DR. 21.3.2022 56

Walau bagaimanapun, saya dapati pindaan ini tidak mempunyai sebarang
peruntukan bagi melindungi kumpulan berkenaan. Secara logiknya, mereka juga
merupakan pekerja dan mempunyai majikan yang perlu bertanggungjawab terhadap
keselamatan dan juga kepentingan mereka.

Jadi, dengan itu saya mencadangkan perkara ini dan menyokong Rang
Undang-undang Kerja (Pindaan) 2021. Sekian, Assalamualaikum warahmatullahi
wabarakatuh.

Timbalan Yang di-Pertua [Dato' Mohd Rashid Hasnon]: Waalaikumsalam.
Terima kasih Yang Berhormat Jempol. Seterusnya, saya menjemput Yang

Berhormat Kuala Krai. Lima minit.

12.36 tgh.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Bismillahi Rahmani Rahim. Terima kasih Tuan Yang di-Pertua
kerana memberi peluang kepada saya untuk sama-sama mengambil bahagian
dalam perbahasan Rang Undang-undang Akta Kerja (Pindaan) 2021.

Pertama, Islam mengajarkan matlamat penciptaan manusia_ untuk
menghambakan diri kepada Allah SWT. Semua perlakuan dan pekerjaan merupakan
ibadah kepada Allah SWT seperti dalam al-Quran menyebut [Membaca sepotong
ayat al-Quran], “dan ingatlah Aku tidak menciptakan jin dan manusia melainkan untuk
mereka menyembah dan beribadat kepada-Ku.”

Tuan Yang di-Pertua, perbahasan RUU Kerja (Pindaan) 2021 ini amatlah
bertepatan. Bukan saya demi menjaga kebajikan rakyat malah ia juga sebagai
langkah memulihkan semula ekonomi ekoran penularan wabak COVID-19. Oleh itu,
saya pasti pindaan ini memberikan kesan yang baik bagi menjaga hak kesaksamaan
untuk majikan dan juga pekerja di sektor swasta seperti mana hadis Nabi SAW
diriwayatkan oleh al-Bukhari [Membaca sepotong hadis]; “Berikan kepada seorang
pekerja tempohnya sebelum keringatnya kering’. Maksud hadis ini adalah bersegera
menunaikan hak si pekerja setelah selesai pekerjaannya. Begitu juga, jika telah ada
kesepakatan pemberian gaji setiap bulan.

Tuan Yang di-Pertua, perkara pertama yang ingin saya sentuh berkaitan
dengan Cuti Bersalin wanita bagi sektor swasta. Cuti bersalin selama 90 hari
merupakan perkara biasa bagi wanita yang bekerja di sektor awam dan tempoh cuti
90 hari ini sangat wajar diberikan juga kepada para ibu yang bekerja di sektor swasta.
Mungkin ada di kalangan majikan tidak bersetuju dengan pindaan terbaharu ini.
Sesetengah majikan berfikir kerugian besar bagi mereka mengambil pekerja wanita

atas faktor cuti bersalin dan gaji tetap berjalan seperti biasa.
