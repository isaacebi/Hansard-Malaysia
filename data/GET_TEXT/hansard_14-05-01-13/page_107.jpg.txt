DR. 21.3.2022 101

secara serius di mana kita membuat semak siasat daripada 11 perkara ini, kita dapati
memang tiada. Akan tetapi, masih ada lagi perkara-perkara yang mungkin perincian
ketika 11 perkara yang dibangkitkan ini terdapat perkara-perkara yang apabila kita
bincang daripada segi undang-undang, ia terikat dengan perkara yang tiada dalam
11 perkara ini yang juga merupakan kaedah buruh paksa.

Jadi, dalam keadaan ini kita sedang — terus untuk kita nak menyelesaikan
masalah ini hari ini— Yang Berhormat Menteri kita pun sedang berbincang berkenaan
dengan ini untuk mengurangkan — bukan mengurangkan, terus kita tidak ada lagi
tuduhan-tuduhan buruh paksa. Maknanya kita akan atasi dengan US dan juga
dengan pihak ILO di Geneva. Jadi, alhamdulillah.

Dengan itu, unsur-unsur buruh paksa yang lain adalah di bawah akta ini juga.
Termasuk akta lain di bawah Akta Imigresen, Akta Pasport, Akta 446, Akta CYP dan
lain-lain lagi yang mana ia terikat. Banyak lagi akta yang kita boleh buat semak siasat
supaya kita boleh menghilangkan terus tuduhan forced labour ataupun memang kita
ada tetapi tanpa kesedaran kita yang kita terlibat di dalam forced labour. Jadi bila
kita buat semak siasat secara terperinci, perkara ini kita akan atasi selepas ini.

Memang kita pihak kementerian, pihak kerajaan amat serius apabila perkara
ini sedang berlaku sehingga melibatkan eksport komoditi kita di luar negara terbantut
kerana tuduhan-tuduhan ini yang kita ambil sebagai satu tindakan yang sangat serius
untuk kita selesaikan. Okey, silakan.

Tuan Charles Anthony Santiago [Klang]: Terima kasih Yang Berhormat
Timbalan Menteri. Tuan Yang di-Pertua, saya hendak balik kepada isu yang
dibangkit oleh Yang Berhormat Sungai Buloh tadi berkait dengan definisi ‘buruh
paksa’. Seperti yang dikatakan oleh Yang Berhormat Sungai Buloh tadi bahawa ia
tidak selaras dengan definisi ILO 11 guideline pointers yang telah diberikan ILO.
Yang Berhormat Timbalan Menteri saya minta penjelasan, kalau seseorang majikan
simpan pasport dan tidak diberikan kepada pekerja, mungkin kerajaan boleh dakwa
dia di bawah Akta Pasport dan kalau tidak memberi tempat tinggal yang bagus, sihat
dan sebagainya, mungkin boleh didakwa di bawah Akta 446.

Soalan saya Yang Berhormat Timbalan Menteri ialah mereka akan didakwa
di bawah Akta Pasport, akan didakwa di bawak Akta 446 perumahan, tetapi mereka
tidak akan didakwa di bawah Akta Buruh Paksa. Ini berlainan sebab denda itu adalah
berlainan dan juga cara kita mengatasi masalah buruh paksa juga berlainan juga
kalau kita mengambil sikap bahawa kita mendefinisikan 11 pointers ILO ini di bawah
definisi yang kita buat pindaan sekarang.

So, saya minta sebenarnya Yang Berhormat Timbalan Menteri supaya

mencari jalan sebenarnya untuk selaraskan 11 pointers ILO ke dalam pindaan kita
