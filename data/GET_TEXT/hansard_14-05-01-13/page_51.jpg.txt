DR. 21.3.2022 45

Timbalan Yang di-Pertua [Dato' Mohd Rashid Hasnon]: Kita minta
mulakan balik lima minit, silakan.

Tuan Ahmad Fadhli bin Shaari [Pasir Mas]: Okey. Terima kasih, Tuan
Yang di-Pertua. Assalamualaikum warahmatullahi wabarakatuh dan salam
sejahtera. Terima kasih memberikan peluang kepada saya untuk menyertai
perbahasan Rang Undang-undang Kerja (Pindaan) 2021 ini.

Saya menyambut baik apa yang telah dikemukakan oleh pihak kerajaan
khususnya dalam menjaga hak pekerja untuk mereka yang menandatangani kontrak
tidak lebih RM2,000 sebulan atau pekerja yang tidak kira upahnya terlibat dengan
pekerjaan kasar.

Saya hanya ingin menyentuh beberapa poin atau beberapa noktah sahaja di
dalam pindaan ini iaitu pertama berhubung dengan Fasal 23 berhubung dengan
paternity leave, cuti bersalin untuk pekerja lelaki yang memasukkan seksyen 60FA
berkaitan cuti bersalin bagi pekerja lelaki atau paternity leave. Saya ucapkan tahniah
kepada kerajaan dapat membawa isu ini yang telah pun demikian lama dibahaskan
di dalam Dewan dan juga di luar Dewan.

Namun begitu, saya percaya Malaysia perlu lebih ke hadapan dalam isu
maternity mahupun paternity leave ini. Pada saya Malaysia tidak cukup memberikan
hak cuti bersalin kepada kaum lelaki. Setakat ini merujuk kepada suatu artikel di Free
Malaysia Today yang bertajuk, “Back 7-day paternity leave proposal, NGOs urge all
MPs” merujuk kepada sebanyak 50 NGO telah mendesak supaya kerajaan
menaikkan paternity leave ini kepada tujuh hari. Tahniah saya ucapkan kepada
kerajaan.

Cuma saya cadangkan kerajaan mengaplikasikan konsep non-consecutive
leave iaitu cuti tidak berturut untuk parental leave. Sebagai contoh, tiga hari pertama
diberikan cuti berturut sebagai contoh dan mungkin empat hari seterusnya diberikan
cuti secara tidak berturut selama dalam tempoh 90 hari. Itu sebagai contoh kerana
apa yang saya faham ialah tujuh hari itu kalau melibatkan cuti hujung minggu pun
termasuk ke dalam tujuh hari paternity leave itu. Usaha ini memberikan peluang
kepada pekerja sebagai bapa menguruskan rumah tangga sekiranya isteri sedang
sakit.

Kedua, kerajaan juga boleh menilai untuk memperkenalkan idea Flexible
Parental Leave Pay (FPLP) yang dibuat di Australia. Flexible Parental Leave Pay ini
memberikan 30 hari cuti bekerja di rumah sebagai flexible selepas cuti 90 hari yang
diberikan kerana sebenarnya tujuh hari-tujuh hari ini sebenarnya tidak cukup.

Ketiga, merujuk kepada Fasal 23 ini parental leave ini diberikan mereka yang

bekerja sekurang-kurangnya 12 bulan. Saya lihat ia tidak cukup relevan pada saya
