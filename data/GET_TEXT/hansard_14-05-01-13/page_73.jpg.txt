DR. 21.3.2022 67

Jadi soalan saya adalah macam mana kementerian akan memastikan
pindaan-pindaan yang dilakukan khususnya pindaan yang memerlukan majikan
mendapatkan kelulusan awal Ketua Pengarah tidak menjejaskan keadaan yang
sudah teruk buat masa ini oleh sebab rakyat Malaysia masih tidak mahu kerja yang
dikategorikan sebagai 3D iaitu dirty, difficult dan dangerous.

Tuan Yang di-Pertua, saya khuatir keperluan kelulusan awal Ketua Pengarah
sebelum mengambil seseorang pekerja asing akan mengakibatkan peningkatan kes
rasuah oleh sebab majikan yang gagal mencari pekerja asing yang layak diberi
permit kerja akan menyuapkan pegawai penguat kuasa. Ini akan buat kos operasi
meningkat tetapi hasil kerajaan tidak meningkat sesen pun. Masalah ini tidak mudah
diselesaikan dalam jangka masa pendek. Ekonomi negara perlu berkembang
sehingga gaji minimum bagi pekerja berkategori 3D sudah meningkat sehingga
rakyat Malaysia sudi mengisi kekosongan pekerjaan jenis ini.

Tuan Yang di-Pertua, pindaan yang memasukkan seksyen 101C selepas
seksyen 101B akan menghapuskan insiden majikan mengelak tanggungjawab
mereka daripada keperluan untuk mencarum kepada KWSP dan PERKESO oleh
sebab majikan sengaja mengambil perlu tanpa kontrak atau sebagai pekerja kontrak.
Saya memohon bahawa pelaksanaan pindaan ini dipantau dengan baik dan satu
pelan tindakan dirangka supaya semua majikan dapat diperiksa dalam setiap dua
tahun untuk memastikan majikan-majikan mematuhi semua peruntukan KWSP dan
PERKESO serta semua peruntukan yang baharu yang menggubal di dalam RUU ini.
Itu sahaja daripada saya dan saya sudi menyokong RUU ini. Terima kasih.

Tuan Yang di-Pertua: Terima kasih Yang Berhormat Tebrau. Yang

Berhormat Kulai, silakan.

2.38 ptg.

Puan Teo Nie Ching [Kulai]: Terima kasih Tuan Yang di-Pertua untuk
mengizinkan saya untuk turut mengambil bahagian untuk membahas rang undang-
undang satu akta untuk meminda Akta Kerja 1955.

Saya rasa dalam rang undang-undang pindaan ini ada banyak tambah baik
terhadap Akta Kerja tetapi saya rasa amat kecewa kerana dalam pindaan di hadapan
kami sekarang, tidak mengambil penting atau tidak mengambil berat tentang
keperluan ibu-ibu bekerja khasnya untuk mereka yang perlu menyusukan anak
mereka melalui susu badan.

Kalau kita lihat Tinjauan Kebangsaan Kesihatan dan Morbiditi 2006

menunjukkan bahawa peratusan ibu yang menyusukan sendiri anaknya sehingga
