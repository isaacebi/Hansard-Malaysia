DR. 21.3.2022 10

ialah apakah bila kita melihat berkenaan dengan kebajikan para artis dan bayaran
yang diterima oleh penggiat filem dan sebagainya, kalau ia masih terlalu rendah saya
bimbang ia akan menjurus kepada penerbitan filem-filem dan karya-karya yang
mengandungi soft porn yang pada hari ini nampaknya semakin muncul di dalam
negara kita. Tahniah kepada pihak kementerian di atas tindakan tegas dan saya
mahu ketegasan ini perlu untuk diteruskan bagi menapis karya-karya yang tidak
bermoral seperti ini.

Cumanya, bagaimanakah kerajaan melihat siapakah roadmap yang
ditentukan oleh kerajaan untuk memperbaharui Akta Perbadanan Kemajuan Filem
Nasional Malaysia 1981 (Akta FINAS) dalam memastikan kebajikan penggiat filem
dan juga pengkarya, mereka terus mendapat royalti daripada hasil mereka walaupun
sudah pun berlalu berpuluh-puluh tahun. Ini bagi menjamin kemampanan ataupun
kestabilan mereka untuk masa hadapan. Terima kasih.

Tuan Yang di-Pertua: Terima kasih. Silakan.

Datuk Zahidi bin Zainul Abidin: Terima kasih Yang Berhormat. Yang
pentingnya Yang Berhormat, kita di Malaysia ini kita tidak menggalakkanlah filem-
filem yang berunsur negatiflah seperti mana-mana filem luar negara. Ini kita kawal,
kita ada penapis filem dan sebagainya. Akan tetapi untuk pengetahuan Yang
Berhormat, dari segi kebajikan filem, artis dan sebagainya, kita sedang berbincang
bagaimana kita hendak mempergiatkan lagi usaha-usaha kita menjaga kebajikan
artis termasuklah royalti dan sebagainya melalui FINAS.

Sekarang ini, FINAS bukan sahaja kita berbincang untuk dari segi kebajikan
yang seperti mana kita tekankan tadi iaitu PERKESO, KWSP dan sebagainya tetapi
kita juga sekarang ini melihat bahawa beberapa perubahan kita buat terutamanya
produksi-produksi atau filem-filem yang dibuat oleh penerbit itu mereka boleh
menjual sendiri filem tersebut dan berbincang dengan FINAS dan pihak RTM
bagaimana mereka boleh memasarkan filem mereka setelah mereka memberi filem
tersebut kepada FINAS dan juga kepada RTM. Terima kasih.

Tuan Yang di-Pertua: Terima kasih.

Tuan Muhammad Bakhtiar bin Wan Chik [Balik Pulau]: Tuan Yang di-
Pertua, soalan tambahan.

Tuan Yang di-Pertua: Ringkas ya sebab baru dua soalan sahaja.

Tuan Muhammad Bakhtiar bin Wan Chik [Balik Pulau]: Ringkas sahaja,
ringkas. Terima kasih. Umum memang mengetahui bahawa kebajikan artis-artis
veteran ini tidak dijaga. Contoh yang paling utama ialah seperti keluarga Allahyarham
P. Ramlee di mana semua boleh dikatakan karya-karya Allahyarham P. Ramlee,

royaltinya ke luar negara ke Singapura. Jadi apakah rancangan dan pelan yang
