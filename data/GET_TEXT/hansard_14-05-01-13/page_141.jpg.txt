DR. 21.3.2022 135

Menteri dan Yang Berhormat Timbalan Menteri sudah berusaha sebaik mungkin.
Saya faham dan berada di Dewan ini, kita lihat jawapan daripada Yang Berhormat
Menteri dan Yang Berhormat Timbalan Menteri, di mana pihak kerajaan telah
berusaha sebaik mungkin menyelesaikan masalah harga barang-barang makanan
contohnya ayam dan telur ayam ini.

Akan tetapi, ini nampaknya kesalahan kita semuanya. Semua kita dalam
Dewan ini, pernah menjadi kerajaan. Jadi, tidak boleh hendak salahkan kerajaan
yang ada sekarang. Semuanya bertanggungjawab -— iaitu kita gagal. Kita terpaksa
akui di mana kita gagal mewujudkan pengeluaran makanan yang terjamin — makanan
ayam ini. Bukan hendak buat roket, bukan hendak buat kapal terbang. Kita hendak
— pengeluaran ayam, pertanian ini.

Kita gagal. Katanya isu makanan ayam itu dedak dan sebagainya, kita kena
import dan itu kita faham sudah. Kita kekurangan tenaga pekerja, cuaca, bencana
banjir dan sebagainya. Kita faham, perang Ukraine ini. Akan tetapi, persoalannya,
kenapa negeri-negeri yang lain di Asia Tenggara ini boleh mengeluarkan ayam dan
boleh eksport ke negara kita sehingga kita terpaksa keluarkan AP untuk beli daripada
mereka. Jadi, ini tanggungjawab kita bersama. Maknanya kita hadapi ini, kita kena
selesaikan. Industri ayam ini lumpuh sekarang, lumpuh sekarang. Jadi, kita kena
betulkan ini.

Kedua Yang Berhormat Menteri, saya bersimpati dan saya menyokong usaha
pihak kementerian untuk menyelesaikan masalah ini dengan membuat intervensi
supaya apabila hari raya datang, bekalannya terjamin. Akan tetapi, soalnya
sekarang, saya pergi dua hari yang lepas, bekalan telur tidak ada. Telur gred A, B,
C dan D tidak ada. Jadi, maknanya sampai begitu sekali. Pilihannya hanya ada telur
putih yang dipanggil, yang tidak cantik, kotor dan tidak bersih. Itu yang ada untuk
pembeli-pembeli dapat beli. Jadi, maknanya saya sokong undang-undang, pindaan
ini tetapi saya percaya penyelesaiannya lebih setakat hanya kita membuat pindaan.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih.
Terima kasih Yang Berhormat Pasir Gudang. Seterusnya saya jemput Yang

Berhormat Rasah.

5.53 ptg.

Tuan Cha Kee Chin [Rasah]: Terima kasih kepada Tuan Yang di-Pertua
atas peluang yang diberikan untuk saya mengambil bahagian dalam perbahasan
untuk RUU Kawalan Bekalan (Pindaan) 2021. Perkara pertama sebelum saya masuk

kepada inti kepada akta ini, RUU ini, perkara pertama yang saya hendak sebutkan
