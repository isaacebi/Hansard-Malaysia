DR. 21.3.2022 51

12.21 tgh.

Tuan Sivarasa Rasiah [Sungai Buloh]: Terima kasih Tuan Yang di-Pertua,
memberi saya ruang untuk mengambil bahagian dalam perbahasan untuk rang
undang-undang ini yang bercadang untuk meminda Akta Kerja. Memang pindaan ini
ada yang bagus, ada yang akan menambahbaikkan akta yang sedia ada.

Akan tetapi pada masa yang sama, pindaan ini merupakan satu macam kita
sudah terlepas — peluang yang penting telah dilepaskan, dengan izin missed
opportunities dalam usaha ini untuk meminda akta yang penting ini. Saya hendak
sebut beberapa perkara, tetapi sekali lagi saya tegaskan jaminan yang diberi tadi
oleh kerajaan bahawa Jadual Pertama itu akan dipinda melalui kuasa Menteri, itu
sangat penting ya. Jadi dengan itu, kita boleh sokong beberapa pindaan dengan
jaminan itu di mana melalui pindaan kepada Jadual Pertama, skop akta ini akan
diperluaskan kepada semua pekerja tanpa had berdasarkan jumlah gaji mereka
seperti yang ada sekarang. Sekarang dihadkan kepada — ada yang gaji kurang
daripada RM2,000 sebulan dan untuk tuntutan gaji sahaja, RM5,000 sebulan.

Baik, isu yang patut ditangani dalam pindaan ini yang tidak nampak langsung
ialah isu kontraktor yang membekalkan buruh, kontraktor supplying labour, dengan
izin. Ini merupakan masalah besar sebab di mana tempat kontraktor membawa buruh
ini —itu tidak ada masalah. Dia membekal buruh kepada satu kilang atau satu ladang.
Pembekalan itu mesti bertambah sana dan selepas dibekalkan buruh, pekerja itu
mesti dijadikan pekerja bagi principal employer dengan izin, ataupun pemilik kilang
ataupun pemilik ladang. Akan tetapi apa yang berlaku sekarang adalah salah guna
amalan ini di mana buruh atau pekerja yang dibekalkan kekal sebagai macam
pekerja kontraktor itu. Jadi mereka kerja di kilang, setiap hari pergi ke sana kerja
berapa jam dan balik ke rumah, duduk di tempat masing-masing tetapi bukan pekerja
di kilang itu, the main employer, the principal employer. Ini satu perlanggaran besar,
amalan yang tidak baik dan menyumbang kepada eksploitasi pekerja-pekerja. Jadi,
ini saya minta daripada kerajaan sebab tidak dibuat dalam pindaan ini dan sudah
terlewat. Akan tetapi isu ini sangat penting dan wajib dilihat serta-merta dan
cadangan untuk memansuhkan amalan ini dibuat. Ini sebab amalan membekal buruh
ini telah ada disebut dalam akta ini dan sebab itu dibenarkan wujud.

Isu yang kedua Tuan Yang di-Pertua, saya pun minta masa tambahan sedikit.
Isu yang kedua yang kita tidak buat satu pindaan yang lengkap dan bagus ialah
berkenaan dengan buruh paksa. Yang Berhormat Menteri pun di Dewan ini sudah
berkata, kerajaan memang ada peruntukan tentang buruh paksa di mana kita sebut
dua elemen di seksyen yang baharu. Juga, kerajaan berkata pindaan ini dibuat untuk

selaraskan dengan piawaian antarabangsa khususnya ILO. Akan tetapi apabila kita
