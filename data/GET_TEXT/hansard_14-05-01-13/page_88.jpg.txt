DR. 21.3.2022 82

01520

Mengenai dasar pengambilan pekerja asing Tuan Yang di-Pertua, ia adalah
amat penting dan perlu tuntas bagi Malaysia mempunyai - Kenapa Yang Berhormat
Jelutong keluar itu?

Seorang Ahli: [Ketawa]

Dato’ Haji Che Abdullah bin Mat Nawi [Tumpat]: Saya ada banyak lagi.
Nanti Yang Berhormat Jelutong boleh tanya. Mempunyai dasar pengambilan pekerja
asing berdasarkan sistem yang menyokong keperluan berasaskan hanya
permintaan sektor dan syarikat sahaja bagi mempercepatkan pemulihan perniagaan
dan ekonomi. Pengambilan pekerja asing berdasarkan permintaan sektor adalah
bagi memastikan kita mempunyai tenaga kerja yang mencukufpi...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
boleh saya jawab?

Dato’ Haji Che Abdullah bin Mat Nawi [Tumpat]: Supaya sektor-sektor
berkaitan ekonomi ini dapat beroperasi tanpa sebarang masalah...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
tidak bagi peluang.

Dato’ Haji Che Abdullah bin Mat Nawi [Tumpat]: Terutama yang
melibatkan 3D iaitu dirty, dangerous and difficult atau kotor, bahaya dan sukar.
Sebagai contoh, sektor pembinaan di negara ini menghadapi kekurangan pekerja 3D
yang serius hingga mengakibatkan beberapa projek besar tergendala pada tahun
lepas. Kontraktor yang bergantung pada pekerja asing bagi kerja-kerja dalam
kategori ini menghadapi kesukaran untuk menepati jadual pembinaan meskipun
sektor pembinaan telah dibenarkan beroperasi sepenuhnya dalam fasa pemulihan
pandemik COVID-19 ini.

Projek Lebuhraya Pan Borneo sebagai contoh, antara projek mega yang
terkesan apabila beberapa kontraktor - pakej kerja mungkin tidak dapat disiapkan
mengikut jadual tahun ini. Ini membuktikan betapa perlunya pengambilan pekerja
asing pada sektor kritikal seperti ini kerana sesungguhnya kekurangan tenaga kerja
dalam bidang ini mampu membantutkan perkembangan ekonomi secara langsung.
Pengambilan pekerja asing berdasarkan permintaan sektor ini diharap dapat
mengatasi masalah ini dengan cermat dan terkawal berbanding dengan
pengambilan pekerja asing...

Tuan Sanisvara Nethaji Rayer a/l Rajaji [Jelutong]: Yang Berhormat
Tumpat.

Dato’ Haji Che Abdullah bin Mat Nawi [Tumpat]: Besar-besaran tanpa

melihat keperluan sebenar yang seterusnya menggugat peluang pekerjaan warga
