DR. 21.3.2022 76

Ahli Yang Berhormat juga saya bertanya adakah pindaan ini turut melibatkan
pematuhan standard International Labor Organization (ILO) atau Pertubuhan Buruh
Antarabangsa yang meletakkan takrifan terhadap terma buruh paksa.

Mengapakah takrifan buruh paksa dalam pindaan RUU Kerja ini tidak
merangkumi 11 petunjuk buruh paksa yang dikeluarkan oleh ILO? Apakah pendirian
kita terhadap buruh paksa tidak sama dengan negara-negara yang lain yang
mengguna pakai standard ILO? Saya mohon pencerahan daripada _ pihak
kementerian.

Seterusnya Tuan Yang di-Pertua, mengikut pekeliling yang dikeluarkan oleh
KSM, pekerja yang dilindungi di bawah Akta Kerja 1955 ialah semua pekerja yang
menerima gaji tidak melebihi RM2,000 sebulan dan juga semua pekerja manual
tanpa had gaji. Perkara ini menjadi lebih kritikal kerana Akta Kerja 1955 ini majikan
atau pekerja boleh menamatkan kontrak perkhidmatan tanpa memberi sebarang
notis dalam keadaan berikut iaitu dengan membayar indemniti ganti notis dan
sekiranya berlaku apa-apa pelanggaran yang disengajakan terhadap syarat-syarat
kontrak perkhidmatan maka adalah lebih baik jika akta ini mengambil kira golongan
sasaran berpandukan kumpulan B40 dan sebahagian M40 bagi menjadikan akta ini
lebih relevan di masa kini. Sehingga kini, masih ada pekerja domestik yang dibayar
gaji RM600 ketika gaji minimum di Malaysia akan dinaikkan kepada RM1,500 seperti
mana yang telah diumumkan oleh Yang Amat Berhormat Perdana Menteri.

Menurut kenyataan yang dikeluarkan oleh Persekutuan Pekerja Domestik
Antarabangsa (IDWS), pindaan Akta Kerja 1955 ini tidak memadai untuk melindungi
kakitangan domestik memandangkan penukaran istilah itu kepada pekerja domestik
tidak memadamkan status mereka sebagai pekerja tidak formal. Hal ini kerana
pekerja yang dilindungi di bawah Akta Kerja 1955 kekal dinafikan hak asas seperti
hari cuti dan waktu kerja tetap. Isu asas antara mereka yang dinafikan rehat sehari
dalam seminggu, tidak dibenarkan memiliki telefon bimbit dan tiada gaji minimum
kekal. Maka cadangan pindaan ini perlu turut diperhalusi dalam kerangka
kemudahan dan kebajikan terutamanya apabila berdepan kesukaran untuk
mendapatkan bantuan jika dieksploitasi.

Seterusnya Tuan Yang di-Pertua, begitu juga perkara yang berkaitan
kemerosotan penarafan Malaysia ke tahap Tier 3 dalam laporan Trafficking In Person
(TIP) 2021 oleh Jabatan Negara Amerika Syarikat. Saya mengambil maklum bahawa
isu pemerdagangan manusia yang turut merangkumi aspek buruh paksa adalah
cabaran besar yang dihadapi oleh negara pada masa kini dan sedang dikaji oleh
Kementerian Sumber Manusia dalam kerangka Pelan Tindakan Nasional mengenai

buruh paksa.
