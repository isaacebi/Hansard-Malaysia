DR. 21.3.2022 86

Tuan Mohamed Hanipa bin Maidin [Sepang]: Tuan Yang di-Pertua, saya
diganggu oleh dua orang.

Tuan Yang di-Pertua: Yang Berhormat bagi laluan.

Tuan Mohamed Hanipa bin Maidin [Sepang]: Tuan Yang di-Pertua,
sekejap sahaja. Saya hendak gulung. Seminit ya. Boleh Tuan Yang di-Pertua?

Tuan Yang di-Pertua: Tolong ringkaskan.
01530

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Tuan Mohamed Hanipa bin Maidin [Sepang]: Tuan Yang di-Pertua, saya
ingin mengatakan berkaitan dengan notice on sexual harassment. Tuan Yang di-
Pertua, saya merasakan bahawa peruntukan yang dibuat di bawah seksyen 81H ini
satu peruntukan yang baik. Cumanya, saya mengharapkan kalau boleh ada lebih
more bites on this seksyen supaya mana-mana pekerja yang mungkin tertakluk
kepada sexual harassment boleh diberikan pembelaan yang sewajarnya.

Terakhir, Tuan Yang di-Pertua, saya harap— telah dinyatakan tentang gig
economy. Tuan Yang di-Pertua, saya rasa ini adalah suatu perkara yang mungkin
pihak kerajaan kena fikirkan sebab memang jelas bahawa dalam pindaan akta ini,
sektor gig economy ini tidak dapat perlindungan yang sewajarnya sedangkan mereka
ini memang pekerja-pekerja yang kita rasa banyak membantu kita dan mereka perlu
diberikan perlindungan seperti, sebagai contoh, perlindungan insurans dan
sebagainya.

Terbaru, Tuan Yang di-Pertua, saya telah baca satu artikel dalam majalah
Financial Times yang mengatakan bahawa sekarang berapa ramai pekerja-pekerja
gig economy ini mengalami depression akibat daripada pandemik dan juga akibat
daripada perang Ukraine ini. Mereka mengalami satu depression kerana sektor ini
adalah sektor yang terjejas secara teruk akibat daripada peristiwa-peristiwa itu.

Jadi, saya harap pihak kerajaan dapat memikirkan supaya ada perlindungan
ke atas pekerja-pekerja gig economy. Sekian, terima kasih.

Dato’ Ramli bin Dato’ Mohd Nor [Cameron Highlands]: Selanjutnya,

dipersilakan Yang Berhormat Segambut.

3.31 ptg.
Puan Hannah Yeoh [Segambut]: Terima kasih Tuan Yang di-Pertua. Saya
hendak membahas isu pindaan Akta Kerja ini yang saya lihat cukup prihatin kepada

golongan wanita dan juga golongan lelaki terutamanya untuk keluarga yang muda.
