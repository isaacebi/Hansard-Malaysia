DR. 21.3.2022 53

Tuan Sivarasa Rasiah [Sungai Buloh]: Untuk pekerja di Malaysia,
bahagian GDP yang mereka dapat daripada gaji mereka ialah hanya 35.7 peratus.
Jauh kurang daripada negara-negara yang lain, yang maju dan sebagainya. Kita
patut tambahkan itu kepada 48 sekurang-kurangnya. Kerajaan mesti memikirkan
jalan-jalan, cara untuk menambahkan itu. Tidak adil kalau pekerja Malaysia hanya
masih menikmati 35 peratus daripada kekayaan di mana mereka juga menjanakan
bersama majikan dan sebagainya. Jadi saya menyeru kepada kerajaan, buatlah
pindaan kepada Akta Kerja secepat mungkin untuk menguatkan kesatuan sekerja
seperti yang dicadangkan oleh Bank Negara Malaysia, Khazanah, banyak
pertubuhan antarabangsa supaya pekerja juga boleh melalui kesatuan sekerja
menuntut dan secara tegas untuk gaji yang lebih tinggi.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sivarasa Rasiah [Sungai Buloh]: Itulah cara untuk beri manfaat
kepada mereka. Sekian, terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Sungai Buloh. Seterusnya saya jemput yang delayed tadi, Yang

Berhormat Jempol. Lima minit.

12.29 tgh.

Dato’ Haji Salim Sharif [Jempol]: Bismillahi Rahmani Rahim.
Assalamualaikum warahmatullahi wabarakatuh, salam sejahtera, salam Keluarga
Malaysia. Terima kasih Tuan Yang di-Pertua yang baik hati yang bijaksana lagi
dikasihi. Rang undang-undang ini telah pun dibentangkan kerana terdapat keperluan
untuk membela nasib para pekerja swasta di seluruh negara yang terdiri daripada
pekerja tempatan dan juga asing.

#1230

Pada hemat saya, rang undang-undang ini memang perlu disegerakan dan
diluluskan dengan sebulat suara supaya dapat meningkatkan perlindungan dan
kebajikan pekerja. Oleh itu, syabas dan tahniah saya ucapkan kepada kerajaan yang
bersungguh-sungguh untuk memastikan pekerja mendapat perlindungan dan faedah
yang setara dengan piawaian perburuhan antarabangsa.

Secara umumnya, saya menyokong segala pindaan di bawa oleh kerajaan
pada kali ini namun terdapat beberapa perkara yang perlu diperhatikan iaitu ‘cuti
penalti’. Menerusi pindaan ini, kerajaan telah bercadang untuk memperkenalkan ‘cuti
penalti’ selama tiga hari kepada suami untuk setiap kelahiran anak. Hal ini
membolehkan para suami menjaga ister’ dan anak yang baru bersalin serta

menguruskan dokumen kelahiran.
