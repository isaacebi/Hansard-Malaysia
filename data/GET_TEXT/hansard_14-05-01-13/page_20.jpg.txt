DR. 21.3.2022 14

bulan Mac, sama ada sebelum bulan Jun kah atau Julai, atau Ogos. Bilakah locker
itu boleh sampai?

Kedua, sama ada KPM akan mengkaji sama ada kita boleh kurangkan mata
pelajaran di sekolah untuk mengatasi isu beg sekolah. Terima kasih.

Tuan Yang di-Pertua: Terima kasih.

Dato’ Dr. Mah Hang Soon: Terima kasih kepada Yang Berhormat Kulai. Jadi
ada dua soalan di sini. Pertama adalah bilakah ia akan dilaksanakan, pada bulan
apa? Jadi untuk makluman Yang Berhormat Kulai yang pentingnya adalah kita kena
mengkaji kesesuaian sebab ia melibatkan bilangan sekolah yang begitu banyak yang
saya sebutkan tadi lebih daripada 10,000 kelas dan melibatkan lebih daripada
300,000 murid. Jadi kita akan buat secara berfasa dan mengikut kesesuaian, itu yang
pertama .

Keduanya, mengenai jadual. Kita juga akan seperti mana yang telah saya
sebut tadi akan menyusun semula jadual waktu. Saya rasa mungkin Yang
Berhormat Kulai pun mengetahui mengenai perkara ini iaitu kita akan melakukan
jadual waktu yang mengandungi tiga hingga empat mata pelajaran sehari ikut
kesesuaian untuk memastikan apa yang kita susun, jadual yang disusun itu tidak
membebani murid daripada segi berat beg mereka. Terima kasih.

Jadi ingin juga saya maklumkan di kesempatan ini bahawa sebenarnya cuma
28 peratus daripada jumlah berat beg murid itu adalah daripada buku teks ataupun
buku latihan mereka. Jadi yang selebihnya 32 peratus daripada kandungan yang lain
sama ada makanan yang dibawa, minuman you know, air, berat beg yang dibawa
dan digunakan dan juga daripada alat tulis. Ada juga murid yang menghadiri kelas
KAFA pada petang mereka bawa uniform untuk ditukar dan sebagainya. Terima
kasih.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan
boleh, ringkas sahaja.

Datuk Dr. Hasan bin Bahrom [Tampin]: [Bangun]

Tuan Yang di-Pertua: Maaf, Yang Berhormat Papar sudah bangun lama.

Tuan Haji Ahmad bin Hassan [Papar]: Terima kasih Tuan Yang di-Pertua.
Memang di tempat saya di P175 kita lihat ramai budak-budak daripada pedalaman
yang terpaksa berjalan kaki sehingga lima kilometer. Pada waktu kemarau, mereka
akan berlawan dengan habuk dan pada waktu hujan pula mereka akan berlawan

dengan jalan-jalan yang becak.
