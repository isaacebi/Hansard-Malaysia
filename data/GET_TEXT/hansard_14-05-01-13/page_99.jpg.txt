DR. 21.3.2022 93

mohon supaya kerajaan mencari jalan untuk memasuki kumpulan ini dalam sistem
keselamatan sosial yang sedia ada atau menggubal rancangan baharu untuk
melindungi golongan ini. Ini adalah sebab kumpulan ini pada masa sekarang have
been abandoned by the government dan seterusnya semasa COVID-19 dan tiada
sesiapa untuk membela nasib mereka. Kumpulan ini adalah kumpulan miskin dan
kebanyakan daripada kumpulan ini adalah wanita.

Akhir sekali Tuan Yang di-Pertua ialah berkait dengan MoU dengan
Bangladesh. Pada pandangan saya adalah penting supaya Kerajaan Malaysia tulus
dan kita diberikan kepada umum MoU yang telah ditandatangani oleh kedua-dua
negara ini. Saya membangkitkan isu ini sebab Tuan Yang di-Pertua, saya percaya
bahawa dalam MoU ini ada embryonic version of the buruh paksa.

Oleh sebab kalau MoU itu diberikan kepada orang ramai, pekerja-pekerja
migran di Bangladesh, Nepal ataupun di Indonesia akan datang ke Malaysia, tahu
apakah semua payment yang mereka mesti buat. Kalau mereka mengetahui semua
payment ini, maka mereka tidak boleh ditipu oleh broker-broker buruh di negara
mereka dan juga di Malaysia. So, untuk mengelakkan buruh paksa berlaku di
Malaysia setiap kali, maka saya cadang MoU ini dibuat dan dikemukakan kepada
orang ramai khususnya kepada pekerja-pekerja yang akan datang ke Malaysia.
Sekian, terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
seramai 20 orang Yang Berhormat telah membahaskan pindaan akta ini. Oleh yang
sedemikian, Yang Berhormat Timbalan Menteri sila menjawab selama 30 minit. Sila
jawab pada ahli-ahli yang membangkitkan isu-isu yang berada di dalam Dewan dan

bagi mereka yang tidak ada di dalam Dewan, sila berikan jawapan bertulis.

3.52 ptg.

Timbalan Menteri Sumber Manusia [Datuk Haji Awang bin Hashim]:
Bismillahi Rahmani Rahim. Assalamualaikum warahmatullahi wabarakatuh. Salam
sejahtera. Tuan Yang di-Pertua, saya ingin merakamkan setinggi-tinggi penghargaan
dan ucapan terima kasih kepada Ahli-ahli Yang Berhormat yang mengambil
bahagian bagi sesi perbahasan Rang Undang-undang Kerja (Pindaan) 2021 pada
hari ini.

Tuan Yang di-Pertua, saya bagi pihak Kementerian Sumber Manusia terlebih
dahulu mengucapkan ribuan terima kasih kepada semua yang terlibat seramai — dan
juga kita rasa satu prihatin yang sangat besar dalam mana mereka mengambil

bahagian dalam perbahasan pada kali ini yang mana menghargai semua
