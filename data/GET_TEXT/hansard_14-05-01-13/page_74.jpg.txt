DR. 21.3.2022 68

empat bulan adalah 19.3 peratus sementara sehingga enam bulan adalah 14.5
peratus, jauh lebih rendah daripada kadar global iaitu pada 38 peratus.

Menurut laporan itu lagi, kajian mencadangkan bahawa_ penurunan
mendadak selepas dua bulan itu disebabkan kesan daripada sekembalinya wanita
ke tempat kerja. Menurut tinjauan tersebut juga, ibu-ibu yang bekerja buat keputusan
untuk hentikan untuk menyusui anak-anak mereka melalui susu badan adalah
kerana 89.1 peratus golongan ibu rasa sangat susah untuk mencari masa untuk
mengepam atau memerah susu di tempat kerja.

01440

Pada masa yang sama, 46.6 peratus ibu rasa susah untuk mereka cari tempat
untuk simpan susu badan mereka. Pada masa yang sama juga, ada 44.7 peratus
punya golongan ibu rasa di tempat kerja mereka susah untuk mereka cari bilik laktasi.
Justeru itu, saya rasa sudah tiba masa untuk negara kita mencontohi negara-negara
yang lain seperti Amerika Syarikat, Belanda dan juga Filipina untuk menambah baik
rang undang-undang kita untuk mengatasi masalah yang dihadapi oleh ibu-ibu yang
menyusu anak mereka.

Di Amerika Syarikat, awal-awal pada tahun 2010, telah buat pindaan kepada
rang undang-undang mereka, mewajibkan majikan untuk menyediakan atau
peruntukkan masa rehat yang sesuai untuk pekerja supaya mereka boleh
mengepam susu badan untuk anak mereka selepas setahun kelahiran anak tersebut.
Majikan juga perlu menyediakan tempat selain tandas untuk golongan ibu tersebut.

Di Filipina, bukan sahaja mereka mewajibkan majikan menyediakan bilik
laktasi, namun juga tempoh laktasi untuk pekerja mereka selain daripada waktu
rehat. Untuk dalam tempoh masa lapan jama bekerja, majikan perlu membekalkan
atau memperuntukkan 40 minit untuk golongan ibu untuk memerah susu. Ini adalah
rang undang-undang di Filipina sejak tahun 2009.

Bukan itu sahaja, undang-undang Belanda juga mempunyai peruntukan yang
serupa. Majikan di Belanda juga diwajibkan menyediakan bilik laktasi yang sesuai
untuk sembilan bulan pertama dan membenarkan 25 peratus waktu kerja digunakan
untuk tujuan tersebut. Selepas itu, majikan masih perlu memastikan keadaan yang
sesuai, namun tidak lagi perlu membayar gaji untuk tempoh penyusuan.

Justeru itu, saya rasa kalau kita memang hendak meningkatkan lagi
peratusan tenaga kerja wanita di negara kita, ini fasiliti ataupun peruntukkan tentang
untuk melindungi hak ibu-ibu bekerja untuk terus menyusu anak mereka dengan
susu badan, itu adalah sangat penting. Jadi, saya rasa amat kecewa kerana akhirnya
kita nampak satu pindaan terhadap Akta Kerja ini, tetapi Akta Kerja ini tidak

mengambil kira keperluan golongan ibu menyusu ini. Jadi, saya harap Menteri dan
