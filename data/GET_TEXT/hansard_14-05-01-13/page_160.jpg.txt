DR. 21.3.2022 154

Fasal-fasal 1 hingga 4 -—
6.43 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi. Saya mengambil kesempatan untuk merujuk kepada peruntukan fasal
pertama yang memberi kuasa untuk menangkap yang berbunyi seperti berikut,
“Bertujuan untuk menggantikan perenggan 10A untuk memberi Pengawal Pegawai
Bekalan, pegawai polis yang berpangkat tidak rendah — kuasa untuk menahan tanpa
waran”.

Secara kebetulan, Tuan Pengerusi juga merupakan seorang pegawai kanan
anggota PDRM. Di sini saya cuma mengambil kesempatan untuk merayu dan
memastikan bahawa insiden-insiden seperti yang telah dilaporkan, yang pernah
berlaku berkenaan dengan tangkapan ini tidak berulang semula. Saya merujuk
dengan khususnya kepada kes-kes seperti Teoh Beng Hock yang melibatkan
kematian dalam tahanan, nombor satu. Kes-kes yang melibatkan kematian dalam
lokap.

Cuma saya ingin Yang Berhormat Timbalan Menteri dan kementerian serta
kerajaan untuk memberi kepastian kepada Dewan yang mulia ini bahawa — memang
kita ingin menyokong undang-undang ini untuk membanteras kegiatan-kegiatan
penyeludupan yang sedang berleluasa. Akan tetapi, pada masa yang sama
permintaan saya adalah untuk memastikan bahawa pegawai-pegawai yang diberi
amanah untuk melaksanakan tugas dengan izin, tidak menjadi overzealous. Saya
tidak mahu menggunakan perkataan ‘menyalahgunakan kuasa’ tetapi memastikan
bahawa tidak ada sebarang kematian yang akan berlaku lagi dalam tahanan, nombor
satu.

Kedua, saya menyambut baik pengumuman yang telah dibuat oleh Yang
Amat Berhormat Perdana Menteri dalam Perhimpunan Agung UMNO baru-baru ini
bahawa pampasan lebih kurang RM1.5 juta telah diberikan kepada keluarga arwah
Adib. Memang kami menyokong dan saya berterima kasih atas keprihatinan kerajaan
dan Yang Amat Berhormat Bera. Persoalan saya adalah, adakah pampasan yang
sama juga akan diberikan dalam kes-kes yang melibatkan seperti kes-kes dalam kes-
kes Teoh Beng Hock dan kematian-kematian dalam lokap? Ataupun, adakah
kerajaan bercadang untuk mewujudkan satu dana di mana bila berlaku kejadian-
kejadian seperti ini, pampasan juga turut akan dipertimbangkan? lItu adalah
permintaan dan soalan saya. Terima kasih.

Tuan Pengerusi [Dato’ Ramli bin Dato" Mohd Nor]: Yang Berhormat

Menteri, silakan.
