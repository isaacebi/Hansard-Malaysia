DR. 21.3.2022 120

Timbalan Yang di-Pertua [Dato’ Mohd Rashid Hasnon]: Yang Berhormat,
tolong rumuskan Yang Berhormat.

Dato’ Haji Salim Sharif [Jempol]: Hasil yang ditumpukan. Sedikit.

Timbalan Yang di-Pertua [Dato’ Mohd Rashid Hasnon]: Baik.

Dato’ Haji Salim Sharif [Jempol]: Hasil yang dikumpulkan dalam penjualan
tersebut kerajaan boleh menjadikan sebahagian dana ataupun modal untuk terus
mengadakan program jualan rakyat tersebut pada masa yang akan datang.

Selain daripada sudut perundangan untuk mengurangkan jenayah
perdagangan, saya juga tertarik dengan insentif yang telah diperkenalkan oleh
kerajaan pada tahun lalu iaitu menggunakan logo khas kepada barang barangan
kawalan dan bersubsidi di pasaran. Usaha tersebut wajar dipuji kerana menunjukkan
kesungguhan kerajaan untuk menangani isu bekalan barangan kawalan di pasaran.
Soalan saya, sejauh manakah impak penggunaan logo khas tersebut menangani
aktiviti penyeludupan di luar negara di sempadan negara? Apakah status terkini
terhadap cadangan dan hasrat kerajaan untuk mewajibkan para pengilang untuk
menampal logo khas tersebut pada semua 12 barang kawalan yang berjadual serta
bersubsidi.

Saya berpendapat perkara tersebut wajar dimasukkan menerusi pindaan kali
ini supaya para pengilang yang gagal untuk berbuat demikian boleh dikenakan
tindakan undang-undang. Dengan adanya undang-undang sebegini barang kawalan
dan bersubsidi berada di pasaran akan lebih mudah dikenali oleh rakyat. Perkara ini
juga secara tidak langsung dapat mengekang isu kenaikan harga barang tanpa
kebenaran yang seterusnya dilakukan oleh peniaga yang tidak bertanggungjawab.
Sekian sahaja daripada saya, mohon menyokong RUU Kawalan Bekalan (Pindaan)
2021. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Jempol. Sekarang saya menjemput Yang Berhormat Bayan Baru.

Lima minit.

5.04 ptg.

Tuan Sim Tze Tzin [Bayan Baru]: Terima kasih Tuan Yang di-Pertua. Saya
bangun untuk membahaskan rang undang-undang untuk meminda Akta Kawalan
Bekalan 1961. Soalan pertama saya kepada Yang Berhormat Timbalan Menteri
adalah bagaimanakah akta ini boleh membantu mengawal kenaikan harga barang
terutamanya harga barangan makanan yang sekarang spiral out of control. Ini
kerana, kita memberi kuasa yang besar kepada KPDNHEP termasuk dalam Akta

Kawalan Bekalan 1961 ini adalah untuk memberikan kerajaan kuasa yang lebih
