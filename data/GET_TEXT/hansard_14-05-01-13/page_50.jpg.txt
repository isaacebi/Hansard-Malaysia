DR. 21.3.2022 44

Berhormat Hang Tuah Jaya, Yang Berhormat Sepang, Yang Berhormat Seputeh,
Yang Berhormat Setiawangsa, Yang Berhormat Batu Kawan dan Yang Berhormat
Klang.

Dengan itu saya ingin menjemput Yang Berhormat Pasir Mas untuk

memulakan perbahasan ini. Tempoh masa lima minit.

12.05 tgh.

Tuan Ahmad Fadhli bin Shaari [Pasir Mas]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Terima kasih,
Tuan Yang di-Pertua.

Tuan M. Kulasegaran [Ipoh Barat]: Tuan Yang di-Pertua, Point of Order.
Saya hairan lima minit, sekurang-kurangnya 15 atau 20 minit. Tolong timbangkan,
Tuan Yang di-Pertua. Lima minit doesn’t make sense at all.

Timbalan Yang di-Pertua [Dato' Mohd Rashid Hasnon]: Kita ada satu lagi
rang undang-undang untuk dibahaskan hari ini.

Tuan Sivarasa Rasiah [Sungai Buloh]: Tuan Yang di-Pertua, saya faham
kita ada satu lagi rang undang-undang tetapi itu bukan sepatutnya urusan Parlimen
ini diatur dengan lebih baik. Kalau kita macam tergesa-gesa hendak lulus pindaan
penting kepada akta yang penting itu pun tidak patut. Rakyat Malaysia
memerhatikan kita.

Timbalan Yang di-Pertua [Dato' Mohd Rashid Hasnon]: Tidak apa, Yang
Berhormat Sungai Buloh. Kita teruskan dahulu nanti yang mana ada keperluan kita
tengok.

Tuan Sivarasa Rasiah [Sungai Buloh]: Saya rasa lima minit apa yang kita
boleh sebut dalam lima minit ini sangat ada isu yang besar dalam akta ini. Mungkin
akta yang kedua itu tidak berapa dan bukan sepenting akta ini.

Timbalan Yang di-Pertua [Dato' Mohd Rashid Hasnon]: Baik. Terima
kasih, Yang Berhormat Sungai Buloh. Boleh take note nanti.

Tuan Sivarasa Rasiah [Sungai Buloh]: Jadi saya rasa ini perlu dilihat
semulalah. Kita tidak boleh dalam kita rush sangat ini perkara-perkara yang penting
begini dan peranan Parlimen pun macam jadi tidak begitu bermaknalah dalam hal
ini. Jadi saya minta dikaji semula.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Sungai Buloh. Saya minta Yang Berhormat Pasir Mas teruskan.
Minta yang lain-lain duduk.

Tuan Ahmad Fadhli bin Shaari [Pasir Mas]: Tuan Yang di-Pertua, minta

kembalikan masa saya - lima minit. [Ketawa]
