DR. 21.3.2022 17

Datuk Ali anak Biju: LSS3 sebenarnya ia dibenarkan untuk membuat
kerjasama di antara syarikat asing dan syarikat tempatan. Jadi, lima-lima syarikat ini,
saya tidak ada jawapannya sekarang ini.

Tuan Sabri bin Azit [Jerai]: Terima kasih, Tuan Yang di-Pertua. Adakah
kementerian mempunyai perancangan meningkatkan kapasiti tenaga baharu bagi
menangani kos penghasilan tenaga daripada arang batu yang tidak menentu
harganya, turun naik di pasaran antarabangsa?

Datuk Ali anak Biju: Terima kasih Yang Berhormat. Sebenarnya pencapaian
Tenaga Boleh Baharu sehingga tahun 2021 dengan campuran kapasiti terpasang
adalah lebih kurang 24 peratus iaitu 8,700 megawatt. Bagi menggalakkan
penggunaan TBB khususnya tenaga solar bagi penjanaan elektrik, kerajaan telah
melaksanakan pelbagai inisiatif seperti memperkenalkan Net Energy Metering
LSS@MEnTARI. Sehingga tahun 2021, sebanyak 630 kapasiti terpasang TBB di
bawah mekanisme FiT, 300 megawatt menerusi program NEM dan 950 megawatt
melalui program LSS. Jumlah ini dijangka akan terus bertambah apabila projek-
projek yang telah diluluskan di bawah LSS pusingan tiga dan empat mula beroperasi.

Memang tidak dapat dinafikan harga arang batu di pasaran dunia sekarang
ini tidak menentu, manakala harga bagi projek solar tidak terdedah kepada
ketidaktentuan harga pasaran. Walau bagaimanapun, penggunaan arang batu
merupakan sumber penjanaan air yang lebih stabil dan mampu membekalkan
elektrik secara berterusan berbanding dengan sumber penjanaan seperti solar yang
bergantung kepada keadaan cuaca. Dalam erti kata lain, setiap sumber tenaga
elektrik mempunyai kelebihan masing-masing dan memastikan bekalan elektrik yang

berdaya harap dan mampu dibayar oleh pengguna. Sekian, terima kasih.

[Soalan No. 5 - Datuk Seri Mohd Redzuan bin Md Yusof (Alor Gajah) tidak hadir]

[Soalan No. 6 - Tuan Chan Ming Kai (Alor Setar) tidak hadir]

7. Datuk Wilson Ugak anak Kumbong [Hulu Rajang] minta Menteri Pertanian
dan Industri Makanan menyatakan: -

(a) status Skim Menanam Padi di Nanga Merit, Bahagian Kapit; dan

(b) status Skim Menanam Padi di Sg. Tunoh, Daerah Kecil Bukit
Mabong, Bahagian Kapit.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim, assalamualaikum warahmatullahi
wabarakatuh. Terima kasih Tuan Yang di-Pertua. Untuk makluman Ahli Yang
Berhormat, program berkaitan penanaman padi di negeri Sarawak adalah di bawah

seliaan Kerajaan Negeri Sarawak. Skim Pengairan Nanga Merit terletak di daerah
