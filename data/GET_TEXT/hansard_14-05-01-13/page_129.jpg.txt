DR. 21.3.2022 123

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Bayan Baru. Seterusnya saya jemput Yang Berhormat Kuala Krai.

Lima minit.

5.12 ptg.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim. Terima kasih, Tuan Yang di-Pertua. Saya juga mengambil kesempatan
untuk turut membahaskan Rang Undang-undang Kawalan Bekalan (Pindaan) 2021
Kementerian Perdagangan Dalam Negeri dan Hal Ehwal Pengguna ini.

Tuan Yang di-Pertua, Akta Kawalan Bekalan 1961 [Akta 122] merupakan
suatu akta untuk mengawal selia perdagangan barang-barang kawalan bagi
memastikan keberadaan ataupun dalam erti kata lain, ia mudah didapati dan
mencukupi untuk keperluan pasaran. Apabila sesuatu barang keperluan asas
diisytiharkan sebagai barang kawalan, kementerian boleh mengawal selia rantaian
pengedaran serta mengambil tindakan penguatkuasaan ke atas jenayah
membabitkan penyelewengan barang-barang kawalan. Pindaan ini tentunya
mengambil kira pelbagai faktor yang dilihat sangat mendesak bagi menangani isu
harga barang yang meningkat begitu tinggi dan tidak terkawal.

Tuan Yang di-Pertua, pengenalan seksyen 12A iaitu bertujuan memberi
pegawai bekalan kuasa untuk menjual barang kawalan disita yang sifatnya mudah
rosak, terbakar atau melibatkan penjagaan dengan kos tinggi. Sebahagian besarnya
adalah terdiri daripada barangan berbentuk makanan dan juga barangan keperluan
rakyat.

Soalan saya ialah ke manakah hasil daripada penjualan tersebut akan
disalurkan ataupun akan dibelanjakan oleh pihak kerajaan? Saya mengambil
peluang ini untuk mencadangkan agar kesemua barangan yang disita tersebut
hendaklah diniagakan menerusi Program Jualan Keluarga Malaysia dengan harga
yang paling murah.

Tuan Yang di-Pertua, antara kegemparan utama baru-baru ini ialah kenaikan
harga ayam yang terlalu tinggi dalam sejarah negara. Apabila diteliti, punca
utamanya ialah kenaikan mendadak harga dedak yang mana ia adalah kerana
diimport. Hasil pemeriksaan dan analisis data awal mendapati kenaikan harga
sebanyak 33 peratus untuk 50 kilogram bagi makanan ayam pedaging dan makanan
anak ayam, manakala bagi 50 kilogram makanan ayam telur juga berlaku kenaikan
harga sebanyak 31 peratus berbanding tempoh yang sama tahun lalu.

Saya rasa sudah sampai masanya jalinan kementerian yang lebih erat dan

berfokus dalam menyelesaikan perkara ini. KPDNHEP perlu duduk membincangkan
