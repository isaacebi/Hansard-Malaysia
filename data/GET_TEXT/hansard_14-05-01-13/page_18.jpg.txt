DR. 21.3.2022 12

Berdasarkan penelitian ke atas maklum balas yang diperoleh, isu beg berat
adalah kritikal dalam kalangan murid sekolah rendah khususnya murid Tahap 1 iaitu
Tahun 1, 2 dan 3. Oleh yang demikian, ketetapan KPM yang akan dilaksanakan
segera adalah seperti berikut:

(i) penyediaan locker. KPM akan menyediakan /ocker di sekolah

rendah secara berfasa;

(ii) penyusunan semula jadual waktu. Melaksanakan jadual waktu
yang mengandungi tiga hingga empat mata pelajaran sehari
mengikut kaedah dan pelaksanaan yang sesuai terutama
aspek pemberatan subjek, ketersediaan guru dan _ sesi
persekolahan;

(iii) buku latihan. Bilangan buku latihan hendaklah tidak melebihi
dua buah buku bagi setiap mata pelajaran pada satu-satu
masa. Setiap buku latihan hendaklah tidak melebihi 80 muka
surat;

(iv) buku aktiviti dan buku kerja. Murid hanya dibenarkan untuk
menggunakan buku aktiviti yang disediakan oleh KPM,
manakala buku kerja hanya boleh digunakan sebagai bahan
rujukan atau bahan ulang kaji di luar waktu pengajaran dan
pembelajaran;

(v) buku teks digital. Penerbitan baharu buku teks dalam format
digital dilaksanakan secara berterusan. Sehingga_ kini
sebanyak 692 judul buku teks digital telah dimuat naik dalam
pelantar Digital Educational Learning Initiative Malaysia
(DELIMA);

(vi) pendekatan PDP. Guru digalakkan menggunakan pendekatan
PDP berpusatkan murid iaitu pembelajaran bertema modular,
pembelajaran berasaskan projek, simulasi amali atau virtual
lab atau pembelajaran terbeza; dan

(vii) | kerjasama dengan JAKIM. Kerjasama dengan pihak Jabatan
Kemajuan Islam Malaysia (JAKIM) juga diadakan dari aspek
penyelarasan uniform agar murid diberi kelonggaran untuk
memakai uniform sekolah masing-masing semasa_ sesi
persekolahan KAFA.

KPM yakin pendekatan ini dapat dilaksanakan secara menyeluruh demi

kesejahteraan murid untuk ke sekolah. KPM komited untuk terus menangani isu beg

berat ini dengan lebih berkesan. Sekian, terima kasih.
