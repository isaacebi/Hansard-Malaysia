DR. 21.3.2022 73

Oleh itu, kerajaan seharusnya mengambil langkah proaktif dengan
meletakkan mekanisme dasar dalam setiap pengurusan untuk mencegah gangguan
seksual ini. Hal ini bagi memastikan pihak majikan jelas akan langkah-langkah
pelaksanaan yang patut dijalankan sekiranya mereka menerima aduan.

Saya mohon menyokong rang undang-undang ini. Sekian, Tuan Yang di-
Pertua, terima kasih.

Tuan Yang di-Pertua: Terima kasih Yang Berhormat Setiu. Yang Berhormat

Permatang Pauh, silakan.

2.56 ptg.

Puan Nurul Izzah binti Anwar [Permatang Pauh]: Terima kasih Tuan Yang
di-Pertua. Assalamualaikum warahmatullahi wabarakatuh dan salam hormat. Saya
ada dua aspek yang saya bakal sentuh dalam perbahasan pindaan rang undang-
undang Akta Kerja 1955 ini.

Pertama adalah akta baharu sebenarnya diperlukan, tidak memadai pindaan
untuk mengawal selia syarikat-syarikat gig yang merupakan majikan. Kedua, saya
akan sentuh bersabit beberapa kelemahan dalam pindaan pada hemat saya yang
juga telah dibawa oleh beberapa orang Ahli Parlimen lain ya, Tuan Yang di-Pertua.

Akta baharu. Ini untuk memastikan dasar caruman PERKESO yang
melindungi keselamatan dan kebajikan pekerja di sektor ekonomi gig terletak di
bawah tanggungjawab majikan dan syarikat, bukan hanya pekerja semata-mata.
Saya fikir banyak bebanan yang ditanggung oleh PERKESO, SOCSO bagi meliputi
pekerja informal yang merangkumi 33 peratus tenaga kerja Malaysia. Maka bila kita
linat the sophisticated job market, jawapan daripada Yang Berhormat Menteri yang
mengatakan pekerja gig ini didefinisikan sebagai orang yang bekerja sendiri, dia tidak
punyai hubungan master and servant sebagaimana pekerja formal yang lain, ini
meletakkan pekerja gig hanya bawah Akta 789. Sementara kita tahu ada di banyak
negara, keputusan-keputusan di mahkamah jelas bahawa tidak ada kuasa yang
kadangkala dapat dibawa oleh pekerja ekonomi barisan hadapan.

Akan tetapi dalam perkembangan ekonomi gig, ia bukan sahaja dah sampai
satu perempat daripada tenaga buruh yang bekerja sama ada secara gig, separa
masa atau sepenuh masa, secara dependent atau independent contractors, semua
mereka wajib dilindungi oleh undang-undang, punyai hak membela diri.

Maka ada beberapa cadangan yang dibawa kerana Yang Berhormat Menteri
sebut tempoh hari semasa saya bertanya, memang kementerian terbuka untuk
mengambil kira perwujudan akta— memetik The Center, mereka sebut kalau hendak

diambil kira aspek bayaran, keadaan, kontrak pengurusan dan perwakilan yang adil
