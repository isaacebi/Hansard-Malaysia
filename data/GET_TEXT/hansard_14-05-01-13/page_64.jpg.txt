DR. 21.3.2022 58

saya, apakah usaha kerajaan bagi menurunkan peratusan warga asing bekerja dan
meningkatkan kadar peningkatan pekerjaan buruh kasar dalam _ kalangan
warganegara Malaysia?

Kebimbangan yang perlu diambil kira juga ialah pekerja bukan warganegara
ini kini bukan lagi semata-mata menjadi pekerja tetapi mereka kini adalah tauke-
tauke besar yang memiliki rangkaian perniagaan di seluruh negara. Kerajaan perlu
melihat isu ini dengan lebih serius.

Tuan Yang di-Pertua, itu sahaja perbahasan saya dan saya mohon
menyokong Rang Undang-undang Kerja (Pindaan) 2021 pada tengah hari ini.
Terima kasih. Wassalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Kuala Krai. Seterusnya saya jemput Yang Berhormat Pokok Sena.

12.42 tgh.

Dato’ Mahfuz bin Haji Omar [Pokok Sena]: Baik. Terima kasih Tuan Yang
di-Pertua untuk beri peluang kepada saya untuk terlibat dalam perbahasan pindaan
Rang Undang-undang Kerja (Pindaan) 2021 ini.

Secara umumnya, tidak ada bantahan daripada pihak kami kerana kami
sendiri yang terlibat dalam merangka apa yang telah pun dibentangkan pada hari ini.
Cuma, tidak sempat kerana berlaku ‘Langkah Sheraton’. Akhirnya, tidak ada
kesempatan untuk pembentangan tersebut dibuat pada Mac 2020. Jadi, hari ini kita
dapat melihat satu pembentangan yang akan memberikan satu kelegaan ataupun
nafas baharu kepada sektor pekerjaan dalam negara kita.

Cuma, walaupun kita belum sempat untuk mengkaji ataupun membuat satu
pentakrifan baharu tetapi saya fikir sudah sampai masanya sekarang ini untuk
meminda akta ini lagi ialah untuk memberikan tafsiran baharu kepada maksud
‘pekerja’ kerana kita telah pun mengalami gelombang baharu gig economy ini iaitu
pekerja-pekerja dalam industri gig ini yang masih lagi tidak diiktiraf sebagai pekerja.
Jadi, mereka tidak diberikan perlindungan di bawah Akta Kerja ini.

Jadi, sudah sampai masanya untuk Akta Kerja ini untuk membuat pindaan
kepada membuat tafsiran baharu kepada erti ‘pekerja’. laitu kepada semua jenis
pekerjaan yang memberikan faedah kepada syarikat mestilah ditafsirkan sebagai
pekerja. Ini akan membolehkan mereka yang terlibat dalam sektor pekerjaan gig ini
akan diberikan pelindungan di bawah Akta Kerja ini. Ini saya fikir sudah sampai untuk
pihak kerajaan dan pihak Kementerian Sumber Manusia untuk bawa kepada Kabinet

bagi mendapatkan satu persetujuan untuk membuat pindaan ini.
