DR. 21.3.2022 48

special approval, itu menjadi masalah. Ratusan ribu atau ribuan special approvals
yang tidak diketahui oleh Kementerian Sumber Manusia tetapi bekerja di negara ini.
Jadi adakah mereka mendapat protection? Adakah majikan membayar gaji mengikut
undang-undang? Kita tidak tahu, apabila serbuan dibuat baru dapat tahu. Akan tetapi
saya push the thing dapat Kabinet approval dan AGC pun approve kepada perkara
ini.

Ini kita perlu faham bahawa KDN perlu lepas semua hal mengenai pekerja
kepada Kementerian Sumber Manusia kerana mereka fasih dan ada expertise dalam
hal ini. Akan tetapi kekurangan pekerja menjadi masalah yang besar, seperti yang
dikatakan oleh Yang Berhormat Timbalan Menteri. Hanya ada kurang 500 lebih
orang. Tidak masuk akal langsung. JPA patut meningkatkan, mungkin kepada 1,000
orang. Apabila saya mengadakan perbincangan dengan ILO mengatakan bahawa
kita, kalau Malaysia menyiasat semua majikan di negara ini perlukan lebih kurang 10
tahun lagi kalau tidak ada kes baharu langsung. Ini menunjukkan bahawa perlu
pekerja-pekerja diserap di Kementerian Sumber Manusia.

Kedua adalah mengenai kerja paksa. Tuan Yang di-Pertua, kerja paksa ini
menjadi satu perkara yang sangat besar. Kita telah masuk ke Tier 3 dalam watchlist
Trafficking in Persons. Maka kita membawa rang undang-undang ini kerana semasa
kita menerajui kerajaan, kita dapat tahu banyak penyiasatan dibuat tetapi lagi banyak
penyiasatan dibuat, lagi banyak yang lepas. There is no follow-up. Ini kerana
mengenai hal-hal pekerja, Kementerian Sumber Manusia lebih arif dalam perkara ini,
bukan Kementerian Dalam Negeri. Maka kita membawa rang undang-undang ini,
seksyen ini supaya kita sudah serap dan kita ada inisiatif yang tertentu. Sekurang-
kurangnya akan menolong negara untuk mengatasi masalah yang sedia ada iaitu
kita telah drop ke Tier 3 dan mengatasi masalah ini.

Saya telah pada masa itu membuat perbincangan dengan Duta Amerika,
Duta UK dan sebagainya dan mereka tahu bahawa ini adalah sedikit daripada
perkara yang kita dapat menolong untuk mengatasi masalah yang serius di negara
ini. Akan tetapi, forced labour ini ada banyak ambiguity dalam rang undang-undang
ini. Kita ada forced labour ini banyak undang-undang yang lain. Kita ada di
Kementerian Dalam Negeri pun ada, dalam kita punya akta-akta lain pun ada sedikit.
Akan tetapi yang mustahak sekali, Tuan Yang di-Pertua, rang undang-undang ini
berkaitan dengan kerja paksa adalah ia memberi kuasa kepada kementerian untuk
membuat penyiasatan dan ambil tindakan. Ini saya perlu tegaskan, kita tidak perlu
tunggu untuk arahan dari Kementerian Dalam Negeri, Kementerian Sumber Manusia

sendiri boleh membuat usaha sedemikian.
