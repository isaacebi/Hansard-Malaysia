DR. 21.3.2022 79

Satu perkara terakhir Tuan Yang di-Pertua, seksyen 69F menyatakan,
“Director General may inquire into and decide any dispute between an employee and
his employer in respect of any matter relating to discrimination in employment”. Tidak
ada guideline kepada — tidak ada legislative guideline kepada Director General apa
maksud discrimination in employment.

Sebelum ini, kita apabila libat urus pada versi terawal ada perkataan jelas
“discrimination on the basis of gender, religion, race and disability” yang dinyatakan
jelas dalam original version pindaan tetapi selepas dibawa ke RUU ini tidak
dinyatakan secara spesifik apa maksud discrimination employment.  Itu satu
watered-down punya amendment.

Parlimen hendaklah memberikan guideline kepada Director General dan
bukan di bawah budi bicara Director General bahawa mereka menggunakan
sebarang maksud untuk discrimination in employment. Tadi saya menyatakan
beberapa perkara dengan jelas dan saya meminta Yang Berhormat Menteri untuk
memberikan penjelasan kepada setiap perkara yang saya nyatakan. Sekian, terima
kasih.

Tuan Yang di-Pertua: Terima kasih Yang Berhormat Bukit Bendera.

Sekarang Yang Berhormat Tumpat, silakan.

3.14 ptg.

Dato’ Haji Che Abdullah bin Mat Nawi [Tumpat]: Assalamualaikum
warahmatullahi wabarakatuh Tuan Yang di-Pertua. Terima kasih di atas peluang
yang diberikan kepada saya untuk mengambil bahagian dalam perbahasan RUU
Akta Kerja (Pindaan) 2021 yang merupakan satu pindaan bagi mematuhi standard
dan amalan antarabangsa sebagaimana dikehendaki oleh Perjanjian Perkongsian
Trans-Pasifik, Pelan Konsistensi Buruh Malaysia — Amerika Syarikat dan Pertubuhan
Antarabangsa.

Pindaan ini antara lain adalah untuk mengadakan peruntukan bagi
perlindungan terhadap diskriminasi dan buruh paksa serta untuk mengadakan
peruntukan bagi faedah bersalin. Saya berharap agar kita boleh melihat isu-isu kerja
dalam beberapa aspek yang perlu diteliti dengan sewajarnya oleh kerajaan.

Pertamanya, saya ingin menyinggung atau menyentuh apa _ yang
dibangkitkan oleh Yang Berhormat daripada Pasir Mas pagi tadi berkenaan hak
pekerja wanita Muslimah untuk melaksanakan tuntutan agama iaitu melaksanakan
pemakaian yang menutupi aurat. Di sini sebagaimana yang dijelaskan oleh Yang

Berhormat Pasir Mas, kita bukan menuntut atau memaksa pekerja-pekerja wanita
