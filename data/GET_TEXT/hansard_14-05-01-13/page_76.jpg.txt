DR. 21.3.2022 70

kepada Yang Berhormat Damansara untuk menjawab penjelasan-penjelasan
tersebut.

Penjelasan juga telah diberikan oleh Yang Berhormat Menteri Kewangan
seperti yang saya pinta. Semua ini telah saya beri — saya akan beri salinan kepada
Yang Berhormat Pekan dan juga Yang Berhormat Damansara supaya mereka tahu
apa yang diperkatakan dan setelah mendapat jawapan dari Yang Berhormat
Damansara itu, saya akan membuat keputusan.

Perkara ini agak rumit kerana ia melibatkan fakta-fakta dan butiran-butiran
yang agak detil dan spesifik dan terpaksa betul-betul saya perhatikan sama ada apa
yang diperkatakan itu mengelirukan atau tidak. Ya.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua atas makluman itu.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Akan tetapi, satu lagi
persoalan saya...

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Saya menunggu Tuan
Yang di-Pertua memberi maklum balas tentang perkara ini. Sebagai seorang
peguam juga yang tersohor, Tuan Yang di-Pertua juga boleh mengesahkan bahawa
satu hari selepas Yang Berhormat Pekan berbahas mengenai perkara ini, Yang
Berhormat Bagan telah bertanyakan soalan-soalan kepada Menteri Kewangan.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Di mana Menteri
Kewangan telah memberi jawapan yang sekali gus menunjukkan dengan jelas
kepada Dewan yang mulia ini bahawa apa yang dinyatakan oleh Yang Berhormat
Pekan itu adalah tidak benar.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Jadi, bukankah
sepatutnya perkara ini dirujukkan kepada Jawatankuasa Hak dan Kebebasan?

Tuan Yang di-Pertua: Ya, boleh...

Tuan Sanisvara Nethaji Rayer a/l Rajaji [Jelutong]: Itu adalah persoalan
saya.

Tuan Yang di-Pertua: Baik, okey. Sebenarnya kalau kita perhatikan apa
yang diperkatakan oleh Yang Berhormat Pekan semasa perbahasan beliau,
perkataan-perkataan yang digunakan itu adalah tertentu, spesifik. Beliau tidak

menyatakan bahawa hutang 1MDB tidak dibayar. Beliau menyatakan bahawa
