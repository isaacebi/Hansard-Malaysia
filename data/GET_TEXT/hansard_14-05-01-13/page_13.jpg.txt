DR. 21.3.2022 7

Dato’ Mahfuz bin Haji Omar [Pokok Sena]: Ringkas. Baik, Tuan Yang di-
Pertua. Saya hendak merujuk kepada kenyataan Yang Berhormat Menteri
Kewangan sekarang. Harap-harap belum bekaslah. Atau sudah bekas sudah?
Baik. Yang Berhormat Menteri Kewangan telah menyatakan bahawa— ini soal
hutang, soal pinjaman. Kos pinjaman kerajaan akan bertambah RM830 juta setahun
kerana pengeluaran KWSP. Disebut, jika dibenarkan untuk pengeluaran ini, akan
menyebabkan RM63 bilion akan dikeluarkan wang KWSP.

01020

Ini akan membawa kepada kemungkinan kerajaan melalui KWSP terpaksa
jual aset-aset KWSP di luar negara. Ini kenyataan yang dibuat oleh Menteri
Kewangan. Jadi saya hendak tanya, apakah langkah-langkah yang diambil untuk
mengatasi masalah ini? Terima kasih.

Dato’ Indera Mohd Shahar bin Abdullah: Tuan Yang di-Pertua. Yang
Berhormat Pokok Sena, Yang Berhormat Menteri Kewangan masih menjalankan
tugas sebagai Menteri Kewangan, tidak ada peletakan jawatan.

Saya hendak maklumkan kepada Yang Berhormat Pokok Sena, tempoh hari
saya telah maklumkan kepada Yang Berhormat di luar Dewan. Hari ini saya
maklumkan di dalam Dewan. Saya harap Tuan Yang di-Pertua, Yang Berhormat
Pokok Sena tidak akan membangkitkan isu ini lagi.

Akan tetapi berbalik kepada persoalan yang dibangkitkan oleh Yang
Berhormat berkaitan KWSP.

Dato' Mahfuz bin Haji Omar [Pokok Sena]: Fasal boss tak mai, itu saya
tanya.

Dato’ Indera Mohd Shahar bin Abdullah: Berkaitan isu KWSP yang
disebutkan oleh Yang Berhormat Pokok Sena tadi. Keputusan kerajaan untuk
membenarkan pengeluaran RM10,000 secara one-off akan memanfaatkan 6.3 juta
orang ahli. Ini bermakna seperti mana Yang Berhormat sebutkan tadi, RM63 bilion
akan disalurkan. Sudah pasti ini akan memberi kesan lebih besar, RM63 bilion
berada dalam pasaran dan kuasa beli rakyat itu tinggi.

Akan tetapi persoalan Yang Berhormat adalah berkaitan tentang kemampuan
pelaburan KWSP. Sudah pasti bila kita perlu menyediakan nilai pengeluaran
sebanyak RM63 bilion, ia akan memberi kesan terhadap kemampuan pelaburan
KWSP dalam masa jangka pendek, bukan sederhana dan panjang. Itu sebabnya
KWSP akan mengimbangi semula portfolio bagi mengurangkan kesan kepada
prestasi pelaburan KWSP. Untuk makluman Yang Berhormat, KWSP sentiasa
komited untuk memastikan dana persaraan ahlinya terjamin. Terima kasih Tuan

Yang di-Pertua.
