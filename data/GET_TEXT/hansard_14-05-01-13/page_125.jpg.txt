DR. 21.3.2022 119

menjelaskan dengan lebih terperinci supaya tidak timbul kekeliruan dalam kalangan
rakyat. Hal ini kerana, undang-undang yang sedia ada hanya ditangkap atau ditahan
tanpa waran jika seseorang itu enggan untuk memberi kerjasama ataupun
berkemungkinan akan melarikan diri sudah cukup memadai.

Antara elemen yang dicadangkan bagi membolehkan penguatkuasaan
membuat tangkapan tanpa waran itu cuba untuk melakukan kesalahan di bawah akta
ini telah menimbul tanda tanya. Apakah kelewatan bayaran balik tuntutan subsidi
kepada _ syarikat pembungkusan minyak masak sebelum ini yang sehingga
menyebabkan kekurangan bekalan minyak masak peket di pasaran turut ditafsirkan
sebagai cubaan melakukan kesalahan.

Selain daripada itu, saya juga khuatir bahawa cadangan pindaan ini adalah
disalahgunakan oleh individu yang tidak bertanggungjawab dan _ seterusnya
meningkatkan amalan rasuah di negara ini. Saya berpendapat perkara ini harus
diteliti semula dan kerajaan juga perlu menggariskan keadaan iaitu situasi sebenar
yang hanya membolehkan suatu tangkapan tanpa waran itu boleh dibuat oleh pihak

berkuasa.

[Timbalan Yang di-Pertua (Dato’ Mohd Rashid Hasnon) mempengerusikan

Mesyuarat]

Berhubung pengenalan seksyen 12A iaitu tujuan memberi Pegawai Bekalan
Kuasa untuk menjual barang kawalannya disita. Sifatnya mudah rosak terbakar atau
melibatkan penjagaan dengan kos yang tinggi. Saya menyambut baik cadangan
mengenai seksyen baharu ini. Perkara ini adalah amat wajar bagi mengurangkan
beban kerajaan dan pembaziran yang telah berlaku sejak sekian lama. Hal ini
kerana, sebahagian besar barang kawalan di bawah seksyen 5 akta ini dan
dinyatakan dalam Jadual 1 Peraturan-peraturan Kawalan Bekalan 1974 sebahagian
besarnya adalah terdiri daripada barangan berbentuk makanan dan juga barangan
yang mendapat permintaan tinggi dalam kalangan rakyat.

Namun perkara pokok menjadi persoalan saya adalah, bagaimanakah
keadaan penjualan barang yang disita itu dapat dilakukan oleh kerajaan? Ke
manakah hasil daripada penjualan tersebut akan disalurkan atau dibelanjakan oleh
kerajaan? Namun, kesempatan ini saya bercadang agar kesemua barang yang disita
tersebut hendaklah diniagakan menerusi Program Jualan Keluarga Malaysia.
Perkara ini secara tidak langsung dapat menampung kekurangan beberapa barang
yang mendapat permintaan tinggi daripada rakyat seperti ayam, roti, tepung dan

sebagainya...
