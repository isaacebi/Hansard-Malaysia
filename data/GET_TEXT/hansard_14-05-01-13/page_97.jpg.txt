DR. 21.3.2022 91

Maka, Yang Berhormat Menteri harus memberikan penjelasan bahawa
memberikan sedikit hak kepada pekerja-pekerja untuk mereka menubuhkan
kesatuan. Terima kasih, Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kapar. Dipersilakan Yang Berhormat Klang.

3.44 ptg.

Tuan Charles Anthony Santiago [Klang]: Terima kasih Tuan Yang di-
Pertua. Wawasan Kemakmuran Bersama 2030 menyasarkan negara kita mencapai
48 peratus labor income share pada tahun 2030 daripada 35 peratus yang kita terima
pada tahun 2017.

Satu daripada punca /abor income share sangat rendah berbanding dengan
negara-negara ASEAN yang lain ialah kerana undang-undang buruh kita dikatakan
pro majikan dan anti pekerja. Sekatan-sekatan hak pekerja sejak zaman penjajahan
masih wujud dan ini telah melemahkan hak pekerja, kekuatan kesatuan sekerja dan
proses perjanjian bersama (collective bargaining) yang diamalkan pada masa
sekarang.

Saya cadang supaya kerajaan menjalankan ulang kaji undang-undang dan
regulations yang sedia ada untuk meningkatkan hak dan kekuatan pekerja,
menguatkan kesatuan pekerja supaya mereka boleh berunding dengan sama
kekuatan dengan pihak majikan. Dengan cara ini, kita boleh meningkatkan
pendapatan pekerja Malaysia selaras dengan living wage dan tidak tergantung
kepada gaji minima.

Tuan Yang di-Pertua, yang penting ialah kerajaan patut lihat ialah gaji sara
hidup, living wage dan bukan gaji minima. Ini adalah penting dan pokok dan saya
minta Yang Berhormat Menteri sesama menggulung untuk memberi pandangan
berkait dengan ini.

Saya ingin mengucapkan tahniah kepada Kementerian Sumber Manusia
kerana telah membentangkan Rang Undang-undang Kerja (Pindaan) 2021 yang
sangat bermakna untuk kaum pekerja di Malaysia. Saya menyokong sepenuhnya
untuk pertambahan cuti materniti kepada 98 hari selaras dengan ILO Convention 183
tentang perlindungan materniti dan juga paterniti tujuh hari untuk suami yang sangat
baik sebab adalah penting untuk suami menemani isteri semasa bayi dilahirkan.

Saya juga menyokong seksyen baharu 101C iaitu ‘presumption as to who is
an employer and an employee’. Seksyen ini sangat penting untuk menganggap
syarikat-syarikat e-hailing sebagai majikan sehingga mereka membuktikan mereka

tidak mengawal pekerja-pekerja e-hailing seperti pemandu Grab dan Foodpanda.
