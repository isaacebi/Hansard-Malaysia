DR. 21.3.2022 107

Untuk makluman Yang Berhormat sekalian, bagi membantu pasaran
pekerjaan negara dan menarik minat pekerja tempatan bekerja dalam sektor 3D,
Sistem Insurans Pekerjaan PERKESO telah membangunkan portal pekerjaan
MyYFutureJobs untuk...

Tuan M. Kulasegaran [Ipoh Barat]: Sedikit, Yang Berhormat. Ini mengenai
gig workers. Sebenarnya kerajaan dahulu telah memberi aku janji bahawa selepas
rang undang-undang ini diluluskan, dalam regulation itu ia akan mengubah suai
untuk memasuki dan memberi perlindungan kepada gig workers, pekerja-pekerja
gig. Adakah ia akan dibuat? Atau aku janji yang dibuat dulu itu akan dimungkiri
sekarang, tidak akan diimplementasikan? Terima kasih.

Datuk Haji Awang bin Hashim: Terima kasih Yang Berhormat Ipoh Barat.
Memang dalam pindaan undang-undang ini, memang kita memberi fokus kepada
B40 yang termasuk pekerja gig. Akan tetapi, masih lagi ada perkara-perkara yang
perlu kita close deal ataupun kita perincikan bagi kita memberi perlindungan kepada
pekerja-pekerja gig economy ini ataupun dipanggil seperti mana GrabFood, GrabCar
dan sebagainya. Jadi, untuk ini, seperti mana yang dibangkitkan oleh Yang
Berhormat Pokok Sena, ia termasuk dalam 3D juga iaitu dirty and dangerous.
Macam GrabFood, memang dangerous.

Jadi, untuk makluman semua, apa yang dibangkitkan oleh Yang Berhormat
Ipoh Barat ini, kerajaan sangat prihatin terhadap kebajikan pekerja gig. Pada masa
ini, Kementerian Sumber Manusia sedang meneliti dan mengkaji keperluan untuk
menggubal lagi satu undang-undang khusus untuk menjaga, memberi perlindungan
dan menjaga kebajikan pekerja-pekerja gig dalam masa akan datang. Kita sedang
meneliti dan mengkaji.

Memang ini perlu kita segerakan kerana bila menghadapi pandemik COVID-
19, tanpa kita jangka, satu sektor baharu gig economy telah muncul membantu
negara sedang menghadapi pandemik COVID-19 ini. Ini yang kita tidak jangka.

Dato’ Ramli bin Dato' Mohd Nor [Cameron Highlands]: Yang Berhormat
Timbalan Menteri, sila gulung.

Datuk Haji Awang bin Hashim: Jadi, berkenaan dengan yang dibangkitkan
oleh Yang Berhormat Pokok Sena tadi, Yang Berhormat sekalian, bagi membantu
pasaran pekerjaan negara dan menarik minat pekerja tempatan bekerja dalam sektor
3D ini, kita telah membangunkan satu portal yang dipanggil MYFutureJobs untuk
membantu majikan dan pencari kerja mendapatkan pekerjaan. Portal ini adalah
terbuka kepada awam dan boleh dilayari secara percuma. Tiada sebarang caj yang
dikenakan kepada pencari kerja dan majikan yang berdaftar dalam menggunakan

portal MYFutureJobs berbanding penyedia perkhidmatan pekerjaan swasta yang
