DR. 21.3.2022 52

linat provision, peruntukan yang baharu, ada dua aspek buruh paksa iaitu ugutan
dan kita hadkan pergerakan mereka. Itu sahaja, dua aspek ini yang disebut dalam
pindaan ini.

Padahal, Yang Berhormat Menteri ini mengakui dan beliau baca di dalam
Dewan yang mulia ini, 11 ciri-ciri penting yang diiktiraf di peringkat antarabangsa
yang merupakan aspek buruh paksa. Bila kita tahan pasport dan bila keganasan
fizikal digunakan dan macam-macam, bila kita tahan gaji dan sebagainya. Akan
tetapi semua itu walaupun diiktiraf oleh kerajaan, disebut secara nyata di sini oleh
Yang Berhormat Menteri pada 4 Mac, maksudnya mereka tahu, Yang Berhormat
Menteri tahu, kKementerian tahu inilah inti pati buruh paksa. Jadi, kenapakah tidak
huraikan semua 11 aspek ini ke dalam pindaan? Kita sebut dua sahaja dan kita kata
kita buat atas nama selaraskan dengan piawaian antarabangsa. Ini bagi saya tidak
nampak satu usaha yang cukup sempurna. Saya minta ini dikaji semua dan pindaan
boleh dibuat kalau bukan hari ini, perlu dibuat secepat mungkin. Saya minta masa
lagi.

Timbalan Yang di-Pertua [Dato’ Mohd Rashid Hasnon]: Saya beri dua
minit.

Tuan Sivarasa Rasiah [Sungai Buloh]: So, ini adalah isu-isu besar yang
tidak dibuat secara sempurna.

Ketiga adalah ini, saya alu-alukan penambahan cuti bersalin kepada 98 hari.
Itu memang selaras dengan piawaian antarabangsa. Akan tetapi dalam aspek yang
lain iaitu jam kerja untuk satu minggu di mana sekarang diperuntukkan 48 jam yang
tidak selaras dengan piawaian-piawaian antarabangsa. Cadangan dibina ini adalah
kurang daripada 45. Itu pun saya kurang faham Tuan Yang di-Pertua, sebab 45 ini
tidak disebut dalam piawaian antarabangsa. Piawaian antarabangsa sudah berpuluh
tahun sudah sebut, 40 jam. Memang benar kalau kita lihat hakikat amalan di negara
kita, ramai memang menggunakan 40 jam. Akan tetapi kenapa pindaan ini tidak
mencerminkan itu, apakah hakikat yang berlaku tidak mencerminkan piawaian
antarabangsa seperti kononnya yang disebut dalam penjelasan rang undang-undang
ini. Waktu kerja untuk satu minggu masih dikekalkan, masih disebutkan sebagai 45
jam. Ini adalah satu perlindungan yang lemah untuk pekerja dan saya minta itu dilihat
semula dan boleh dibuat pindaan serta-merta. Tukar 45 kepada 40 sahaja. Senang
sahaja dibuat dalam peringkat jawatankuasa.

Tuan Yang di-Pertua, waktu pun sudah hampir habis, tetapi saya ada dua
poin yang ringkas saya sebut...

Timbalan Yang di-Pertua [Dato’ Mohd Rashid Hasnon]: Ya.
