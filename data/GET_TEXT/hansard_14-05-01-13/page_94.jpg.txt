DR. 21.3.2022 88

Ketiganya ialah golongan ibu boleh mendapatkan pertolongan suami. Kita
hendak galakkan golongan bapa lebih proaktif dalam menjaga hal ehwal bayi yang
baru dilahirkan. Kesaksamaan kepada kaum lelaki atau bapa juga di Malaysia saya
lihat dengan adanya pindaan ini, kita boleh memperjuangkan hak suami dan hak
bapa dalam sektor kerja.

Akhir sekali, fasal 36 untuk memasukkan seksyen baharu 81H berhubungan
dengan kewajipan majikan untuk mempamerkan suatu notis untuk meningkatkan
kesedaran terhadap gangguan seksual. Jadi, ini adalah satu langkah proaktif untuk
mewujudkan persekitaran tempat kerja yang selamat untuk golongan yang bekerja.

Saya hendak mencadangkan terutamanya universiti-universiti bahawa kita
letak ini untuk pastikan cikgu-cikgu yang mengajar mematuhi seksyen-seksyen
seperti ini untuk pastikan kita wujudkan persekitaran— walaupun pelajar itu mungkin
dalam Akta Kerja tidak dilindungi, tetapi saya rasa untuk cikgu-cikgu yang mengajar,
mereka boleh akses kepada fasal ini.

Akhir sekali, saya rasa polisi seperti ini mesra keluarga adalah hala tuju dasar
bekerja masa hadapan, the way forward for Malaysia. Saya gembira kerana kita lihat
sudah ada wujudnya pindaan untuk melindungi hak kanak-kanak iaitu 30 peratus
daripada populasi Malaysia. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Baik. Terima

kasih Yang Berhormat Segambut. Dipersilakan Yang Berhormat Kapar.

3.37 ptg

Dato’ Abdullah Sani bin Abdul Hamid [Kapar]: Terima kasih Tuan Yang
di-Pertua kerana memberi ruang kepada saya menyertai perbahasan Rang Undang-
undang Kerja (Pindaan) 2021.

Saya hendak mulai dengan huraian petikan rang undang-undang ini
bertujuan untuk meminda Akta Kerja 1955 [Akta 265] bagi mematuhi perjanjian yang
standard dan amalan antarabangsa seperti mana yang dikehendaki oleh Perjanjian
Perkongsian Trans-Pasifik (TPPA).

Saya melihat daripada keseluruhan ini memberikan banyak perkara yang
berbangkit terutama sekali mengemas kini laporan analisis kos faedah atau dipanggil
cost-benefit analysis (CBA), dan kedua, menangani dakwaan buruh paksa daripada
Pertubuhan Buruh Antarabangsa yang hendak diraikan di mana yang diketahui
bahawa dalam Konvensyen ILO, kita hanya melengkapkan 61 perkara yang belum
lagi diratifikasikan oleh kerajaan.

Mengulas tentang pindaan-pindaan yang dibuat, saya melihat pembaharuan

atau peningkatan daripada RM2,000 untuk B40 dan M40 itu sudah menjangkau
