DR. 21.3.2022 147

Jadi, mahkamah mentafsirkan bahawa kita kena bawa semua sekali satu lori.
Jadi, sebab itu kita hadkan satu percent ataupun lima peratus daripada barang
tersebut. Jadi, atas teknik tersebut maka kita beri balik ataupun dia menang kes
tersebut. Setakat inilah. Kalau di luar pengetahuan saya, wallahu a‘lam. Terima kasih
Yang Berhormat Pokok Sena.

Dato' Haji Salim Sharif [Jempol]: Timbalan Menteri.

Tuan Cha Kee Chin [Rasah]: Timbalan Menteri.

Dato' Haji Salim Sharif [Jempol]: Jempol, Jempol, belakang ini.

Tuan Cha Kee Chin [Rasah]: Rasah, Rasah.

Dato’ Rosol bin Wahid: Yang Berhormat Jempol dulu, Yang Berhormat
Jempol dulu.

Tuan Cha Kee Chin [Rasah]: Okey.

Dato’ Haji Salim Sharif [Jempol]: Okey. Tadi disebut soal penyeludupan.
Kita tahu bahawa minyak subsidi ini saya difahamkan banyak syarikat tidak dibayar
subsidi mereka ini untuk pengilang. Jadi, ini adakah menyebabkan minyak ini di
seludup keluar kerana tidak dapat payment daripada kementerian, subsidi tersebut
tidak bayar kepada ini dan untuk menampung syarikat tersebut, terus menghadapi
penangguhan dari segi hutang dan sebagainya, dia jual subsidi minyak ini kepada
orang lain demi untuk survival-nya pengilang tersebut. Adakah perkara ini berlaku
apa yang saya sebutkan tadi memang dalam market menyatakan bahawa mereka
ini tidak dapat payment daripada kerajaan.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Jempol.

Dato’ Rosol bin Wahid: Terima kasih Yang Berhormat Jempol, sahabat saya
Yang Berhormat Jempol. Sebenarnya setakat ini tidak ada laporan daripada
pengilang, refinery yang menyeludup minyak keluar sebab setiap permohonan
ataupun invois yang dikemukakan kepada kita, kita akan pastikan berapa yang
dikeluarkan dan kita check ke mana ia dihantar, kepada pemborong mana dan ke
kawasan mana yang dihantar. Jadi, bila berlaku kekurangan di kawasan tersebut kita
dapat kenal pasti, pinpoint kawasan tersebut adalah punca.

Puncanya mungkin kerana pengeluar mengeluarkan kurang. Katakan kita
beri kuota seratus mungkin oleh sebab masalah kewangan mungkin keluar separuh.
Ataupun mungkin minyak tersebut, kekurangan modal untuk hendak tambah
pengeluarannya. Ataupun kemungkinan baru ini kerana masalah raya dan ramai
yang beli secara bundle. Jadi, itu yang dapat kita kesan setakat ini.

Timbalan Yang di-Pertua [Dato’ Mohd Rashid Hasnon]: Terima kasih.
