DR. 21.3.2022 49

Sebenarnya saya telah menggesa pegawai-pegawai membawa kes-kes
sedemikian terus ke mahkamah dengan kebenaran Peguam Negara dan kita ada
peguam-peguam yang lebih arif dalam rang undang-undang ini supaya kita dapat
inisiatif dan satu sistem yang baik. Jangan kita lepas kepada kementerian yang lain.

Timbalan Yang di-Pertua [Dato’ Mohd Rashid Hasnon]: Saya tambah
masa tiga minit lagi.

Tuan M. Kulasegaran [Ipoh Barat]: Ya. Tuan Yang di-Pertua, mengenai
paternity leave. Sebenarnya saya hairan Yang Berhormat Menteri telah mengatakan
tiga hari. Saya telah mendapat principle approval dari Kabinet untuk tujuh hari. Saya
harap perkara ini dapat diambil kira, membuat penyiasatan dalam hal ini dan
meningkatkan paternity leave tambahan ini dari tiga hari kepada tujuh hari. Itu
mustahak. Saya dengan Yang Berhormat Pokok Sena dan Yang Berhormat Kepong
telah berjumpa dengan NGO-NGO di luar Parlimen semasa kita menerajui kerajaan.
Kita telah bersetuju dan saya telah membawa kepada Kabinet dan pada prinsipalnya
mereka telah bersetuju.

Lagi satu pun Tuan Yang di-Pertua. Kalau pekerja-pekerja kerajaan dapat
tujuh hari, apakah sebab pekerja-pekerja dalam swasta dapat tiga hari? / don’t
understand the rationale. Kenapakah ada diskriminasi oleh kerajaan ini? Ini tidak
masuk akal. Kedua adalah maternity leave. Sama juga, dari start kita hanya dapat
itu 90 hari. Akan tetapi selepas saya membawa ke Kabinet dan juga perbincangan
dengan pihak-pihak stakeholders telah meningkat kepada 98 hari tetapi saya
nampak dalam bil ini hanya 90 hari.

Saya harap Yang Berhormat Timbalan Menteri boleh berbincang dan
membawa amendments itu hari ini juga supaya rakyat Malaysia dapat menikmati apa
yang dinikmati oleh kakitangan kerajaan.

Saya hairan, tidak ada apa-apa disebut mengenai gig ekonomi, pekerja-
pekerja gig. Semasa kita menerajui kerajaan, kita telah bersetuju bahawa apabila
rang undang-undang ini diluluskan, kita akan membawa regulation supaya gig
ekonomi ini akan disebut di sana dan part-time workers ataupun full-time workers,
mereka akan dapat menikmati protection dalam hal ini.

Dalam hal ini Tuan Yang di-Pertua, kita perlu ingat bahawa kes-kes di seluruh
— banyak negara di mana menunjukkan bahawa pekerja-pekerja gig ekonomi ini, ia
sebenarnya boleh dikatakan bukan part-time or contract for employers, contract for
service, contract of service tetapi ada kes-kes yang menunjukkan ia adalah contract
of service di Australia baru-baru ini. Ini perlu dikaji dan diberi supaya adakah ia akan

diserap di rang undang-undang ini selepas ia diluluskan.
