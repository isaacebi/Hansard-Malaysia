DR. 21.3.2022 75

sewajibnyalah ambil kira. Saya berharap kementerian setakat ini memang daripada
apa yang kita bawa permulaan yang baik tetapi memulakan juga langkah pengenalan
bukan sahaja gaji minima sementara mungkin ada bahang pilihan raya tetapi kita
hendak penuhi keperluan sektor pekerjaan kerana selepas ini sektor buruh sudah
banyak berubah.

Kita pun tidak tahu pelajar graduan ataupun TVET masih lagi relevan dengan
apa yang mereka belajar dan apa yang ditawarkan oleh sektor buruh. Jadi kita perlu
mengambil kira kewajipan memperkenalkan akta baharu bagi mengawal selia the
entire job market bukan catch-up tetapi future-proof. Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Permatang Pauh. Saya

jemput sekarang Yang Berhormat Sik. Silakan.

3.07 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua. Saya juga ingin bersama dalam
perbahasan pindaan Rang Undang-undang Akta Kerja 1955 yang saya yakin
pindaan ini amat penting bagi kita mengetengahkan dan semakan ketika mana
pindaan akta ini yang kita lakukan pada 10 tahun yang lalu.

Kita sedia maklum bahawa pekerja dan majikan adalah komponen penting
dalam pertumbuhan ekonomi negara yang akhirnya memberikan limpahan atau
dengan izin spill over yang menjanjikan kestabilan dan pentadbiran demi untuk
kemakmuran rakyat. Dalam perbahasan ini Tuan Yang di-Pertua, saya ingin
membangkitkan beberapa persoalan.

Pertama, adakah pindaan rang undang-undang ini ada mengambil kira
kelonggaran kepada pekerja daripada segi waktu bekerja di rumah atau BDR dan
adakah metode BDR ini akan terus diguna pakai meskipun kita memasuki fasa
endemik?

Seterusnya persoalan saya, saya kira cukup signifikan berkaitan pindaan
RUU Akta Kerja 1955 ini iaitu keterlibatan pihak pemegang taruh dengan izin,
stakeholder sebelum RUU ini dipinda. Saya ingin tahu sama ada pihak kementerian
ada menganjurkan sesi libat urus dengan pihak majikan serta kesatuan sekerja dan
juga NGO yang berkaitan hak-hak pekerja.

Ini adalah penting kerana penglibatan dengan pihak-pihak berkepentingan
dapat mengumpul perspektif serta sudut pandang yang lebih luas apabila ia
mengambil kira semua pendapat daripada pelbagai pihak. Mohon penjelasan

daripada pihak kementerian. Dalam menerusi libat urus ini dahulu, adakah semua
