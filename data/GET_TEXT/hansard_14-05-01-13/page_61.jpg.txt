DR. 21.3.2022 55

pandangan saya, cadangan ini tidak akan mencapai matlamat jika ia bakal
menambah beban kakitangan swasta di luar bandar.

Soalan saya, apakah kerajaan bercadang untuk memberi sedikit kelonggaran
agar pembayaran gaji dilakukan tanpa melalui bank ataupun institusi kewangan?
Sekiranya boleh, apakah syarat-syarat yang akan dikenakan oleh kerajaan terhadap
majikan dan kakitangan swasta? Namun demikian, berhubung isu kegagalan
majikan membayar gaji pekerja sama ada melalui bank ataupun sebaliknya, kerajaan
tidak boleh berkompromi. Di kesempatan ini, saya ingin mencadangkan agar ia
dijadikan sebagai kesalahan jenayah dan membolehkan majikan ditangkap dan
dikenakan hukuman berat.

Berhubungan cadangan untuk mengurangkan tempoh waktu bekerja setiap
minggu daripada 48 jam kepada 45 jam. Saya menyambut baik dengan cadangan
pindaan ini. Bagi menggalakkan work life balance perkara ini adalah amat wajar bagi
mengurangkan tekanan berpunca daripada tempat kerja. Pengurangan ini juga
selaras dengan amalan di negara-negara lain seperti di Singapore 44 jam, Australia
38 jam dan sebagainya. Walau bagaimanapun, tempoh yang dicadangkan masih
jauh dengan saranan waktu kerja 1962 iaitu 40 jam seminggu. Namun, ia merupakan
permulaan yang baik. Saya berharap agar kerajaan mengkaji perkara ini dari semasa
ke semasa supaya kakitangan swasta mempunyai lebih banyak lebih masa luar
waktu bekerja.

Seterusnya, pengurangan tempoh bekerja sudah tentulah akan memberi
kesan terhadap produktiviti dan juga prestasi sesebuah — ataupun majikan tersebut.
Bagaimanakah kerajaan melihat perkara ini? Saya khuatir ia akan memberi kesan
negatif kepada keadaan ekonomi negara. Selain daripada itu, adakah pengurangan
tempoh kerja ini sudah dibincangkan terlebih dahulu bersama pihak majikan? Hal ini
bagi mengelakkan wujudnya isu berbangkit terhadap kakitangan swasta yang
dikurangkan gaji oleh majikan mereka dan sekiranya pihak majikan bertindak untuk
mengurangkan gaji kakitangan swasta apakah tindakan kerajaan untuk mengatasi
masalah tersebut?

Timbalan Yang di-Pertua [Dato' Mohd Rashid Hasnon]: Minta rumuskan
Yang Berhormat. Rumuskan.

Dato’ Haji Salim Sharif [Jempol]: Selain daripada itu — sikit lagi. Selain
daripada itu, perkembangan teknologi semakin maju dakan Revolusi Industri 4.0.
Sebilangan besar rakyat berkecimpung dalam bidang gig ekonomi. Antara sektor
popular pada hari ini ialah e-hailing dan p-hailing. Saya amat berharap agar individu
yang menceburi bidang industri tersebut diiktiraf oleh kerajaan sebagai pekerja dan

dilindungi dalam akta ini.
