DR. 21.3.2022 153

01840

Contohnya RON9S5. Kereta BMW pun isi RON95 sedangkan dia tidak layak.
Pak Mat, penoreh getah isi pun sama tetapi empat liter. Jadi subsidi ini berbeza. Jadi,
adakah kawalan yang dipergunakan nanti itu dapat mereka yang betul-betul berhak
mendapatkan subsidi berkenaan? Apa yang dilakukan sehingga hari ini adalah ia
terbuka luas. Malah mereka yang — restoran besar pun boleh dapatkan minyak
subsidi paket ini, dia beli dengan kedai berkenaan sebab tidak ada kawalan. Jadi,
kalau kita bagi pun peruntukan RM1,000, kalau kita tidak kawal perkara ini dengan
mungkin ada kad khas yang dikenakan B40, kad khas yang boleh memiliki minyak
masak, boleh memiliki RON95, boleh memiliki lain-lain yang barang subsidi dan
mereka yang atas T20 dan sebagainya ia harga lain. Jadi, adakah kementerian
berfikir secara jangka panjang dan pendek bagi menyelesaikan masalah yang
berkaitan dengan ini?

Dato’ Rosol bin Wahid: Itu yang saya maksudkan tadi. Makna subsidi
bersasar kepada mereka yang layak sahaja. Hari ini kita beri subsidi kepada barang,
barang tersebut boleh pergi ke mana-mana tetapi apabila bersasar, cuma kita beri
kad kah atau kita beri melalui e-wallet-kah kepada mereka yang layak ini, maka
mereka boleh belanja berdasarkan kehendak ataupun apa yang mereka perlukan.
Kita juga ada cadangan untuk hendak pastikan kerana kita tahu banyak kebocoran
gas memasak ini ke sempadan. Jadi ini suatu melibatkan billion ringgit kerajaan rugi.
Jadi ada cadangan untuk hendak letakkan cip ataupun benda-benda yang boleh kita
kesan ke mana tong tersebut pergi. Ini memudahkan penguat kuasa memantau dan
melihat pergerakan tong-tong gas tersebut.

Tuan Yang di-Pertua, saya rasa itu sahajalah apa yang ingin saya kongsikan
bersama pada petang ini. Sekali lagi terima kasih. Terima kasih setinggi-tingginya
kepada sahabat-sahabat yang prihatin terhadap pindaan akta ini. Sekian, terima
kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri. Ahli-ahli Yang Berhormat, saya kemukakan kepada
Majlis bagi diputuskan. Masalahnya ialah bahawa rang undang-undang ini dibacakan
kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Dato' Ramli bin Dato' Mohd Nor (Cameron Highlands) mempengerusikan

Jawatankuasa]
