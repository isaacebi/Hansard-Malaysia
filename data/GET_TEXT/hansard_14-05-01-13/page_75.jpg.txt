DR. 21.3.2022 69

juga Timbalan Menteri yang berkenaan boleh ambil perhatian dan pastikan bahawa
hak dan juga kepentingan ibu, breastfeeding mothers ini semua juga dilindungi.
Sekian sahaja, terima kasih.

Tuan Yang di-Pertua: Terima kasih Yang Berhormat Kulai. Yang Berhormat
Setiu, silakan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Tuan Yang di-Pertua. Selamat tengah hari. Sebelum itu, isu Peraturan Mesyuarat.
Tuan Yang di-Pertua, saya tidak berkesempatan untuk - peraturan yang saya
merujuk adalah 36(12), kenyataan yang mengelirukan Dewan atau menghina Majlis.

Lanjutan daripada usul yang telah dikemukakan oleh Yang Berhormat
Damansara di mana Tuan Yang di-Pertua telah menyatakan bahawa perkara ini
sebelum dirujuk kepada jawatankuasa, telah dibawa kepada perhatian Yang
Berhormat Pekan dan Yang Berhormat Pekan telah diberi peluang untuk
menjelaskan perkara tersebut.

Maklumlah - saya percaya Tuan Yang di-Pertua sedia maklum bahawa ketika
itu kita masih lagi hangat semasa Pilihan Raya Negeri Johor dan Tuan Yang di-
Pertua telah memberi peluang saya percaya sehingga minggu lalu untuk Yang
Berhormat Pekan memberi penjelasan.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Saya membangkitkan
perkara ini kerana bila saya tidak hadir di Dewan pada minggu yang lalu, untuk
makluman Tuan Yang di-Pertua saya telah dikuarantin, saya telah meneliti dan
menuruti perkembangan persidangan Dewan. Saya percaya kalau tidak silap saya
Yang Berhormat Pekan tidak hadir. Kedua juga, tidak ada memberi sebarang
penjelasan atas perkara ini.

Saya juga melihat ketegasan Tuan Yang di-Pertua dalam mengawal
persidangan Dewan terutamanya ketika Yang Berhormat Batu Gajah dan Yang
Berhormat Ipoh Barat ingin mempersoalkan perkara-perkara mengenai MITRA
dengan Menteri Perpaduan Negara. Saya menghormati ketegasan Tuan Yang di-
Pertua. Dalam perkara yang sama, konteks yang sama, di manakah ketegasan Tuan
Yang di-Pertua berkenaan dengan penjelasan yang sepatutnya diberikan oleh Yang
Berhormat Pekan?

Tuan Yang di-Pertua: Ya, biar saya jawab. Saya jawab ya. Terima kasih.
Saya sebenarnya mendapat penjelasan tersebut pada hari dan tarikh dan masa yang
ditetapkan iaitu sebelum pukul 10 pagi, hari Selasa. Saya telah teliti penjelasan
tersebut, ia agak tebal. Saya telah pun duduk dengan Yang Berhormat Damansara

mengenai penjelasan yang diberikan. Saya pun telah memberikan masa sedikit
