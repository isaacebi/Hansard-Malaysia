DR. 21.3.2022 106

Tuan Yang di-Pertua, cadangan untuk mewujudkan flexible parental leaves
selama 30 hari sebagaimana yang diamalkan di Australia dibangkitkan oleh Yang
Berhormat Permatang Pauh tadi...

Dato' Ramli bin Dato’ Mohd Nor [Cameron Highlands]: Sebentar Yang
Berhormat Timbalan Menteri, sebentar. Saya memberi lagi lima minit. Saya ingin
mengingatkan Ahli-ahli Yang Berhormat supaya fokus kepada apa yang
dibincangkan kepada akta ini ya. Jangan swing ke benda lain. Silakan.

Datuk Haji Awang bin Hashim: Okey. Yakni diamalkan di Australia boleh
dijadikan sebagai asas permohonan oleh pekerja untuk aturan kerja fleksibel,
dengan izin, flexible working arrangement yang diperkenalkan di bawah rang
undang-undang ini.

Berhubung dengan peruntukan gangguan seksual dalam pindaan akta ini di
tempat pekerjaan, kementerian sememangnya memberi perhatian terhadap
perlindungan pekerja daripada gangguan seksual. Justeru itu, cadangan untuk
menggalakkan majikan untuk memberikan taklimat kepada pekerja secara berkala
boleh dilaksanakan untuk memberi kesedaran kepada masyarakat umum.

Berhubung dengan cuti idah kepada pekerja wanita yang kematian suami,
perkara ini akan diperhalus oleh Kementerian Sumber Manusia dan akan kita
membincangkan dengan pihak AG dengan lebih terperinci lagi.

Tuan Yang di-Pertua, berkenaan isu pekerja gig yang dibangkitkan oleh Yang
Berhormat Ipoh Barat, Yang Berhormat Jempol dan Yang Berhormat Pokok Sena,
berhubung dengan ketiadaan peruntukan mengenai pekerja gig, Kementerian
Sumber Manusia ingin menjelaskan bahawa Akta Kerja 1955 [Akta 265] adalah
khusus untuk melindungi pekerja-pekerja yang digajikan di bawah suatu kontrak
perkhidmatan. Saya ulang, khusus untuk melindungi pekerja-pekerja yang digajikan
di bawah suatu kontrak perkhidmatan.

Untuk makluman Ahli-ahli Yang Berhormat, kerajaan sangat prihatin terhadap
kebajikan pekerja gig. Pada masa ini, Kementerian Sumber Manusia sedang
meneliti dan mengkaji keperluan untuk menggubal satu undang-undang khusus
dalam menjaga kebajikan pekerja gig ini.

Berhubung dengan isu penempatan pekerjaan, Yang Berhormat Pokok Sena
ingin mendapat penjelasan berkaitan 700,000 warganegara yang berjaya
ditempatkan melalui program yang dijalankan oleh Pertubuhan Keselamatan Sosial
(PERKESO), apakah inisiatif dalam menarik minat pekerjaan tempatan bekerja
dalam sektor 3D, inisiatif yang bangkitkan oleh Yang Berhormat Pokok Sena tadi

iaitu dirty, dangerous and difficult.
