DR. 21.3.2022 63

mana kita hendak atasi masalah ini bersama dengan mereka tetapi pada masa yang
sama kita hendak majukan kehidupan mereka dan kita kena meningkatkan taraf
hidup mereka dengan mengadakan gaji minimum dan sebagainya.

Saya ucapkan ribuan terima kasih kepada Perdana Menteri yang telah
umumkan bahawa gaji minimum RM1,500 akan dilaksanakan pada bulan Mei ini. Ini
satu yang saya tunggu lama dan syabas kepada Perdana Menteri untuk lakukan ini.
Kita kena bersama-sama pastikan bahawa ini akan menjadi satu isu baharu atau
satu perkara baharu dalam negara kita.

So, dengan ini Tuan Yang di-Pertua saya sokong rang undang-undang ini
sebab ini adalah permulaan. Kalau ada pindaan yang kita kena buat kita boleh buat
demikian tetapi untuk masa sekarang kita terima undang-undang ini sebagai satu
permulaan. Selepas itu kita boleh ketatkan lagi undang-undang ini pada masa yang
akan datang. Saya sokong undang-undang ini.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hulu Langat. Seterusnya saya menjemput Yang Berhormat Papar.
Lima minit sebelum kita berhenti rehat. Sila Yang Berhormat Papar.

12.58 tgh.

Tuan Haji Ahmad bin Hassan [Papar]: Terima kasih Tuan Yang di-Pertua.
Assalamualaikum  warahmatullahi wabarakatuh, Bismillahi Rahmani Rahim.
Kopivosian.

Sebelum saya meneruskan membahaskan tentang rang undang-undang ini
saya ingin menyampaikan keluhan guru-guru yang berjauhan dengan pasangan iaitu
pasangan jarak jauh (PJJ). Ini berlaku kepada guru-guru di Sabah dan juga di P.175
yang baru dilantik selepas menamatkan latihan guru interim masih tidak dapat
dipindahkan mengikut tempat suami bertugas. Kekecewaan guru-guru berkenaan
boleh menjadikan tekanan kepada guru-guru ini yang terpaksa berjauhan dengan
suami dan keluarga. Jika ini tidak dapat diselesaikan maka akan terjadi pula masalah
lain seperti masalah kemurungan guru-guru berkenaan. Kita faham-fahamlah kalau
keluarga, suami dan isteri berjauhan. Jadi, ini adalah merupakan salah satu daripada
diskriminasi yang ada pada pekerja-pekerja.

Jadi Tuan Yang di-Pertua, berkenaan dengan diskriminasi tempat kerja dan
diskriminasi pencari kerja. Perkara 8 dalam Perlembagaan Persekutuan 1957 telah
melarang segala bentuk diskriminasi terhadap sesiapa atas dasar agama, bangsa,
keturunan, tempat lahir atau jantina dalam pelantikan apa-apa jawatan atau
pekerjaan di bawah sesuatu pihak berkuasa awam atau dalam pentadbiran mana-

mana undang-undang yang berkaitan.
