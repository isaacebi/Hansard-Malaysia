DR. 21.3.2022 20

botol sahaja racun. Tidak mencukupi. Tambah lagi dengan masalah kenaikan harga
baja.

Jadi, langkah-langkah yang diambil untuk bagi membolehkan petani-petani
menghadapi musim penanam padi yang akan berlaku pada April ini, knususnya di
kawasan MADA. Jadi, mereka berhadapan dengan kenaikan kos mesin lagi selepas
ini iaitu mesin untuk baja dan sebagainya. Jadi, sudah tentu masalah petani ini perlu
diberikan perhatian yang serius untuk pastikan mereka yang menyumbang kepada
makanan utama negara kita ini mereka juga mendapat habuan daripada sumbangan
mereka. Sekarang, mereka jual macam saya sebut sebelum ini, harga padi RM1.20
satu kilo sedangkan mereka hendak beli makanan — mereka hendak belanja ialah
tauge sampai RM3.00, sawi sekian ringgit dan sebagainya. Jadi, mereka berhadapan
dengan kos kehidupan mereka sedangkan mereka menampung kos untuk penanam
padi. Minta penjelasan.

Tuan Yang di-Pertua: Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Walaupun soalan ini adalah terikat kepada negeri Sarawak sahaja. Kawasan yang
telah disebutkan. Bagaimanapun, Yang Berhormat Pokok Sena ini adalah sahabat
saya. Saya boleh sebut di sini bahawa pada ketika ini memang harga racun dan juga
baja meningkat dengan begitu ketara sekali. Kita faham tentang masalah yang
dihadapi bukan sahaja oleh pesawah bahkan seluruh petani di seluruh negara kita.

Untuk makluman Ahli Yang Berhormat, pada ketika ini untuk racun sahaja
kita telah meningkatkan subsidi kita daripada RM200 kepada RM300 per hektar per
musim. Makna, kalau ini datang dua musim, dia dapat dua kali bayaran. Begitu juga
baja, kita menggunakan baja selain daripada urea kita menggunakan baja sebatian
yang terkandung dalam program subsidi baja untuk keseluruhannya dan juga dalam
masa yang sama, kita juga menggunakan NPK tambahan. Ini program insentif untuk
pengeluaran padi.

Yang Berhormat ada sebut tadi, macam mana bentuk bantuan yang kita akan
beri. Untuk makluman, bantuan yang akan kita beri kepada penanaman-penanaman
padi keseluruhannya selain daripada baja, padi, racun, SIPP dan HIPP untuk harga
padi insentif padi adalah sebanyak RM1.5 bilion secara keseluruhannya. Jadi,
apabila kita membuat pendekatan SMART Sawah Berskala Besar ini adalah jalan
terbaik sekali bukan sahaja untuk meringankan bebanan daripada pesawah-
pesawah bahkan dapat meningkatkan keluaran pengeluaran dia sekali gus dapat
meningkatkan pendapatan pesawah-pesawah dan dalam masa yang sama kita

dapat mempertingkatkan SSL negara kita. Terima kasih Tuan Yang di-Pertua.
