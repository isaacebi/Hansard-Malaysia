DR. 21.3.2022 127

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kepong. Seterusnya saya jemput Yang Berhormat Tebrau, lima

minit.

5.24 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Saya mahu tanya Dewan yang mulia ini adakah kawalan bekalan satu
kaedah yang terbaik pada jangka masa panjang bagi menjamin barangan keperluan
mencukupi dan boleh dibeli dengan harga berpatutan? Kita mengawal supaya rakyat
khususnya B40 boleh hidup dengan selesa tidak berkurangan barang-barang
keperluan. Apakah punca asal barang-barang keperluan tidak mencukupi dan harga
jualan meningkat?

Bagi saya, barang tidak mencukupi biasanya disebabkan tidak ramai orang
yang menghasilkannya. Kalau bekalan tidak mencukupi, maka harga jualan mesti
meningkat. Apakah sebabnya kekurangan orang yang menghasilkan barang
keperluan? Saya akan bagi satu contoh untuk menjawab soalan ini. Contoh yang
saya akan gunakan adalah ayam. Dalam sektor ternakan ayam, pasaran hampir
dikuasai oleh beberapa syarikat besar yang mampu memenuhi syarat-syarat baharu
yang ditetapkan oleh Jabatan Veterinar ini dan juga pihak berkuasa tempatan.

Ini sudah menyusahkan penternak-penternak kecil dan tradisional yang
kekurangan modal kewangan untuk memenuhi syarat-syarat baharu yang ditetapkan
oleh pihak berkuasa tempatan dan juga Jabatan Veterinar ini. Tambah lagi dengan
kesukaran untuk mendapatkan pekerja serta anak muda tidak berminat untuk
meneruskan business ternakan oleh sebab ini adalah satu kerja yg kotor dan berbau.
Oleh sebab-sebab yang tersebut, bekalan makin berkurang tetapi kekurangan
bekalan dan harga jualan ayam meningkat tidak akan jadi masalah sekiranya
pendapatan seisi keluarga ada pada tahap seperti negara yang maju.

Di negara yang berpendapatan tinggi, barang keperluan mencukupi oleh
sebab ada banyak pembekal tempatan mahupun dari luar. Kalau pembekal tempatan
tidak menghasilkan barang keperluan mencukupi, negara itu akan mengimport untuk
memastikan ada cukup bekalan di pasaran. Nilai wang mereka pun tinggi. Kadang-
kadang barang import lebih murah kalau berbanding dengan barang keperluan yang
dihasilkan di tempatan. Ini akan menekan penghasil tempatan untuk menambah baik
produktiviti mereka untuk menurunkan kos produksi.

Negara yang berpendapatan tinggi tidak ada masalah kekurangan pekerja di
semua sektor dan industri besar atau kecil. Jadi, mesti ada penghasil-penghasil yang

mencukupi untuk menghasilkan barang-barang keperluan. Sekiranya berlaku
