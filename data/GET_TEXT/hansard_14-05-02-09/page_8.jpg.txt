DR. 1.8.2022 3

(v) Bantuan Warga Emas juga telah dinaikkan daripada RM350 kepada
RM500 dan telah memberi manfaat kepada 138,949 warga emas
melibatkan kos RM421.2 juta.

Jadi, secara keseluruhannya kalau kita melihat seramai 416,236 penerima bantuan
Skim Peruntukan Persekutuan telah mendapat manfaat daripada skim yang telah disediakan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila soalan tambahan Yang Berhormat Jempol.

Datuk Seri Haji Mohd. Salim Sharif [Jempol]: Terima kasih Yang Berhormat
Menteri yang menjawab untuk OKU dan juga warga emas ya. Saya difahamkan kementerian
atau JKM mengguna pakai kod PGK Makanan 2019 pada tahun ini dan kadar dia RM1,169
berdasarkan kajian yang dilakukan oleh Jabatan Perangkaan bagi menyalurkan bantuan
membabitkan golongan miskin tegar.

01010

Walau bagaimanapun, pada hari ini sudah cukup berbeza berbanding tahun 2019
yang mana pada masa tersebut belum berlaku COVID-19 dan tidak mengalami inflasi dalam
erti kata PGK Makanan 2019 tersebut boleh dikatakan sudah tidak relevan. Soalan saya,
apakah pandangan atau respons kementerian terhadap perkara ini dan sejauh manakah
keberkesanan bantuan JKM pada penerima sedia ada? Adakah kadar bantuan semasa
ditetapkan berdasarkan PGK Makanan 2019 yang benar-benar dapat membantu mereka
yang terkesan? Mohon Menteri untuk menjawab. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol, sila Yang Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat di atas
soalan tambahan yang dikemukakan. Kajian semula PGK ini telah dijalankan oleh Unit
Perancang Ekonomi di bawah Jabatan Perdana Menteri di mana kita mendapati survey
pendapatan isi rumah yang telah didapati iaitu the PGK National adalah RM2,208 berbanding
dengan nilai sebelum ini RM980.

Nilai PGK Makanan 2019 adalah sebanyak RM1,169. Jadi, berdasarkan
pembentangan Bajet 2022 pada 29 Oktober 2021 had PGK telah ditetapkan iaitu mengguna
pakai nilai PGK makanan iaitu RM1,169 bagi kategori asas bagi kelayakan Skim Bantuan
Kebajikan mulai tahun 2022 dan perubahan kenaikan PGK sebelum ini iaitu RM980 kepada
RM1,169 dianggarkan berlaku peningkatan kenaikan iaitu lima peratus setahun pertambahan
kadar kelayakan penerimaan bantuan dan ini menjadikan jumlah penerima bantuan untuk
tahun 2022 dianggarkan meningkat sebanyak 445 ribu penerima dan dengan peruntukan
sebanyak RM2.4 bilion setahun.

Jadi, peningkatan iaitu berlaku sebanyak lebih kurang RM200 juta Yang Berhormat,
berbanding dengan tahun sebelum ini ataupun melibatkan kos lebih kurang RM12 bilion untuk
lima tahun. Itu untuk makluman Yang Berhormat. Jadi, setakat ini kita mengguna pakai PGK
Makanan RM1,169.
