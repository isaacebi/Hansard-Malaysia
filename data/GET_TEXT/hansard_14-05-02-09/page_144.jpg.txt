DR. 1.8.2022 139

= 1930

Bahagian VI akta ini yang dicadangkan memperkatakan peruntukan yang berhubung
dengan larangan merokok melibatkan fasal 16 hingga fasal 18.

Bahagian VII, akta yang dicadangkan memperkatakan liabiliti pengilang, pengimport
atau pengedar iaitu pada fasal 19 dan fasal 20.

Bahagian VIII, akta yang dicadangkan memperkatakan tentang perkara yang
berhubung dengan pentadbiran akta yang dicadangkan iaitu dalam fasal 21 hingga fasal 24.

Bahagian IX, akta yang dicadangkan memperkatakan peruntukan yang berhubungan
dengan penguatkuasaan melibatkan fasal 25 hingga fasal 40.

Bahagian X, akta yang dicadangkan memperkatakan tentang cara yang
berhubungan dengan pembicaraan dan prosiding iaitu dalam fasal 41 hingga fasal 47.

Bahagian XI, akta yang dicadangkan memperkatakan tentang peruntukan am
melibatkan fasal 48 hingga fasal 53.

Terakhir, Bahagian XII, akta yang dicadangkan memperkatakan peruntukan bagi
pengecualian dan peralihan seperti dalam fasal 54 dan fasal 55.

Tuan Yang di-Pertua, Rang Undang-undang Kawalan Produk Tembakau dan
Merokok 2022 adalah bertujuan untuk:

(i) memperkukuhkan kawalan produk tembakau, bahan merokok atau
produk pengganti tembakau di Malaysia;

(ii) menurunkan peratusan merokok termasuk rokok elektronik dan vape
dalam kalangan rakyat Malaysia bagi mencapai sasaran generasi
penamat iaitu peratus mereka yang merokok kurang daripada lima
peratus;

(iii) membantu membendung penglibatan dan secara langsung akan dapat
melindungi golongan kanak-kanak dan remaja daripada terjebak dengan
sebarang bentuk amalan merokok; dan

(iv) membantu melindungi golongan bukan perokok yang merupakan perokok

pasif daripada bahaya asap atau wap produk-produk merokok.

Fasal 3, fasal 4, fasal 5 dan fasal 6 iaitu peruntukan-peruntukan berkaitan
pendaftaran produk tembakau, bahan merokok atau produk pengganti tembakau merupakan
peruntukan baharu yang telah dicadangkan. Buat masa ini tidak ada keperluan untuk
mendaftar produk vape. Tidak ada apa-apa keperluan untuk daftar. Di bawah peruntukan ini
setiap pengimport, pengilang diwajibkan membuat pendaftaran produk tembakau, bahan
merokok atau produk pengganti tembakau yang akan dijual di pasaran di Malaysia.

Peruntukan ini sangat penting dan kritikal bagi membolehkan setiap produk
tembakau, bahan merokok atau produk pengganti tembakau yang dijual direkodkan
spesifikasi dan kandungan bahan di dalamnya. You need to know what's inside it dan ini juga
dapat kekang illicit market. Pendaftaran produk tersebut juga akan memudahkan proses

penguatkuasaan di lapangan, termasuk membantu dalam mengenal pasti produk tembakau,
