DR. 1.8.2022 141

sedia ada bagi semua produk tembakau dan hasil tembakau. /t’s there already in the existing
peraturan. Peruntukan yang dicadangkan di bawah fasal ini akan diperluaskan untuk
melibatkan semua produk merokok yang lain.

Bagi kawalan pembungkusan, penetapan amaran kesihatan termasuk amaran
kesihatan bergambar selari dengan Artikel 11 dengan izin, WHO Framework Convention on
Tobacco Control (WHO FCTC) akan diteruskan dan diperluaskan kepada semua produk
merokok yang lain. Di bawah peruntukan ini amaran kesihatan bergambar akan disesuaikan
dengan setiap jenis produk merokok yang akan dijual di pasaran di Malaysia. Gambar itu
sesuailah dengan risiko produk-produk yang berkenaan. Larangan merokok di tempat-tempat
awam yang telah dikuatkuasakan di bawah undang-undang sedia ada telah dicadangkan di
bawah fasal 16 dan fasal 18.

Fasal 16 memperuntukkan kawasan atau tempat larangan merokok yang ditetapkan
oleh Menteri melalui satu perintah dalam warta. Seterusnya fasal, 18 memperuntukkan
tanggungjawab tuan punya bangunan atau penghuni apa-apa kawasan tempat larangan
merokok, antaranya untuk mempamerkan satu tanda amaran larangan merokok, tidak
mengadakan apa-apa kelengkapan atau kemudahan merokok seperti ashtray atau apa-apa
cara untuk menggalakkan orang merokok.

Fasal 17 melarang sebarang pemilikan dan penggunaan semua jenis produk
tembakau, bahan merokok, produk pengganti tembakau atau peranti merokok kepada mana-
mana orang yang lahir pada 1 Januari 2007 dan seterusnya di mana ia adalah selari dengan
peruntukan 13. Sini saya hendak maklum kepada Ahli-ahli Dewan Rakyat. Selama seminggu
yang lepas ini, ada beberapa sesi libat urus yang telah dilaksanakan. Sama dengan
Jawatankuasa Pilihan Khas Kesihatan, Sains dan Inovasi dan Jawatankuasa Pilihan Khas
Hal Ehwal Wanita dan Kanak-kanak dan Pembangunan Sosial supaya kita dapat
perkemaskan lagi peruntukan dalam.

Saya dengar, saya bukan jenis Menteri yang tidak hendak dengar. Saya jenis Menteri
yang hendak dengar supaya kita cuba dapat sokongan bipartisan daripada semua ini.
Undang-undang ini seperti mana yang disebut oleh Yang Berhormat Semporna tadi. This is
too important a piece of legislation for it to not receive broad bipartisan support from everyone.
This is going to be the first in the world. Malaysia akan dirujuk sebagai negara pertama dalam
dunia.

Oleh yang demikian, susulan daripada perbincangan dan persetujuan serta
kompromi secara bersama antara pihak Kementerian Kesihatan Malaysia dan Jawatankuasa
Pillhan Khas Hal Ehwal Wanita dan Kanak-kanak dan Pembangunan Sosial juga Yang
Berhormat Bandar Kuching pun hadir sekali. Satu pindaan ke atas fasal 13 (4) dan fasal 17
akan saya bawa dalam peringkat jawatankuasa untuk menurunkan kuantum denda bagi
kesalahan yang dilakukan oleh golongan GEG daripada RM5,000 kepada RM500 dan juga
perintah khidmat masyarakat berbanding dengan apa yang sedia ada.

Selain itu, saya juga setuju dengan permintaan daripada Yang Berhormat Bandar

Kuching. Peruntukan kesalahan possession, pemilikan apa-apa produk tembakau, bahan
