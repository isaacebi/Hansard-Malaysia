DR. 1.8.2022 111

pencarum-pencarum. Tolong jangan lupa, apa yang saya sebutkan ini kepada mereka yang
tidak berpencen ataupun veteran-veteran yang masih di bawah B40 di kawasan luar bandar
dan bandar, kita masih melihat ada lagi veteran-veteran yang berpencen dan tidak berpencen
di bawah B40.

Jadi, saya harap apa yang dilakukan dalam usaha menambah baik LTAT ini, saya
harap kerajaan menyambut baik apatah lagi LTAT itu sendiri demi kesejahteraan dan
kebajikan, untuk memastikan mereka ini juga dapat diberi peluang dan insya-Allah, mereka
akan— saya doakan agar LTAT ini berjaya. Baling mohon menyokong Tuan Yang di-Pertua.
Terima kasih.

Tuan Yang di-Pertua: Terima kasih Yang Berhormat Baling. Akhir sekali Yang

Berhormat Kota Raja, silakan.

5.56 ptg.

Tuan Mohamad bin Sabu [Kota Raja]: Tuan Yang di-Pertua, terima kasih. Dalam
Malaysia ini, Angkatan Tentera Malaysia atau Kementerian Pertahanan ini ia macam sebuah
kerajaan kecil dalam kerajaan yang besar. Tidak ada kementerian yang ia ada mahkamah
sendiri, ia ada hospital sendiri, ia ada setiap cabang tentera pula dinaungi oleh Raja-raja
Melayu. Dalam masa yang singkat saya jadi Menteri Pertahanan dahulu, saya berkunjung ke
semua Raja-raja Melayu yang menjadi penaung kepada cabang-cabang angkatan tentera.

la ada universiti sendiri. la ada bank pula. Ertinya hampir lengkap sebagai mini
kerajaan di bawah Kerajaan Federal yang begitu besar. Akan tetapi dalam keadaan yang
begitu lengkap ini, kementerian inilah yang paling banyak masalah yang dipercakapkan selalu
dalam Parlimen. Daripada pembelian-pembelian kapal selam sampai ke pembuat kapal,
sampai kepada perkara yang lain.

Oleh itu, rakan-rakan yang lain telah bercakap, saya ulang lagi sekali. Banyakkan
orang profesional dalam hal mengendalikan terutama hal perniagaan. Misalnya, apabila
LTAT waktu itu di bawah seorang wanita yang cukup profesional. Dia begitu saya, Yang
Berhormat kita kena isytihar keuntungan yang sebenar, tidak sampai pun tiga percent. Ya,
orang akan maki kita, orang akan hentam kita, tidak apa. Apa yang pentingnya kita mulakan
membuat satu audit forensik dan mengemukakan yang sebenar keuntungan LTAT.

Selepas itu saya lihat orang profesional itu tidak ada lagi di situ selepas kerajaan
bertukar. Apa yang penting saya sebut di sini, orang-orang profesional ini penting sebab saya
mengambil nasihat daripada orang profesional. Bukan orang profesional ambil nasihat
daripada saya dalam hendak mengendalikan sesuatu perkara. Kalau tidak, kita akan lihatlah
apa yang berlaku sekarang ini.

Misalnya jawatankuasa khas yang menyiasat hal LCS ini, diberitahu RM1 bilion tidak
dapat dikesan. Perlu buat forensic audit untuk mengetahui ke mana wang itu pergi. Semua
ini di antaranya terlibat wang LTAT yang pemegang saham utama di situ. Oleh sebab itu kita
lihat hendak angkat martabat mereka, ini perlu dipulihkan. Kami dahulu masa sekolah Tuan

Yang di-Pertua, kami hafal nama-nama pemimpin angkatan tentera.
