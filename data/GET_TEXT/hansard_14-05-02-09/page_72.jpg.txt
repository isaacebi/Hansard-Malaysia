DR. 1.8.2022 67

kemudahan, diberikan pilihan dan keutamaan terutamanya dalam usaha kita untuk
mempertingkatkan lagi bekalan makanan negara selaras dengan Dasar Agromakanan
Negara 2.0. Saya teruskan kepada jawapan saya.

Kedua, pemilihan ternakan dalam Jadual ketiga sebagaimana yang dibangkitkan
oleh Yang Berhormat Jempol, Yang Berhormat Libaran dan Yang Berhormat Rasah.

FAMA dengan kerjasama Malaysia Productivity Corporation telah melaksanakan
pembaikan proses Regulatory Impact Analysis (RIA) bagi mendapatkan maklumat balas
daripada pelbagai peringkat dan juga pemegang taruh atau stakeholders. Oleh yang
demikian, FAMA perlu bersedia untuk pembangunan pasaran manakala berkaitan isu
ternakan khinzir yang tidak termasuk dalam Jadual Ketiga adalah disebabkan industri ini telah
berdaya maju, yang dipacu oleh sektor swasta. Oleh yang demikian, ekosistem perniagaan
tersebut perlu kita teruskan.

01520

Seterusnya, fungsi dan had kuasa FAMA di bawah Akta 141 yang dibangkitkan oleh
Yang Berhormat Pokok Sena, Yang Berhormat Sabak Bernam dan Yang Berhormat Tebrau.
FAMA telah diperbadankan pada tahun 1965 sebagai sebuah agensi kerajaan bagi menyelia,
menyelaras, mengawal dan mempertingkatkan pemasaran keluaran pertanian di Malaysia,
termasuk mengimport dan mengeksport keluaran pertanian, memberikan kemudahan kredit
untuk pemasaran serta melaksanakan apa-apa aktiviti yang berkaitan dengan pemasaran.

Oleh yang demikian, fungsi FAMA tidak meliputi pengeluaran ataupun import bahan
makanan dan kawalan input. Akan tetapi kalau ada keperluan satu masa nanti, kalau FAMA
akan diberi tanggungjawab untuk import ternakan ataupun karkas seperti ayam dan daging,
kita akan pilih ke arah tersebut.

Akan tetapi saya cukup tertarik dengan apa yang dibangkitkan oleh Yang Berhormat
Kinabatangan dan beberapa Ahli Yang Berhormat yang lain, yang bukan sahaja bersetuju
supaya FAMA diberikan banyak kemudahan, bahkan dia mahu kita melihat supaya FAMA
diberikan lebih peruntukan. Dari ketika ini, selain daripada peruntukan mengurus yang
dibekalkan oleh kerajaan, FAMA juga dibekalkan peruntukan pembangunan yang
sebahagian daripadanya kita gunakan untuk modal pusingan sebanyak RM20 juta.

Pada setiap tahun, modal pusingan ini sentiasa ditop up supaya kita terus mendapat
RM20 juta pada setiap kali. Jadi kalau sekiranya, tugas FAMA ini diperkembangkan untuk
memasarkan daging dan juga ayam, maka kemungkinan ada keperluan untuk kita
memikirkan tentang modal pusingan yang pada setiap masa mesti berada pada tahap RM20
juta.

Seterusnya, Program Ladang Kontrak MAFI yang dibangkitkan oleh ramai Ahli
Parlimen termasuk Yang Berhormat Kulim-Bandar Baharu tadi. Program Ladang Kontrak
MAFI merupakan satu inisiatif kerajaan dalam membangunkan keupayaan pengeluaran
petani kecil dan sederhana bagi memenuhi keperluan pasaran. Pelaksana adalah jabatan
agensi pengeluar seperti DOA, LPP dan juga Lembaga Nanas memberikan fokus kepada

keperluan teknikal untuk pengeluaran. Manakala FAMA memberikan jaminan untuk pasaran.
