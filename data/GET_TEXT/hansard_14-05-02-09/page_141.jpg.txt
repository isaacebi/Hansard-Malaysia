DR. 1.8.2022 136

akan digantikan dengan perokok di kalangan generasi muda. Pendekatan serta kawalan
sedia ada akan terus menyebabkan peratusan perokok menurun dengan sedikit dan hasrat
untuk mencapai sasaran kepada generasi penamat atau generational endgame for tobacco
menjelang tahun 2040 tidak akan tercapai.

Saya hendak beritahu bahawa di bawah peruntukan ini yang sedang merokok secara
sah usia 18 tahun ke atas kita tidak kacau. Rokoklah sampai bila-bila. Rokoklah sampai mati
nanti. [Dewan ketawa] Kita tidak kacau, ini hanya adalah untuk generasi yang baru.
Perlindungan kepada generasi yang baru. Bagi mereka yang sedang merokok, merokoklah,
walaupun kita minta supaya mereka berhenti. Kita perhebatkan program-program
penamatan merokok tetapi kalau mereka hendak rokok juga, rokoklah. Tidak ada apa-apa
yang boleh kita buat melainkan larangan di tempat-tempat tertentu dan sebagainya.

01920

Akan tetapi ini adalah untuk generasi baru. Ini adalah untuk generasi yang lahir
selepas tahun 2007 kerana kita hendak tamatkan putaran ganas ketagihan yang sekarang ini
wujud di kalangan perokok-perokok. [Tepuk]

Saya juga ingin maklumkan bahawa akta ini diperlukan kerana masalah sekarang ini
adalah kepada vape. Vape tidak dikawal selia, dalam akta ini kita ada compromise supaya
vape juga dikawal selia. Pengusaha-pengusaha vape pun mengalu-alukan supaya mereka
dikawal selia, they don’t want to live dengan izin dalam keadaan mereka sebenarnya illegal.
Kita tidak tahu apa yang terkandung dalam cecair itu sebab tidak perlu dihantar ke makmal,
dijual kepada dewasa, dijual kepada remaja dan dijual kepada kanak-kanak.

Saya tidak ada kuasa sebagai Menteri Kesihatan untuk minta supaya cecair itu
dikawal selia sekarang ini. | don’t know what poison that they are putting into the lungs of our
Malaysian adults and also children. Pihak kerajaan sedar bahawa pelaksanaan GEG
dikaitkan dengan isu kesamarataan. Perkara 8 Perlembagaan Persekutuan secara amnya
menjamin hak kesamarataan dan hak mendapat perlindungan di bawah undang-undang bagi
semua orang.

Namun demikian, hak kesamarataan ini tidaklah terpakai secara mutlak. Prinsip di
sebalik Perkara 8 Perlembagaan Persekutuan pada hakikatnya hanya memerlukan undang-
undang yang sama terpakai kepada orang-orang yang berada dalam keadaan ataupun
kelompok yang sama dan bukannya bahawa undang-undang hendaklah terpakai secara
sama kepada semua orang dalam apa jua keadaan.

Namun bagi pelaksanaan GEG, klasifikasi kepada golongan yang lahir pada 1
Januari 2007 dan seterusnya perlu dilaksanakan kerana objektif yang ingin dicapai melalui
undang-undang ini adalah:

(i) sasaran penurunan peratusan merokok di Malaysia dapat

dikurangkan kepada bawah lima peratus;

(ii) penurunan beban rawatan komplikasi merokok sama ada rokok

konvensional ataupun rokok elektronik; dan

(iii) penurunan jurang perbezaan peratusan merokok terutama dalam

kalangan berpendapatan rendah ataupun B40 memandangkan kira-
