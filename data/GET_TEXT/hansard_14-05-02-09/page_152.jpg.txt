DR. 1.8.2022 147

dalam keadaan ini, satu negara contohnya New Zealand, membentangkan pada 26 Julai,
selepas itu sepatutnya akan diluluskan Disember. Mengambil masa lima bulan meneliti
perkara ini, menghalusi kerana kita perlu menghalusi.

Kita hanya punya masa lima hari sahaja Tuan Yang di-Pertua untuk melihat kerangka
rang undang-undang, subseksyen-subseksyen sehingga simposium pun tidak boleh,
sehingga persidangan pun tidak boleh dianjurkan. Bagaimana kita hendak meluluskan? Ya,
saya faham mungkin tidak perlu tajaan tetapi adakah rang undang-undang ini sehingga kita
tidak boleh mengadakan persidangan? Bagaimana menghalusi, menambah baik sistem
perundangan yang ada?

Hal ini kerana kita tahu bahawa ini perkara yang cukup berat. Tidak semua kita
hendak boleh hakis dan hapus orang-orang yang sudah menjadi penyakit, tabiat dia ketagih
dalam dunia ini. Dadahnya — Ini yang saya minta kepada Tuan Yang di-Pertua tadi. Saya
katakan kalau boleh, perlunya ada Select Committee, mengambil sedikit masa bagi kita
menghalusi beberapa rang undang-undangnya.

Bukan saya hendak tangguh Yang Berhormat Menteri. Saya bukan hendak tolak
tetapi perlu menghalusi rang undang-undang ini untuk membolehkan supaya jangan undang-
undang ini sebagai satu bidang kuasa it’s a very draconian kind of law dalam negara kita.
Tidak ada negara lagi meluluskan sehingga New Zealand pun belum lulus. Itu pun Disember,
kemungkinan besar.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Semporna. Apa yang saya telah dimaklumkan atas peraturan yang telah
dibangkitkan tadi, apa yang telah sampai kepada pengetahuan saya, bahawa benda ini telah
dibawa ke pengetahuan Tuan Yang di-Pertua sendiri dan kenyataan beliau telah dengan jelas
tadi.

Jadi Yang Berhormat Semporna, maaf saya. Saya akur kepada Tuan Yang di-Pertua
punya keputusan. Kita akan terus untuk perbahasan. Perkara yang bagaimana Yang
Berhormat nyatakan tadi, akan kemudiannya diputuskan ya, sebagaimana telah dinyatakan
oleh Tuan Yang di-Pertua tadi.

Kita ada masa lebih kurang dalam setengah jam. Saya hanya akan menyebut enam
nama tetapi jika ada masa, saya akan membenarkan lagi. Mereka yang akan memulakan
perbahasan pada lewat petang ini ialah Yang Berhormat Pasir Salak, Yang Berhormat Bandar
Kuching, Yang Berhormat Padang Rengas, Yang Berhormat Kuala Selangor, Yang
Berhormat Jempol dan Yang Berhormat Semporna.

Dipersilakan Yang Berhormat Pasir Salak, memulakan.

Datuk Seri Dr. Haji Dzulkefly bin Ahmad [Kuala Selangor]: Berapa lama?

Dato’ Sri Haji Tajuddin bin Abdul Rahman [Pasir Salak]: Bismillahi Rahmani
Rahim. Assalamualaikum warahmatullahi wabarakatuh. Salam sejahtera.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-Pertua,
pohon peruntukan waktu itu biarlah munasabah dan wajar dengan kepentingan rang undang-

undang yang telah pun dibentangkan oleh Yang Berhormat Menteri sebentar tadi. Untuk
