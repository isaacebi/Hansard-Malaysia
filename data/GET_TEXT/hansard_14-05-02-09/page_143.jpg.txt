DR. 1.8.2022 138

right to life and state parties shall ensure to the maximum extent possible the survival and the
development of the child”.

Dalam hal ini, adalah penting untuk negara memberi perlindungan kepada setiap
kanak-kanak suatu hak untuk hidup dan memastikan semaksimum mungkin kemandirian
atau kelangsungan serta perkembangan kanak-kanak itu terjamin. Pelaksanaan GEG
menetapkan larangan merokok kepada mereka yang lahir selepas 1 Januari 2007 dan
seterusnya. Pelaksanaan ini merupakan satu pelaksanaan yang komprehensif dan secara
berperingkat bertujuan melindungi kanak-kanak sehinggalah mereka dewasa.

Artikel 24 UNCRC antara lain pula menyebut dengan izin Tuan Yang di-Pertua:

(i) States Parties recognize the right of the child to the enjoyment of the

highest attainable standard of health and to facilities for the treatment
of illness and rehabilitation of health. States Parties shall strive to
ensure that no child is deprived of his or her right of access to such
healthcare services; dan

(ii) States Parties shall pursue full implementation of this right and, in

particular, shall take appropriate measures to diminish infant and child
mortality.

Maka adalah menjadi satu tanggungjawab pihak kerajaan untuk memastikan semua
golongan kanak-kanak mendapat perlindungan kesihatan yang terbaik dan melindungi
mereka daripada sebarang bentuk penggunaan produk yang berbahaya. Perlindungan yang
dibenarkan kepada golongan GEG ini pula akan menjangkaui usia mereka sebagai kanak-
kanak bagi memastikan perlindungan sepenuhnya kepada bahan yang berbahaya ini.

Tuan Yang di-Pertua, secara keseluruhannya, Rang Undang-undang Kawalan
Produk Tembakau dan Merokok (Pindaan) 2022 merangkumi 12 bahagian dan 55 fasal. Saya
pohon Majlis sedikit masa untuk pergi satu persatu.

Bahagian | — Akta yang dicadangkan memperkatakan mengenai perkara permulaan
iaitu fasal 1 dan 2.

Bahagian II — Akta yang dicadangkan memperkatakan tentang peruntukan yang
berhubungan dengan pendaftaran dan pembatalan pendaftaran apa-apa produk tembakau,
bahan merokok atau produk pengganti tembakau di bawah akta yang dicadangkan
melibatkan fasal 3 hingga 6.

Bahagian III — Akta yang dicadangkan memperkatakan tentang larangan apa-apa
pengiklanan, promosi dan tajaan produk tembakau, bahan merokok, produk pengganti
tembakau atau peranti merokok dan tiruannya dan peranti merokok seperti dalam fasal 7
hingga 9.

Bahagian IV — Akta yang dicadangkan memperkatakan tentang kawalan penjualan
apa-apa produk tembakau, bahan merokok atau produk pengganti tembakau dan tiruannya
dan peranti merokok melibatkan fasal 10 hingga 13.

Bahagian V — Akta yang dicadangkan memperkatakan tentang kawalan harga,
pembungkusan, pelabelan, pengilangan, pengimportan atau pengedaran apa-apa produk
tembakau, bahan merokok atau produk pengganti tembakau iaitu dalam fasal 14 hingga 15.
