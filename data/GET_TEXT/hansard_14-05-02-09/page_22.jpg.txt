DR. 1.8.2022 17

pad-pad wanita ataupun tuala wanita ini telah diagihkan dan telah selesai di kebanyakan
sekolah-sekolah yang terpilih.

Juga saya ingin bertanya kepada Yang Berhormat Timbalan Menteri, adakah satu
kajian ataupun dapatan daripada agihan ini menunjukkan akan adanya berlaku pengurangan
kadar kehadiran wanita-wanita atau pelajar-pelajar yang sebelum ini tidak hadir ke sekolah
kerana kemiskinan haid? Kesan daripada agihan ini, adakah masalah ini didapati selesai?
Satu lagi soalan tambahan juga yang ingin saya tanyakan adalah, adakah program ini akan
diteruskan pada masa akan datang?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri. Satu minit.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan tambahan yang dikemukakan. Ya, Kementerian Pembangunan Wanita, Keluarga dan
Masyarakat sentiasa berkolaborasi terutama dengan Kementerian Pendidikan dalam
mengenal pasti kumpulan sasar remaja terutama B40 di sekolah-sekolah di seluruh negara.
Kajian ini juga melalui Jabatan Pendidikan Negeri, Pejabat Pendidikan Daerah untuk
mengenal pasti sekolah-sekolah yang memerlukan. Setakat ini, kita juga membuat kajian
melalui LPPKN iaitu status dan impak pengurusan haid dalam kalangan remaja di sekolah
menengah dengan kerjasama KPM melibatkan 27,000 responden.

Jadi, kajian status dan impak pengurusan haid dalam kalangan remaja di sekolah
menengah melibatkan penyertaan responden di kalangan penerima Bantuan Kit SERI ini di
sekolah-sekolah terpilih di seluruh negara, di mana tujuan kajian ini adalah untuk mengkaji
status pengurusan haid dan impak pengurusan haid di kalangan remaja B40 di sekolah
menengah serta impak program Pemberian Kit Kebersihan Asas Wanita kepada penerima
manfaat. Jadi untuk makluman Yang Berhormat, kajian ini sedang berjalan dan dijangka hasil
kajian ini selesai tahun 2023.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat
Kuantan.

Puan Fuziah binti Salleh [Kuantan]: Terima kasih Tuan Yang di-Pertua. Terima
kasih. Tahniah kepada kementerian kerana telah berjaya mencapai target 130,000 orang
penerima untuk empat bulan yang pertama.

Soalan saya ialah kenapa jumlah penerima tuala wanita yang recycle ini, yang diguna
semula ini begitu sedikit? Sedangkan ia lebih cost effective sekiranya digunakan cara apa
yang recycle ini dan ia juga boleh memberi peluang pekerjaan kepada golongan B40 untuk
membuat tuala wanita yang guna semula ini. Adakah kajian berkenaan dengan cost
effectiveness ini dilakukan oleh pihak kementerian? Kenapa tidak semuanya digunakan cara
begini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuantan. Sila Yang Berhormat Timbalan Menteri. Satu minit.

Dato’ Hajah Siti Zailah binti Mohd Yusoff: Okey, terima kasih Yang Berhormat
Kuantan atas soalan yang dikemukakan.
