DR. 1.8.2022 82

berkhidmat selaku pencarum. la tidak ada kena mengena dengan hal ehwal veteran, tiada
kena mengena dengan isu perolehan aset-aset tentera. Kalau hal ehwal veteran diuruskan
oleh Jabatan Hal Ehwal Veteran (JHEV). Manakala, perolehan aset-aset tentera di kendali
oleh Kementerian Pertahanan. Jadi, tidak ada kena mengena isu keselamatan Laut China
Selatan dan lain-lain.

Dalam bahasa yang mudahnya. Akta Tabung Angkatan Tentera 1973 [Akta 101] ini
sama fungsinya dengan KWSP iaitu menyimpan wang bagi mereka yang masih bekerja.
Maksudnya jika orang awam yang bekerja, mereka akan mencarum dengan KWSP.
Manakala, bagi anggota tentera yang masih berkhidmat akan mencarum di dalam LTAT. Atas
sebab itulah fokus cadangan pindaan Akta 101 adalah semata-mata untuk memastikan
caruman anggota tentera adalah terjaga, terjamin dan selamat, insya-Allah. Terima kasih,
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih, Timbalan
Menteri. Ada sesiapa yang menyokong?

Timbalan Menteri Pembangunan Luar Bandar | [Dato’ Sri Abdul Rahman bin
Mohamad]: Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih. Ahli-ahli
Yang Berhormat, masalah di hadapan Majlis ialah Rang undang-undang bernama suatu akta
untuk meminda Akta Tabung Angkatan Tentera 1973 dibacakan kali yang kedua sekarang
dan terbuka untuk dibahas.

Saya ada senarai pembahas. Pertama, saya beri Yang Berhormat Pasir Mas dahulu.
Kemudian, yang kedua Yang Berhormat Port Dickson. Yang Berhormat Pasir Mas, lima minit.
Yang Berhormat Port Dickson, 15 minit. Yang Berhormat Pasir Salak, Yang Berhormat
Seremban, Yang Berhormat Tasek Gelugor, Yang Berhormat Pokok Sena, Yang Berhormat
Tebrau, Yang Berhormat Tangga Batu, Yang Berhormat Setiu, Yang Berhormat Labuan,
Yang Berhormat Tumpat dan Yang Berhormat Bukit Bendera. Jadi, saya mulakan dahulu
dengan Yang Berhormat Pasir Mas.

Tuan Karupaiya a/l Mutusami [Padang Serai]: Tuan Yang di-Pertua, Padang Serai
bagi masuk sekali. Ini tentera, / bagi nama tidak keluar.

Timbalan Yang di-Pertua [Dato’ Mohd Rashid Hasnon]: Silakan dahulu dengan

Yang Berhormat Pasir Mas. Sila Yang Berhormat Pasir Mas.

4.13 ptg.

Tuan Ahmad Fadhli bin Shaari [Pasir Mas]: Terima kasih, Tuan Yang di-Pertua.
Dalam senarai, saya nombor tiga rasanya. Nombor satu? Terima kasih, Tuan Yang di-Pertua.
Assalamualaikum warahmatullahi wabarakatuh. Terima kasih saya ucapkan kepada Tuan
Yang di-Pertua atas kesudian memberikan saya peluang untuk turut membahaskan Rang
Undang-undang Tabung Angkatan Tentera (Pindaan) 2022.

Sebelum itu, saya ucapkan Selamat Hari Pahlawan 2022 kepada seluruh angkatan
tentera, seluruh pahlawan negara yang telah dan sedang mempertahankan kedaulatan
negara yang disambut pada 31 Julai 2022.
