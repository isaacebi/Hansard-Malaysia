DR. 1.8.2022 58

Saya mencadangkan FAMA  bertindak sebagai sebuah badan_ yang
bertanggungjawab terhadap akses jaminan bekalan dan simpanan makanan dalam negara
termasuklah kepada bekalan daging dan yang penting ialah kerana memenuhi objektif FAMA.
FAMA mempunyai empat objektif. Salah satunya ialah membangunkan_infrastruktur
pemasaran dan sistem rantaian bekalan yang cekap dan berkesan. Agensi ini boleh membina
kerjasama dengan pemain-pemain industri yang melibatkan industri pertanian ini bagi
mempelbagaikan sumber makanan import dan tempatan serta memastikan kelangsungan
rantaian bekalan keselamatan makanan.

Seterusnya, Tuan Yang di-Pertua, kita berada dalam industri revolusi 4.0. Dalam
sembilan teras utama yang berasaskan kepada digital, salah satunya ialah internet of things
(loT). Adakah para petani dan pekebun di seluruh negara diberikan kesedaran sepenuhnya
tentang peranan IR 4.0 dalam membantu mereka? Mohon penjelasan daripada kementerian.

Kedua, sejauh manakah latihan dan sokongan digital IR 4.0 yang telah diberi oleh
FAMA untuk memberi kesan positif kepada pemasaran hasil pertanian petani dan pekebun
sehingga kini?

01450

Keempat, jika dapat untuk kita lihat kepada kepentingan yang melibatkan Bank
Pertanian diperbadankan di bawah Akta Syarikat 1965 kerana salah satu daripada
penerangan yang diberi oleh Timbalan Menteri MAFI ialah berkaitan dengan kredit. Jadi, saya
pohon untuk dilihat bahawa kepentingan Agrobank atas nama komersialnya yang dulu
ditubuhkan di bawah Akta Syarikat, Bank Pertanian Malaysia Berhad.

Kemudian, kawalannya di bawah Menteri Kewangan tetapi pelaksanaan kepada
dasar-dasar dan strategi semuanya diletakkan di bawah keputusan MAFI. Jadi, saya pohon
kalau boleh dilihat kepada kepentingan untuk kemajuan industri pertanian dan sektor
pertanian. Terima kasih, Tuan Yang di-Pertua.

Tuan Yang di-Pertua: Terima kasih Yang Berhormat Dungun. Yang Berhormat

Tangga Batu.

2.51 ptg.

Puan Rusnah binti Aluai [Tangga Batu]: Bismillahi Rahmani Rahim. Terima kasih
Tuan Yang di-Pertua dan Yang Berhormat Menteri. Tangga Batu bangun bagi membahaskan
Rang Undang-undang Lembaga Pemasaran Pertanian Persekutuan (Pindaan) 2022.
Pindaan kali ini memberikan lebih kuasa kepada FAMA untuk mengedar dan memasarkan
komoditi ternakan dalam pasaran negara.

Pindaan ini hadir tepat pada masanya. Tangga Batu berpandangan perluasan kuasa
kepada FAMA adalah tindakan yang tepat yang dilakukan daripada mencadangkan pelbagai
agensi dalam menguruskan bekalan makanan negara. Kita pasti ingat, ada dalam kalangan
Ahli Parlimen mencadangkan penubuhan Lembaga Unggas dan macam-macam lagi
lembaga untuk mengawal haiwan di Malaysia, padahal pandangan ini hanya membazirkan

wang negara untuk memberi habuan kepada jawatan politik.
