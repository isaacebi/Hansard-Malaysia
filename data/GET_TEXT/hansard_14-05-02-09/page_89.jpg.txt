DR. 1.8.2022 84

Di antara tujuh isu itu ialah pendapatan tertangguh telah terjejas akibat terlebih bayar
dividen, pengisytiharan aset LTAT yang berlebihan. Ketiga, due diligence atau usaha wajar
yang tidak dilaksanakan dengan betul. Keempat, aset harta yang tidak dijual. Kelima, risiko
kebergantungan berlebihan dan kesukaran menjual balik saham sejak 2014. Keenam,
dividen tertunggak dan yang ketujuh tiada kawalan dalam Unit Amanah Saham.

Tujuh isu utama yang telah ditegur oleh Ketua Audit Negara terhadap LTAT sekitar
pada tahun 2020 yang lepas. Apakah tindakan lanjut yang telah diambil oleh LTAT di dalam
mendepani, menyantuni teguran daripada Ketua Audit Negara? Ini kerana kita tidak mahu
duit anggota tentera kita diurus tadbir dengan cara seperti yang telah ditegur oleh Ketua Audit
Negara ini. Kalau ia berlaku, ia amat menyedihkan.

Mengakhiri ucapan saya ini, sempena bulan kemerdekaan, saya merakamkan
tahniah dan terima kasih kepada semua anggota tentera dan semua pejuang kemerdekaan
yang telah terkorban sepanjang negara kita berjuang mencapai kemerdekaan. Selamat Hari
Kemerdekaan, Ogos 2022. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Pasir Mas. Sekarang saya jemput Yang Berhormat Port Dickson.

4.19 ptg.

Dato’ Seri Anwar bin Ibrahim [Port Dickson]: Terima kasih Tuan Yang di-Pertua.
Menubuhkan perbadanan dalam konteks ini boleh disokong. Akan tetapi dengan beberapa
peringatan. Timbalan Menteri kurang jelas tentang peranan LTAT. Skopnya lebih luas.
Sosioekonomi, kebajikan tentera veteran itu mencakup satu bidang yang cukup luas selain
daripada faedah persaraan dan anuiti yang disebutkan.

1620

Sejak ditubuhkan pada tahun 1973, kerajaan memang memberikan tumpuan dan
membantu. Saya sendiri semasa Menteri Kewangan, bila ada saham penyenaraian
Bumiputera, LTAT diberi keutamaan. Koperasi Polis, Tabung Haji. Itu berbeza daripada
pendekatan mantan Kementerian Kewangan sebelum saya— bukan Yang Berhormat Gua
Musang— yang memberikan saham itu kepada individu-individu tertentu yang maha kaya.

Saya alihkan dasar ini kebanyakannya kepada badan-badan yang mewakili ratusan
ribu anggota termasuk LTAT. Akan tetapi, hajat saya bukan untuk faedah beberapa kerat
tokoh-tokoh besar dalam tentera. Hasrat kita adalah membantu ratusan ribu orang veteran
dan pesara yang hidupnya kalau sekarang 300,000 orang, lebih kurang dianggarkan, B50 ke
bawah.

Jadi, oleh yang demikian, saya hendak kepastian daripada kerajaan, khususnya
Menteri Pertahanan. Ini kerana, di antara kerosakan yang berlaku dalam LTAT ialah kerana
campur tangan politik. Menteri Pertahanan, Perdana Menteri sibuk cari harta, wang, syarikat,
kontrak untuk kepentingan mereka sehingga mengorbankan kepentingan LTAT dan dengan
itu juga pesara dan kebajikan tentera keseluruhannya.

Jadi, bila bicara soal perbadanan, kita kena tahu kerugian bersih tahun 2019 ini di

antara tertinggi dalam penyenaraian kumpulan syarikat-syarikat lainnya. Sebanyak RM808
