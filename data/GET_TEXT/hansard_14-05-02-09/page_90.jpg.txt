DR. 1.8.2022 85

juta kerugian. Peningkatan kerugian sebanyak 378 peratus. Apakah sebab COVID-19 atau
ekonomi yang merudum? Ada kebenarannya. Akan tetapi, sebab ini berlarutan.

Disebut juga dalam kenyataan, ulasan dalam Laporan Tahunan 2019, di antara
sebabnya adalah kerugian ditanggung oleh Boustead Naval Shipyard, Iraq Properties dan
Boustead Heavy Industries. Kalau kita tahu dalam perbahasan di Parlimen, itu Boustead
Naval Shipyard itu terkait dengan banyak kerosakan, banyak kes ketirisan dan rasuah yang
melibatkan tokoh-tokoh besar.

Oleh sebab itu, saya tekankan peringatan kepada Lembaga Tabung Angkatan
Tentera yang akan diperbadankan, mesti mula merasa cukup bertanggungjawab. Veteran
terpaksa berdemo, berpiket termasuk kesatuan kakitangan. Kerana apa? Kesal dengan apa
layanan yang diberikan ke atas mereka.

Jawapan kerajaan apa? Ohl! Ini sedang diperhatikan ataupun sikit-sikit boleh
diberikan. Soal yang saya tekankan ini ialah saham Bumiputera yang diberikan, semasa saya
pun, ratusan juta ringgit. Syarikat-syarikat dan kontrak besar diberikan kepada mereka. Jadi,
soal pengurusan, tahap pengurusan, governance itu mesti dibetulkan. Bukan menggunakan
kedudukan di kementerian, kedudukan politik dan kroni mereka untuk memperalatkan LTAT
dan sekarang dengan perbadanan untuk mencari keuntungan dan laba untuk mereka. Ini
prinsip yang sangat perlu kita tekankan.

Saya ucap terima kasih kerana Ketua Eksekutif yang baharu nampak menegaskan
hal ini dengan cukup tegas.

Tuan Nik Nazmi bin Nik Ahmad [Setiawangsa]: Minta laluan.

Datuk Dr. Hasan bin Bahrom [Tampin]: [Bangun]

Dato’ Seri Anwar bin Ibrahim [Port Dickson]: Biar saya habis. Beliau menyebut
kerangka dan perancangan strategik yang baharu. Maknanya dengan sendiri mengaku
bahawa perancangan lapuk yang lama, kesalahan-kesalahan lampau yang tidak disiasat oleh
SPRM dan tidak ada tindakan oleh badan-badan penguat kuasa dan tidak ada teguran oleh
Menteri Pertahanan demi Menteri Pertahanan yang menyebabkan keadaan begitu rosak
sehingga sekarang. Jadi, kita harap ada pemantauan teliti terhadap apa yang dilakukan oleh
Ketua Eksekutif yang baharu yang memberikan pengakuan hal ini akan dibetulkan.

Datuk Dr. Hasan bin Bahrom [Tampin]: Minta laluan.

Tuan Nik Nazmi bin Nik Ahmad [Setiawangsa]: Yang Berhormat Port Dickson.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Setiawangsa.

Tuan Nik Nazmi bin Nik Ahmad [Setiawangsa]: Terima kasih Yang Berhormat Port
Dickson. Setiawangsa ingin bertanya kepada Yang Berhormat Port Dickson, apakah
pandangan— sebagaimana yang diakui oleh Yang Berhormat Timbalan Menteri sebentar
tadi, saiz assets under management (AUM) LTAT amat kecil relatif berbanding KWSP, PNB
dan Tabung Haji. Adakah LTAT ini masih perlu wujud secara sendiri ataupun boleh
digabungkan misalnya dengan KWAP supaya saiz tabungan menjadi lebih besar dan

kompetitif di pasaran?
