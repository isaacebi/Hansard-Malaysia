DR. 1.8.2022 44

menyelesaikan pandangan bahawa petani sepatutnya kaya walaupun realitinya mereka
tidak?

RUU ini ingin memperkasa dan mengembang luas peranan FAMA termasuk haiwan
seperti lembu, ayam ternakan, biri-biri, kambing, rusa dan arnab. Saya ingin Menteri
memberikan keyakinan kepada kita di Dewan ini, bagaimana FAMA boleh membantu
memastikan bekalan haiwan mencukupi untuk keperluan rakyat pada harga yang berpatutan
dan pada masa yang sama, tidak akan merugikan penternak. Ini kerana FAMA selama ini
dilinat tidak melaksanakan tugasnya dengan cukup baik untuk penanam sayur-sayuran dan
buah-buahan kerana rakyat mengalami peningkatan kos, namun petani mengadu
keuntungan mereka semakin berkurangan.

Tebrau akan menyokong RUU ini, tertakluk kepada jawapan yang memuaskan untuk
semua soalan saya. Terima kasih.

Dato’ Ramli bin Dato' Mohd Nor [Cameron Highlands]: Terima kasih, Yang

Berhormat Tebrau. Dipersilakan Yang Berhormat Pokok Sena.

12.25 tgh.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Pertama, tentang peranan FAMA ialah untuk memasarkan hasil produk segar keluaran dalam
negara kita khususnya dalam konteks pertanian.

Apa yang saya hendak dapatkan penjelasan daripada pihak kerajaan, pertama sekali
ialah pekebun-pekebun sayur ini, dia akan jual sayur dia pada waktu harga tinggi, dia akan
jual di pasaran, dijual kepada pihak-pihak lain. Dia tidak akan pergi kepada FAMA. Bila harga
rendah daripada FAMA— FAMA harganya sudah tetap— Harga rendah daripada FAMA, baru
dia jual kepada FAMA.

Akan tetapi, masalahnya sekarang ialah harga yang tinggi walaupun dia jual kepada
pihak luar, kalau berbanding dengan harga runcit yang ada di pasar, jauh berbeza.
Sedangkan kos yang begitu tinggi yang dia terpaksa keluarkan, baja tinggi, harganya tinggi,
racun harganya mahal dan sebagainya. Jadi, macam mana FAMA memainkan peranan untuk
memastikan — Pertama sekali, kos yang ditanggung oleh pekebun ini akan berkurangan.
Kemudian, pengguna sendiri akan mendapat harga runcit yang munasabah, yang rendah.

Ini sebab kalau saya lihat di sini bahawa seolah-olahnya, orang tengah ini mengambil
harga yang begitu besar. Saya sendiri turun bertemu dengan pekebun-pekebun, saya
melawat pekebun-pekebun sayur dalam kawasan saya pada waktu-waktu harga yang tinggi
sebelum ini dan sekarang ini pun masih tinggi. Saya lihat bahawa harga yang ada di kebun,
yang dijual di kebun, yang ditolak kepada peraih-peraih ini, berbanding dengan harga yang
ada di pasar, sangat berbeza. Jadi, saya mohon penjelasan daripada pihak FAMA.

Keduanya, untuk memastikan produk ini baik, keluaran segar dan sebagainya
dengan harga yang munasabah, sudah tentulah pekebun-pekebun ini harus dibantu. Akan
tetapi ada masalah kepada pekebun-pekebun sayur, khususnya mereka yang berkebun di

tanah pertanian iaitu kita nama ladang kontrak kalau tidak silap saya, Taman Kekal
