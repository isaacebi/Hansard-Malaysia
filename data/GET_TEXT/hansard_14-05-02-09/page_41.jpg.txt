DR. 1.8.2022 36

kemudahan sedia ada yang meluas dan pelbagai peringkat supply chain seperti pembekalan,
pemprosesan, pengedaran dan peruncitan, mampu menangani kenaikan harga barang
termasuklah harga ayam, telur, daging dan susu segar.

Sehubungan dengan ini saya ingin mencadangkan;

(i) FAMA melantik dan mewujudkan ladang kontrak ternakan ayam bagi
memastikan bekalan ayam yang mencukupi dengan harga yang
stabil;

(ii) FAMA membaikkan diri dengan pemasaran dan pengedaran
makanan haiwan ternakan bagi memastikan harga makanan haiwan
ternakan yang lebih stabil dan secara langsung menstabilkan harga
ayam dan daging;

(iii) FAMA dilantik dengan pemborong dan pengedaran utama ayam dan
daging memandangkan FAMA telah pun mempunyai kemudahan bilik
sejuk di seluruh negara, lori segar dan rangkaian peruncitan seperti
pasar tani, agrobazar dan sebagainya. Ada sedikit lagi Tuan Yang di-
Pertua.

(iv) FAMA melaksanakan engagement ataupun sisi penerangan dengan
pemain industri terutamanya penternak kecil dan sederhana supaya
mereka dapat memahami peranan FAMA dengan lebih jelas selepas
pindaan akta ini dibuat; dan

(v) FAMA _ melaksanakan  program-program bagi meningkatkan
permintaan golongan muda untuk terlibat dalam industri ternakan dan
menyediakan mekanisme pemasaran yang membolehkan golongan
muda mudah mendapat pinjaman apabila ingin meluaskan
penternakan mereka kelak.

Akhirnya saya ingin mohon penjelasan daripada kerajaan khususnya Kementerian
Pertanian dan Industri Makanan (MAFI) apakah langkah kerajaan bagi memastikan FAMA
dapat memainkan peranan yang berkesan selari dengan hasil pindaan Akta 141 ini. Sekian
terima kasih, mohon menyokong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Sabak Bernam. Dipersilakan Yang Berhormat Kulim Bandar Baharu.

11.58 pg.

Datuk Seri Saifuddin Nasution bin Ismail [Kulim Bandar Baharu]: Tuan Yang di-
Pertua, terima kasih. Mengambil bahagian dalam pindaan ini tentang FAMA, saya ada tiga
perkara. Pertama, niche FAMA ini adalah pemasaran. Pun begitu, FAMA ikut terlibat dalam
Program Pertanian Kontrak, ikut disentuh oleh sahabat saya tadi. Saya dapati bahawa
sebelum kita ke depan, elok kita tengok dahulu, apakah sebenarnya maklum balas daripada
para peserta pertanian kontrak yang sempat saya dekati.

Sekurang-kurangnya ada empat perkara mereka sampaikan. Pertama, tanaman
tidak menjadi, akibat daripada mereka tidak ada kemahiran dalam bidang yang disertai.
