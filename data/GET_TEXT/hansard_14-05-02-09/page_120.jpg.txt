DR. 1.8.2022 115

Yang Berhormat Seremban hendak tanya now atau boleh tanya waktu saya
menjawab Yang Berhormat Seremban? Boleh, Yang Berhormat Seremban? Ya, saya
menjawab. Sekarang ini saya hendak menjawab Yang Berhormat Seremban pula.

Okey, Yang Berhormat Seremban ada bertanya tentang selepas pindaan LTAT
apakah akan mencapai good governance dan tiada campur tangan politik again? Walaupun
saya hendak menjawab Yang Berhormat Seremban, walaupun adalah ahli politik yang
dilantik, lantikan mereka dibuat berdasarkan kelayakan profesional mereka sebelum menjadi
ahli politik dan dibuat setelah melalui ujian kelayakan dan kesesuaian serta pemeriksaan latar
belakang semua anggota lembaga dan anggota panel pelaburan sebelum mereka dilantik.

Maka, walaupun mereka merupakan ahli politik mereka adalah berkelayakan dari
aspek bersesuaian dan juga mempunyai latar belakang yang telus. Okey, bolehlah.

01810

Tuan Loke Siew Fook [Seremban]: Terima kasih. Yang Berhormat Timbalan
Menteri, saya hendak tanya dalam perbahasan saya, saya tidak persoalkan soal lantikan ahli
politik. Walaupun memang dasarnya, kita memang setuju bahawa tidak sepatutnya ahli politik
dilantik. Akan tetapi, saya nak tanya Yang Berhormat adakah Yang Berhormat sudah baca
laporan ini? Laporan PAC yang baru dibentangkan di Dewan Rakyat pagi ini yang jelas dalam
lampiran laporan ini mengatakan bahawa pelaburan LTAT dalam projek AES pada tahun
2015, adalah arahan daripada Yang Amat Berhormat Perdana Menteri ketika itu.

Kalau itu bukannya campur tangan politik, saya hendak tanya apa itu? Mengapakah
ada arahan daripada Yang Amat Berhormat Perdana Menteri dan sama ada due diligence
dibuat oleh lembaga LTAT? Setahu saya, apa yang saya tahu lembaga tidak buat keputusan.

Apabila ada arahan daripada Yang Amat Berhormat Perdana Menteri, pejabat
Perdana Menteri ketika itu, kononnya ada surat daripada Lembaga Pelaburan LTAT yang
mengatakan minat untuk melabur dalam projek ini. Selepas itu, mandat itu diberikan kepada
CEO ketika itu- Lodin Wok yang tidak melalui lembaga.

Saya hendak tanya kes AES ini, adakah due diligence oleh LTAT dibuat? Terima
kasih

Dato’ Sri Ikmal Hisham bin Abdul Aziz: Terima kasih Yang Berhormat Seremban.
Saya akan menjawab apa yang ada dengan saya. Kemudian, isu yang dibangkitkan Yang
Berhormat Seremban tadi LTAT. Benar, apa yang dibangkitkan oleh Yang Berhormat
Seremban tadi saya akui benar.

Okey, LTAT telah pun menerima wang pampasan berjumlah...

Tuan Loke Siew Fook [Seremban]: Benar maksudnya ada campur tangan
politiklah?

Dato’ Sri Ikmal Hisham bin Abdul Aziz: Itu tidak, saya tidak setuju. [Ketawa] Apa
yang saya kata menerima duit pampasan itu. LTAT telah menerima wang pampasan
sebanyak RM669 juta. Pada 25 Ogos 2019, pihak LTAT telah pun menerima wang pampasan
sebanyak RM555 juta tersebut daripada kerajaan. Kemudian, pada 29 November 2019, pihak
LTAT juga telah menerima wang pampasan sebanyak RM114 juta yang bertujuan untuk kos
operasi projek AES.
