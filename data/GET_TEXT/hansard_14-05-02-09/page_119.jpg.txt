DR. 1.8.2022 114

Dasar dan polisi pelaburan LTAT sememangnya melarang sebarang pelaburan
dalam syarikat-syarikat yang tidak memenuhi syariah. LTAT pada masa ini telah pun
menyediakan perkhidmatan nilai tambah iaitu dia tanya fasal untuk pencarum yang
menyambung pelajaran. LTAT pada masa ini telah pun menyediakan sebuah perkhidmatan
nilai tambah iaitu pengeluaran bagi tujuan membayar yuran pendidikan pencarum. Tahap
yang boleh dikeluarkan adalah RM3,000 maksimum.

Mengenai teguran Jabatan Audit Negara, Ketua Audit Negara ini pun banyak
dibangkitkan. Teguran Jabatan Audit Negara dalam audit tahun kewangan 2019 menyentuh
LTAT tidak merekodkan pelaburan dalam Boustead Holdings mengikut harga pasaran
saham.

Walau bagaimanapun, MFRS 136 memberi ruang untuk penilaian syarikat berstatus
subsidiari dibuat berdasarkan cara value in use (VIU) dengan izin. Penilaian value in use
(VIU) membenarkan penilaian syarikat berstatus subsidiari melebihi nilai buku dan dengan ini
tidak memerlukan sebarang rusuk nilai, impairment dengan izin.

Justeru itu, LTAT berpendapat tiada keperluan untuk membuat penilaian pelaburan
di dalam Boustead Holdings mengikut harga pasaran. Teguran untuk penjejasan_nilai
Boustead Naval Shipyard (BNS) telah pun diambil tindakan pada tahun kewangan 2020 di
mana penjejasan nilai sebanyak RM31.8 juta telah pun dilalukan.

Menjawab soalan Ketua Pembangkang, Yang Berhormat Port Dickson mengenai
kepastian campur tangan politik yang boleh menjejaskan tadbir urus LTAT dan kebajikan
sosial, ekonomi anggota. Sebenarnya, sebarang cadangan pelaburan dilakukan oleh LTAT
akan melalui beberapa proses penilaian dan keputusan. la bermula daripada jawatankuasa
yang bersesuaian di peringkat pengurusan. Seterusnya, panel pelaburan yang juga
dianggotai oleh panel bebas yang kemudiannya memberikan nasihat kepada lembaga
sebelum sebarang pelaburan dilakukan. Mengenai campur tangan, saya boleh katakan tidak
ada campur tangan dari segi politik.

Kedua, Yang Berhormat Port Dickson bertanya penjelasan tentang kewajaran LTAT
menyimpan dalam persisiran luar. Sekiranya ada, tindakan pembetulan yang perlu diambil.
LTAT tiada memiliki pelaburan offshore. Walau bagaimanapun, pihak LTAT telah merancang
untuk melebarkan pelaburan di luar negara terutamanya dalam pasaran awam atas
keperluan dan tuntutan LTAT untuk mempelbagaikan aset pelaburan. Kepelbagaian ini perlu
sebagai strategi mengurus risiko dan memastikan pendapatan daripada pelaburan terus
mampan. Pelaksanaan pelaburan ini akan dijalankan secara berperingkat dan secara prudent
dengan mengambil kira keadaan ekonomi dan pasaran saham dunia, kadar tukaran mata
wang asing dan strategi pelaburan LTAT.

Berdasarkan penumpukan aset strategik yang telah dibangunkan [Disampuk] LTAT...

Tuan Loke Siew Fook [Seremban]: Minta penjelasan.

Dato’ Sri Ikmal Hisham bin Abdul Aziz: Sekejap ya. LTAT percaya bahawa
pelaburan luar negara akan memberikan kepelbagaian kepada portfolio LTAT iaitu portfolio

diversification sebagaimana yang telah dijalankan oleh KWSP.
