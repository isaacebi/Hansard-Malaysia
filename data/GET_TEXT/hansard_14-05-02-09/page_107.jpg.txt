DR. 1.8.2022 102

9(3) Akta 101. Kesannya hasil Kerajaan Persekutuan berkurangan sebanyak RM695.05 juta
tersebut bagi tahun 2018 hingga tahun 2020.

Melalui pindaan rang undang-undang LTAT hari ini, adakah ia akan menyelesaikan
isu yang dibangkitkan oleh Laporan Ketua Audit Negara ini? Adakah LTAT akan
memulangkan semula hampir RM700 juta tersebut kepada Kumpulan Wang Disatukan atau
adakah dengan pindaan ini LTAT tidak memulangkan semula caruman kepada kerajaan?

Objektif kita untuk meminda rang undang-undang LTAT ini salah satunya adalah bagi
meningkatkan kecekapan dan ketelusan ke atas pelaburan-pelaburan yang dibuat oleh LTAT.
Namun, setiap tahun belanjawan tahunan Kementerian Pertahanan tidak meletakkan secara
spesifik berapakah peruntukan yang disediakan kepada LTAT. Apa yang ada adalah
peruntukan kepada pengurusan Jabatan Hal Ehwal Veteran.

Berapakah peruntukan sebenarnya diberikan kepada JHEV? Berapa pula
peruntukan yang diberikan kepada LTAT? Saya mohon dijelaskan perkara ini, apakah
dengan meletakkan jumlah peruntukan dengan jelas kepada LTAT akan membocorkan
kerahsiaan pertahanan negara. Apalah maknanya kita rahsiakan pada akhirnya kes-kes
melibatkan integriti dan penyelewengan membabitkan LTAT didedah dan dilaporkan.

Tuan Haji Ahmad bin Hassan [Papar]: Papar, minta tolong.

Datuk Rozman bin Isli [Labuan]: Justeru, dalam usaha kerajaan meningkatkan
ketelusan dan integriti dan setelah kerajaan menjamin setiap pelaburan yang dibuat oleh
LTAT, adakah peruntukan yang diberikan kepada LTAT akan diletakkan dengan jelas di
dalam belanjawan negara?

Tuan Yang di-Pertua, saya memahami bahawa perdagangan yang melibatkan
pertahanan negara diletakkan di bawah Akta Rahsia Rasmi. Namun, apabila ia diletakkan
sebagai rahsia, kita tidak dapat mengelak persepsi orang ramai bahawa industri pertahanan
ini terlibat dengan isu integriti. la terbukti apabila terdapat banyak kes kontroversi melibatkan
pemerolehan aset-aset ketenteraan. Tidak hairan kadar dividen LTAT dalam beberapa tahun
ini rendah berbanding kadar dividen oleh KWSP. Apakah usaha LTAT dalam memulihkan
kadar dividen atau prestasi LTAT?

Tuan Haji Ahmad bin Hassan [Papar]: Papar.

Datuk Rozman bin Isli [Labuan]: Apakah kaedah yang akan diguna pakai oleh
kementerian bagi memastikan wujud ketelusan di dalam setiap perolehan yang dibuat?
Adakah kerajaan akan melaksanakan audit forensik bagi setiap perolehan yang dibuat?

Timbalan Yang di-Pertua [Dato’ Mohd Rashid Hasnon]: Yang Berhormat Papar
hendak mencelah Yang Berhormat Papar?

Tuan Haji Ahmad bin Hassan [Papar]: Ya, Papar mencelah.

Timbalan Yang di-Pertua [Dato’ Mohd Rashid Hasnon]: Minta dekat dia.

Datuk Rozman bin Isli [Labuan]: Bagaimanakah LTAT dapat mengurangkan
peranan orang tengah bagi setiap pelaburan yang dibuat? Bagaimanakah LTAT dapat
memperkasakan pemantauan projek yang dibuat bagi memastikan tidak berulang lagi kes-
kes seperti pembinaan kapal LCS berulang? Ya Yang Berhormat Papar, soalan.

Tuan Haji Ahmad bin Hassan [Papar]: Terima kasih.
