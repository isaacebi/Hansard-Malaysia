DR. 1.8.2022 129

Sebagai makluman Yang Berhormat, berikut adalah beberapa dana persaraan lain
ya kalau kita hendak buat perbandingan yang mempunyai peruntukan mengenai jaminan
kerajaan. Antaranya Lembaga Tabung Haji melalui seksyen 24, Akta Tabung Haji 1995,
KWSP melalui seksyen 28, Akta Kumpulan Wang Simpanan Pekerja 1991 dan KWAP melalui
seksyen 18, Akta Kumpulan Wang Persaraan 2007. Ini semua dapat jaminan kerajaan and
now sekarang kita mohon rang undang-undang ini supaya LTAT juga mendapat jaminan
kerajaan.

Okey, Yang Berhormat Hang Tuah Jaya juga bertanya ada beberapa soalan ini. Saya
akan cuba jawab, insyaAllah. Mengenai peruntukan baru seksyen 24, seksyen baru 24 adalah
sebuah peruntukan yang membolehkan LTAT menubuhkan sebuah syarikat di bawah Akta
Syarikat 2016 di Malaysia atau di bawah mana-mana undang-undang bertulis. LTAT
memerlukan pindaan ini iaitu seksyen 24 kerana ia memberi fleksibiliti kepada LTAT untuk
menstrukturkan pelaburan-pelaburan yang bakal dibuat LTAT sama ada di dalam atau di luar
negara. Menstrukturkan pelaburan menggunakan tujuan khas SPV _ adalah perlu
mengoptimumkan cukai yang akan dikenakan bagi satu-satu pelaburan terutamanya
pelaburan-pelaburan yang akan dilakukan di luar negara dan juga meminimumkan
pendedahan risiko kepada tabung LTAT sendiri.

Mengenai, menjawab seterusnya, sebagai makluman Yang Berhormat, BHB sedang
melaksanakan pelan transformasi mereka sendiri yang dinamakan Reinventing Boustead
sebagai pemegang terbesar di dalam BHB. LTAT akan terus memberikan sokongan yang
sewajarnya supaya BHB dapat mencatatkan prestasi kewangan yang lebih baik seterusnya
memberi pulangan dividen kepada LTAT. Pindaan seksyen 15 juga akan membolehkan LTAT
mengurangkan kebertumpuan kepada Boustead.

Yang Berhormat Hang Tuah Jaya, sebagai makluman, LTAT memerlukan
peruntukan syor dari aktuari untuk mengisytihar dividen bagi membolehkan LTAT
mengisytiharkan dividen berdasarkan prestasi kewangan sebenar dan berdasarkan kepada
ujian ‘konsovenan’ tidak kiralah hendak pilihan raya ataupun tidak. Sebagai makluman Yang
Berhormat, aktuari pada ketikan ini mengira ujian ‘konsovenan’ LTAT kepada satu tarikh yang
ditetapkan iaitu setiap 31 Disember. Maka, berdasarkan Akta 101 semasa, nilai peratusan
harus lah melebihi 100 peratus setelah pengisytiharan dividen dengan mengandaikan ke
semua baki caruman ahli adalah liabiliti semasa. Pengiraan sedia ada adalah ketat dan terlalu
konservatif, memandangkan tidak semua simpanan ahli boleh dikeluarkan pada sesuatu
masa. lanya bergantung pada tempoh perkhidmatan dan tarikh tamat perkhidmatan.

Melalui pindaan ini, definisi terkini bagi ‘konsovenan’ adalah keupayaan LTAT untuk
melangsaikan hutangnya dan apa jua aliran tunai keluar dalam tempoh 12 bulan yang akan
datang. Ini merupakan amalan yang dipraktikkan secara konsisten dalam hampir ke semua
industri berdasarkan Akta Syarikat 2016 bagi membolehkan sebarang dividen di isytiharkan
oleh sesuatu dividen.

Jawapan untuk Yang Berhormat Sepang ada. Maaf ya untuk Sepang, ini sahabat
saya, Sepang. Tapi percayalah kita ada pengurusan yang cekap ya. Okey Sepang mengenai
bribery, fraud and dishonesty ya. Saya percaya jika mereka yang kalau terlibat dalam money
