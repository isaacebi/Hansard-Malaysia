DR. 1.8.2022 13
4. Tuan Pang Hok Liong [Labis] minta Menteri Kewangan menyatakan:-
(a) jumlah rizab negara setakat bulan Mei 2022 dan jumlah rizab

antarabangsa Bank Negara setakat bulan Mei 2022; dan

(b) apakah perancangan untuk meningkatkan rizab negara.

Timbalan Menteri Kewangan Il [Tuan Haji Yamani Hafez bin Musa]: Terima
kasih, Tuan Yang di-Pertua. Sebelum saya menjawab soalan daripada Yang Berhormat
Labis, saya mewakili Kementerian Kewangan ingin mengucapkan salam takziah kepada
keluarga Allahyarham Tan Sri Abdul Khalid bin Ibrahim. Moga-moga roh beliau dicucuri
rahmat oleh Allah SWT dan ditempatkan di kalangan orang-orang beriman.

Tuan Yang di-Pertua, rizab antarabangsa BNM pada akhir bulan Mei tahun 2022
adalah berjumlah USD112.8 bilion bersamaan dengan RM474.2 bilion.

01040

Jumlah terkini rizab antarabangsa Bank Negara Malaysia pada 30 Jun 2022 adalah
sebanyak USD109.0 bilion bersamaan dengan RM480.1 bilion.

Rizab antarabangsa Bank Negara Malaysia adalah penampan utama terhadap aliran
keluar masuk pelaburan global yang ketara dan besar dan tanpa sokongan rizab
antarabangsa, kadar turun naik nilai pertukaran mata wang ringgit akan menjadi tidak
menentu akibat peningkatan kadar volatility dalam pasaran.

Oleh yang demikian, kestabilan pasaran kewangan adalah penting untuk
meningkatkan keyakinan pelabur asing untuk melabur dalam pasaran kewangan tempatan
yang seterusnya akan memberikan impak positif kepada paras rizab antarabangsa. Dalam
jangka masa panjang, paras rizab antarabangsa adalah didorong terutamanya oleh kekuatan
asas ekonomi negara. Dalam hal ini, Malaysia perlu menumpukan usaha_ untuk
meningkatkan daya tahan ekonomi dengan mempelbagaikan sumber ekonomi dan
memperkukuh daya saing ekonomi dan juga kedudukan fiskal negara. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Labis.

Tuan Pang Hok Liong [Labis]: Terima kasih Yang Berhormat Timbalan Menteri
atas ucapannya. Soalan tambahan adalah seperti berikut, rizab antarabangsa Bank Negara
adalah USD109.2 bilion pada 15 Mei tahun ini dan juga rizab antarabangsa Bank Negara
berkurangan berbanding USD116.1 bilion pada akhir bulan Jun tahun ini. Jadi, persoalan
saya kepada Yang Berhormat Timbalan Menteri ialah seperti berikut—

Pertama, apakah kesan kenaikan OPR terhadap rakyat dan perniagaan? Kedua,
adakah paras rizab ini memadai untuk membiayai hutang luar negeri yang hampir berjumlah
RM1.4 trilion? Ketiga, adakah negara kita berdepan risiko untuk bankrap?

Terima kasih Yang Berhormat Timbalan Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Labis. Sila Yang Berhormat Timbalan Menteri, satu minit.

Tuan Haji Yamani Hafez bin Musa: Terima kasih atas soalan susulan daripada

Yang Berhormat Labis.
