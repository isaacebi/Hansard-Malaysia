DR. 1.8.2022 123

Kementerian Pertahanan dan Tentera Laut Diraja Malaysia telah melaksanakan due diligence
awal supaya ia dapat mengurangkan kesan domino kepada LTAT dan seterusnya telah
membangunkan pelan pemulihan bagi projek LCS.

Hasil ini telah dibentangkan ke Jawatankuasa Khas Jemaah Menteri dan seterusnya
Jemaah Menteri telah bersetuju untuk meneruskan projek LCS ini. Sehubungan itu, LTAT
dan MINDEF akan memastikan syarikat Boustead mengikut pelan pemulihan yang dirangka
untuk tempoh merealisasi selama enam bulan.

Okey, Tuan Yang di-Pertua, tiga lagi. Menjawab Yang Berhormat Padang Serai, ini
kawan saya. Pengeluaran - adakah pencarum boleh mengeluarkan sejumlah wang daripada
simpanan? Bagaimanakah pendekatan ini memberi kebaikan kepada pelaburan LTAT?
Adakah langkah ini sekadar langkah populis?

Pengeluaran ini adalah untuk menambah baik kesejahteraan dan kelangsungan
hidup pencarum. Pengeluaran adalah bertujuan untuk membeli rumah, pendidikan dan juga
mengerjakan haji. LTAT sentiasa bekerjasama dengan apa jua siasatan yang berkaitan
dengan pelaburannya dan menyerahkan kepada pihak berkuasa sekiranya ada tindakan
yang bakal diambil.

Yang Berhormat Baling, mandat — isu kebajikan veteran lagi. Mandat LTAT adalah
khusus untuk anggota ATM. LTAT tetap membantu veteran melalui saluran lain seperti
Yayasan LTAT, iaitu untuk memberi biasiswa untuk anggota, anak anggota dan veteran.
PERHEBAT, mengadakan latihan peralihan kepada anggota yang sudah tamat perkhidmatan
dan anak syarikat Boustead Holding Berhad juga menganjurkan program untuk menyediakan
pekerjaan dan peluang keusahawanan untuk veteran.

Isu dividen - usaha pindaan akta merangkumi keperluan mengguna pakai SAA
adalah berdasarkan objektif untuk mengembalikan kadar keuntungan dan dividen LTAT
kepada kadar yang lebih kompetitif, sekurang-kurangnya seperti KWSP.

Akhir sekali, daripada mantan Menteri Pertahanan, Yang Berhormat Kota Raja.
Perlukah penglibatan profesional dalam mengendalikan urusan perniagaan bukan orang
politik? Keahlian panel pelaburan adalah terdiri daripada golongan profesional yang dilantik
dengan latar belakang dan kepakaran yang pelbagai. Tiada campur tangan politik dalam
urusan perniagaan LTAT. Kementerian Pertahanan - mengenai keciciran RM 1 bilion yang
tidak dapat dikesan. Kementerian Pertahanan telah menyerahkan perkara ini kepada
Suruhanjaya Pencegahan Rasuah Malaysia (SPRM) jika terdapat salah laku yang
menyebabkan kelewatan penyiapan kapal tempur pesisir pantai (LCS).

Saya telahpun berulang kali menarik perhatian rakan-rakan Yang Berhormat
sekiranya masih terdapat bukti baharu atau maklumat tambahan untuk melaporkan terus
kepada pihak berkuasa. Kementerian tidak akan sesekali berkompromi dengan mana-mana
pihak yang melakukan tindakan yang tidak bertanggungjawab dalam proses perolehan LCS
ini.

Yang Berhormat Kota Raja tanya berkenaan usaha mengangkat martabat tentera

dan bekas-bekas tentera. Kementerian sentiasa komited dalam mengangkat martabat tentera
