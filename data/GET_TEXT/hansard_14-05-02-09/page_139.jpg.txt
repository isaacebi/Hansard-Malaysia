DR. 1.8.2022 134

bahan perisa. Maka peruntukan sedia ada di bawah peraturan PPKHT tidak mencukupi untuk
mengawalnya.

Untuk makluman, bahan nikotin dalam cecair rokok elektronik dan vape adalah
dikawal di bawah Akta Racun 1952 [Akta 366]. Namun Akta 366 hanya mengawal aktiviti
penjualan cecair rokok elektronik dan vape yang mengandungi nikotin tetapi tidak termasuk
kawalan berkaitan promosi, pengiklanan dan lain-lain lagi.

Oleh yang demikian, adalah sangat kritikal Rang Undang-undang Kawalan Produk
Tembakau dan Merokok 2022 ini dipertimbangkan dan diluluskan oleh semua Ahli Dewan
bagi menggantikan seksyen 36, Akta 281 dan PPKHT yang digubal berdasarkan seksyen 36
Akta 281 agar kawalan menyeluruh bagi kesemua produk merokok sama ada berasaskan
tembakau ataupun tidak dapat dilaksanakan.

Tuan Yang di-Pertua, kerajaan telah menjalankan pelbagai usaha untuk
membendung penjualan dan lambakan rokok elektronik dan vape semenjak awal
kemunculannya di Malaysia pada tahun 2015. Kerajaan juga sangat prihatin atas
kebimbangan yang dizahirkan oleh badan-badan profesional kesihatan serta badan-badan
bukan kerajaan berkaitan kesihatan agar Malaysia menguatkuasakan larangan penuh bagi
penjualan rokok elektronik dan vape seperti mana negara jiran seperti Singapura, Thailand
dan Brunei. Ini permintaan daripada pengamal perubatan dan juga badan-badan bukan
kerajaan berkaitan kesihatan. Tota/ ban kepada vape dan juga rokok elektronik.

Secara konsepnya dengan larangan fota/ ban penjualan rokok elektronik dan vape
sebagaimana dilaksanakan di negara-negara jiran, Singapura, Thailand dan Brunei, kerajaan
dapat memberikan tumpuan kepada masalah merokok tembakau sedia ada yang telah
terbeban sekian lama. Namun, larangan penuh penjualan rokok elektronik dan vape sukar
dilaksanakan kerana masalah merokok rokok elektronik dan vape telah menular dengan
pantasnya dan peratusan mereka yang terlibat telah ramai dan semakin meningkat saban
hari.

Memandangkan masalah merokok ini melibatkan kebergantungan terhadap nikotin
atau nicotine addiction dalam jangka masa yang lama. Larangan sepenuhnya sangat sukar
dilaksanakan kerana jika larangan total ban dilaksanakan dikhuatiri pengguna rokok
elektronik dan vape di kalangan pengguna sedia ada melalui pasaran gelap akan berlaku dan
ia akan lebih sukar untuk ditangani mereka supaya dapat mengawal ketagihan nikotin
mereka. The train has left the station.

Oleh yang demikian, di bawah RUU ini satu peruntukan bagi melarang sebarang
bentuk penggunaan produk merokok dalam kumpulan generasi tertentu melalui pendekatan
generasi penamat ataupun dengan izin the generational endgame for tobacco telah
dicadangkan di bawah rang undang-undang ini. Peruntukan bagi melarang sebarang bentuk
penggunaan produk merokok dalam kumpulan generasi tertentu adalah bagi melindungi
kumpulan generasi ini sepanjang hayat mereka daripada bahaya sebarang bentuk produk
merokok yang boleh menimbulkan ketagihan sepanjang hayat.

Dalam hal ini, generasi yang lahir pada 1 Januari 2007 dan seterusnya telah
ditetapkan sebagai dengan izin golongan generational endgame (GEG). Dengan GEG inilah
