DR. 1.8.2022 125

01840

Lebih 200 unit taman di Taman Pantai Lok Kawi musnah terbakar lebih kurang
dalam 15 tahun yang lalu dan hingga kini taman perumahan yang dipunyai oleh angkatan
tentera itu sudah jadi hutan. Jadi saya ingin tahu apa perkembangannya kerana saya
selalu ditanya oleh Persatuan Bekas Perajurit, macam mana ia dimanfaatkan. Jadi kerana
masa itu terlalu suntuk saya mohon jawapan bertulis. Terima kasih.

Dato’ Sri Ikmal Hisham bin Abdul Aziz: Okey Yang Berhormat Putatan, insya-
Allah saya akan bagi jawapan bertulis ya. Terima kasih Yang Berhormat.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

Fasal-fasal 1 hingga 12 —

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Tuan Pengerusi.
Tuan Pengerusi: Ada perbahasan? Yang Berhormat Pasir Gudang. Yang

Berhormat Hang Tuah Jaya, kemudian Yang Berhormat Sepang.

6.41 ptg.

Tuan Hassan bin Abdul Karim [Pasir Gudang]: Terima kasih Tuan Pengerusi.
Saya ingin membahaskan di peringkat Jawatankuasa ini fasal 11 yang bertujuan untuk
memasukkan seksyen 24 dan 25 yang baharu ke dalam Akta 101.

Timbalan Menteri, saya ingin menarik perhatian tentang seksyen baharu 25 yang
dicadangkan bertujuan untuk mengadakan peruntukan bagi hal keadaan yang
membolehkan pendahuluan daripada Kumpulan Wang Disatukan diberikan kepada
lembaga. Saya meminta penjelasan, mengapakah seksyen 25, seksyen yang baharu ini
dimasukkan ke dalam akta ini. Apa alasan-alasan yang menyokong berbuat demikian?
Adakah seksyen 25 ini jika dibaca semacam bailout untuk selamatkan LTAT sekiranya
LTAT tidak mampu hendak membuat pembayaran-pembayaran tertentu?

Soalan yang kedua. Kalaulah seksyen 25 ini diluluskan, apa jadi kalau kerajaan
dah dahulukan wang kepada LTAT tetapi Lembaga Tabung Angkatan Tentera ini tidak
mampu bayar balik? Jadi, itulah pertanyaan saya. Terima kasih Tuan Pengerusi.

Tuan Pengerusi: Terima kasih. Yang Berhormat Hang Tuah Jaya, selepas itu

Yang Berhormat Sepang.
