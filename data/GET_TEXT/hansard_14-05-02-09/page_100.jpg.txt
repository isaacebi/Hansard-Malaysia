DR. 1.8.2022 95

4.58 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Pertamanya, cadangan pindaan Akta 101 ini, antara isunya ialah untuk kerajaan
memperkenalkan jaminan kerajaan dalam usaha untuk melindungi simpanan ataupun
caruman ahli-ahli iaitu daripada kalangan anggota pasukan tentera. Ini satu yang baiklah bagi
saya. la diselaraskan seperti mana yang wujud di dalam KWSP.

Akan tetapi ada satu perkara yang saya hendak mohon supaya, apa jaminan
khususnya daripada pihak kementerian apabila jaminan kerajaan, maka Ahli Lembaga
Pengarah dan juga panel pelaburan dan juga pengurusan ini, mereka tidak akan melakukan
sesuatu yang menyebabkan mereka leka ataupun cuai dan membuat langkah-langkah dan
tindakan-tindakan yang akan mendatangkan keburukan kepada LTAT itu sendiri. Akhirnya,
menjejaskan keuntungan pendapatan yang sepatutnya diperoleh oleh pencarum-pencarum.

Seperti yang kita lihat apa yang disebut oleh rakan saya daripada Yang Berhormat
Seremban tadi dalam buku Laporan PAC ini, [Membaca senaskhah dokumen] yang
menunjukkan bagaimana keputusan yang diambil oleh kerajaan, memihak kepada syarikat
konsesi. Bukan memihak kepada LTAT yang melabur dengan begitu besar. Jadi ini sesuatu
yang seharusnya dilihat kembali.

Ini disebabkan saya lihat dalam LTAT ini, saya rasa ada satu kekurangan sebab
tentera itu sendiri tidak ada kesatuan sekerja. Mereka tidak ada kesatuan sekerja. Oleh sebab
itu kita linat dalam KWSP, Lembaga KWSP itu ada wakil daripada KWSP yang akan bercakap
bagi pihak pencarum-pencarum iaitu daripada MTUC dan juga daripada CUEPACS yang
akan bercakap bagi pihak pencarum untuk mempertahankan kepentingan pencarum.

01700

Ini adalah untuk mereka memantau supaya tengok berlaku penyelewengan dan
pengabaian terhadap kepentingan untuk kita memperolehi dan meningkatkan dividen bagi
diperolehi kepada pihak pencarum itu sendiri.

Akan tetapi, dalam LTAT tidak ada wakil yang benar-benar— kalau ada pun kita lihat
pengerusinya ialah seorang pesara, bekas pegawai tinggi tentera, kemudian Panglima
Angkatan Tentera, Timbalan Panglima Angkatan Tentera. Kemudian Panglima Navy. Itu
sahaja yang kalau hendak dilihat sebagai mewakili tentera. Akan tetapi mereka ini pihak
atasan yang sudah tentu terdedah kepada campur tangan daripada pihak kepentingan politik.

Ini seharusnya dilihat semula. Kalaupun tidak ada kesatuan sekerja yang boleh
mewakili angkatan tentera, tapi setidak-tidaknya bagi saya bahawa kita boleh manfaatkan
sepertimana CUEPACS dan sebagainya untuk mewakili bagi menjaga kepentingan golongan
pekerja ataupun MTUC untuk mewakili, duduk dalam lembaga itu sendiri bagi mewakili
kepentingan pekerja.

Kalau lantikan politik daripada UMNO pun kita boleh bagi, jadi apa masalah untuk
melantik daripada kesatuan sekerja ataupun dari atas nama persatuan pesara yang sah, yang
rasmi untuk mewakili tentera ini bagi bercakap bagi pihak-pihak mereka. Ini kerana kalau kita
lihat kadang-kadang kita lebih banyak untuk lantikan politik daripada UMNO sehingga apabila
berlaku krisis politik, ada seorang LTAT meletakkan jawatan. Oleh sebab apa? Ini adalah
