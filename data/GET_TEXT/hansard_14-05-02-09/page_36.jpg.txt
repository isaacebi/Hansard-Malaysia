DR. 1.8.2022 31

patut dijawab dengan penuh. Jangan lari daripada kewajipannya. Kerana kalau macam ini,
apabila kita menerajui kerajaan, we never feared. Kita beritahu semua. Kenapa baru-baru
ini, ini satu tradisi yang nampaknya adalah satu...

Dato’ Ramli bin Dato’ Mohd Nor [Cameron Highlands]: Yang Berhormat Ipoh
Barat.

Tuan M. Kulasegaran [Ipoh Barat]: ...Cu/ture yang baharu oleh Barisan Nasional.
Saya harap tindakan diambil sekurang-kurangnya memberitahu supaya jawapan yang penuh
diberi.

Dato’ Ramli bin Dato’ Mohd Nor [Cameron Highlands]: Yang Berhormat, soalan
Yang Berhormat itu berulang-ulang sampai dua tiga kali.

Tuan M. Kulasegaran [Ipoh Barat]: Kita terpaksa berulang-ulang kerana ramai
antara Ahli Parlimen termasuk Speaker tidak faham.

Dato’ Ramli bin Dato’ Mohd Nor [Cameron Highlands]: Saya rasa...

Tuan M. Kulasegaran [Ipoh Barat]: Jadi, saya terpaksa beritahu— senang sahaja.
Bagi jawapan dengan penuh, kita tak tanya soalan.

Dato’ Ramli bin Dato’ Mohd Nor [Cameron Highlands]: Saya faham, Yang
Berhormat, tetapi ringkaskanlah. You start, dengan izin, berpusing-pusing the same question.
Duduk, Yang Berhormat.

Tuan M. Kulasegaran [Ipoh Barat]: Tidak ada pusing-pusinglah, Tuan Yang di-
Pertua. Tuan Yang di-Pertua pun tahu...

Dato’ Ramli bin Dato’ Mohd Nor [Cameron Highlands]: Please sit down.

Tuan M. Kulasegaran [Ipoh Barat]: P.M. 36(12) is very clear.

Dato’ Ramli bin Dato’ Mohd Nor [Cameron Highlands]: Dengan izin.

Tuan M. Kulasegaran [Ipoh Barat]: Jadi, saya harap tindakan diambil.

Dato’ Ramli bin Dato’ Mohd Nor [Cameron Highlands]: We got the idea. Alright?
Okey, Yang Berhormat Ipoh Barat, sila tulis kepada Speaker dan saya percaya Speaker akan
menjawab soalan Yang Berhormat.

Okey, kita teruskan dengan agenda seterusnya.

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.39 pg.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa mesyuarat pada hari ini tidak akan ditangguhkan
sehingga jam 8.30 malam dan selepas itu Majlis Mesyuarat akan
ditangguhkan sehingga jam 10.00 pagi hari Selasa, 2 Ogos 2022.”

Terima kasih.
