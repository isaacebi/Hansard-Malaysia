DR. 1.8.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KEDUA
Isnin, 1 Ogos 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

UCAPAN TAKZIAH

UCAPAN TAKZIAH KEPADA KELUARGA ALLAHYARHAM
TAN SRI DATO’ SERI ABDUL KHALID BIN IBRAHIM

Timbalan Yang di-Pertua [Dato' Mohd Rashid Hasnon]: Ada satu pemakluman
mengenai dengan takziah. Dengan perasaan yang amat dukacita dan sedih, saya ingin
mengumumkan kepada Ahli-ahli Yang Berhormat sekalian bahawa Allahyarham Tan Sri
Abdul Khalid bin Ibrahim, mantan Ahli Parlimen Bandar Tun Razak telah kembali ke
Rahmatullah pada hari Ahad, 31 Julai 2022 bersamaan 2 Muharam 1444 Hijrah.

Saya bagi pihak Ahli-ahli Dewan ini dan pihak Parlimen seluruhnya_ingin
merakamkan ucapan takziah kepada seluruh ahli keluarga Allahyarham Tan Sri Abdul Khalid
bin Ibrahim. Saya mengharapkan seluruh ahli keluarga Allahyarham terus tabah dalam
menghadapi situasi ini.

Kita berdoa moga-moga Allah SWT mencucuri rahmat ke atas roh beliau serta
ditempatkan di kalangan orang-orang yang soleh serta lagi beriman. Untuk makluman, beliau
telah berkhidmat sebagai Ahli Parlimen Bandar Tun Razak semenjak tahun 2008 hingga
2018. Kepada yang beragama Islam diminta sedekahkan Al-Fatihah kepada roh Allahyarham
Tan Sri Abdul Khalid bin Ibrahim, manakala kepada yang bukan beragama Islam diminta
bertafakur selama satu minit.

[Ahli-ahli beragama Islam membaca Al-Fatihah, Ahli-ahli buka beragama Islam

bangun bertafakur]

JAWAPAN-JAWAPAN LISAN BAGI PERTANYAAN-PERTANYAAN

Datuk Seri Haji Mohd. Salim Sharif [Jempol]: Bismillahi Rahmani Rahim.
Assalamualaikum warahmatullahi wabarakatuh.

Keluarga Malaysia keluarga kita,

Tidak mengira agama dan bangsa,
Peranan JKM hendak diperkasakan,

Supaya rakyat bahagia dan gembira.
