DR. 1.8.2022 15

pendek negara. Ini kita buat assessment berdasarkan metrik, dengan izin, Assessing
Reserved Adequacy (ARA) yang dibuat oleh International Monetary Fund. Pada ketika ini,
tahap rizab antarabangsa semasa Bank Negara Malaysia dianggap mencukupi dan kita akan
memantau dari semasa ke semasa untuk menstabilkan wang ringgit pada masa-masa akan
datang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Datuk Seri Haji Anmad bin Haji Maslan [Pontian]: Satu lagi.

Timbalan Yang di-Pertua [Dato' Mohd Rashid Hasnon]: Saya bagi peluang Yang
Berhormat Pontian. Soalan tambahan ketiga.

Datuk Seri Haji Ahmad bin Haji Maslan [Pontian]: Ya, terima kasih Tuan Yang di-
Pertua. Kita faham bahawa antara tujuan rizab negara ini adalah untuk mengukuhkan nilai
ringgit. Sekarang ini USD1 kepada RM4.45. Apakah usaha-usaha selain daripada rizab
untuk kita mengukuhkan nilai ringgit supaya nilai ringgit boleh kembali kepada satu ketika
paras yang baik pada dahulu, USD1 kepada RM3.8 atau USD1 kepada RM4? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pontian. Sila Yang Berhormat Timbalan Menteri, satu minit.

Tuan Haji Yamani Hafez bin Musa: Terima kasih kepada Yang Berhormat Pontian.
Saya rasa jawapan ini telah dijawab pada hari itu oleh Yang Berhormat Timbalan Menteri
Kewangan I.

Kita kena lihat prestasi ringgit ini secara menyeluruh, bukan sahaja dibandingkan
dengan mata wang dolar Amerika Syarikat yang meningkat berbanding dengan kebanyakan
semua mata wang dunia. Akan tetapi, nilai ringgit yang menurun sebanyak negatif 6.2
peratus berbanding dolar Amerika Syarikat sejak awal tahun 2022 sebenarnya adalah sejajar
dengan pergerakan mata wang serantau dan juga negara maju yang turut merosot antara
negatif 2.8 peratus hingga ke negatif 16.4 peratus sehingga 22 Julai 2022.

Pengukuhan dolar Amerika Syarikat secara keseluruhan sebenarnya didorong oleh
kenaikan kadar faedah secara agresif di Amerika Syarikat. la juga berkaitan dengan
sentimen pengedaran risiko global berikutan konflik di Ukraine dan jangkaan pertumbuhan
yang sederhana di China.

Namun_ begitu, kerajaan akan terus menguruskan risiko-risiko daripada
perkembangan domestik dan luaran. Bank Negara Malaysia juga bersedia menggunakan
instrumen dasar operasinya bagi memastikan keadaan yang teratur dalam pasaran
pertukaran wang asing untuk mengelakkan turun naik yang ketara dalam kadar pertukaran
ringgit. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

5. Tuan Lukanisman bin Awang Sauni [Sibuti] minta Menteri Pembangunan Wanita,
Keluarga dan Masyarakat menyatakan apakah status bantuan bulanan kit asas kebersihan
diri secara percuma kepada 130,000 orang remaja wanita B40 yang dibentangkan dalam
Bajet 2022 dan adakah bantuan tersebut sampai kepada remaja wanita di kawasan luar
bandar, pedalaman dan komuniti Orang Asli.
