DR. 1.8.2022 27

Datuk Muslimin bin Yahaya : Terima kasih Yang Berhormat Ledang. Pada
dasarnya, berkaitan dengan pembekalan ayam. Memang betul diberikan kepada NAFAS
dalam jumlah kuantiti sebanyak 144 juta, diberikan kepada ANGKASA dalam kuantiti
sebanyak 30 juta. Ini sebagai sebahagian daripada kita punya sekuriti untuk memastikan
bahawa bekalan itu mencukupi.

Akan tetapi ada satu lagi di peringkat kementerian di bawah ANGKASA, kita
menyasarkan ada satu perancangan untuk kita membuka ladang jagung bijirin lebih kurang
4,000 hektar dengan setiap hektar itu boleh mengeluarkan antara 4.4 ataupun lima tan per
hektar. Dalam tempoh lima tahun, kita menyasarkan untuk memastikan bahawa harga ayam
nanti lebih stabil kerana disebabkan oleh input makanan. Kita mampu untuk membekalkan
20 peratus daripada 4,000 hektar yang kita buat tanaman jagung bijirin ini untuk kita supply
kepada input makanan kepada penternak-penternak. Ini mungkin memberi jaminan pada
masa hadapan harga ayam akan lebih stabil dan memberi keuntungan kepada rakyat. Terima
kasih kepada sahabat.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Saya hendak beri peluang kepada penyoal yang seterusnya,
Yang Berhormat Dato’ Ramli bin Dato’ Mohd Nor, Cameron Highland. Selepas ini dia hendak
chair-kan.

9. Dato’ Ramli bin Dato' Mohd Nor [Cameron Highlands] minta Menteri Tenaga dan
Sumber Asli menyatakan adakah pihak kementerian akan meneruskan projek pembinaan
empangan hidroelektrik Nenggiri di Gua Musang, Kelantan dan adakah pembinaan
empangan itu akan menjejaskan kehidupan masyarakat Orang Asli di kawasan sekitarnya

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam bahagia Tuan Yang di-Pertua.
Terima kasih Cameron Highlands dengan soalan nombor sembilan.

Saya ingin menyatakan bahawa bahagian yang pertama sama ada projek loji jana
kuasa hidroelektrik negeri hendak diteruskan ataupun tidak? Jawapannya, akan diteruskan
dengan mana projek ini dibiayai dan dilaksanakan sepenuhnya oleh anak syarikat Tenaga
Nasional Berhad iaitu TNB Power Generation Sdn. Bhd..

Pada masa ini Tuan Yang di-Pertua, projek ini sebenarnya telah pun dimulakan sejak
1 Mac 2022 lagi. la dijangka siap dan beroperasi pada dijangka 1 Jun 2027 iaitu Scheduled
Commercial Operation Date (SCOD). Projek ini mengambil keluasan tasik takungan utama
seluas 53.84 kilometer persegi yang mana mempunyai serampang banyak mata. Selain
daripada membekalkan bekalan elektrik, ia juga akan mengurangkan kesan fenomena banjir
besar, membantu sumber pengairan pertanian, mengatasi isu pembekalan air bersih,
memberi peluang pekerjaan ketika pembinaan empangan ini dan yang terakhirnya, potensi
kegiatan ekonomi apabila projek ini siap.

Namun demikian, kerajaan secara jujurnya tidak menafikan pembinaan empangan
negeri ini akan memberi sedikit kesan terutamanya kepada flora dan fauna dan tidak

ketinggalan kepada perkampungan masyarakat Orang Asal, khususnya di kawasan ini, tiga
