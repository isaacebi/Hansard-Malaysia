DR. 1.8.2022 43

antarabangsa, FAMA memainkan peranan dalam mengembangkan saiz pasaran produk
agromakanan dan meningkatkan pendapatan pengeluar. FAMA juga memainkan peranan
dalam memastikan produk pertanian dan industri makanan tersedia dan boleh diperoleh pada
harga yang berpatutan untuk pengguna.

Untuk melaksanakan peranan ini, FAMA telah mempergiatkan usaha meningkatkan

kecekapan sepanjang rantaian permasalahan melalui strategi berikut:

(i) pembangunan saluran pasaran;

(ii) pembangunan keusahawanan;

(iii) pembangunan infrastruktur pemasaran,
(iv) pembangunan pemasaran produk; dan
(v) pembangunan peraturan pemasaran.

01220

Jadi saya ingin meminta Menteri memaklumkan kepada Dewan ini tentang kejayaan
FAMA dalam melaksanakan lima strategi yang disenaraikan di atas. Mohon juga
menyenaraikan usaha yang dijalankan kos pelaksanaan dan kisah kejayaan bersandarkan
statistik di mana perlu? Pertanyaan ini penting untuk saya dan untuk Yang Berhormat lain di
Dewan ini bagi tujuan perbahasan sebelum kita menyatakan sokongan.

Kenapa saya meminta maklumat ini? la adalah kerana saya berasa hampa apabila
melihat tidak banyak hasil pertanian kita yang dijual di pasaran luar negara berbanding
dengan produk dari Thailand dan negara-negara lain di rantau Asia Tenggara.

Saya ucap terima kasih kepada Yang Berhormat Kulim-Bandar Baharu dan juga
Yang Berhormat Rasah yang berpendapat yang sama. Saya berani mengatakan bahawa
produk pertanian yang dijual di pasar raya luar negara kebanyakannya dari negara Thailand
dengan nisbah 80 peratus Thailand dan 20 peratus Malaysia. Mengapa ia boleh jadi begitu?

Untuk menyokong perkara di atas, saya merujuk kepada unjuran yang dikeluarkan
oleh Tridge Intelligence, sebuah syarikat penyelidikan dari Korea Selatan yang mengesahkan
negara Thailand adalah pengeksport durian terbesar pada tahun 2020. Thailand
mengeluarkan 75.31 peratus daripada eksport global dengan eksport bernilai AUD2.08 bilion.
Sebaliknya Malaysia hanya mengeksport AUDO.34 bilion mengikut laporan berita pada
Oktober 2021 yang dikeluarkan oleh MAFI.

Malaysia adalah pengimport makanan dan ini bermakna negara kita tidak
menghasilkan secukupnya untuk membeli makanan kepada penduduk sendiri. Oleh itu,
mengikut teori ekonomi, apabila permintaan melebihi penawaran, demand over supply, ia
akan mendorong harga hasil pertanian meningkat naik tinggi dan lebih tinggi. Seperti mana
yang kita saksikan sekarang dengan kenaikan mendadak dalam beberapa harga hasil
pertanian selepas pandemik COVID-19 dan perang Rusia dan Ukraine.

Akan tetapi mengapa petani kita masih tidak mendapat pendapatan yang lebih tinggi?
Siapa yang mendapat lebihan daripada kenaikan harga makanan? Adakah orang tengah atau
peniaga? Saya harap Menteri dapat memberikan pencerahan kepada kita di Dewan yang

mulia ini. Jika puncanya diketahui, apakah tindakan yang sedang dirancang untuk
