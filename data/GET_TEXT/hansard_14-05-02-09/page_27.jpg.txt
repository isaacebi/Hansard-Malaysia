DR. 1.8.2022 22

efficient sistem dan kemasukan NAFAS ke dalam sektor ayam akan menambahkan
pengeluaran.

Jadi, kerajaan harus mencari pasaran di luar negara untuk membantu penternak-
penternak kita termasuk dengan NAFAS yang baru hendak masuk itu mencari pasaran yang
lebih luas supaya kalau tidak ia akan merugikan dan penternak-penternak mungkin akan
bankrap dan mereka akan keluar daripada industri.

Jadi, dengan export ban ini sedikit sebanyak market di luar contohnya Brunei,
Singapura - Sekarang mereka telah mencari pasaran-pasaran lain, mereka mencari negara-
negara lain contohnya Thailand, Brazil dan sehinggakan Indonesia untuk supply kepada
negara mereka.

Maka, Malaysia telah terjejas nama baik Malaysia sebagai satu negara eksport yang
konsisten dan juga reliable- sudah terjejas. Jadi, apakah langkah-langkah daripada kerajaan
untuk meyakinkan pasaran di luar negara contohnya Singapura, Brunei dan sebagainya
bahawa Malaysia ini komited kepada mereka. Ini akan membantu sektor ternakan ayam kita
mengembang pada masa-masa akan datang. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri satu minit.

Datuk Seri Dr. Ronald Kiandee: Terima kasih Yang Berhormat Bayan Baru. Apabila
kerajaan mengambil langkah intervensi untuk menghentikan eksport, langkah itu dibuat atas
dasar bahawa itu merupakan satu tindakan sementara yang dibuat oleh kerajaan untuk
memastikan bekalan ayam negara itu mencukupi. That was reason kenapa kita ambil
tindakan sedemikian.

Apabila mengambil langkah tindakan intervensi sementara, bererti dia ada satu
tempoh. Oleh sebab itu, saya katakan bahawa kerajaan dalam situasi untuk melihat
kestabilan bekalan ayam negara bagi membolehkan tindakan lanjut membuka semula
eksport ayam ke luar negara. Saya setuju dengan pandangan Yang Berhormat. Jika kita ada
dalam kapasiti yang berlebihan, tentu kita akan membuka eksport ayam kembali ke luar
negara.

01110

Langkah ini bukan satu langkah yang di luar kebiasaan dibuat. Contohnya, India
menghadapi masalah kekurangan grain di negara mereka, mereka juga mengambil langkah
untuk menghentikan eksport ke luar negara. Indonesia mengambil langkah yang sama over
kelapa sawit, minyak kelapa sawit.

Jadi Malaysia mengambil langkah intervensi sementara dalam konteks yang sama
untuk menjamin bekalan ayam negara stabil dan juga mampu dibekalkan untuk keperluan
negara kita. Jadi merupakan satu langkah tindakan intervensi sementara yang tentu sekali
akan dikaji oleh kerajaan apabila melihat keadaan kembali stabil seperti sedia kala. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli-ahli Yang Berhormat, saya ada sedikit pemakluman. Sukacita
dimaklumkan bahawa bersama-sama kita di Dewan yang mulia ini ialah delegasi dari
