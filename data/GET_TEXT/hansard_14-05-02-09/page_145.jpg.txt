DR. 1.8.2022 140

bahan merokok atau produk pengganti tembakau yang tidak berdaftar. /ilicit market yang saya
sebutkan tadi.

Menerusi peruntukan ini juga, pengusaha vape atau rokok elektronik yang selama ini
menjalankan perniagaan mereka secara tidak sah, malah sebenarnya menyalahi undang-
undang. Memandangkan produk nikotin hanya boleh dijual ataupun di-dispense oleh ahli
farmasi dan pengamal perubatan berdaftar sahaja, kini boleh mendaftarkan produk mereka
dan menjalankan perniagaan secara sah. Right now they are illegal. Cuma kita tidak kuat
kuasa sahaja sebab banyak sangat tekanan politik. Sekarang ini kita hendak /egalise mereka
supaya mereka tidak berada di luar lingkungan undang-undang.

Bagi fasal 7, fasal 8 dan fasal 9 iaitu berkaitan larangan pengiklanan, promosi dan
tajaan. Larangan ini merupakan larangan yang telah dikuatkuasakan di bawah undang-
undang yang sedia ada. Memang sudah ada. Advertising ban di bawah peraturan yang sedia
ada. Peruntukan larangan periklanan, promosi dan tajaan produk tembakau, bahan merokok
atau produk pengganti tembakau yang dicadangkan di bawah rang undang-undang ini akan
diperluaskan kepada semua produk merokok termasuklah produk merokok alaf baru seperti
rokok elektronik dan vape. Kepada produk tembakau, bahan merokok atau produk pengganti
tembakau tiruan. Kita angkat apa yang ada peraturan ini. Hari ini tidak ada lagi sudah tajaan
Dunhill pada jersi pemain bola sepak dan sebagainya. Kita angkat dalam rang undang-
undang baharu. Kita tambah supaya tidak ada advertisment for vape kerana advertisment
untuk vape inilah yang mula menarik minat daripada golongan-golongan muda.

Sebagaimana peruntukan berkaitan larangan periklanan, promosi dan tajaan, di fasal
7, fasal 8, fasal 9, fasal 10, fasal 11 dan fasal 12 iaitu peruntukan berkaitan kawalan penjualan
juga merupakan kawalan sedia ada yang telah dikuatkuasakan kepada hasil tembakau.
Peruntukan kawalan penjualan serta pengukuhan kawalan kaedah penjualan yang ditetapkan
telah dicadangkan di bawah RUU ini dan akan diperluaskan kepada semua produk merokok
termasuk bahan merokok iaitu cecair yang terkandung dalam rokok elektronik dan vape.

Sepanjang pembentangan ini, saya telah merujuk kepada terma rokok elektronik dan
vape. Di sini ingin saya menarik perhatian Dewan, meskipun perkataan rokok elektronik dan
vape tidak diperuntukkan secara khusus di bawah RUU ini, ia telah dirangkumi di bawah takrif
“peranti merokok”, “bahan merokok” dan “produk pengganti merokok” di mana yang
berkaitan.

Khusus bagi fasal 13 iaitu larangan penjualan dan pembelian apa-apa produk
tembakau, bahan merokok, produk pengganti tembakau atau peranti merokok kepada dan
oleh mana-mana orang yang lahir pada 1 Januari 2007 dan seterusnya. Fasal ini merupakan
cadangan baharu bagi menggantikan larangan penjualan dan pembelian dalam kalangan
mereka yang berumur di bawah 18 tahun di bawah undang-undang yang sedia ada. This is
the Generational Endgame.

Fasal 14 dan fasal 15 memperuntukkan cadangan bagi kawalan harga serta
pembungkusan dan pelabelan yang hendaklah dipatuhi oleh setiap pengimport, pengilang,
pengedar dan peruncit. Kawalan harga termasuk penetapan harga minimum, larangan
membuat diskaun harga dan sebagainya telah dilaksanakan bawah undang-undang yang
