DR. 1.8.2022 38

sangat lembab sebab dia ada rekod berapa banyak produk itu dia beli dalam tempoh-tempoh
tertentu.

Dia ada dua perkara di sini. Satu, SKU atau stock keeping unit-nya masih tidak tinggi
bilangannya. Kedua, sambutannya juga tidak laju macam produk-produk pengguna yang lain
yang menggunakan platform pasaran yang sama. Saya tengok inisiatif pemasaran atas talian
oleh FAMA ini agak meluas tetapi anehnya sambutan itu kurang. Jadi tentulah ketika kita
membahaskan pindaan Akta 141 ini, Tuan Yang di-Pertua, yang nanti dijawab oleh sahabat
saya Yang Berhormat Timbalan Menteri, saya mohon supaya perkara-perkara ini diberikan
tumpuan dan perhatian ketika penggulungan.

Sekian, terima kasih. Saya sokong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kulim-Bandar Baharu. Dipersilakan Yang Berhormat Jempol.

12.04 tgh.

Datuk Seri Haji Mohd Salim Sharif [Jempol]: Terima kasih. Bismillahi rahmani
rahim, assalamualaikum warahmatullahi wabarakatuh, salam sejahtera dan salam Keluarga
Malaysia. Terima kasih Tuan Yang di-Pertua mengizinkan saya mengambil bahagian dalam
perbahasan Rang Undang-undang Lembaga Pemasaran Pertanian Persekutuan (Pindaan)
2022. Umum mengetahui FAMA merupakan sebuah agensi kerajaan yang bertanggungjawab
memasarkan produk-produk agromakanan seperti sayur, buah-buahan serta produk industri
makanan dan asas tani.

Menerusi pindaan ini, FAMA juga bakal diberi tanggungjawab baharu dan terlibat
secara langsung dalam pemasaran komoditi ternakan. Secara umumnya saya menyokong
pindaan rang undang-undang ini supaya rantaian bekalan komoditi ternakan dapat
distabilkan bagi menjamin sekuriti makanan negara. Dengan ini, maka besarlah harapan saya
agar FAMA dapat menjalankan fungsinya dengan sebaik mungkin bagi membela penternak
kecil dan semi komersil.

Tuan Yang di-Pertua, merujuk seksyen 1A iaitu Jadual Ketiga bahagian pindaan,
ternakan yang bakal terlibat ialah lembu, ayam, biri-biri, kambing, rusa dan arnab. Untuk
mengetahui ternakan seperti lembu, ayam, biri-biri dan kambing merupakan komoditi
makanan utama serta mendapat permintaan yang tinggi dalam pasaran. Walau
bagaimanapun, ternakan seperti rusa dan arnab tidak disenaraikan sebagai komoditi
makanan utama negara serta permintaan juga amat rendah.

Soalan saya, apakah sewajarnya kementerian memasukkan ternakan rusa dan
arnab ke dalam Jadual Ketiga atas pindaan ini? Kenapa ternakan kerbau tidak dimasukkan
sama sekali? Sejauh manakah permintaan terhadap ternakan tersebut dalam kalangan
Keluarga Malaysia dan pasaran domestik dan juga antarabangsa.

Setakat ini Tahap Sara Diri (SSL) bagi komoditi makanan utama yang terkandung
dalam pindaan ialah daging lembu 22.3 peratus, daging ayam dan itik 104 peratus, telurayam

dan itik 119 peratus dan daging kambing 11 peratus. Merujuk kepada Dasar Agromakanan
