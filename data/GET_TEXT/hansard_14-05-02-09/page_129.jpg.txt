DR. 1.8.2022 124

dan bekas-bekas tentera melalui penambahbaikan skim perkhidmatan dan skim persaraan
kebajikan veteran.

Tuan Yang di-Pertua, saya nak akhiri penggulungan rang undang-undang ini dengan
menegaskan sekali lagi, bahawa fokus utama pindaan Akta 101 ini untuk memastikan
caruman anggota tentera dalam LTAT terjamin, selamat dan terpelihara. Sesungguhnya,
anggota tentera berkorban nyawa dan tenaga dalam memastikan keselamatan dan
keamanan negara kita ini.

Pada masa yang sama, mereka juga seperti orang awam yang lain yang mahu
memastikan apabila bersara kelak, mereka mempunyai simpanan yang boleh menjamin
kehidupan pada masa depan. Dengan pindaan kepada akta ini, anggota tentera akan lebih
bersemangat dalam melaksanakan tanggungjawab mereka kerana mengetahui bahawa
caruman masa depan mereka selamat dan terjamin di bawah LTAT.

la memandangkan wang atau caruman mereka diuruskan atau dikendalikan oleh
pengurusan LTAT yang cekap, bijaksana dan amanah. Oleh sebab masa pun dah lama, saya
nak ambil kesempatan, di belakang saya ini, CEO dia, Datuk Ahmad Nazim. Yang Berhormat
Port Dickson puji dia. Chief Financial Officer, Encik Mohammad Ashraf. Mana Ashraf?
Berjanggut ini. Chief Investment Officer, Mohd Fitri. Ada Puan Dayana. Mereka ini kalau kita
tengok muka-muka ini...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Minta buka mask, Menteri. Tak nampak. Semua pakai pelitup muka.

Dato’ Sri Ikmal Hisham bin Abdul Aziz: Yang Berhormat Kota Raja, Yang
Berhormat Seremban, ini muka amanah, berintegriti. Boleh percaya, insya-Allah. Untuk
makluman semua, Menteri Kanan Pertahanan, Yang Berhormat, Dato’ Seri Hishammuddin
bin Tun Hussein sendiri secara peribadi amat mengambil berat soal tadbir urus pengurusan
LTAT yang mana beliau berkali-kali, dalam mana-mana juga mesyuarat termasuk Mesyuarat
Post-Cabinet memberi amaran tegas beliau tidak akan bertolak ansur terhadap sebarang
salah laku penyelewengan dan pecah amanah.

Beliau menegaskan tidak akan mempertahankan atau melindungi mana-mana
individu yang melakukan jenayah tersebut tanpa mengira pangkat atau kedudukan. Sesiapa
yang bersalah akan berhadapan dengan tindakan undang-undang tanpa sebarang
kompromi.

Pindaan rang undang-undang ini juga tepat pada masanya ketika negara baru sahaja
menyambut Hari Pahlawan semalam dan kita kini berada dalam bulan Ogos, iaitu bulan
kemerdekaan negara. Jadi, sekali lagi, akhir sekali, saya ucapkan jutaan terima kasih kepada
rakan-rakan Yang Berhormat yang mengambil bahagian dalam perbahasan rang undang-
undang ini. Terima kasih.

Tuan Awang Husaini bin Sahari [Putatan]: [Bangun] Saya Cuma memerlukan
jawapan bertulis. Mohon keizinan.

Tuan Awang Husaini bin Sahari [Putatan]: Di Parlimen saya, di Putatan, ada satu
Kem Lok Kawi. Berdekatan dengan Kem Lok Kawi itu, ada satu Taman Pantai Lok Kawi di
mana di situ terletaknya aset angkatan tentera.
