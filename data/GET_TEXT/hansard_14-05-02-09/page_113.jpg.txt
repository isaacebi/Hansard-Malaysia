DR. 1.8.2022 108

2022. Tentera jaga kita tetapi jangan kita lupakan anggota tentera yang berjuang untuk hak
veteran. Sama-sama kita menyokong veteran diberi keadilan. Walau apa pun, Akta Tabung
Angkatan Tentera khususnya untuk anggota ATM yang sedang berkhidmat, LTAT tidak boleh
melepaskan tangan dalam menjaga hal ehwal kebajikan veteran.

Untuk makluman semua, jumlah veteran ATM adalah lebih kurang 350,000 dan
kebanyakan mereka tidak berpencen dan mengalami masalah kewangan. Amat penting
untuk LTAT menjaga kebajikan veteran kerana mereka merupakan bekas anggota ATM yang
banyak menyumbang kepada keselamatan, keamanan dan kedaulatan negara. Terima kasih
kepada Pakatan Harapan yang mengambil serius terhadap projek AES telah dipulangkan
balik lebih kurang RM500 juta ke atas. Terima kasih kepada mantan Menteri Pengangkutan
yang mengambil berat, Yang Berhormat Seremban.

Tuan Yang di-Pertua, sebelum ini kemarahan tentera terhadap kerajaan jelas terlihat
apabila Lembaga Tabung Angkatan Tentera lambat dalam menyerahkan wang dividen
kepada anggota tentera. Punca utama kepada masalah ini adalah kelemahan pengurusan
oleh Lembaga Tabung Angkatan Tentera. Saya melihat pindaan ini dibuat hasil conflict yang
berlaku sebelum ini. Saya mempunyai beberapa persoalan yang perlu diperjelaskan
daripada pihak kementerian.

Pertama, melalui pindaan ini pencarum dibenarkan untuk mengeluarkan sejumlah
wang dalam simpanan mereka. Saya melihat ini sebagai langkah populis dalam menangani
isu sebenar. Kita sedia maklum bahawa duit car'uman dalam Tabung Angkatan Tentera akan
digunakan dalam pelbagai pelaburan dan dari situ pencarum mendapat duit dividen mereka.
Maka saya inginkan penjelasan daripada Yang Berhormat Menteri. Bagaimana dengan
membolehkan pencarum mengeluarkan sejumlah wang mereka ada memberi satu kebaikan
kepada pelaburan Lembaga Tabung Angkatan Tentera?

Saya setuju apa perkara yang mampu membantu pencarum tetapi bukan langkah
populis yang hanya dilihat cantik di luar. Pindaan kali ini akan memastikan tabung persaraan
yang dijaga oleh Lembaga Tabung Angkatan Tentera dijamin sepenuhnya oleh kerajaan.
Sudah pasti langkah ini lebih memberi keyakinan kepada pencarum dan pelabur.

Akan tetapi isu asas yang memerlukan penjelasan kementerian adalah mengenai
pelaburan yang akan dibuat oleh Lembaga Tabung Angkatan Tentera. Contoh, skandal
projek perolehan kapal tempur pesisir yang telah menyebabkan negara kehilangan hampir
RM1 bilion. Walaupun pelaburan Lembaga Tabung Angkatan Tentera akan berdasarkan
kepada kerangka perumpukan aset strategik tetapi jika isu sebenarnya tidak diselesaikan,
ketulusan dan penglibatan anasir politik dan luar dalam pengurusan LTAT, maka isu akan
selalu ada dan akhirnya memberi kesan yang besar kepada pencarum dan rakyat lain.

Perkara utama yang perlu diselesaikan oleh Yang Berhormat Menteri adalah
mengenai skandal rasuah yang dihadapi oleh Lembaga Tabung Angkatan Tentera agar duit
rakyat diuruskan dengan baik. Saya mengambil contoh seksyen 7 dan pindaan seksyen 15
masih mewajibkan lembaga mengikut arahan Menteri dalam perumpukan aset atau dengan
izin asset allocation. Seksyen ini memberi kuasa kepada Menteri dalam menentukan
perumpukan aset. Ini jelas menunjukkan salah satu cara bagaimana Menteri atau kerajaan
