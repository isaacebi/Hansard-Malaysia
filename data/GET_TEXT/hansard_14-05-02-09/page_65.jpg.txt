DR. 1.8.2022 60

makan banyak tetapi menjadi overweight dan obese pula, dengan izin. Adakah teknik
pemasaran kita berada di landasan yang betul? Cerita minyak masak lagi menghairankan.
Bagaimana harga minyak lebih tinggi daripada sesetengah negara yang tidak mengeluarkan
kelapa sawit, padahal kita adalah pengeluar kelapa sawit kedua terbesar di dunia?

Saya akhiri dengan ungkapan berhati-hati dengan perkataan, ia menggambarkan
fikiran. Tangga Batu ingin mengaitkan dengan saranan pegawai yang mengatakan jika harga
telur mahal, kurangkan makan telur. Ini amat sensitif kepada rata-rata rakyat B40. Telur
adalah makanan utama mereka. Inilah sumber protein yang mampu mereka beli. Hari ini telur
sambal. Esok, telur kicap. Lusa, telur masak lemak belimbing. Biarlah kita realistik dalam
mengeluarkan pendapat, apatah lagi sebagai penjawat awam. Sekian, Tuan Yang di-Pertua.
Tangga Batu menyokong.

Tuan Yang di-Pertua: Terima kasih, Yang Berhormat Tangga Batu, Yang Berhormat
Jerai, silakan.

Puan Teo Nie Ching [Kulai]: Tuan Yang di-Pertua, peraturan mesyuarat. Saya ada
satu part point of order, nak raise.

Tuan Yang di-Pertua: Ya.

Puan Teo Nie Ching [Kulai]: Saya nak rujuk kepada Standing Orders 36(12) tentang
mengelirukan Dewan. Saya ingin merujuk kepada keputusan Timbalan Yang di-Pertua, juga
Ahli Parlimen Batu Pahat pada 26 Julai, yang mana beliau mengatakan bahawa tentang
merujuk kepada Ahli Parlimen Pasir Salak.

Masa itu, beliau menyatakan bahawa, saya tidak sebut berapa hari tetapi oleh sebab
kita merujuk kepada Peraturan Mesyuarat 44(2), maka ruling saya ialah Yang Berhormat
Pasir Salak automatik dapat dua hari termasuk hari kejadian. Maksudnya, beliau merujuk
kepada apa yang berlaku pada 20 Julai, Rabu minggu pertama kami mempunyai sidang
Parlimen. Okey.

Kalau merujuk kepada kenyataan beliau, sepatutnya Yang Berhormat Pasir Salak
diarah keluar dari Dewan Rakyat untuk dua hari termasuk hari kejadian. Akan tetapi, saya
rujuk kepada Hansard 20 Julai. Ini menunjukkan bahawa Yang Berhormat Pasir Salak,
selepas kejadian itu, masih masuk dalam Dewan Rakyat.

Hansard ini rekod kenyataan beliau pada muka surat 149, 150, 151, 152, 153,
sampailah akhirnya agenda terakhir pada hari itu adalah undian terhadap usul SOSMA. Yang
Berhormat Pasir Salak juga direkodkan dalam Hansard, ahli ke-90 yang menyokong usul
tersebut.

Tuan Yang di-Pertua: Berapa hari bulan itu?

Puan Teo Nie Ching [Kulai]: 20 Julai, iaitu hari Rabu minggu pertama kita
mempunyai sidang Parlimen. The day of incidents. Hari yang kita kata bahawa Yang
Berhormat Pasir Salak menggunakan bahasa lucah dalam Parlimen ini. Mengikut ruling yang
dibuat oleh Timbalan Yang di Pertua, sepatutnya beliau tak boleh masuk Dewan pada hari
Rabu, 20 hari bulan lagi. Akan tetapi Hansard rekod selepas insiden itu, pada sesi petang,
Yang Berhormat Pasir Salak masuk balik dalam Dewan Rakyat dan mengambil bahagian
dalam pengundian terhadap usul dari KDN tentang SOSMA.
