DR. 1.8.2022 34

PKP 1.0 menyaksikan sebanyak 63 outlet PST telah dibuka dan memasarkan 82,120
metrik tan pelbagai produk agromakanan termasuk 1,826 metrik tan ayam. Manakala PKP
3.0, sebanyak 54 outlet PST dibuka dan berjaya mengedarkan 51,876 metrik tan pelbagai
produk agromakanan termasuk 1,240 metrik tan ayam. Sehingga 30 Jun 2022 FAMA telah
mencatatkan potensi jualan dengan nilai RM44 juta bagi program-program pembangunan
eksport yang dilaksanakan. Secara purata, nilai jualan sebanyak RM3 bilion setahun dijana
melalui pelbagai perkhidmatan FAMA secara langsung dan tidak langsung yang
menyumbang sebanyak 5.9 peratus daripada nilai pasaran agromakanan negara.

Oleh itu, dengan perluasan kuasa FAMA ini kementerian menyasarkan pemacuan
pembangunan sektor ternakan bagi menjamin sekuriti) makanan negara, secara tidak
langsung turut meningkatkan sumbangan sektor agromakanan kepada KDNK negara melalui
pemerkasaan penternak kecil dan semi komersial. Tuan Yang di-Pertua, saya memohon
untuk menghuraikan fasal-fasal seksyen 1A dalam Rang Undang-undang Lembaga
Pemasaran Pertanian Persekutuan (Pindaan) 2022 seperti berikut.

Fasal 1 mengandungi tajuk ringkas dan peruntukan mengenai kuasa Menteri untuk
menetapkan tarikh permulaan kuat kuasa akta yang dicadangkan.

Fasal 2 dicadangkan bertujuan untuk meminda seksyen 1A Akta 141 untuk
meluaskan ruang lingkup takrif “agricultural produce” untuk merangkumi haiwan yang
dinyatakan dalam Jadual Ketiga yang baharu kepada Akta 141, dan karkas serta hasil haiwan
sedemikian.

Fasal 3 bertujuan untuk memasukkan Jadual Ketiga yang baharu ke dalam Akta 141
untuk mengadakan peruntukan bagi senarai haiwan yang termasuk dalam takrif “agricultural
produce” di bawah Akta 141.

01150

Keempat, fasal-fasal lain yang tidak dinyatakan secara khusus adalah pindaan
bersifat kecil atau berbangkit. Tuan Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada sesiapa menyokong?

Dato’ Sri Dr. Haji Ismail bin Haji Mohamed Said [Kuala Krau]: Tuan Yang di-
Pertua, saya menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat
masalahnya di hadapan Majlis ialah rang undang-undang bernama suatu akta untuk
meminda Akta Lembaga Pemasaran Pertanian Persekutuan 1965 dibaca kali yang kedua
sekarang dan terbuka untuk perbahasan.

Mengikut senarai pemohon untuk berbahas terdapat lebih kurang 27 orang. Walau
bagaimanapun, saya akan menjelaskan dan menerangkan bahawa 16 orang penama yang
akan mula perbahasan. Mereka adalah Yang Berhormat Sabak Bernam, Yang Berhormat
Kulim Bandar Baharu, Yang Berhormat Jempol, Yang Berhormat Rasah, Yang Berhormat
Tebrau, Yang Berhormat Pokok Sena, Yang Berhormat Libaran, Yang Berhormat Papar,
Yang Berhormat Pasir Salak, Yang Berhormat Bayan Baru, Yang Berhormat Kinabatangan,

Yang Berhormat Bukit Bendera, Yang Berhormat Dungun, Yang Berhormat Tangga Batu,
