DR. 1.8.2022 80

Fasal 3 bertujuan untuk meminda seksyen 4 Akta 101 untuk mengadakan peruntukan
bagi kriteria yang perlu dipertimbangkan oleh Menteri dalam menentukan orang yang layak
dan sesuai untuk dilantik sebagai anggota LTAT dan hal keadaan seseorang tidak layak untuk
dilantik atau hilang kelayakan menjadi anggota LTAT.

Fasal 4 bertujuan meminda seksyen 6 Akta 101 subfasal (1) subfasal 4(a) bertujuan
untuk meminda perenggan 6(2)(e) Akta 101 untuk menaikkan bilangan anggota panel
pelaburan daripada dua orang kepada empat orang yang mempunyai pengalaman dan
kepakaran dalam pelbagai disiplin.

Subfasal 4(b) bertujuan untuk mengadakan peruntukan bagi kriteria yang perlu
dipertimbangkan oleh Menteri dalam menentukan orang yang layak dan sesuai untuk dilantik
sebagai anggota panel pelaburan dan hal keadaan seseorang itu tidak lagi layak untuk
dilantik atau telah hilang kelayakan menjadi anggota panel pelaburan.

Tuan Yang di-Pertua, fasal 5 pula bertujuan untuk menggantikan seksyen 8 Akta 101
untuk mengadakan peruntukan bagi kewajipan dan tanggungjawab anggota LTAT, anggota
panel pelaburan, anggota jawatankuasa LTAT, pegawai dan pekhidmat LTAT dan orang
sedemikian boleh dipertanggungjawabkan secara sendiri bagi apa-apa kerugian atau
kerosakan yang disebabkan oleh kemungkirannya, kegagalannya untuk mematuhi
sumbangannya kepada kemungkiran atau ketidakpatuhan itu atau perlanggarannya terhadap
mana-mana seksyen di bawah Akta 101.

Fasal 6 pula bertujuan untuk meminda seksyen 9 Akta 101 untuk membolehkan
askar-askar memohon bagi sesuatu pemotongan lanjut daripada gaji bulanannya untuk
dikreditkan kepada akaunnya dalam Tabung Angkatan Tentera melebihi amaun caruman
wajibnya di bawah Akta 101.

Fasal 7 bertujuan untuk meminda seksyen 9A Akta 101 untuk membolehkan pegawai
memohon bagi satu pemotongan lanjut daripada gaji bulanannya untuk dikreditkan kepada
akaunnya dalam Tabung Angkatan Tentera melebihi amaun caruman wajibnya di bawah Akta
101.

Fasal 8 bertujuan untuk meminda seksyen 11 Akta 101 untuk memberi LTAT kuasa
dengan kelulusan Menteri untuk mengisytiharkan kadar dividen Tabung Angkatan Tentera
berdasarkan prestasi kewangan sebenar LTAT dan bagi maksud itu LTAT hendaklah
dianggap sebagai solvent jika LTAT berupaya untuk membayar hutangnya jika dan apabila
hutang itu menjadi kena dibayar dalam masa 12 bulan sebaik selepas pengisytiharan kadar
dividen itu dibuat. Fasal ini juga bertujuan untuk membolehkan LTAT melantik aktual aktuari
yang berkelayakan dan bebas untuk membantu LTAT dalam membuat penilaian prestasi
kewangannya menurut seksyen 11 Akta 101.

Tuan Yang di-Pertua, fasal 9 pula bertujuan untuk meminda seksyen 12 Akta 101
subfasal 9(c) bertujuan untuk memasukkan subseksyen baharu 12(1B) ke dalam Akta 101
untuk memberi LTAT kuasa untuk membenarkan pengeluaran semua jumlah wang yang ada
dalam kredit akaun pencarum dalam Tabung Angkatan Tentera yang dimohon oleh waris

atau waris kadim pencarum yang telah meninggal dunia atau yang telah diperakui sebagai
