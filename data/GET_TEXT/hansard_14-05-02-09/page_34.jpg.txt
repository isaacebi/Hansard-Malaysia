DR. 1.8.2022 29

bekerjasama menggemblengkan usaha untuk memastikan projek pembangunan Loji
Janakuasa Hidroelektrik Nenggiri ini tidak menjejaskan masyarakat setempat terutamanya
masyarakat Orang Asli di kawasan tersebut.

Memang tidak dinafikan bahawa pembukaan ataupun pembangunan yang
dilaksanakan menyebabkan pembukaan hutan yang menyebabkan terjejasnya habitat
binatang-binatang dan sebagainya. Namun, pada masa yang sama, usaha dilakukan oleh
kerajaan melalui jabatan, umpamanya PERHILITAN, supaya binatang-binatang yang ada di
kawasan tersebut akan diuruskan supaya ditempatkan di tempat-tempat yang sesuai di
samping masyarakat Orang Asli di tempat-tempat berkenaan juga diberikan bimbingan dan
juga nasihat bagaimana untuk menyelesaikan masalah-masalah di tempat tersebut.

Maksudnya, tindakan diambil oleh kerajaan untuk menjaga kepentingan masyarakat
di samping tidak menjejaskan projek pembangunan yang juga untuk kepentingan
masyarakat. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Silakan soalan tambahan yang kedua. Saya hendak menjemput Yang
Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Pembinaan Empangan Nenggiri akan juga turut— Kuala Krai juga akan turut terlibat
dari sudut manfaatnya, insya-Allah. Dalam soalan tambahan saya kepada apa yang telah
disebut ataupun telah diterangkan olah Yang Berhormat Menteri adalah apakah bentuk pakej
pampasan dan juga penempatan semula kepada keluarga Orang Asal yang terpaksa
berpindah kerana projek ini? Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Menteri.

Datuk Seri Takiyuddin bin Hassan: Tuan Yang di-Pertua, terima kasih Yang
Berhormat Kuala Krai yang terletak bersebelahan dengan Projek Nenggiri, Gua Musang ini.

Untuk manfaat yang diberikan kepada masyarakat yang terjejas ini, terlalu banyak,
Tuan Yang di-Pertua. Kalau mengikut jumlah yang boleh dinilai, setakat ini sebanyak RM216
juta telah diperuntukkan yang melibatkan RM200 juta melibatkan tapak rumah seluas 0.5 ekar
untuk seramai 767 orang dan 1,115 orang di ketiga-tiga perkampungan ini. Sebanyak RM200
juta diperuntukkan untuk tapak rumah berkeluasan 800 kaki persegi dengan tiga bilik, dua
bilik air, tapak dusun seluas 0.5 ekar, ladang getah seluas 5.5 ekar yang lengkap dengan
kawasan itu adalah sekolah rendah, asrama, kuarters guru, dewan dan sebagainya.

Sebanyak RM15 juta untuk bantuan dan pampasan iaitu RM500 satu ketua isi rumah
semasa perpindahan, bantuan RM200 dan elaun sara hidup sebanyak RM683 satu ketua isi
rumah untuk lima tahun. Lima tahun ini sementara dusun mereka atau ladang getah mereka
itu memberikan hasil. Dalam tempoh sebelum hasil itu, diberikan elaun sara hidup RM683
satu keluarga. Juga, sagu hati komuniti sekitar RM3,000 setiap kampung.

Di samping itu, kalau ada kubur-kubur Orang Asli yang terpaksa dipindahkan, kos
sebanyak tidak kurang daripada RM500 akan diberikan untuk proses itu. Di samping itu, RM1
juta program modal insan untuk komuniti Orang Asli bagi melatih kemahiran anak-anak Orang
