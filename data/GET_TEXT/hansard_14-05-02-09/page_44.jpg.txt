DR. 1.8.2022 39

Negara 2021-2030, SSL disasarkan ialah daging lembu 50 peratus, daging ayam dan itik 140
peratus, telur ayam dan itik 123 peratus dan daging kambing 50 peratus.

Soalan saya, apakah strategi kementerian untuk memastikan pindaan ini berupaya
menyokong peningkatan kadar SSL bagi komoditi makanan utama negara tersebut? Tuan
Yang di-Pertua, selain daripada pemasaran hasil pertanian, pindaan ini juga turut menuntut
FAMA untuk terlibat secara langsung dalam komoditi ternakan. Bagi memastikan pertanian
dan juga ternakan serta industri makanan tersedia mudah diperoleh pada harga yang mampu
dibayar oleh pengguna, oleh itu FAMA perlu memastikan setiap outlet berfungsi dan
beroperasi dalam keadaan bersih serta selesa supaya para pengguna mudah untuk
mendapat akses kepada bekalan makanan.

Soalan saya, berapakah bilangan outlet di bawah kelolaan FAMA yang telah
dijayakan dan diwujudkan setakat ini? Apakah ia sudah mencukupi untuk memastikan
kelancaran pengedaran pemasaran komoditi pertanian serta ternakan? Berhubung dengan
pasar tani kekal yang dibangunkan untuk menambah bilangan outlet pasaran kekal dan
menarik taraf infrastruktur pasaran sedia ada, usaha ini sememangnya memberi manfaat
kepada usahawan dan bilangan usahawan juga dapat ditingkatkan dengan kaedah
penambahan dan wujudnya waktu operasi perniagaan yang baru.

Soalan saya, apakah perancangan kementerian untuk menambah infrastruktur di
setiap pasar tani kekal supaya mempunyai kemudahan asas yang moden? Di samping itu
juga, saya ingin mencadangkan agar setiap PTK di seluruh negara dijenamakan semula
sebagai Pasar Tani Keluarga Malaysia kerana peniaga dan pengunjungnya terdiri daripada
pelbagai kaum. Hal ini sejajar dengan polisi kerajaan untuk memupuk semangat
kekeluargaan antara kaum serta mendapat wujudnya PTK sebagai pasar yang berimej
baharu.

Tuan Yang di-Pertua, akhir sekali saya berharap agar pihak ini yang membolehkan
FAMA terlibat secara langsung dalam komoditi ternakan dapat memainkan peranan untuk
menstabilkan harga ayam dan juga telur. Umum mengetahui kebelakangan ini, ayam
semakin tidak terkawal sehingga kerajaan perlu meneruskan pemberian subsidi sebanyak
RM370 juta untuk menetapkan harga siling runcit ayam dan telur ayam.

Justeru itu, FAMA perlu memainkan peranan dan bertindak sebagai ‘precising’
kepada penternak yang dikategorikan sebagai pemain gergasi ayam supaya harga dapat
distabilkan untuk jangka panjang.

Sebelum ini para penternak dikategorikan sebagai pemain industri gergasi ayam
mendakwa harga ladang RM7 adalah terlalu rendah dan mahu meningkatkan harga pasaran
ayam melebihi RM10 sekilo.

01210

Jika ayam naik melebihi RM10 sekilo, rantaian makanan akan menerima kesannya
kerana peniaga juga terpaksa membeli pada harga yang mahal dan menjualnya semula
dengan harga yang tinggi. Jadi, sudah sampai masanya FAMA bertindak untuk menstabilkan
harga ayam dengan memasarkan harga ayam yang lebih rendah kepada pengguna sehingga
harga diturunkan oleh penternak.
