DR. 1.8.2022 131

[Sistem pembesar suara dimatikan]

Tuan Pengerusi: Baik, baik. Ini hendak masuk Maghrib sudah. Jadi kita s/ow sikit.
Yang Berhormat, sebenarnya Yang Berhormat, sebenarnya apa yang kita hendak luluskan
hari ini kalau lulus ialah perkataan-perkataan undang-undanglah kan. Jadi terpulang kepada
mahkamah lah untuk interpret, betul tidak, Yang Berhormat sila.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Sebab petang-petang Tuan Pengerusi, mengantuk.

Dato’ Sri Ikmal Hisham bin Abdul Aziz: Okey Tuan Pengerusi, saya fikir sampai
sini sajalah Tuan Pengerusi jawapan-jawapan saya. Terima kasih

Datuk Seri Panglima Abdul Azeez bin Abdul Rahim [Baling]: Banyak sangat
lawyer cap ayam.

Tuan Mohamed Hanipa bin Maidin [Sepang]: Menteri, soalan saya tadi fasal,
macam mana kalau bias, macam mana bias. Tolong jawab bertulis boleh tidak.

Tuan Pengerusi: Apa itu.

Tuan Mohamed Hanipa bin Maidin [Sepang]: ...bias, faham tidak. Rugi bias.
#1900

Dato’ Sri Ikmal Hisham bin Abdul Aziz: Okey Yang Berhormat Sepang, yang itu
saya jawab secara bertulis nanti Yang Berhormat Sepang. Terima kasih banyak.

Tuan Mohamed Hanipa bin Maidin [Sepang]: Sudah agak sudah.

Tuan Pengerusi: Terima kasih Yang Berhormat Sepang.

[Fasal-fasal 1 hingga 12 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Kewangan | (Dato' Indera Mohd Shahar bin Abdullah)
dan diluluskan]

Datuk Seri Panglima Haji Mohd Shafie bin Haji Apdal [Semporna]: Tuan Yang di-
Pertua, Peraturan Mesyuarat 54(1).

Tuan Yang di-Pertua: 54?

Datuk Seri Panglima Haji Mohd Shafie bin Haji Apdal [Semporna]: 54(1), iaitu
memohon agar rang undang-undang ini diserahkan kepada satu Jawatankuasa Pilihan
sebelum bacaan kali yang kedua.

Tuan Yang di-Pertua, saya ingin menjelaskan asasnya...

Tuan Yang di-Pertua: Akan tetapi, saya belum terima apa-apa usul Yang Berhormat.

Datuk Seri Panglima Haji Mohd Shafie bin Haji Apdal [Semporna]: Ya, itu yang
saya bangkit dalam tentang sebelum bacaan kali yang kedua ini dilangsungkan. Peraturan
Mesyuarat 54(1) itu membolehkan untuk saya bangun untuk membangkitkan perkara ini
supaya ia diserahkan kepada satu jawatankuasa.

Hal ini kerana, ini merupakan satu perkara yang cukup penting. Rang undang-undang
ini Tuan Yang di-Pertua bila saya melihat kandungannya dan kesannya cukup besar.
