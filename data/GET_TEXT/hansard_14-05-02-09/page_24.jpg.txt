DR. 1.8.2022 19

Hak pengedaran telah diberikan kepada NAFAS secara tunggal sehingga 30 Jun
2021 bagi memberi ruang kepada MAFI untuk meneliti dan melaksanakan proses
penambahbaikan kepada sistem yang sedia ada. Walau bagaimanapun, kementerian tidak
menafikan hakikat bahawa telah berlaku sedikit masalah dalam isu penghantaran benih padi
sah pada musim Januari 2021.

Dalam hal ini, mulai Julai 2021, bagi menjamin tiada kelewatan dalam mendapatkan
benih padi sah, MAFI telah melantik 13 pemborong benih padi sah dan 12 syarikat pengeluar
melalui pengeluaran lesen borong oleh Ketua Pengarah Kawalselia Padi dan Beras.
Manakala lesen dan permit peruncit diberikan kepada ejen individu dan syarikat yang
berdaftar dengan kerajaan dan bernaung di bawah pengeluar ataupun pemborong yang sedia
ada untuk mengedarkan benih padi sah.

MAFI juga telah memperkenalkan kaedah baharu dalam menambah baik sistem
pengedaran benih padi sah yang sedia ada, di mana hanya 30 peratus dilaksanakan oleh
PPK dan manakala baki 70 peratus dilaksanakan melalui pemborong lain yang dilantik di
seluruh negara. Sistem baharu ini dilaksanakan rantaian pengedaran benih padi sah adalah
lebih teratur dan sistematik, sekali gus isu kelewatan telah dapat ditangani.

Untuk makluman Ahli Yang Berhormat, penglibatan GLC, GLIC atau agensi serta
pihak swasta dalam mana-mana program MAFI adalah bertujuan untuk menambah baik
penyampaian perkhidmatan MAFI dalam suasana ekonomi pasca COVID-19 dan landskap
ekonomi global yang semakin kompetitif. Kolaborasi awam dan swasta juga disebut di dalam
Teras 2 Strategi 1 dan dua Dasar Agromakanan Negara 2021-2030 adalah sebagai
pelengkap dan mengukuhkan lagi rantaian bekalan makanan negara.

Dengan rangka kerjasama strategik antara kerajaan dan swasta, maka tidak timbul
isu GLC, GLIC atau agensi lain yang akan mengganggu-gugat golongan sasar MAFI. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Permatang Pauh. Soalan tambahan pertama.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua. Terima kasih Yang Berhormat Menteri atas penjelasan yang diberikan. Saya mahu
bertanya soalan susulan, khususnya berkait dengan kenyataan Yang Amat Berhormat
Perdana Menteri untuk penglibatan beberapa agensi kerajaan dalam sektor ataupun
penternakan ayam.

#1100

Sekarang ini sebagaimana disebut oleh Ahli Parlimen yang lain, telah mencapai se/f-
sufficiency rate of 105 percent bagi industri ternakan ayam berbanding dengan contohnya
ternakan tenusu hanya 50 peratus dan ruminan hanya 20 peratus.

Jadi, apakah mungkin dapat dijelaskan, yang ditunggu-tunggu oleh penternak adalah
pengumuman untuk berakhirnya the export ban, yang mana Menteri sebut akan diumumkan

pada September.
