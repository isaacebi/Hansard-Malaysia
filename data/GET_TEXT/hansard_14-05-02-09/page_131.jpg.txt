DR. 1.8.2022 126

6.43 ptg.

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Terima kasih Tuan Pengerusi. Assalamualaikum warahmatullahi wabarakatuh. Saya ingin
merujuk terus kepada fasal 10 berkait tentang seksyen 15 Akta 101, “Untuk memperluas
kuasa Lembaga, atas nasihat yang diberikan oleh Panel Pelaburan, untuk membuat
pelaburan berdasarkan perumpukan aset strategik sebagaimana yang diluluskan oleh
Menteri dan Menteri Kewangan.”

Saya percaya ini tujuannya untuk mempelbagaikan pelaburan dan saya lihat
bahawa ini merupakan suatu kerangka baharu yang membolehkan LTAT mampu untuk
memberikan pulangan yang kompetitif dan insya-Allah akan membantu LTAT untuk terus
memelihara sosioekonomi Angkatan Tentera Malaysia.

Namun saya ingin bertanya, tadi dibentangkan di dalam Dewan ini bahawa
Boustead Holdings sebagai sebuah syarikat pelaburan terbesar LTAT telah pun diberikan
jaminan bahawa wujud pelan untuk lima tahun, untuk recover baliklah dengan izin, Tuan
Pengerusi. Saya hendak tanya bagaimana nasib pencarum-pencarum Angkatan Tentera
Malaysia ini. Apakah dengan kemasukan seksyen 15 ini ingin memberi ruang lagi ataupun
ruang semula kepada Boustead Holdings ataupun syarikat-syarikat yang sewaktu
dengannya?

Perkara yang seterusnya Tuan Pengerusi ialah berkait tentang seksyen 11 iaitu
fasal 8, untuk memberi lembaga kuasa dengan kelulusan Menteri mengisytiharkan kadar
keuntungan tabung berdasarkan prestasi kewangan sebenar lembaga. Saya lihat ini
merupakan satu pernyataan komitmen dan disiplin daripada pengurusan LTAT untuk
memastikan supaya dividen diisytiharkan mengikut kemampuan kewangan.

Tidak keterlaluan kalau saya katakan di dalam Dewan ini, kita lihat laporan-
laporan tahunan sebelum ini walaupun keuntungan sedikit tetapi untuk tujuan politik,
hendak pilihan raya dan sebagainya, mereka isytiharkan dividen yang tinggi. Saya ingin
tanya kepada Timbalan Menteri, dengan wujudnya seksyen ini, apakah jaminan kerajaan
ataupun jaminan kementerian bahawa tidak akan berlaku lagi pengisytiharan dividen
tinggi seperti mana yang sering berlaku. Dalam konteks ekonomi semasa sekarang ini,
apakah perkara ini boleh benar-benar dilakukan? Maknanya isytihar yang betul
berdasarkan 12 bulan tadi kalau saya baca. Tidak agak detail. Mungkin Yang Berhormat
Timbalan Menteri boleh berikan penjelasan kepada Dewan tentang perkara ini.

Perkara yang terakhir Tuan Pengerusi ialah berkaitan tentang fasal 11 seksyen
24 dan 25. Seksyen 24 ini memberi lembaga kuasa untuk memperbadankan satu syarikat.
Di bawah Akta Syarikat ataupun syarikat amanah yang didaftarkan di bawah Akta Syarikat
Amanah dan apa-apa syarikat di bawah undang-undang yang bertulis. Apakah di sana
wujud satu perancangan oleh kementerian ataupun di bawah LTAT ini mewujudkan
syarikat-syarikat yang baharu memandangkan undang-undang ini dipinda? Kalau boleh
dikongsi dengan Dewan Rakyat, apakah tujuan syarikat-syarikat ini sekiranya ada

cadangan-cadangan ini kerana saya percaya undang-undang ini dibuat kerana untuk
