DR. 1.8.2022 133

Pada abad ke-20, 108 juta orang manusia mati dalam peperangan. 100 juta mati
daripada merokok dan ini tidak termasuk mereka yang mati akibat kesan rokok sekunder dan
tertiari. Hanya kurang 20 saat diperlukan untuk nikotin sampai ke otak kita selepas sedutan
rokok. Kadar penagihan rokok adalah 80 peratus hingga 90 peratus. Hanya dua dan tiga hari
merokok boleh menjadikan perokok ketagih sepanjang hayat.

Pendek kata rokok membunuh. Rokok menyebabkan penyakit-penyakit serius yang
perlu dirawat sepanjang hayat. Rokok memberi kesan kepada produktiviti negara melalui
keilatan. Nikotin merampas kebebasan manusia untuk membuat keputusan bagi diri mereka
sendiri kerana ia bahan yang sangat-sangat adiktif. Jika 50 tahun lepas kita tahu apa yang
kita tahu hari ini tentang rokok, tidak mungkin kita akan membenarkan penjualannya. /f we
knew what we knew about smoking 50 years ago, there is no way we would have allowed it
to be sold dengan izin seperti mana larangan terhadap dadah berbahaya yang lain.

Sekarang tiba masa untuk kita buat sesuatu. Sekarang tiba masa kita membawa
kepada penyelesaian tuntas kepada masalah merokok. Memutuskan putaran ganas
ketagihan. Mengurangkan kemudaratan dan kematian pra-matang melalui satu komitmen
perundangan dan politik yang berani, yang radikal, yang kalis masa depan dan menjadi
contoh kepada satu dunia untuk membawa kepada penamatan merokok (smoking cessation).

Tuan Yang di-Pertua, berdasarkan WHO Tobacco Fact Sheet pada tahun 2019
merokok menyumbang kepada lapan juta kematian setiap tahun di seluruh dunia. Di
Malaysia, sebanyak sekurang-kurangnya 27,000 kematian setiap tahun dilaporkan akibat
merokok berdasarkan laporan Malaysia Fact Sheet The ASEAN Tobacco Atlas.

Punca utama kematian adalah disebabkan komplikasi penyakit berkaitan jantung,
penyakit paru-paru kronik dan kanser paru-paru. Masalah merokok telah semakin terbeban
dengan masalah merokok alaf baharu termasuk rokok elektronik dan vape yang lebih menarik
perhatian penggunanya.

Bermula tahun 2015, rokok elektronik dan vape telah memasuki pasaran di Malaysia
dan sehingga kini jumlah pengguna rokok elektronik dan vape semakin meningkat terutama
dalam kalangan kanak-kanak dan juga remaja. Perkara ini telah menjadi kegusaran
memandangkan kawalan berkaitan rokok elektronik dan vape tidak dapat dilaksanakan
sepenuhnya di bawah undang-undang yang sedia ada.

Untuk makluman semua Ahli Dewan, kawalan terhadap produk tembakau telah
dikuatkuasakan di bawah seksyen 36 Akta Makanan 1983 [Akta 281] iaitu pemakaian bagi
tembakau dan sebagainya. Seksyen 36 akta ini telah memperuntukkan kuasa untuk Menteri
Kesihatan membuat peraturan-peraturan berkaitan kawal selia penggunaan tembakau dan
hasil tembakau.

01910

Justeru, Peraturan-peraturan Kawalan Hasil Tembakau 2004 (PPKHT) telah
dikuatkuasakan pada 20 September 2004. Namun begitu, kawalan di bawah akta ini adalah
terhad dan tertumpu kepada kawalan produk merokok yang berdasarkan tembakau dan hasil
tembakau sahaja sedangkan cecair yang digunakan dalam vape adalah menggunakan
bahan-bahan lain selain tembakau seperti propylene glycol, glycerol, triethylene glycol dan
