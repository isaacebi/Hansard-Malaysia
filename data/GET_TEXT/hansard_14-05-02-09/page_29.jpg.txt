DR. 1.8.2022 24

So, kita mesti mempertimbangkan dengan cara yang lain dan satu lagi macam kalau
kita mempertimbangkan kos. Macam infrastruktur wi-fi, macam projek JENDELA kita bagi
kepada rumah panjang. Kita tidak ada kira kos, kita bagi percuma sahaja. Inilah sama taraf
saya hendak minta kementerian untuk mempertimbangkan dan bagi kawasan luar bandar
yang termiskin macam kawasan saya.

Datuk Zahidi bin Zainul Abidin: Terima kasih Yang Berhormat. Untuk pengetahuan
Yang Berhormat, Pos Malaysia ini ia tidak keseluruhannya terletak di bawah kerajaan, ia
diswastakan. Cuma ia diletakkan kerana ada sedikit syer kerajaan diletakkan di bawah
Kementerian Komunikasi dan Multimedia.

Justeru itu, kalaulah kerajaan hendak mengeluarkan semua wang untuk buat
penambahan seperti contohnya, kalau kita hendak buat pos mini. Pos mini ini, mana kita
hendak buat? Kita memberi kepada pengusaha, ini polisi yang diswastakan itu. Maknanya
kita bagi kepada sebuah syarikat swasta, di mana ia kena mengeluarkan modal hanya 30,000
orang dan kita akan bagi peralatan-peralatan dan sebagainya.

Jadi, kalau boleh di Julau ini terdapat pengusaha-pengusaha yang kawasan
berdekatan dengan jauh sikit daripada kampung dan jauh sikit daripada bandar Julau itu. Jadi

makna kita boleh buka pos mini untuk — kerajaan boleh membenarkan. Terima kasih.

8. Datuk Wira Dr. Mohd Hatta bin Md. Ramli [Lumut] minta Menteri Pembangunan
Usahawan dan Koperasi menyatakan peranan koperasi berasaskan pertanian membantu
dalam menangani isu ‘food security’.

Timbalan Menteri Pembangunan Usahawan dan Koperasi [Datuk Muslimin bin
Yahaya]: Bismillahi Rahmanir Rahim. Assalamualaikum warahmatullahi wabarakatuh. Salam
sejahtera. Terima kasih Tuan Yang di-Pertua, terima kasih kepada Yang Berhormat Lumut.

Kementerian Pembangunan Usahawan dan Koperasi (KUSKOP) melalui
Suruhanjaya Koperasi Malaysia (SKM) telah mengambil tindakan proaktif dalam memastikan
koperasi turut memainkan peranan yang penting dalam membantu menangani isu sekuriti
makanan di negara ini.

Jadi untuk makluman Yang Berhormat, sehingga kini terdapat 3,329 buah koperasi
dalam sektor pertanian membabitkan keanggotaan seramai 721,040 orang dengan modal
syer berjumlah RM777.09 juta, aset sebanyak RM3.98 bilion dan unjuran perolehan
perniagaan berjumlah RM1.38 bilion.

Daripada jumlah tersebut Yang Berhormat, sebanyak 184 buah koperasi terlibat
secara langsung dalam menjalankan aktiviti berkaitan agromakanan yang menyumbang
kepada sekuriti makanan dengan menjana pusingan pendapatan keseluruhan sebanyak
RM274,687,368.

Jadi berdasarkan sektor tersebut, koperasi berasaskan agromakanan telah
menawarkan barangan berasaskan pertanian dan ternakan seperti ayam pedaging, ayam
kampung, daging lembu dan ikan ternakan kepada pasaran pada harga yang berpatutan
melalui rangkaian kedai Coop Mart, kedai runcit, pasar tani dan pasar raya.

Sebagai contoh satu lagi Yang Berhormat, kita ada 21 buah koperasi yang

bekerjasama dengan syarikat-syarikat integrator untuk menternak ayam di bawah Skim
