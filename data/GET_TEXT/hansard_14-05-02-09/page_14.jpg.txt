DR. 1.8.2022 9

Oleh sebab itu apabila kita lihat pemansuhan UPSR dan PT3 ini, kita mahu bahawa
murid di peringkat sekolah rendah didedahkan dengan minat kepada sains secara lebih
natural, secara lebih semula jadi supaya datang minat itu dengan rasa bahawa mereka ingin
membuat satu eksplorasi yang lebih mendalam bagi membolehkan apabila dia naik ke
peringkat sekolah menengah dia tidak takut dengan subjek sains.

Apa yang berlaku ramai murid yang merasakan bahawa sains ini subjek yang sukar,
maka mereka memilih untuk tidak mengikuti program sains di peringkat sekolah menengah.
Oleh sebab itu antara pendekatan kita, kita mansuhkan dan kukuhkan minat dalam mata
pelajaran STEM ini pada peringkat sekolah rendah lagi supaya mereka ini bila meningkat ke
sekolah menengah dapat membawa minat itu dalam mata pelajaran sains. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Saya ingin

meneruskan dengan menjemput Yang Berhormat Kinabatangan.

3. Datuk Seri Panglima Bung Moktar bin Radin [Kinabatangan] minta Menteri
Pelancongan, Seni dan Budaya menyatakan apakah kriteria-kriteria yang akan diperhalusi
oleh kementerian dalam membuka sempadan negara kepada lebih banyak negara-negara
luar seperti China. Kehadiran pelancong khususnya dari China akan memberikan impak
besar terhadap industri pelancongan negara serta mampu merancakkan lagi aktiviti ekonomi
dalam negara.

Timbalan Menteri Pelancongan, Seni dan Budaya [Datuk Seri Dr. Santhara]:
Terima kasih Yang Berhormat Kinabatangan atas pertanyaan tersebut. Seperti mana Ahli
Yang Berhormat sedia maklum, Malaysia telah membuka semula sempadan negara mulai 1
April 2022 yang lalu seterusnya membolehkan semua pengembara asing dari mana-mana
negara yang mempunyai dokumen perjalanan yang sah termasuklah dari negara China untuk
melancong ke negara ini.

Sejajar dengan perkembangan pembukaan semula sempadan negara ini, kerajaan
telah memutuskan untuk tidak meneruskan rundingan bagi mewujudkan gelembung
pelancongan (travel bubble) dengan negara-negara luar yang sebelum ini giat diadakan.

Namun demikian, rundingan bagi mewujudkan vaccinated travel lane (VTL) masih
boleh diteruskan dengan negara-negara yang masih menutup sempadan antarabangsanya
atau masih tidak membenarkan rakyatnya dari negaranya ke luar negara seperti negara
China dan beberapa negara lain.

Sementara itu, di awal pembukaan semula sempadan negara, pihak berkuasa telah
menetapkan beberapa prosedur yang perlu dipatuhi oleh pengembara antarabangsa untuk
datang ke Malaysia. Itu bagi memastikan pembukaan semula sempadan negara adalah
selamat dan tiada kompromi daripada terus mengekang penularan COVID-19.

Dalam beberapa bulan ini, prosedur ini mula dilonggarkan secara berfasa seiring
dengan perkembangan dan penilaian risiko semasa agensi berkenaan bagi terus
memudahcarakan pergerakan pengembara antarabangsa ke Malaysia.

#1030
Berdasarkan ketetapan terkini KKM bermula hari ini 1 Ogos 2022, pengembara tidak

perlu lagi mengisi dan melengkapkan ciri-ciri (features) Kad Pengembara (Travellers Card)
