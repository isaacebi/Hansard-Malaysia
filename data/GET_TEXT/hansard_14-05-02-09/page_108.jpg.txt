DR. 1.8.2022 103

Timbalan Yang di-Pertua [Dato’ Mohd Rashid Hasnon]: Ringkas Yang Berhormat
Papar.

Tuan Haji Ahmad bin Hassan [Papar]: Okey, okey. Terima kasih Yang Berhormat
Labuan. Mohon pandangan Yang Berhormat Labuan. Adakah Yang Berhormat bersetuju
bahawa tidak sepatutnya dan kalau boleh saya katakan kita larang sama sekali penglibatan
ahli politik dalam pengurusan tertinggi LTAT dan anak-anak syarikatnya demi ketelusan dan
transparensi dalam tadbir urus perniagaan supaya pulangan pelaburan angkatan tentera
dapat dipertingkatkan?

Untuk rekod, ramai veteran tentera sekarang ini menghadapi kesukaran dalam
kehidupan mereka setelah bersara. Ada yang berpencen dan ada yang tidak berpencen.
Fikir-fikirkanlah kerajaan di manakah tempat kita boleh menolong mereka ini menghadapi hari
mendatang. Terima kasih.

Timbalan Yang di-Pertua [Dato’ Mohd Rashid Hasnon]: Okey Yang Berhormat
Labuan, rumuskan Yang Berhormat Labuan.

Datuk Rozman bin Isli [Labuan]: Okey terima kasih. Ya Yang Berhormat Papar,
memang semestinya kita bersetuju. Kita memang selama ini menyuarakan bahawa
pengurusan apa jua tabung lembaga sepatutnya ia bebas daripada pengaruh politik dan
biarlah profesionalisme itu terus dipertingkatkan di dalam apa juga pentadbiran terutamanya
pentadbiran kita punya tabung-tabung yang akan dapat— yang sepatutnya digunakan untuk
keuntungan seterusnya membela ahli-ahli tabung tentera. Sekian, terima kasih. Mohon
menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Labuan. Masa dah tamat. Seterusnya saya menjemput Yang Berhormat Tumpat.

5.29 ptg.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua atas peluang yang diberikan kepada saya untuk mengambil bahagian dalam
perbahasan pada hari ini bagi meminda Rang Undang-undang Tabung Angkatan Tentera
(Pindaan) 2022. Saya juga mengambil kesempatan pertamanya mengucapkan Selamat Hari
Pahlawan kepada seluruh pahlawan negara yang menyambut ahli pahlawan pada 31 Julai
yang lalu.

Tuan Yang di-Pertua, Lembaga Tabung Angkatan Tentera atau singkatannya LTAT
yang telah ditubuhkan melalui akta ini bagi mewujudkan faedah-faedah persaraan dan
faedah-faedah lain kepada Angkatan Tentera Malaysia dan anggota kerahan dalam pasukan
sukarela. Saya difahamkan bahawa pada awal tahun ini Kementerian Pertahanan masih
menunggu keputusan rasmi kerajaan berhubung pemberian elaun kenangan kepada veteran
Angkatan Tentera Malaysia terutama kepada penerima Pingat Jasa Malaysia (PJM).

01730

Di mana penganugerahan PJM yang dilaksanakan bermula pada 3 Mac 2004 adalah
sebagai pengiktirafan kepada anggota tentera di atas sifat keperwiraan, keberanian,
pengorbanan dan kesetiaan dalam menyumbang kepada kebebasan Malaysia daripada
