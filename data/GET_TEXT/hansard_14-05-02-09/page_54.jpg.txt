DR. 1.8.2022 49

Kelima, saya juga ingin menyarankan kepada kerajaan supaya membantu penternak
burung puyuh untuk menangani kekurangan bekalan ayam yang dialami sekarang. FAMA
harus memberi ruang dan peluang pasaran kepada penternak burung puyuh ini jika ia dibuat
secara besar-besaran. Terima kasih, saya menyokong RUU ini.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Papar. Dipersilakan Yang Berhormat Pasir Salak.

12.43 tgh.

Dato’ Sri Haji Tajuddin bin Abdul Rahman [Pasir Salak]: Terima kasih Tuan Yang
di-Pertua. Saya turut menyokong rang undang-undang yang dibentangkan ini kerana kita
semua sedar dan menerima hakikat kekurangan bekalan daging dan pelbagai jenis ternakan
yang dinyatakan dalam rang undang-undang ini.

Bagi saya, masalah ini bukan masalah kerana kita tidak ada perancangan untuk
melakukan, meningkatkan pengeluaran daging ini. Sebelum FAMA, veterinar. Veterinar
adalah jabatan yang bertanggungjawab berhubung dengan penternakan lembu, daging dan
sebagainya. Mereka yang bertanggungjawab bukan sahaja daripada segi kesihatan tetapi
juga daripada segi penternakan dan pemasaran. Why we failed? Kenapa sudah berapa lama
pun kita masih gagal juga? Di sini saya ingat saya terpaksa terus-terang mengatakan bahawa
kurangnya komitmen yang ditunjukkan oleh pihak pelaksana khususnya pegawai-pegawai di
jabatan yang berkenaan, veterinar, FAMA. Komitmen itu.

Melalui pengalaman saya semasa saya menjadi Timbalan Menteri di kementerian ini,
komitmen itu is very lacking. Jadi, perancangan ada tetapi tidak disusuli dengan pelaksanaan
sebagaimana yang sepatutnya. Modal ada. Kalau tidak silap saya, Kementerian Pertanian
dan Industri Makanan ini mendapat allocation, budget about RM6 billion to RM8 billion a year.
So, it’s a matter of how do you allocate the RM6 billion untuk sawah padi, untuk penternakan,
untuk perikanan. We are not short of fund. We have a lot of money. Every year government
gives billions of dollars. Akan tetapi pelaksanaan yang lemah menyebabkan pengeluaran
daging ini tidak habis-habis menjadi masalah kepada negara dan rakyat kita.

So, cadangan saya yang pertama ialah kepada Yang Berhormat Menteri, untuk
melihat organisasi ini. FAMA kah, veterinar kah, lihat orang yang mengepalai dan juga orang-
orang yang bersama-sama dengan kepala ketua itu. Jangan bersikap makan gaji. Buat kerja
kena makan gaji. Tidak ada semangat perjuangan untuk membela penternak sama ada
penternak kecil di kampung-kampung ataupun dengan penternak-penternak besar yang
boleh mengeluarkan jumlah daging begitu banyak, mendatangkan pendapatan yang besar
kepada negara kalau sekiranya dieksport ke luar negara produk itu. Kalau orang lain atau
negara lain boleh eksport daging mereka kepada kita, kenapa kita tidak boleh eksport daging
kita, penternak kita ke luar negeri? We can do it. It is just a matter of do we have the production
or not. Masalahnya we don’t have. Kita tidak ada produk. Produk kita tidak cukup...

Dr. Azman bin Ismail [Kuala Kedah]: Bagi sekejap boleh?

Dato’ Sri Haji Tajuddin bin Abdul Rahman [Pasir Salak]: ...besar jumlahnya dan
ia tidak mencapai tahap kualiti yang boleh diterima oleh export market. This is the problem. |
