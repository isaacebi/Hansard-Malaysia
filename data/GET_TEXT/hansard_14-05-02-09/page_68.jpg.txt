DR. 1.8.2022 63

pertambahan peruntukan kepada FAMA juga, banyak infrastruktur yang boleh dibina dengan
lebih banyak dan dimanfaatkan oleh semua pihak.

Saya amat bersetuju dengan Yang Berhormat Kinabatangan dalam hal ini agar fungsi
FAMA di persada masyarakat negara ini akan menjadi payung yang hebat kepada usahawan
tani, sekali gus aktiviti pemasaran di negara ini menembusi pasaran dunia yang
meningkatkan kewangan negara. Dengan ini saya menyokong penuh RUU Lembaga
Pemasaran Pertanian Persekutuan (Pindaan) 2022. Sekian, terima kasih Tuan Yang di-
Pertua.

Tuan Yang di-Pertua: Terima kasih. Akhir sekali Yang Berhormat Wangsa Maju.

3.05 ptg.

Datin Paduka Dr. Tan Yee Kew [Wangsa Maju]: Tuan Yang di-Pertua, objektif
utama FAMA ialah untuk membantu petani memasarkan produk pertanian seperti sayur-
sayuran dan buah-buahan dengan mewujudkan saluran pemasaran baharu dan memastikan
bekalan sayur dan buah-buahan mencukupi di pasaran dan juga memastikan kestabilan
harga dengan membeli secara terus daripada petani apabila terdapat lebihan atau g/ut produk
pertanian tertentu.

Rang undang-undang ini sekarang bertujuan meluaskan skop fungsinya dengan
memasukkan haiwan ke dalam jadual produk pertaniannya. la amat dialu-alukan dan tepat
pada masanya. Lihat pada masalah ayam yang kita hadapi sejak bulan April lalu. la bermula
dengan kekurangan bekalan ayam. Masa itu banyak gerai ayam terpaksa tutup kerana tiada
ayam dan pelanggan dihadkan membeli satu ekor ayam sahaja tetapi tiba-tiba terdapat
lebihan bekalan ayam sekarang.

Harga jualan penternakan ayam jatuh begitu rendah sehingga penternakan ayam
kecil tidak dapat bertahan. Bermula daripada kekurangan bekalan ayam yang teruk
sehinggalah kelimpahan sekarang. Semua ini berlaku dalam masa empat bulan sahaja.
Bagaimana ia boleh berlaku? Adakah masalah ini disebabkan manipulasi oleh beberapa
pemain besar di pasaran atau adakah ia salah urus situasi oleh kerajaan? Kita perlu mencari
sebab-sebab yang sebenarnya supaya pengguna kurang kemampuan dan penternakan kecil
tidak lagi mengalami situasi yang sama pada masa hadapan. Sementara ini, saya percaya
situasi ini dapat dikawal FAMA melalui pembelian lebihan stok.

Walau bagaimanapun, saya ingin menekankan bahawa FAMA dalam situasi biasa
harus kekal sebagai agensi pemantau dan fasilitator dan bukan untuk bertindak sebagai
pesaing kepada perusahaan swasta. Walaupun kita mengalu-alukan FAMA meluaskan skop
dengan memasukkan ternakan, kita juga ingin melihat beberapa perubahan dalam mode of
operation dan strateginya. Kami memahami komitmen kerajaan untuk membantu pekebun
kecil bumiputera tetapi apabila sekuriti makanan dalam negara telah menjadi kebimbangan
kita, maka kita haruslah memberi tumpuan kepada meningkatkan pengeluaran makanan dan
ini memerlukan penglibatan semua pihak yang berkepentingan dalam industri, all the

stakeholders, sama ada besar atau kecil, bumiputera ataupun bukan bumiputera.
