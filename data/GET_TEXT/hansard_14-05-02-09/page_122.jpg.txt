DR. 1.8.2022 117

LTAT memperkenalkan skim yang dipanggil D&D adalah untuk menyediakan bantuan
tambahan kepada pencarum, waris pencarum sekiranya pencarum diberhentikan daripada
perkhidmatan atas sebab-sebab kecacatan fikiran atau tubuh badan atau kepada waris
sekiranya pencarum meninggal dunia semasa dalam perkhidmatan.

Amaun bantuan tersebut ditentukan berdasarkan pengiraan yang mengambil kira
jumlah amaun di dalam akaun caruman pencarum berserta faktor faedah yang berkaitan
dengan tempoh perkhidmatan pencarum. Untuk makluman Yang Berhormat, skim faedah
D&D LTAT ini, dibiayai sepenuhnya melalui dana daripada akaun keuntungan terkumpul
LTAT. Secara purata LTAT membelanjakan sebanyak RM6 juta setahun bagi tujuan skim
faedah ini.

Namun begitu, cadangan Yang Berhormat Tasek Gelugor untuk mengadakan dan
memberi skim perlindungan insurans kesihatan akan kami kaji dengan sebaiknya dan
tindakan yang bersesuaian akan dijalankan.

Seterusnya, daripada Yang Berhormat Tebrau tentang apakah perlu dikaji semula
rangka kerja SAA ini berdasarkan realiti dan keadaan ekonomi semasa? Untuk makluman
Yang Berhormat Tebrau, perumpukan aset strategik yang diguna pakai akan disemak secara
berkala iaitu, setiap dua atau pun tiga tahun bagi memastikan rangka kerja tersebut kekal
relevan dengan pasaran moden dan ekonomi semasa.

Rangka kerja, iaitu, SAA, iaitu, perumpukan aset strategik, bukan sahaja mengambil
trend persekitaran semasa malah turut mengambil kira pandangan ke hadapan bagi sesuatu
kelas aset. SAA juga turut diperkukuhkan dengan perumpukan aset taktikal yang
membolehkan LTAT mengambil peluang ke atas ketidaktentuan jangka pendek pasaran
modal dan pada masa yang sama tidak hilang fokus kepada strategik pelaburan jangka
panjang.

Melalui pindaan ini, penambahan anggota bebas panel pelaburan daripada dua
kepada empat orang anggota akan mempelbagaikan komposisi panel pelaburan yang
mempunyai pengalaman dan kepakaran seperti perniagaan, pelaburan, pengurusan risiko,
risiko aktuari, perbankan, undang-undang atau kewangan.

Oleh demikian, kriteria untuk mempelbagaikan komposisi telah dicadangkan dengan
pindaan ini. Pindaan ini juga memperuntukkan ujian kesesuaian dan kelayakan untuk
memastikan anggota bebas panel pelaburan adalah berintegriti dan telus. LTAT mempunyai
Jabatan Audit Dalaman di mana laporan penemuan audit akan dilakukan secara terus kepada
jawatankuasa audit di peringkat Lembaga Pengarah LTAT.

Jabatan Audit Dalaman akan membentangkan rancangan tahunan audit untuk
kelulusan jawatankuasa audit. Seterusnya, persoalan yang dibangkitkan dalam perbahasan
dari Yang Berhormat Tangga Batu. Yang Berhormat Tangga Batu, peranan LTAT dalam isu
kebajikan bekas tentera pindaan ini tidak mencukupi isu kebajikan bekas tentera. Apakah
kementerian akan melayan tuntutan veteran terhadap isu kenaikan pencen?

Untuk makluman, kementerian melalui Jabatan Hal Ehwal Veteran pada masa ini
sedang melaksanakan proses perbincangan bersama agensi-agensi berkaitan berhubung
dengan perkara ini. Sebagaimana yang dimaklumkan, bahawa Jabatan Hal Ehwal Veteran
