DR. 1.8.2022 2

1. Datuk Seri Haji Mohd. Salim Sharif [Jempol] minta Menteri Pembangunan Wanita,
Keluarga dan Masyarakat menyatakan sama ada kementerian berhasrat untuk mengkaji
semula kadar bantuan kewangan oleh Jabatan Kebajikan Masyarakat (JKM) kepada
penerima sedia ada supaya selari dengan kos sara hidup semasa.

Timbalan Menteri Pembangunan Wanita, Keluarga dan Masyarakat [Dato' Hajah
Siti Zailah binti Mohd Yusoff]: Ya. Bismillahi Rahmani Rahim. Assalamualaikum
warahmatullahi wabarakatuh dan salam sejahtera. Terima kasih Tuan Yang di-Pertua dan
terima kasih Yang Berhormat Jempol di atas soalan yang dikemukakan. Bagi pihak
Kementerian Pembangunan Wanita, Keluarga dan Masyarakat juga mengucapkan takziah
kepada keluarga Arwah Tan Sri. Semoga Tan Sri bersama dengan para solihin.

Menjawab soalan Yang Berhormat Jempol. Tuan Yang di-Pertua, Kementerian
Pembangunan Wanita, Keluarga dan Masyarakat melalui Jabatan Kebajikan Masyarakat
menyediakan bantuan kebajikan berbentuk kewangan bagi meringankan beban kumpulan
sasar bersifat sementara sehingga kumpulan sasar ini mampu untuk keluar daripada putaran
kemiskinan ke arah hidup berdikari. Bantuan kebajikan yang diberikan bukan untuk
menampung kos sara hidup sepenuhnya, sebaliknya ia bertujuan untuk membantu
kelangsungan hidup kumpulan sasar yang layak dan memerlukan.

Pada tahun 2021, kerajaan telah mengkaji semula kadar bantuan kewangan JKM
dan meluluskan kenaikan kadar bagi lima skim utama iaitu:

(i) Bantuan Kanak-kanak;

(ii) Bantuan Penjagaan OKU Terlantar / Pesakit Kronik Terlantar;

(iii) Bantuan OKU Tidak Berupaya Bekerja;

(iv) Elaun Pekerja Cacat; dan

(v) Bantuan Warga Emas.

Kadar bantuan yang dinaikkan melibatkan skim bantuan kebajikan adalah seperti
berikut:

(i) Bantuan Kanak-kanak daripada RM100 kepada RM150 bagi

seorang kanak-kanak dengan kadar maksimum RM1,000 sebulan
untuk satu keluarga dan telah memberi manfaat kepada 65,599
keluarga miskin dan melibatkan kos sebanyak RM165.53 juta.
Peruntukan yang disalurkan sehingga Jun 2022;

(ii) Untuk Bantuan Penjagaan OKU ataupun Pesakit Kronik Terlantar
telah dinaikkan daripada RM350 kepada maksimum RM500
mengikut keperluan kes dan telah dapat manfaat kepada 26,163
penjaga OKU dan telah melibatkan kos sebanyak RM79.4 juta;
(iii) Bantuan OKU Tidak Berupaya Bekerja pula telah dinaikkan
daripada RM250 kepada RM300 dan telah memberi manfaat
kepada 89,075 OKU yang tidak bekerja yang melibatkan kos
RM160.2 juta sehingga Jun 2022;

(iv) Elaun Pekerja Cacat daripada RM400 kepada RM450 telah
memberi manfaat kepada 95,820 OKU dan telah melibatkan kos
RM257.9 juta peruntukan; dan
