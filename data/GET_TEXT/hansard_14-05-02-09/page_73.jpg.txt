DR. 1.8.2022 68

Dalam masa yang sama, mereka ini semua harga lantai. Diwujudkan untuk memberi
satu harga yang membolehkan pengeluar mendapat kembali sekurang-kurangnya modal
mereka dan sedikit keuntungan untuk meneruskan penanaman mereka apabila berlakunya
kejatuhan harga dalam pasaran.

Penetapan harga lantai juga dibuat dalam satu jawatankuasa MAFI. Pada masa yang
sama, peserta LK 2.0 akan menandatangani perjanjian jual beli dengan pihak FAMA yang
dikenali sebagai forward agreement. Melalui perjanjian ini, FAMA akan membeli hasil
keluaran peserta mengikut kuantiti dan gred yang dipersetujui bersama.

Dalam erti kata lain, apabila perjanjian telah ditandatangani, pengeluar-pengeluar
atau petani-petani yang mengeluarkan produk, akan mendapat harga lantai seperti yang telah
dijanjikan dalam FA tadi. Sekiranya ketika tersebut harga melambung tinggi, petani
mempunyai /iberty untuk menjual dengan cara lain. Sekiranya harga lantai itu menurun,
FAMA oblige ataupun terpaksa membayar harga lantai seperti yang telah ditetapkan.

Pada projek-projek FAMA yang telah dibangkitkan oleh Yang Berhormat Bayan Baru
tadi, pada 30 Jun 2022, terdapat 2,239 outlets pemasaran aktif di seluruh negara. Sepanjang
RMKe-12, adalah disasarkan penambahan sebanyak 875 outlets pemasaran seluruh negara.

Berkaitan dengan penjenamaan AgroBazaar pada projek-projek FAMA adalah satu
identiti yang berkaitan dengan pemasaran produk yang berasaskan kepada agromakanan.
Saya suka hendak membangkitkan kepada Yang Berhormat bahawa pada ketika ini
sebenarnya, FAMA telah menjalankan beberapa usaha bagi memastikan bukan sahaja kita
dapat memasarkan semua produk yang dihasilkan oleh petani-petani, bahkan kita
memberikan kemudahan kepada semua pengguna. Pada ketika ini, FAMA telah
mewujudkan:

Pertamanya, pasar tani kekal yang beroperasi secara harian sebanyak 40 campur 3
di ‘RTG’. Maknanya kita ada 43 di seluruh negara. Pasar tani yang diadakan secara
mingguan, berjumlah 270 buah. Selepas itu, kita ada outlets yang lain yang di bawahnya
sebenarnya dijayakan oleh usahawan bimbingan FAMA. FAMA yang  sebenarnya
menganjurkan semua pasaran ini dan ia dijayakan oleh usahawan-usahawan bimbingan
FAMA:

(i) gerai buah-buahan dan sayur-sayuran, kita ada 200 buah;

(ii) AgroBazaar Kedai Rakyat ada sebanyak 344 buah; dan

(iii) Kawan Tani kita ada 300 buah termasuk food truck sekali.

Secara keseluruhannya, usahawan-usahawan tani bimbingan FAMA ini, kita ada
15,000 seluruh negara. Merekalah sebenarnya yang menjadi peruncit, hasil daripada
barangan-barangan yang dikumpulkan oleh FAMA, dibeli daripada petani untuk dipasarkan
kepada orang ramai.

Seterusnya Yang Berhormat...

Tuan Ahmad Tarmizi bin Sulaiman [Sik]: Yang Berhormat Timbalan Menteri, ada
sedikit soalan. Terima kasih Yang Berhormat Timbalan Menteri.

Saya melihat peranan besar FAMA dalam memasarkan produk-produk pertanian itu
sangat penting ketika mana kita berhadapan dengan situasi yang agak sukar ketika ini,
