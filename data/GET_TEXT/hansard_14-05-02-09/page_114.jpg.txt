DR. 1.8.2022 109

untuk campur tangan dalam urusan atau keputusan dalam Lembaga Tabung Angkatan
Tentera.

Penglibatan kerajaan ini perlu tetapi tidak boleh mempunyai kuasa_ untuk
menentukan hala tuju pelaburan. Saya berdiri teguh dalam melindungi hak rakyat
keseluruhannya. Pindaan ini mempunyai kebaikan kepada pesara dan negara tetapi
memerlukan beberapa penjelasan daripada pihak kerajaan agar pindaan ini bukan langkah
populis untuk menutup kelemahan sedia ada. Terdapat keperluan untuk semua perkara yang
disuarakan oleh saya diambil serius dalam memastikan setiap polisi atau langkah yang dibuat
oleh kerajaan akan memberi manfaat secara maksimum kepada rakyat Malaysia. Dengan ini
saya menyokong Tuan Yang di-Pertua. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Padang Serai. Yang
Berhormat Baling, silakan.

01750

5.50 ptg.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Assalamualaikum warahmatullahi wabarakatuh, salam Keluarga Malaysia.
Alhamdulillah, Baling diberi peluang untuk mengambil bahagian dalam perbahasan Rang
Undang-undang Tabung Angkatan Tentera (Pindaan) 2022 [Akta 101]. Terima kasih Tuan
Yang di-Pertua.

Lembaga Tabung Haji kita semua tahu, Angkatan Tentera LTAT ini merupakan
sebuah badan berkanun kerajaan yang menyediakan kemudahan skim simpanan persaraan
untuk pegawai dan anggota lain berpangkat angkatan tentera di antaranya, serta anggota
kerahan sukarelawan. Ahli caruman yang merupakan anggota Angkatan Tentera Malaysia di
bawah Skim LTAT, pencarum dikehendaki mencarum 10 persen daripada gaji bulanan dan
kerajaan akan mencarum 15 peratus sebagai majikan dan LTAT.

Tuan Yang di-Pertua, saya ingin menyebutkan dalam Dewan yang mulia ini, seawal
umur saya 12 tahun, saya sudah mula bawa tabung derma untuk Hari Pahlawan. Di mana
Darjah 6 sampai Tingkatan 5, saya bawa itu di airport masa itu di Subang, pagi sampai
malam. Ini sempena Hari Pahlawan. Jadi semalam Hari Pahlawan, hari ini saya dapat
berbahas dalam Dewan yang mulia ini. Itulah begitu pentingnya kerana saya dahulu bawa
tabung untuk dapatkan sumbangan kepada mereka ini.

Untuk makluman Tuan Yang di-Pertua, di Baling saya ada 12,000 lebih veteran-
veteran tentera, 60 peratus yang berpencen dan 40 peratus yang tidak berpencen. Jadi, pada
hari ini saya ingin menyentuh perbahasan saya ini sedikit sebanyak berkaitan dengan
kebajikan. Apakah tambah baik yang harus urus tadbir yang ada, yang selain daripada
memperkukuhkan tadbir urus korporat dengan menambah lagi kepakaran dan pengalaman
yang berkelayakan untuk memastikan pelaburan yang dibuat dalam LTAT memberi pulangan
yang hebat dan lebih tinggi, kebajikan kepada mereka ini juga harus dimainkan peranan yang

penting.
