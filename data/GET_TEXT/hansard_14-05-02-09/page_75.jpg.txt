DR. 1.8.2022 70

Tuan Noor Amin bin Ahmad [Kangar]: Terima kasih Timbalan Menteri. Jempol
nanti sambung selepas ini ya. Saya setuju sebenarnya dengan jawapan Timbalan Menteri
tadi. Sepatutnya FAMA ini dia tidak bersaing tetapi itu kalau FAMA. Akan tetapi, kita tahu
misalnya produk yang terkenal dari Perlis ini macam harum manis, Jabatan Pertanian juga
mempunyai ladang yang banyak dan besar. Selalunya untuk memasarkan produk yang
dihasilkan oleh Jabatan Pertanian ini, FAMA akan memberikan keutamaan. Jadi, orang kata
pengusaha-pengusaha harum manis yang lain ini, dia terpaksa mencari jalan lainlah untuk
dia memasarkan produk mereka.

Ini selalu menjadi masalah sebab produk pertanian ini sebahagiannya dia ada
tempoh luput. Misalnya, macam buah ini terlalu masak, rosak dan kita tahu dalam rantaian
pemasaran ini kalau kita tengok misalnya - macam kita sekarang ada banyaklah, J&T dan
sebagainya, banyak berlaku kebelakangan ini, di mana mogok pekerja yang menyebabkan
petani-petani ini dia rugi apabila produk mereka ini tidak dipasarkan dengan baik. Jadi, saya
minta Timbalan Menteri maklum tentang itu.

Datuk Seri Haji Mohd Salim Sharif [Jempol]: Tambah sikit Timbalan Menteri.

Datuk Seri Haji Anmad bin Hamzah: Fungsi FAMA...

Datuk Seri Haji Mohd Salim Sharif [Jempol]: Sebelum jawab saya tambah sikit.
Yang Berhormat Timbalan Menteri rehat dulu. Jadi, saya sebenarnya tidak berapa jelas di
belakang ini, jawapan tadi sebab dia tidak ikut pertanyaan Ahli Parlimen. Dia buat secara
keseluruhan. Cuma saya tadi mendengar bahawa Timbalan Menteri ada menyebut bahawa
‘memasarkan produk pertanian’ tetapi kebimbangan saya — ini juga pun berlaku kerana FAMA
ini berperanan menolong memasarkan dari pasar borong.

Jadi oleh sebab pasar borong ini harga yang rendah, maka dapat keuntungan -
manakala yang petani ini mungkin tidak ada cukup barang dia ambil dari pasar borong. Ini
seolah-olah membantu orang tengah untuk memasarkan produk dia. FAMA berperanan
untuk membantu petani. Di sini macam mana FAMA ini menguruskan perkara ini sebab ia
telah berlarutan lama. Mohon Timbalan Menteri untuk memberi penjelasan.

Datuk Seri Haji Ahmad bin Hamzah: Saya sudah terlupa apa Yang Berhormat
Kangar tanya sebab Yang Berhormat Jempol sibuk kacau tetapi apa pun Yang Berhormat
Kangar tadi...

Tuan Noor Amin bin Ahmad [Kangar]: Harum manis. Harum manis. Ya, harum
manis sebab Jabatan Pertanian juga mempunyai ladang yang agak besar...

Datuk Seri Haji Anmad bin Hamzah: Harum manis sebenarnya menjadi satu produk
keluaran pertanian dari Perlis. Cuba tanam dekat negeri lain tidak jadi. Kita sudah cuba
tempat-tempat lain, lebih strategik tetapi tidak jadi dan rasa dia tidak macam harum manis.

Harum manis ini sebenarnya bukan sahaja telah diiktiraf oleh dalam negara kita,
bahkan luar negara Tuan Yang di-Pertua. FAMA juga berperanan dengan kita membantu
sedikit-sebanyak bagi memasarkan harum manis walaupun dengan harga yang tinggi tetapi
kita tahu itu permintaan daripada pengguna yang memang cukup hebat pada ketika ini.

Tuan Noor Amin bin Ahmad [Kangar]: Timbalan Menteri, kalau boleh saya inilah -

Isu yang saya bangkitkan tadi sebab Timbalan Menteri cakap tentang persaingan sebab yang
