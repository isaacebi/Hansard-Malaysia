DR. 1.8.2022 37

Hasilnya tidak seberapa. Kedua, bila hasil tidak seberapa, FAMA pula beli dengan harga
rendah, lebih rendah daripada harga pasaran. Sekali gus itu membawa kepada yang ketiga
iaitu kos pelaksanaan pertanian kontrak ini menjadi tinggi kerana FAMA beli dengan harga
murah sedangkan kos penjagaan itu meningkat. Keempat, mereka sampaikan kepada saya,
adalah syarat-syarat yang FAMA kenakan, seumpamanya_ kualiti dan kuantiti. Hasil
penanaman pertanian kontrak yang dihasilkan itu mereka bergelut untuk mencapai
sasarannya.

#1200

Jadi kesimpulannya daripada pertanian kontrak ini sementara objektifnya bagus,
niatnya mulia tetapi pelaksanaannya terlalu banyak perkara yang perlu diperhatikan semula.

Kedua ialah FAMA ini berperanan untuk mengelakkan peranan orang tengah, itu
peranan utama dia. Di negara kita kalau kita tengok daripada segi rantaian bekalan, ada satu
pasar borong yang sangat dominan fungsi dan peranannya iaitu Pasar Borong Selayang
ataupun Pasar Borong Kuala Lumpur. Ini merupakan nadi kepada pengedaran semua
barangan pengguna di negara kita.

Sebenarnya kalau kita hendak tengok daripada segi ideanya, di situlah sepatutnya
peranan FAMA. Akan tetapi kewujudan pasar borong ini dalam banyak perkara, saya percaya
sahabat saya Menteri KPDNHEP juga akur, banyak maklumat dan laporan sampai cara
pengendaliannya itu kadang-kadang menjadi kebal daripada segi undang-undang. Sama ada
daripada segi tenaga kerja asing yang tidak sah ataupun amalan penguasaan orang tengah
yang ala gengster dan segala macam. Pelbagai institusi dan jabatan penguat kuasa sering
kali gagal dalam mengawal perkara ini.

Ideanya, apakah ada dalam masa yang terdekat ini untuk kerajaan memikirkan soal
alternatif lain kepada peranan, fungsinya sama pasar borong juga, tetapi kawal selianya itu
lebih baik daripada apa yang wujud sekarang. Perkara yang ketiga Tuan Yang di-Pertua ialah
saya dapati semasa lawatan saya ke Dubai Expo baru-baru ini hujung tahun lepas, saya agak
terkejut bila diberitahu oleh kawan-kawan di sana Dubai khususnya sekarang menjadi hab
buah-buahan tropika yang kedua terbesar di negara teluk.

Bila saya tanya dari mana sumber buah-buahan tropika ini mereka dapat, mereka
dapat dari Vietnam, dari Indonesia, dari Thailand. Saya tanya ada atau tidak dari Malaysia,
ada, nangka sahaja, nanas kecil. Jadi bila saya tanya lebih mereka beritahu kata promosi kita
itu mereka tidak begitu rasai berbanding dengan negara-negara jiran pengeluar buah-buahan
tropika di negara kita. Akibat daripada kelemahan ini, mereka lebih mengutamakan rakan
serantau kita sedangkan potensi buah-buahan tropika ini sangat besar, khususnya di negara
teluk. Mereka ada gudang besar di Dubai itu yang menjadi tempat untuk keperluan logistik
buah-buahan tropika tidak ikut musim. Jadi kita kalah di situ.

Terakhir, Tuan Yang di-Pertua, ialah pemasaran dalam era sekarang ini ialah
pemasaran atas talian. Saya tahu FAMA telah menggerakkan melalui AgroBazaar online,
Shopee dan Lazada. Saya sempat meneliti buat kerja rumah sebelum berbahas pagi ini. Saya
masuk ke talian-talian tersebut Shopee, Lazada ada produk yang sudah 28 bulan dipasarkan
oleh FAMA ya, produk peserta FAMA. Akan tetapi sambutannya sangat-sangat lembab,
