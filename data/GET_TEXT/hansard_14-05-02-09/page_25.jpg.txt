DR. 1.8.2022 20

Akan tetapi, yang tidak jelas adalah bagaimanakah agensi kerajaan akan melibatkan
diri dalam industri yang sudah mencapai self-sufficiency rate ini sehingga 105 peratus. Kalau
boleh Yang Berhormat perjelaskan, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh. Sila Yang Berhormat Menteri satu minit.

Datuk Seri Dr. Ronald Kiandee: Terima kasih Yang Berhormat Permatang Pauh.
Saya ingin nyatakan bahawa industri bekalan ayam adalah merupakan industri yang telah
wujud di negara kita sahaja 30 tahun yang lalu dan adalah dalam keadaan yang stabil. Malah
pada ketika ini, kita mampu mengeluarkan 106 peratus daripada keperluan SSL kita.

Maknanya, kita ada dalam kapasiti untuk ke mengeksport bekalan ayam daripada
negara kita. Sedikit gangguan terhadap berlaku pada beberapa bulan yang lalu, di mana
negara berhadapan dengan gangguan bekalan. Oleh sebab itu, beberapa langkah dan
tindakan telah diambil oleh kerajaan untuk menstabilkan kedudukan keadaan bekalan negara
kita.

Antara langkah yang telah diambil oleh kerajaan adalah untuk menghapuskan AP
dan membuka penghantaran pengimportan ayam dari luar. Pada masa yang sama, kita
menghentikan eksport ayam ke negara luar. Tindakan yang diambil oleh kerajaan ini telah
nampak berkesan dan berjaya menstabilkan semula bekalan di negara kita.

Pada ketika ini, kita berhadapan dengan sedikit lambakan ayam yang menjadikan
harga ayam di pasaran tempatan lebih rendah daripada harga sekatan yang telah
diperuntukkan oleh kerajaan. Penglibatan NAFAS seperti yang disebutkan tadi adalah
merupakan antara langkah yang diambil oleh kerajaan bagi menambah baik industri bekalan
ayam negara kita. Jadi, sama ada NAFAS akan imbang secara besar-besaran ataupun GLC-
GLC lain akan imbang secara besar-besaran dalam industri ternakan ayam dan merupakan
keputusan syarikat tersebut masing-masing. Akan tetapi...

Tuan Haji Ahmad bin Hassan [Papar]: [Bangun]

Datuk Seri Dr. Ronald Kiandee: ...secara dasarnya negara melalui Dasar
Agromakanan Negara 2.0 menggalakkan penglibatan pihak swasta sama ada GLC, GLIC
ataupun swasta yang lain untuk terlibat terus dalam semua sektor dan subsektor pengeluaran
makanan negara bagi memastikan kebergantungan kita daripada import akan dikurangkan
dan malah kita dalam kapasiti untuk 100 percent SSL dan malah lebih pengeluaran bagi
membolehkan kita mengeksport barang makanan daripada negara ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua saya check sebelah sini dahulu. [Merujuk
kepada Blok Kerajaan] Saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri yang menjawab soalan yang memang penting
kepada rakyat di luar sana. Jadi, soalan saya adalah apa pandangan Yang Berhormat Menteri
langkah-langkah yang sudah diambil oleh kerajaan untuk memastikan food security dengan
izin dapat dijamin kepada rakyat supaya mereka boleh membeli barang-barang keperluan
dalam harga yang berpatutan.
