DR. 1.8.2022 35

Yang Berhormat Jerai dan Yang Berhormat Bakri. Memandangkan pada hari ini mungkin tiga
RUU akan dibincangkan, dengan sedemikian, perbahasan ditetapkan lima minit seorang.

Dipersilakan Yang Berhormat Sabak Bernam untuk memulakan tirai.

11.51 pg.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Yang di-Pertua kerana memberi peluang kepada saya. Assalamualaikum warahmatullahi
wabarakatuh dan salam sejahtera. Tuan Yang di-Pertua, kita memberi kesempatan dan
peluang kepada saya untuk turut serta membahaskan pindaan rang undang-undang Akta 141
Akta Lembaga Pemasaran Pertanian Persekutuan 1965 ini.

Pindaan yang dikemukakan ini adalah tepat pada masanya dalam keadaan rakyat
sedang menghadapi kenaikan harga barang dan kos sara hidup yang terus meningkat.
Langkah yang diambil ini adalah selari dengan usaha kerajaan dalam menangani kenaikan
harga barangan termasuklah harga daging, ayam dan telur. DR 16/2022 ini hanya melibatkan
satu pindaan sahaja, iaitu Akta ibu, Akta 141 iaitu seksyen 1A mengenai takrif ‘agricultural
produce’ di dalam perenggan (a) dengan memotong perkataan ‘and’ dengan izin di hujung
perenggan itu, dengan memasukkan selepas perenggan (a) dengan Jadual Ketiga yang
merangkumi haiwan yang dinyatakan termasuklah sebagai ‘agricultural produce’ di bawah
Akta 141 ini iaitu lembu, ternakan unggas seperti ayam dan itik seterusnya kambing, kambing
biri-biri, rusa dan arnab.

Tuan Yang di-Pertua, Lembaga Pemasaran Pertanian Persekutuan (FAMA) telah
ditubuhkan pada tahun 1965 melalui Akta 141 yang bertanggungjawab dalam pemasaran
produk agromakanan seperti sayur-sayuran, buah-buahan dan bunga-bungaan serta produk-
produk industri makanan dan asas tani. FAMA telah bergerak maju melalui projek-projek di
sepanjang rantaian bekalan (supply chain) iaitu pertama, projek pembekalan seperti ladang
kontrak MAFI yang melibatkan 1,450 orang petani dengan hasil 5,966 metrik tan atau RM11.6
juta. Forward Agreement bernilai RM3.1 juta, RPKP berjumlah RM5.5 juta dan M3R yang
melibatkan 261 orang peraih dengan jumlah RM430 juta.

Kedua, pengumpulan hasil pertanian daripada 212 buah pusat pengumpulan ataupun
CCC. Ketiga, pemprosesan melibatkan empat buah pusat pemprosesan makanan FAMA dan
13 buah pusat memproses buah. Keempat, pengredan yang mempunyai kemudahan DC
segar iaitu 39 buah, depot ‘pemprosesan’ berjumlah 20 buah, bilik sejuk berjumlah 154 buah,
dan lori segar berjumlah 237 buah. Kelima, projek peruncitan seperti RTC ada dua buah,
pasar tani 270 buah, agrobazar ada 179 buah dan lan-lain. Keenam, projek yang
meningkatkan penggunaan produk agromakanan di peringkat domestik dan juga
antarabangsa.

Tuan Yang di-Pertua, pindaan Akta 141 ini amatlah penting dan mendesak kerana
tiadanya jabatan ataupun agensi yang bertanggungjawab secara langsung dalam pemasaran
ternakan dan seterusnya bagi memastikan pengedaran yang berkesan untuk daging lembu,
kambing, ayam, dan hasil tenusu yang akhirnya akan dapat menstabilkan harga dan memberi
manfaat langsung kepada penggunaan keseluruhan. FAMA dengan pengalaman dan
