DR. 1.8.2022 30

Asli untuk mereka mahir dalam aktiviti ekonomi. Itu antara perkara yang diberikan kepada
masyarakat Orang Asli.

Yang Berhormat Cameron Highlands telah naik jadi Speaker. Terima kasih.

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]
[Sesi Pertanyaan-pertanyaan bagi Jawab Lisan tamat]

Tuan M. Kulasegaran [Ipoh Barat]: Point of order.

Dato’ Ramli bin Dato’ Mohd Nor [Cameron Highlands]: Silakan.

Tuan M. Kulasegaran [Ipoh Barat]: Ya, terima kasih Tuan Yang di-Pertua. Tuan
Yang di-Pertua, pada Khamis lepas, satu soalan saya telah membawa ke perhatian Dewan
ini yang mana soalan tersebut, saya telah meminta Yang Berhormat Menteri Sumber
Manusia menerangkan dan senaraikan lawatan-lawatan yang dibuat oleh HRDF dan juga
berapakah perbelanjaan. Akan tetapi, hanya separuh daripada perkara yang saya
bangkitkan dijawab iaitu hanya menyatakan di negara-negara yang mereka telah melawat
ialah Jepun, Singapura, Amerika dan lain-lain. Akan tetapi, yang mustahak adalah ini.
Kenapa perbelanjaan yang saya tanya secara terperinci itu tidak dinyatakan? Nampaknya
ada sesuatu yang tidak kena.

Kebelakangan ini kita nampak ramai di antara menteri-menteri tidak menjawab
soalan-soalan perbelanjaan dan sebagainya. Saya rasa ini adalah tempat di mana Parlimen
menjadi check and balance supaya perkara-perkara yang dibangkitkan secara soalan
dijawab dengan penuh.

Saya ingin membawa perhatian Tuan Yang di-Pertua kepada Peraturan 36(12) ini,
mengelirukan Dewan. Bukan hanya mengelirukan kita, Tuan Yang di-Pertua, tetapi juga
seluruh rakyat Malaysia kerana Dewan ini adalah tempat yang berfungsi supaya semua
jawapan-jawapan yang diberi oleh Menteri adalah patut dan benar.

Nampaknya, dengan keengganan memberi jawapan tersebut, macam mana
perbelanjaan itu berlaku, ada sesuatu yang mereka hendak sorok. They want to keep away
from public eye. Agensi ini, Tuan Yang di-Pertua, adalah agensi kerajaan.

Semasa saya menjadi Menteri dahulu, kita jawab semua soalan. We never fear
nobody. Dan pungutan atau collection adalah lebih kurang RM2 bilion setiap tahun. Kalau
wang yang dibelanjakan oleh CEO dan Pengerusi itu pun tidak boleh dijawab, fahamlah, Tuan
Yang di-Pertua, ada sesuatu yang tak kena.

Jadi, saya harap— mungkin Tuan Yang di-Pertua, saya akan tulis kepada Tuan Yang
di-Pertua. Saya harap tindakan lanjutan akan diambil. Ini kerana saya ada aduan-aduan
yang dibuat kepada saya bahawa perbelanjaan ini tidak dinyatakan kerana ada syarikat-
syarikat yang mendapat tender-tender di HRD Corp ini, mereka telah sponsored ini. Jadi,
menjadi satu suspicion dalam perkara ini. Saya rasa ini adalah tidak elok. Sekurang-
kurangnya Yang Berhormat Menteri patut memberi jawapan yang penuh dan satu arahan
daripada Tuan Yang di-Pertua supaya semua jawapan yang ditanya oleh Ahli Parlimen, ia
