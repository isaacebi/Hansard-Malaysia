DR. 1.8.2022 71

saya sebutkan ialah Jabatan Pertanian pun ada ladang dia. Jadi selalunya FAMA memberi
keutamaan pemasaran itu ialah buah-buah yang dihasilkan di ladang datang daripada
jabatan. Sedangkan pengusaha-pengusaha, petani-petani, peladang-peladang harum manis
yang lain dia terpaksa bersusah payah untuk memasarkan produk dia menggunakan
perkhidmatan swasta yang ada.

Bagi saya tidak ada masalah, tetapi bagaimanakah FAMA berperanan — oleh sebab
dia tidak mampu tampung semua dia memastikan pemasar-pemasar swasta ini dia menjaga
- produk-produk macam harum manis ini apabila sudah masak ini dia rosak. Dia cepat rosak.
Akan tetapi, apabila kita tengok macam penghantar-penghantar ini ada banyak masalah. Jadi
ini akan menjejaskan peladang-peladang dan juga petani-petani ini.

Datuk Seri Haji Anmad bin Hamzah: Yang Berhormat Kangar, sebenarnya saya
sebut awal tadi FAMA menjalankan kerjasama strategik dengan semua jabatan dalam MAFI
seperti DOA, LPP dan lain-lain supaya kita mahu dapat perkhidmatan teknikal daripada DOA,
LPP, jabatan-jabatan agensi yang lain seperti MARDI.

FAMA adalah buat pemasaran dan sedikit sebanyak harum manis turut dimarketkan
ataupun dipasarkan dalam rangka yang tidak banyak lagi oleh FAMA. FAMA yang
menjalankan kerja tersebut. Untuk Yang Berhormat Jempol tadi, kita masukkan kalau boleh
produk-produk pertanian yang lain. Yang Berhormat Jempol dah hilang? Ada?

Datuk Seri Haji Mohd Salim Sharif [Jempol]: [Bercakap tanpa menggunakan
pembesar suara] Ada.

Datuk Seri Haji Anmad bin Hamzah: Sebenarnya FAMA...

Datuk Seri Haji Mohd Salim Sharif [Jempol]: Sudah lupakah? Saya boleh ulang
lagi tidak? Ingat?

Datuk Seri Haji Anmad bin Hamzah: Sebenarnya fungsi utama FAMA tidak ada
kena mengena dengan pasar borong.

Datuk Seri Haji Mohd Salim Sharif [Jempol]: Maksud saya tadi, barang produk
pertanian yang disebut tadi, FAMA mengambil ataupun membeli produk pertanian dari
kampung-kampung kita. Jadi isu dia, kalau kekurangan dia ambil pasar borong ataupun pasar
borong lebih murah daripada produk kampung. Yang ini kita jihad orang tengah ini, adakah
ia berlaku dengan FAMA?

Datuk Seri Haji Anmad bin Hamzah: Kita tidak jadi orang tengah tapi kita sentiasa
complement antara satu sama lain. Itu yang kita akan buat Yang Berhormat Jempol.

Datin Paduka Dr. Tan Yee Kew [Wangsa Maju]: Yang Berhormat Timbalan Menteri,
memandangkan sekarang industri ayam sedang mengalami tempoh masa krisis, jadi dengan
pindaan akta ini saya ingin tahu sama ada FAMA bersedia membeli stok ayam yang lebihan
itu. Ini akan membantu penternakan kecil pada masa ini. Sekian.

Datuk Seri Haji Ahmad bin Hamzah: Sebenarnya matlamat RUU yang kita
bentangkan hari ini untuk melebarkan lagi aktiviti-aktiviti FAMA yang kita libatkan kepada
petani-petani kecil dan semi komersial. Apabila yang belebihan — saya tidak cakap perkataan

“lambakan”. Ayam pada ketika ini berlebihan kerana kalau bulan lepas kita menghadapi
