DR. 1.8.2022 23

Parlimen Thailand, yang diketuai oleh His Excellency Phiphat Ratchakitprakarn, Menteri
Pelancongan dan Sukan Thailand. [Tepuk]

Kepada His Excellency Phiphat, Dewan ini mengalu-alukan kehadiran Delegasi
Parlimen Thailand ke Dewan yang mulia ini. Semoga dengan kehadiran His Excellency
Phiphat dan delegasi ini akan dapat mengukuhkan silaturahim di antara Parlimen Malaysia
dan Parlimen Thailand. Welcome to Malaysia. [Tepuk]

Datuk Wira Dr. Mohd. Hatta bin Md. Ramli [Lumut]: Sawadeekap.

Timbalan Yang di-Pertua [Dato’ Mohd Rashid Hasnon]: Pertanyaan jawab lisan

seterusnya, saya ingin menjemput Yang Berhormat Julau, Tuan Larry Soon,,.

7. Tuan Larry Soon @ Larry Sng Wei Shien [Julau] minta Menteri Komunikasi dan
Multimedia menyatakan adakah pihak kementerian mempunyai perancangan untuk membina
dan menambah lagi kemudahan Pejabat Pos Malaysia di daerah Julau atau Pakan.

Timbalan Menteri Komunikasi dan Multimedia [Datuk Zahidi bin Zainul Abidin]:
Assalamualaikum warahmatullahi wabarakatuh dan salam sejahtera. Tuan Yang di-Pertua,
Pos Malaysia sentiasa berusaha untuk menambah baik akses dan kemudahan perkhidmatan
pos di seluruh Malaysia melalui pelbagai rangkaian atau touch point seperti pejabat pos,
pejabat pos bergerak, pos mini dan agen pos.

Berdasarkan kepada jumlah penduduk di daerah Julau dan Pakan iaitu 34,000 orang,
terdapat sebuah pejabat pos di Julau. Manakala, pejabat-pejabat pos berdekatan lain yang
boleh diakses oleh penduduk tempatan adalah seperti Pejabat Pos Sarikei, Pejabat Pos
Bintangor dan Pejabat Pos Kanowit. Selain itu, sebuah pejabat pos bergerak iaitu Pos-On-
Wheels Sibu beroperasi di daerah Pakan yang memberi perkhidmatan kepada beberapa
buah kawasan seperti Sungai Sadit, Pakan, Tulai, Rantau Panjang dan Masjid Hijrah.

Namun begitu, kementerian dan Pos Malaysia bersedia untuk mempertimbangkan
pelaksanaan perkhidmatan pos mini yang didapati lebih sesuai untuk beroperasi di kawasan-
kawasan penduduk kurang padat seperti daerah Julau dan Pakan. Sebagai makluman pos
mini dikendalikan oleh pengusaha bebas dan dapat membuka peluang perniagaan kepada
penduduk tempatan yang berminat dan menepati ciri-ciri kelayakan.

Ledakan sektor e-dagang buat masa ini juga membuka potensi pendapatan kepada
pengusaha pos mini melalui penjualan perkhidmatan yang berkaitan. Sekian, terima kasih.

Tuan Larry Soon @ Larry Sng Wei Shien [Julau]: Terima kasih Yang Berhormat
Timbalan Menteri. Jadi soalan saya, kalau kita nampak ke kawasan Julau. Kawasan Julau
adalah sama besar dengan negeri Melaka bergabung dengan negeri Perlis. Kalau kita
nampak penduduk di sana, macam di daerah Pakan, adalah yang termiskin di seluruh
Malaysia.

Soalan saya, kalau boleh saya hendak minta kementerian boleh membuat satu kajian
untuk merealisasikan pos di kawasan saya, di Julau ataupun di daerah Pakan. Hal ini kerana,
kalau kita mempertimbangkan isu kos di kawasan pedalaman, kalau sewa tempat a/so pun
tidak mahal. Berapa ratus sahaja dalam sebulan dan kalau kita nampak tempat macam
Sarikei ataupun Bintangor dan Sibu orang yang ambil itu kenderaan motor kadang-kadang

ramai orang tidak ada.
