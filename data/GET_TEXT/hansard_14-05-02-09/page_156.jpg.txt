DR. 1.8.2022 151

betul, dikuatkuasakan secara betul dan kita meletakkan safeguards ataupun pelindungan
yang sepatutnya, ini mungkin menjadi satu gamechanger untuk langkah kerajaan untuk
menurunkan prevalence merokok dalam negara kita.

Ini secara prinsipnya memang kita sokong. Akan tetapi sebagai seorang Pengerusi,
saya pun kena memastikan jawatankuasa melihat rang undang-undang ini dari semua sudut.
Bukan sahaja dari sudut kesihatan awam terutamanya apabila rang undang-undang ini ada
kesan overreaching dengan izin sama ada secara positif ataupun negatif.

la adalah tanggungjawab kami untuk memastikan RUU ini bukan sahaja bagus di
atas kertas tetapi lebih penting, ia mesti dilaksanakan tanpa sebarang akibat yang tidak
diingini dan mendapat sokongan yang diperlukan oleh semua pihak berkepentingan untuk
memastikan pematuhan yang lebih efektif dan baik.

Maka, selepas libat urus yang kami lakukan, saya ingin menyatakan pendirian
jawatankuasa di mana kami bersetuju dengan prinsip RUU ini terutamanya untuk
menegakkan kesihatan dan kesejahteraan rakyat kita dan generasi akan datang serta
keperluan untuk menyegerakan pengawalseliaan produk tembakau termasuk vape, e-rokok
dan non-combustible tobacco.

Walau bagaimanapun, kita kena mengakui kebimbangan yang berbeza yang
dibangkitkan oleh semua pihak. Pertamanya dalam menangani jurang penguatkuasaan untuk
menetapkan satu rangka semakan atau mandatory evaluation, pemantauan mandatori untuk
memastikan akta ini mencapai sasaran tanpa akibat yang diingini.

Antara persoalan yang dibangkitkan dalam PSC kami. Pertama, isu tentang
penguatkuasaan. Kedua, isu tentang ketersediaan kerajaan untuk mengimplementasi GEG.
Ketiga, kesan GEG atau dengan izin prohibition untuk menangani isu ketagihan. Keempat,
prevalance tinggi rokok haram di negara kita. Kelima, kaedah harm reduction dalam
penggunaan sama ada vape atau non-combustible tobacco.

Maka, semangat dan niat kami dalam jawatankuasa untuk mencari peluang, satu
cara inovatif untuk memberikan nyawa kepada rang undang-undang ini dan membenarkan ia
berkembang sebelum ia dimatikan atau aborted right at birth.

Oleh itu secara ringkasnya tadi Yang Berhormat Menteri ada menyebut bahawa Yang
Berhormat Menteri telah menerima kebanyakan daripada cadangan kami tetapi izinkan saya
meletakkan dalam rekod cadangan kami dan juga pemikiran ataupun alasan atau reasoning
di bawah cadangan kami.

Pertama, kami mencadangkan menangguhkan pelaksanaan GEG sebenarnya untuk
tiga tahun tetapi telah dipersetujui oleh pihak Yang Berhormat Menteri untuk dua tahun. Ini
bukan untuk menangguhkan akta ini tetapi untuk mengukuhkan persiapan pelaksanaan yang
berkesan termasuk untuk menyediakan rangka kerja penguatkuasaan antara semua agensi
yang terlibat. Ini sangat penting. We need a good enforcement network and framework. Kita
tidak hendak satu agensi menguatkuasakan dengan satu cara yang lain, satu agensi dengan
cara yang berlainan dan akibatnya ada penyalahgunaan kuasa dan rakyat kita menjadi

mangsa.
