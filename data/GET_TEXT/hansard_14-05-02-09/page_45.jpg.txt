DR. 1.8.2022 40

Selain itu juga, saya berharap FAMA tidak menjadi orang tengah dengan
memasarkan barangan atau produk dari pasar borong apabila bekalan tidak mencukupi oleh
outlet yang diadakan ini. Saya lihat bahawa banyak pasar tani yang diwujudkan menjual
barang-barang daripada pasar borong. Ini sudah pastinya ia tidak membantu pasaran produk
di kampung ataupun hasil ladang ataupun di kebun.

Jadi, ini memastikan bahawa jangan jadi orang tengah untuk membasmijihad kepada
inflasi yang berlaku pada hari ini. Sekian sahaja daripada saya. Saya mohon supaya
pencerahan diberi mengenai persoalan yang telah dibangkitkan sebentar tadi. Saya
memohon menyokong Rang Undang-undang Lembaga Pemasaran Pertanian Persekutuan
(Pindaan) 2022. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Jempol. Dipersilakan Yang Berhormat Rasah.

12.11 tgh.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan untuk saya turut serta dalam perbahasan terhadap pindaan Akta Lembaga
Pemasaran Pertanian Persekutuan (Pindaan) 2022 ataupun FAMA ini.

Sebelum saya— isi kandungan perbahasan, saya hendak buat satu teguran kepada
mungkin bukan MAFI tetapi kepada Pejabat Peguam Negara. Oleh sebab, saya nampak
dalam versi yang diserahkan kepada semua Ahli Yang Berhormat terdapat versi bahasa
Melayu dan bahasa Inggeris. Dalam versi Bahasa Kebangsaan sepatutnya Jadual Ketiga
yang menggariskan keenam-enam jenis ternakan yang dimasukkan untuk perbincangan
yang menjadi perkara subjek pada perbahasan pada hari ini patutnya ditulis dalam Bahasa
Kebangsaan.

Walaupun tadi saya dengar Yang Berhormat Timbalan Menteri sebut gunakan
Bahasa Kebangsaan, tetapi Pejabat Peguam Negara nampaknya tidak melaksanakan apa
yang telah digariskan ataupun yang diniatkan oleh Yang Amat Berhormat Perdana Menteri
yang mahu memartabatkan Bahasa Kebangsaan kita. Di dalam Dewan yang mulia ini adalah
menjadi tanggungjawab kita untuk mengangkat ataupun mendukung penggunaan Bahasa
Kebangsaan bersama.

Tuan Yang di-Pertua, saya hendak sebut bahawa Akta FAMA ini kita buat pindaan
pada masa yang bagi saya yang sangat sesuai walaupun saya telah mendengar penjelasan
daripada Yang Berhormat Timbalan Menteri tadi yang kata sepatutnya jauh lebih awal dulu
kita kena masukkan dgn hasil-hasil ternakan disebabkan majlis yang telah dimansuhkan
sebelum ini.

Cuma, sebab kebetulan pada hujung minggu ini kita akan bermula MAHA 2022
dengan tajuk, “Sekuriti Makanan Untuk Masa Depan.” Memang betul. Sejak setahun yang
lepas sekuriti makanan telah menjadi agenda negara, agenda untuk semua agensi kerajaan.
Saya nampak banyak agensi kerajaan memberikan fokus dan perbincangan dalam Dewan

yang mulia ini banyak berfokus kepada sekuriti makanan. Oleh sebab, kita tahu apabila
