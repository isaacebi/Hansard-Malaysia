DR. 1.8.2022 113

Tuan Yang di-Pertua: Terima kasih Yang Berhormat Kota Raja. Tamatlah
perbahasan dengan itu saya menjemput Yang Berhormat Timbalan Menteri untuk

menggulung. Sila jawab. Dua puluh minit Yang Berhormat.

6.02 ptg.

Timbalan Menteri Pertahanan [Dato’ Sri Ikmal Hisham bin Abdul Aziz]: Bolehlah.
Terpulang pada Tuan Yang di-Pertua. Dua puluh minit insya-Allah.

Tuan Yang di-Pertua: Silakan.

Dato’ Sri Ikmal Hisham bin Abdul Aziz: Okey, Bismillahi Rahmani Rahim,
Assalamualaikum warahmatullahi wabarakatuh. Tuan Yang di-Pertua, saya ucapkan jutaan
terima kasihlah kepada 15 orang Ahli-ahli Yang Berhormat yang telah mengambil bahagian
yang di mana diakhiri oleh Yang Berhormat Kota Raja, mantan Menteri Pertahanan.

Dalam perbahasan Rang Undang-undang Akta Tabung Angkatan Tentera (Pindaan)
2022. Kadangkala saya rasa, Tuan Yang di-Pertua, saya duduk dalam kementerian tentera
ya. Ini sebab yang bercakap ini, rakan-rakan yang bercakap ini lantang begitu tegas macam
tentera. Apa pun saya akui sepanjang mengikuti perbahasan rang undang-undang ini oleh
Ahli-ahli Yang Berhormat, cadangan, teguran dan pandangan yang dilontarkan saya setuju
perlu diambil serius, perlu diambil tindakan dan insya-Allah segala kelemahan, kekurangan
akan diperbetulkan dan diperketat insya-Allah.

Jelas keprihatinan Yang Berhormat mahu memastikan Lembaga Tabung Angkatan
Tentera terus kukuh dan berjaya, yang jelas kita terus cakna dan prihatin dengan anggota
tentera. Terima kasih kepada semua.

Seperti mana saya katakan tadi, masa saya bentangkan tadi, rang undang-undang
ini, jumlah aset yang diuruskan LTAT tidaklah besar. Kecil, hanya sebanyak RM9.89 bilion.
Maknanya, tidak sampai RM10 bilion jika mahu dibandingkan dengan aset yang dikendalikan
oleh KWSP iaitu hampir RM1 trilion, Lembaga Tabung Haji yang menguruskan aset yang
bernilai RM80 bilion, PNB RM350 bilion.

Walau bagaimanapun, usaha terus akan dilakukan bagi memperkukuhkan LTAT
seperti mana cadangan rang undang-undang ini yang bertujuan bagi membolehkan LTAT
menambah baik dan memperkukuhkan empat aset penting kepada anggota tentera dan juga
LTAT dari segi iaitu protection for contributors perlindungan ke atas wang caruman anggota
tentera daripada kerajaan. Kedua, enhancement of social authority iaitu meningkatkan
perlindungan sekuriti sosial anggota tentera. Ketiga, better governance Tabung Angkatan
Tentera iaitu untuk mengukuhkan tadbir urus LTAT. Semua orang banyak bercakap tentang
hal ini. Keempat, memastikan, to ensure sustainability of dividend, memastikan
pengisytiharan dividen yang lestari kepada anggota tentera berdasarkan prestasi kewangan.

Jadi, saya hendak menjawab. Pertama, daripada Ahli Parlimen Pasir Mas yang
membangkitkan berdasarkan akta — Yang Berhormat Pasir Mas, berdasarkan Akta LTAT,
LTAT memang melabur berdasarkan pemupukan aset strategik iaitu strategic asset

allocation. Ini Yang Berhormat Padang Serai pun ada bangkitkan fasal ini.
