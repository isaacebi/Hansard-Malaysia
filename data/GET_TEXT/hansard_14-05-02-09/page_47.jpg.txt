DR. 1.8.2022 42

Kenapa saya hendak sebut dalam Dewan yang mulia ini? Bagi saya, kita jangan
tengok dia pisang itu dia tidak jual dalam sikat tahu, tidak macam kita. Kita biasalah kalau kita
beli itu dapat dalam satu sikat. Akan tetapi, dia jual dalam satu-satu dengan dibalut dengan
packaging yang nampak hebatlah dan dijual dalam mini market, supermarket dan
sebagainya. Kita boleh gunakan cara ini sebagai satu contoh untuk kita menembusi pasaran
antarabangsa yang dia dengan secara langsung akan membantu sektor pertanian kita tidak
kira petani kecil kah ataupun secara kontan kah.

Oleh sebab bagi saya menembusi pasaran antarabangsa merupakan salah satu
perkara yang perlu diberikan keutamaan oleh FAMA untuk jangka masa panjang supaya kita
dapat memasarkan hasil-hasil pertanian kita. Tidak kira bunga kah, buah-buahan kah
ataupun hasil ternakan supaya dapat menjana pendapatan untuk negara kita.

Jadi, saya berharap dengan contoh ini saya hendak tanya kepada Yang Berhormat
Timbalan Menteri apakah ada produk pertanian tidak kiralah tanaman kah, buah-buahan kah
ataupun sayur-sayuran kah yang akan menjadi subjek utama sasaran kita untuk menembusi
pasaran antarabangsa. Oleh sebab, selama ini kalau buah-buahan kita banyak mendengar
Musang King sahaja, durian. Baguslah kita teruskan. Akan tetapi, macam mana dengan
buah-buahan lain? Kita banyak hasil. Negara Malaysia bukan setakat durian sahaja. Kita ada
banyak hasil ataupun produk pertanian yang mendapat sambutan antarabangsa dan kita
perlu teruskan.

Dato’ Ramli bin Dato’ Mohd Nor [Cameron Highlands]: Yang Berhormat sila
gulung.

Tuan Cha Kee Chin [Rasah]: Ya, itu sahaja. Tuan Yang di-Pertua, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Rasah. Saya bersetuju dengan Yang Berhormat Rasah, satu perspektif. Rang
undang-undang di bahas di dalam Dewan ini. Akan tetapi, kalau kita lihat dalam teks Bahasa
Melayu ada Bahasa Inggeris. Jadi, kadang-kadang kalau Ahli-ahli Yang Berhormat lihat apa
bezanya sheep dengan goat. Sheep itu dalam Bahasa Melayu apa dia? Goat itu dalam
Bahasa Melayu apa dia?

Saya pohon pihak kementerian mengambil maklum terutama sekali pihak Jabatan
Peguam Negara bahagian drafting sebelum teks rang undang-undang warna biru ini
dibentangkan, tolonglah semak betul-betul ya. Ini kita nak keabsahan dalam Dewan ini. Sila
ambil maklum ya pihak Peguam Negara dan kementerian yang bertanggungjawab tentang
rang undang-undang dan pembentangan di dalam Dewan ini ya. Okey.

Tuan Cha Kee Chin [Rasah]: Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Betul Yang Berhormat

Rasah. Terima kasih Yang Berhormat Rasah. Dipersilakan Yang Berhormat Tebrau.

12.19 tgh.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya menyertai pembahasaan Rang Undang-undang Lembaga Pemasaran
Pertanian Persekutuan. Tuan Yang di-Pertua, bagi memacu sektor pemasaran domestik dan
