DR. 1.8.2022 122

Ambrin Buang supaya membuat forensic audit. Adakah akan diteruskan forensic audit
terhadap pembinaan LCS?
#1830

Dato’ Sri Ikmal Hisham bin Abdul Aziz: Bukit Bendera, mengenai LCS ini, butiran,
jumlah dan sebagainya saya tiada di sini. Akan tetapi, yang kita tahu, daripada enam buah
kapal, sekarang ini Jemaah Menteri sudah bersetuju membina lima buah kapal sahaja.
Mereka sekarang ini seperti yang dikatakan tadi, diberi enam bulan. Jadi, apa pun butiran
nanti, saya hantar secara bertulis ya, Bukit Bendera. Mengenai forensik ini, buat masa ini,
kita akan - macam Yang Berhormat Menteri kata, kita tidak akan melindungi. Pihak-pihak
berkuasa tertentu seperti SPRM telah pun menyiasat dan telah menyoal. Sekarang ini di
peringkat - saya tahu, mereka dah kenal pasti pihak-pihak yang terbabit. Sekarang ini di
pihak Jabatan Peguam Negara untuk diambil tindakan selanjutnya. Okey.

Saya nak jawab Pokok Sena. Yang Berhormat Pokok Sena tanya bahawa adakah
ahli lembaga pengurusan tidak akan membuat sesuatu yang cuai dan menjejaskan
keuntungan pencarum setelah dana pencarum dijamin oleh kerajaan. Jaminan ini Yang
Berhormat Pokok Sena adalah berbentuk pinjaman yang perlu dibayar semula seberapa
praktikal yang boleh.

LTAT ditadbir oleh pengurusan profesional, mengikut tadbir urus yang baik, malah
Yang Berhormat Port Dickson berkata, CEOnya bagus. Jadi, bererti jelas terbukti pengurusan
yang profesional. Jaminan kerajaan hanyalah sebagai sebuah jaringan keselamatan untuk
simpanan pencarum jika terjadinya sebarang masalah di luar jangkaan LTAT. Saya nak
menjawab Tumpat pula. Yang Berhormat Tumpat tanya, sejauh manakah dasar pelaburan
yang melibatkan ekuiti antarabangsa yang dijangka memberi keuntungan kepada LTAT di
kala ekonomi tidak menentu.

Yang Berhormat Tumpat, portfolio pelaburan domestik kekal sebagai tunggak
strategik utama LTAT. Usaha mempelbagaikan pelaburan ke luar negara adalah bertujuan
mengurangkan risiko konsentrasi memandangkan nilai saiz pasaran luar negara adalah jauh
lebih besar dan mempunyai tahap kecairan yang lebih tinggi berbanding pasaran domestik.
Kebajikan - Yang Berhormat Beaufort ada mencelah tadi. Kebajikan bekas tentera setakat
ini dimaklumkan merupakan tanggungjawab di bawah JHEV.

Walau bagaimanapun, LTAT sentiasa menjaga_ kebajikan pencarumnya
sebagaimana yang dinyatakan dalam Akta 101. Mengenai respons Menteri dalam isu picket
kakitangan LTAT, Yang Berhormat Menteri mengikuti rapat dan memberi perhatian dalam
pertemuan antara kepimpinan LTAT dan KKLTAT untuk mencapai jalan penyelesaian yang
bermanfaat kedua-dua pihak. Yang Berhormat Menteri juga menyokong penubuhan
Jawatankuasa Penilaian dan Penyelarasan Gaji antara pengurusan LTAT dan KKLTAT untuk
menyelesaikan perkara ini.

Apakah kesan LTAT sekiranya projek LCS tidak diteruskan? Seperti yang saya
maklum sebentar tadi, LTAT memang akan mengalami rosot nilai dan akan memberi kesan
negatif kepada kemampuan untuk membayar dividen kepada pencarum untuk tempoh enam
tahun berjumlah sebanyak RM2.1 bilion. Oleh yang demikian, LTAT bersama-sama dengan
