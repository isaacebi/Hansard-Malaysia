DR. 1.8.2022 112

Siapa Panglima? Siapa Ketua Turus Tentera Udara? Sulaiman Sujak. Siapa Tentera
Laut? Thanabalasingam. Siapa Ketua Turus Angkatan Tentera? Osman Jiwa. Sekarang
kalau kita pergi sekolah-sekolah, kita tanya budak-budak sekolah, siapa ketua-ketua tentera
ini? Mereka tidak tahu. Ini kerana kedudukan mereka semakin hari semakin rendah, semakin
hari semakin rendah.

Oleh sebab itu tanda penghormatan kepada veteran, saya tidak pernah buang
veteran di baju saya di mana saya pergi dalam negeri atau luar negeri. Oleh sebab saya lihat
veteran di Malaysia ini mesti kita angkat mereka, kita kena usaha. Bukan mereka perlu
merayu setiap tahun untuk meminta belas kasihan dan sebagainya. Perlu mereka dihormati
seperti kalau kita pergi ke UK. Di airport, sudah dihadiahkan kepada kita bunga popi, tanda
penghargaan mereka kepada veteran. Begitu juga di Amerika, New Zealand dan Australia.
1800

Bagi kita di sini, bila veteran turun tunjuk perasaan menuntut sesuatu, sebenarnya
bukan kementerian yang ada sekarang, kita semua bertanggungjawab bagaimana keadaan
mereka perlu kita pulihkan.

LTAT yang sahamnya besar dan semua pemegang saham itu yang melaburnya
adalah tentera dan bekas tentera, perlu diberikan keutamaan-keutamaan dalam projek dan
mereka mesti dikendalikan secara profesional. Saya pun tidak faham kenapa misalnya LTAT
ada masalah dalam projek untuk meneruskan projek laluan Klang Valley. Klang Valley
kenapa ada masalah dan kenapa tidak diselesaikan dengan begitu cepat? Ini menyebabkan
semangat mereka yang melabur dalam LTAT itu semakin hari, semakin lemah,

Oleh sebab itulah kita harap— blame ini kita boleh blame orang itu, kita boleh blame
orang ini. Kita blame terus, yang menyeleweng turut disiasat tetapi mesti ada azam
bagaimana untuk berusaha untuk mengangkat martabat angkatan tentera, bekas-bekas
tentera, pasukan keselamatan ini secara bersungguh, secara bersama. Tidak kira dipihak
pemerintah atau di pihak pembangkang.

Memanglah kalau ikut laporan di sini laporan yang dibuat oleh rakan-rakan kita
dalam...

Seorang Ahli: PAC.

Tuan Mohamad bin Sabu [Kota Raja]: PAC, mereka mahu supaya SPRM meneliti
semula dan membuat siasatan terhadap isu-isu yang berbangkit dalam laporan siasatan
jawatankuasa khas. Banyak lagi sebenarnya laporan jawatankuasa khas ini yang saya
sempat melihatnya tetapi tidak dapat diberikan kepada orang ramai kerana ia masih dalam
siasatan dan tidak boleh diberikan kepada orang ramai dan termasuklah hal keselamatan
negara.

Akan tetapi, ia perlu diambil perhatian sesungguhnya sebab imej mereka ini perlu
dibina dalam keadaan negara yang dijangka akan maju semula pada masa akan datang bila
bertukar parti pemerintah nanti memerintah Malaysia dan kedudukan angkatan tentera ini
mesti diangkat martabat mereka termasuklah pada veteran. Itulah yang saya harapkan.

Terima kasih.
