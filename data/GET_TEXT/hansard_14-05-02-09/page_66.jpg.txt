DR. 1.8.2022 61

Jadi, saya nak nyatakan di sini bahawa Timbalan Speaker telah mengelirukan Dewan
dan saya nak minta satu ruling daripada Tuan Yang di-Pertua. Apa tindakan yang akan
diambil terhadap Timbalan Yang di Pertua yang telah mengelirukan Dewan, walaupun beliau
cakap bahawa 20 hari bulan, hari kejadian dan hari keesokannya, Yang Berhormat Pasir
Salak telah dihalau keluar, tak boleh masuk Dewan? Hansard masih rekod, Yang Berhormat
Pasir Salak masuk dalam Dewan. Yang Berhormat Pasir Salak tak mengambil bahagian
dalam perbahasan tetapi kenyataannya, semua rekod di sini dan beliau juga mengambil
bahagian dalam pengundian usul daripada KDN. How can it happen?

Kalau cakap bahawa hukuman terhadap Yang Berhormat Pasir Salak untuk
menggunakan bahasa lucah adalah dua hari tak boleh masuk Dewan Rakyat. Akan tetapi,
kenapa hari Rabu, beliau masih diizinkan untuk mengambil bahagian dalam perbahasan dan
juga undi terhadap usul daripada KDN.

Tuan Yang di-Pertua: Terima kasih Yang Berhormat Kulai. Saya kena rujuk dulu
kepada Hansard dan apa arahan Timbalan Yang di-Pertua itu yang sebenarnya.

01500

Puan Teo Nie Ching [Kulai]: Saya ada sesalinan Hansard tersebut. [Sambil
menunjukkan sesalinan Hansard] 26 Julai...

Tuan Yang di-Pertua: Tidak mengapa.

Puan Teo Nie Ching [Kulai]: ...Di mana Timbalan Yang di-Pertua nyatakan...

Tuan Yang di-Pertua: Baiklah Yang Berhormat bagi...

Puan Teo Nie Ching [Kulai]: ...Bahawa Yang Berhormat Pasir Salak dihalau dua
hari.

Tuan Yang di-Pertua: Alright, okey.

Puan Teo Nie Ching [Kulai]: Selepas itu adalah Hansard pada 20 Julai di mana
kenyataan Yang Berhormat Pasir Salak masih direkodkan dalam Hansard dan juga nama dia
tercatat sebagai ke-90 Ahli Parlimen yang menyokong usul KDN terhadap SOSMA tersebut.

Tuan Yang di-Pertua: Biar saya baca betul-betul. Terima kasih.

Puan Teo Nie Ching [Kulai]: Boleh saya minta satu ruling daripada Tuan Yang di-
Pertua, selepas Tuan Yang di-Pertua membuat siasatan? Terima kasih.

Tuan Yang di-Pertua: Ya, terima kasih. Yang Berhormat Jerai, silakan.

3.00 ptg.

Tuan Sabri bin Azit [Jerai]: Assalamualaikum warahmatullahi wabarakatuh. Terima
kasih Tuan Yang di-Pertua kerana memberi peluang kepada saya untuk menyertai sesi
perbahasan Rang Undang-undang Lembaga Pemasaran Pertanian Persekutuan (Pindaan)
2022 pada hari ini. Semua sedia maklum bahawa tidak ada agensi atau jabatan khas yang
menjalankan aktiviti pemasaran ternakan di negara kita sehingga wujudnya banyak kartel
mengawal penawaran di pasaran dan secara langsung mengawal harga pasaran.

Dengan pindaan RUU ini, FAMA dilihat akan mengambil peranan untuk

mengedarkan komoditi ternakan serta menstabilkan rantaian bekalan bagi komoditi
