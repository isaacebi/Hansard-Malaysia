DR. 1.8.2022 12

Dato’ Muhammad Bakhtiar bin Wan Chik [Balik Pulau]: Terima kasih, Tuan Yang
di-Pertua. Kalau tidak silap saya pada tahun 2019, ada Tourism Task Force yang telah
mencadangkan untuk menggalakkan pelancong-pelancong asing ke negara kita,
termasuklah daripada China, memperkenalkan iaitu Visa On Arrival kepada pelancong-
pelancong China ini sebab Visa On Arrival ini boleh menggalakkan mereka yang— tahun
2019 kita ada 2.9 juta orang pelancong China.

Jadi dengan Visa On Arrival diperkenalkan kita boleh menambahkan jumlah itu dua
kali ganda. Ini sebab kita tahu kenapa KDN begitu berat untuk memperkenalkan VOA sebab
oleh kerana UKSB yang baru-baru ini telah pun memberitahu umum bahawa dia menyogok
beberapa Menteri, termasuklah ada lah— yang di mana kalau ikut UKSB dia caj seorang
pelancong CNY200 iaitu lebih kurang RM130 satu orang. Kalau 2.9 juta kali RM130,
pendapatannya dia setahun ialah RM300 juta. Jadi, sebab itu saya rasa mereka tidak mahu
memperkenalkan VOA. Jadi saya tanya kembali MOTAC, adakah MOTAC akan
memperkenalkan VOA bersama dengan KLN. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Balik Pulau. Sila, Yang Berhormat Timbalan Menteri satu minit.

Datuk Seri Dr. Santhara: Terima kasih atas soalan tambahan tadi yang diberikan
oleh mantan Timbalan Menteri Pelancongan sendiri. Saya yakin beliau tahu jawapan kepada
soalan tersebut. Namun demikian, izinkan saya ringkaskan.

Pertama sekali, MOTAC akan sentiasa menyokong VOA bukan sahaja daripada
China dan juga dari India kerana kita mendapati mereka memerlukan keperluan itu. Kedua
adalah untuk multiple visa entry. Contohnya apabila mereka datang ke Malaysia selepas itu
mereka naik kapal pelancongan, bila mereka hendak masuk kembali tidak boleh. Contohnya
ada kapal-kapal pelancongan pergi ke Singapura.

Untuk bahagian yang kedua yang ditanya mengenainya, itu satu soalan yang harus
ditujukan kepada KDN tetapi namun demikian, kita maklum bahawa banyak laporan yang
mengatakan mereka yang datang daripada negara China yang menggunakan VOA ini hampir
1 juta lebih orang tidak pulang ke negara mereka. Maka wujudnya masalah-masalah
tersebut. Maka saya yakin kementerian dan Kabinet akan mengkaji semula mengenai VOA
ini dan bagaimana tahap untuk melaksanakan untuk ia tidak disalahgunakan.

Contohnya, VOA yang digunakan dahulunya dari India, itu yang kita mendapati warga
asing berselerak di Brickfields membuat perniagaan dan sebagainya. Kita tidak mahu
perkara ini diulangi. Mengenai bayaran dan sebagainya, saya rasa itu merupakan satu kes
yang telah ada di mahkamah dan saya tidak mahu membincangkan perkara-perkara politik
di bawah platform ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Pertanyaan jawab lisan seterusnya saya ingin menjemput

Yang Berhormat Labis.
