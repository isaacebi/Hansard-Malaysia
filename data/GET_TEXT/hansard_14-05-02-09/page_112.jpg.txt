DR. 1.8.2022 107

pelaburan strategik untuk menyelamatkan projek-projek kerajaan. Sebelum ini saya nampak
LTAT digunakan untuk AES. Tadi Yang Berhormat Seremban membangkitkan untuk projek
strategik AES. LTAT digunakan juga untuk projek kapal tempur pesisir atau /ittoral combat
ship (LCS) di bawah Boustead Naval Shipyard Sdn. Bhd. (BNS).

LTAT pegang 61 peratus daripada BNS dan projek itu seperti yang kita tahu cost
overrun, behind schedule dan satu kapal LCS pun tidak terima. Itulah masalah kita. Saya
hendak minta satu jawapan daripada Yang Berhormat Timbalan Menteri, apakah kos
tambahan projek LCS tersebut. Sampai hari ini kita hanya tahu bahawa RM5.94 bilion telah
dibelanjakan tetapi enam kapal tidak diterima dan apakah kos tambahan tersebut. Perlu juga
berikan maklumat daripada kerajaan.

LTAT ini penting kerana LTAT memegang juga Boustead Holdings Berhad, Boustead
Heavy Industries Corporation Berhad, Boustead Plantation Berhad, Affin Bank dan
Pharmaniaga Berhad. LTAT mempunyai indirect interest dengan syarikat-syarikat yang saya
sebut tadi. Oleh itu dia perlu, LTAT terdedah kepada business risk yang begitu tinggi dan
saya meminta supaya perkara yang saya mention ini diberikan penjelasan kerana dana
persaraan ini penting untuk anggota tentera kita. Kita telah menerima begitu banyak
memorandum daripada veteran-veteran bahawa mereka menghadapi masalah persaraan
dan LTAT kalau tidak diuruskan dengan baik, masalah sekuriti persaraan veteran-veteran
kita akan menghadapi masalah.

Saya sebut tadi, saya minta juga dari segi government procurement, pembelian dari
segi peralatan ketenteraan memandangkan bahawa Transparency International telah
menyebut bahawa Government Defence Integrity Index (GDI), Malaysia mendapat kategori
“D”. “D” untuk Government Defence Integrity Index dan kita perlu juga memperbaiki, ada
pelan transformasi untuk memperbaiki performance LTAT supaya dividen LTAT kita boleh
setara dengan KWSP.

Tuan Yang di-Pertua: Yang Berhormat, habiskan Yang Berhormat.

Tuan Wong Hon Wai [Bukit Bendera]: Ya. Saya ingin membuat penggulungan
bahawa LTAT ini penting untuk retirement security pegawai-pegawai tentera dan juga
anggota ATM kita. Kita perlu ada dividen yang lestari supaya dana persaraan anggota kita
dijamin dan pada masa yang sama kita perlu inject professionalism dalam pengurusan LTAT
supaya dia dapat setara dengan retirement funding seperti KWSP. Saya minta Yang
Berhormat Timbalan Menteri menjawab setiap persoalan yang saya bangkitkan tadi. Sekian,
terima kasih Tuan Yang di-Pertua.

Tuan Yang di-Pertua: Terima kasih. Sebenarnya ada dua lagi pembahas, Yang
Berhormat Baling dan Yang Berhormat Kota Raja. Akan tetapi sebelum saya memanggil
mereka, saya ingin memanggil Yang Berhormat Padang Serai kerana soal-soal tentera begitu

dekat di hati beliau. Yang Berhormat Padang Serai, silakan.

5.44 ptg.
Tuan Karupaiya a/l Mutusami [Padang Serai]: Terima kasih Tuan Yang di-Pertua.
Salam sejahtera, selamat petang. Semalam negara kita telah menyambut Hari Pahlawan
