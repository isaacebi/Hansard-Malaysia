DR. 1.8.2022 110

Jadi, antara cadangan saya hari ini— saya tahu memang ada usaha-usaha LTAT
untuk meningkatkan manfaat yang diberikan dalam pakej-pakej kebajikan. Cuma saya ingin
menambah baik sedikit antaranya kepada mereka yang tidak dapat pencen ataupun veteran
yang tidak berpencen, dalam konteks kebajikan mereka khususnya di kawasan saya adalah
lebih kurang 40 peratus daripada 12,000 orang.

Kalau 40 peratus, you are talking about more than 5,000 yang mereka ini bukan
mendapat pencen. Jadi, saya harap boleh memainkan peranan LTAT— LTAT boleh
memainkan peranan yang tambah nilai dalam konteks pertanian dalam program kelompok.
Panggil mereka ini menjadi petani berkelompok yang mana mereka ada tanah dalam
kampung. Kita minta LTAT memberikan wang atau dana dan pantau mereka dan membantu
mereka dalam pertanian berkelompok.

Kepada anak-anak mereka yang hendak masuk universiti, mereka minta laptop,
laptop pun tidak mampu hendak beli. Ini di antara CSR LTAT boleh melihat. Saya setuju
dengan apa yang disebutkan oleh Yang Berhormat Pasir Salak tadi. Di antara memberi
mereka peluang perniagaan, kebajikan juga harus kita berikan one-off anak-anak hendak
masuk universiti, beri laptop kepada mereka, sumbangan one-off duit raya dalam bulan
Ramadhan kepada mereka yang tidak berpencen. Yang berpencen a/hamdulillah dapat, yang
tidak berpencen ini juga kita harus teliti berikan kepada mereka sumbangan di antara RM700
hingga RM1,000. Bagi duit raya kepada mereka yang tidak berpencen.

Saya juga ingin menambah lagi, apa yang kita berikan pada hari ini kepada mereka,
rumah-rumah mereka, baiki rumah. Ini semua diperlukan oleh mereka yang berpencen dan
tidak berpencen. Inilah keluhan-keluhan yang saya sentiasa mendengar daripada pihak-pihak
veteran, yang saya setuju dengan Yang Berhormat Padang Serai tadi, yang banyak berjasa
kepada agama, bangsa dan tanah air kita. Jadi, saya harap LTAT boleh menambah baik.

Saya bukan hendak mendabik dada, saya sedikit hendak kongsi pengalaman. Dalam
urusan masa Lembaga Tabung Haji dahulu, kita memberi— kita memang memberi dividen di
antara enam hingga lapan peratus tetapi ada juga sebahagian daripada duit tersebut kita
ketepikan untuk memberikan peluang kepada mereka yang belum naik haji lagi. Dalam akaun
dia baru— tidak cukup RM1,000, RM,1300 dan RM1,500. Kita tambahkan untuk mereka naik
haji pada tahun tersebut. Sama juga dalam LTAT. Cari kaedah selain daripada dividen yang
diberikan selama ini, alhamdulillah. Akan tetapi tambah nilai dalam konteks memberikan—
dalam konteks kebajikan kepada mereka ini.

Saya dengar apa yang sahabat saya bercakap tadi iaitu Yang Berhormat Seremban
mengatakan Menteri itu, Menteri ini. Hari ini kita bersyukur sememangnya semua Menteri
termasuk Yang Berhormat Kota Raja ada sedikit sebanyak sumbangan untuk LTAT, untuk
menjayakan program mereka. Apatah lagi pada hari ini, kita ada bekas Menteri Pertahanan
yang menjadi Perdana Menteri Malaysia. Saya yakin dan percaya Yang Amat Berhormat Bera
tahu di mana untuk memberi bantuan kepada mereka ini, melalui menambah baik perniagaan
yang ada dalam LTAT ini.

Jadi Tuan Yang di-Pertua, saya harap operasi yang dilaksanakan oleh LTAT ini
insya-Allah, akan memberi manfaat dan pulangan yang lebih baik khususnya kepada
