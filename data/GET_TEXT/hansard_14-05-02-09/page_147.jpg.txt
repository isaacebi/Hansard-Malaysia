DR. 1.8.2022 142

merokok, produk pengganti tembakau atau peranti merokok bawah fasal 17(c) juga akan
dipotong menerusi pindaan dalam peringkat jawatankuasa.
01940

Possession juga saya keluarkan daripada Akta ataupun RUU ini selepas
perbincangan. Diharapkan larangan di bawah Fasal 13 dan Fasal 17 dapat merealisasikan
hasrat negara untuk menurunkan peratusan merokok kepada kurang daripada lima percent
menjelang 2040.

Fasal 19 memperuntukkan liabiliti bagi setiap pengilang, pengimport dan pengedar.
Ini bermakna liabiliti adalah dipertanggungjawabkan kepada pengilang, pengimport serta
pengedar sebagaimana maklumat yang tertera di label bungkusan produk merokok tersebut
sehingga dibuktikan sebaliknya, that’s fair.

Fasal 20 memperuntukkan tanggungjawab kepada pengilang, pengimport dan
pengedar untuk mengemukakan apa-apa maklumat yang ditentukan oleh Ketua Pengarah
atau mana-mana pegawai diberi kuasa berhubung dengan apa-apa produk tembakau, bahan
rokok, produk pengganti tembakau atau peranti merokok.

Fasal 21 merupakan peruntukan baharu yang telah dicadangkan di bawah rang
undang-undang ini. Fasal ini memperuntukkan kuasa kepada Menteri atas nasihat Ketua
Pengarah untuk menubuhkan suatu jawatankuasa bagi tujuan menyelaras dan menasihati
Menteri bagi larangan sepenuhnya sebarang produk tembakau bahan rokok atau produk
pengganti tembakau yang telah berada di pasaran yang menyebabkan kesan kesihatan yang
acute kepada penggunanya.

Peruntukan baharu ini sangat penting bagi memastikan pengguna produk merokok
terutama produk alaf baru seperti vape dilindungi sepenuhnya. Jadi sebagai contoh apabila
tiba-tiba 20 orang, 30 orang yang hisap vape yang sama mengalami masalah kesesakan
nafas dan berada di Jabatan Kecemasan. Belum lagi saya batalkan pendaftaran.

Saya kena tubuhkan jawatankuasa atas nasihat Ketua Pengarah. Tubuhkan
jawatankuasa untuk nasihatkan saya dahulu supaya dapat ditarik pendaftaran sementara
ataupun ditarik pendaftaran tersebut.

Menurut laporan, dengan izin Pulmonary Ilinesses Related To E-Cigarette Use In
Illinois and Wisconsin 2020. Satu penyakit baru dinamakan dengan izin e-cigarette and
vaping product used associated lung injury atau EVALI telah dilaporkan pada tahun 2019 di
Amerika Syarikat dengan mencatatkan sejumlah 2,807 orang pesakit dan 68 kematian. Di
Malaysia sahaja yang direkodkan dua kes yang teruk dilaporkan pada tahun 2019.

Peruntukan ini sangat kritikal memandangkan kos bagi merawat penyakit EVALI
sebagaimana kajian oleh JAKOB 2020, dengan izin e-cigarette dan vaping associated lung
injuries pulmonary advisor bagi merawat penyakit EVALI selama purata 14 hari kemasukan
ke wad adalah sebanyak RM150,000 seorang.

Peruntukan ini juga sangat penting untuk negara kita dalam memastikan penjimatan
kos bagi merawat komplikasi penyakit akibat merokok dapat dikurangkan memandangkan
negara kita telah pun berdepan dengan beban kos rawatan akibat komplikasi penggunaan
produk tembakau yang dianggarkan menelan perbelanjaan sebanyak RM6.2 bilion sekarang.
