DR. 1.8.2022 64

Tujuan membantu petani kecil adalah untuk membasmi kemiskinan tetapi untuk
menjamin kecukupan makanan, kita mesti memastikan sektor pengeluaran makanan adalah
perusahaan yang menguntungkan bagi menarik lebih ramai usahawan yang lebih besar ke
dalam sektor pengeluaran makanan. Kita ambil contoh buah durian, tidak ramai pekebun
yang berminat untuk melabur dalam penanaman durian sehingga orang-orang Cina tergila-
gilakan Musang King.

01510

Pasaran Malaysia terlalu kecil untuk mana-mana produk sama ada durian ataupun
daging kambing. Usahawan-usahawan mestilah melihat potensi dalam pasaran eksport
sebelum bersedia melabur dalam pengeluaran pertanian tertentu. Di sini lah FAMA dapat
memainkan peranan penting. Saluran dan maklumat pasaran eksport, logistik dan
penyimpanan bilik sejuk atau cold room storage yang efisien dan murah adalah syarat asas
bagi menggalakkan eksport tempatan dan saya khuatir FAMA sering ketinggalan daripada
sektor swasta dalam maklumat pasaran eksport.

FAMA mestilah lebih agresif membantu petani tempatan memasarkan produk
mereka ke luar negara. FAMA perlulah melihat contoh dan belajar dari Thailand bagaimana
mereka berjaya memasarkan buah-buahan mereka di seluruh dunia. Saya gembira membaca
peruntukan kerajaan bernilai RM30 juta untuk FAMA memulakan simpanan bilik sejuk dan
keperluan logistik. Saya ingin melihat lebih ramai petani tanpa mengira kaum dapat akses
kepada kemudahan-kemudahan ini. Sekian, terima kasih.

Tuan Yang di-Pertua: Terima kasih Yang Berhormat Wangsa Maju. Dengan itu
tamatlah perbahasan bagi Rang Undang-undang Lembaga Pemasaran Pertanian
Persekutuan (Pindaan) 2022. Saya meminta Yang Berhormat Menteri atau Timbalan Menteri
untuk menjawab. Silakan.

Puan Yeo Bee Yin [Bakri]: Tuan Yang di-Pertua.

Timbalan Menteri Pertanian dan Industri Makanan | [Datuk Seri Haji Ahmad bin
Hamzah]: Terima kasih Tuan Yang di-Pertua.

Puan Yeo Bee Yin [Bakri]: Mohon mencelah Tuan Yang di-Pertua. Ada 27
pembahas.

Tuan Yang di-Pertua: Dua puluh, ya.

Puan Yeo Bee Yin [Bakri]: Baru saja separuh ya.

Tuan Yang di-Pertua: Ya, faham. Akan tetapi, kita ada tiga rang undang-undang
hari ini. Itu sebabnya saya terpaksa hanya memilih 16 orang.

Tuan Nik Mohamad Abduh bin Nik Abdul Aziz [Bachok]: Tuan Yang di-Pertua,
kita tidak diberitahu awal.

Tuan Yang di-Pertua: Saya.

Tuan Nik Mohamad Abduh bin Nik Abdul Aziz [Bachok]: Kita tidak diberitahu awal
tidak boleh bahas.

Tuan Noor Amin bin Ahmad [Kangar]: Betul itu Tuan Yang di-Pertua.

Tuan Yang di-Pertua: Tadi dah announce 16 kan? Maaf.

Tuan Noor Amin bin Ahmad [Kangar]: Announce 27.
