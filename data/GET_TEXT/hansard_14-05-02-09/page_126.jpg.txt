DR. 1.8.2022 121

bulan yang bermula 22 Jun 2022 untuk fasa mobilisasi kepada syarikat BNSSB bagi
melaksanakan rundingan dengan 42 Original Equipment Manufacturer (OEM) dan 145
vendor yang terlibat dalam perolehan LCS ini. Fasa mobilisasi ini amatlah penting kerana
syarikat BNSSB hendaklah membuktikan kepada kementerian bahawa telah mendapat
sokongan daripada OEM dan vendor serta bersetuju untuk membekalkan peralatan dalam
meneruskan perolehan ini.

Selain itu juga, kementerian ingin memastikan bahawa tiada isu peralatan yang
diterima akan mengalami isu penggantian barang pada masa akan datang iaitu maksudnya
obsolete setelah pengesahan dan jaminan daripada OEM dan vendor terlibat diperoleh. Oleh
itu, implikasi keseluruhan berkaitan perolehan ini hanya akan dapat dimuktamadkan setelah
rundingan syarikat BNSSB dengan pihak OEM dan vendor, selesai.

Datuk Seri Panglima Abdul Azeez bin Abdul Rahim [Baling]: Timbalan Menteri,
Baling sedikit boleh? Boleh sedikit sahaja?

Dato’ Sri Ikmal Hisham bin Abdul Aziz: Okey, boleh, boleh.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua, Timbalan Menteri, terima kasih.

Saya menyambut baik apa yang telah Timbalan Menteri sebutkan tadi dan
menyokong penuh usaha kementerian dalam memastikan kebajikan dan kesejahteraan buat
pencarum LTAT. Antaranya memudahkan untuk pengeluaran bagi tunaikan tujuan
menunaikan ibadah haji, pengeluaran untuk pendidikan dan lain-lain.

Lagipun kita dengar di sebelah sana tadi, mereka menyatakan jangan letakkan ahli
politiklah dan sebagainya. Semasa zaman mereka memerintah pun ada ahli politik, ada Ahli
Parlimen yang mereka letakkan dalam GLC.

Apa yang penting di sini, saya hendak sarankan kepada kementerian Yang
Berhormat Timbalan Menteri, pastikan walau sesiapapun kita lantik menjadi ahli lembaga
pengarah malah waima hatta pengerusi, pastikan mereka menggalas tanggungjawab itu
dengan amalan yang integriti yang penuh. Akhirnya ROI, pulangan kepada semua pencarum
itu harus dilihat mendapat manfaat yang sewajarnya. Terima kasih.

Dato’ Sri Ikmal Hisham bin Abdul Aziz: Menjawab Yang Berhormat Baling, saya
setuju. Kita kena tengok background ahli lembaga itu tidak kiralah dia ahli politik atau tak.
Akan tetapi jika dia mempunyai qualification, kelayakan yang sewajarnya, dia layak, tak boleh
dinafikan kelayakannya untuk dilantik. Terima kasih.

Saya hendak menjawab Yang Berhormat Pokok Sena.

Tuan Wong Hon Wai [Bukit Bendera]: Maaf. Tadi soalan saya Timbalan Menteri
belum jawab lagi. Saya menanyakan kos tambahan untuk LCS, berapa juta, berapa bilion.
Tidak ada jawapan.

Datuk Seri Panglima Abdul Azeez bin Abdul Rahim [Baling]: Okey Yang
Berhormat Bukit Bendera.

Tuan Mohamad bin Sabu [Kota Raja]: Boleh tak sekali jawab dengan saya iaitu

kerajaan hendak buat forensic audit atau tidak terhadap LCS ini sebab cadangan Tan Sri
