DR. 1.8.2022 55

tidak tahu halal ataupun tidak. Dari Australia, dari India dan Yang Berhormat Pasir Salak kata
tadi, daging ini pun ada kartel. Harga pun berbeza-beza dan kita dijamah dengan daging yang
tidak fresh lah dibuat. Dibuat makanan pun tidak lagi sedap Tuan Yang di-Pertua. Sebab itu
saya kata kita kena serius.

Dato’ Seri Tiong King Sing [Bintulu]: Timbalan Menteri kena faham. [Bercakap
tanpa menggunakan pembesar suara]

Dato’ Sri Bung Moktar bin Radin [Kinabatangan]: Kita kena serius untuk
memastikan bahawa FAMA ini dapat berfungsi dengan baik dan sediakan peruntukan yang
berpatutan sebab kita berhadapan dengan krisis makanan. Jadi, saya juga ingin bertanyakan
kepada kementerian, siapa agensi yang /ead untuk food security ini ataupun keselamatan
makanan ini?

Dato’ Seri Tiong King Sing [Bintulu]: [Tidak jelasj.. halal. [Bercakap tanpa
menggunakan pembesar suara]

Dato’ Sri Bung Moktar bin Radin [Kinabatangan]: Sebab tidak ada langsung—
kita bercakap soal food security, soal makanan halal tetapi negara Malaysia mungkin tidak
sampai dua peratus menguasai pasaran dunia. Kita dapat maklumat bahawa halal food
keperluan dunia, yes ketika ini, melebihi tiga trilion satu tahun. Akan tetapi, berapa Malaysia
boleh manfaat? Yang saya tahu yang boleh memanfaatkan halal food ini— Korea, Jepun,
Singapura, Thailand, itu sahaja. Negara kita, nama sahaja negara Islam tetapi ternyata kita
gagal untuk mempelopori tentang food security.

Tuan Yang di-Pertua, saya setuju dan saya minta kementerian untuk menambah
peruntukan yang banyak dan FAMA boleh berfungsi dengan sebaik mungkin. Terima kasih.

Dato’ Seri Tiong King Sing [Bintulu]: [Bercakap tanpa menggunakan pembesar
suara]

Tuan Yang di-Pertua: Yang Berhormat Bukit Bendera, silakan.

2.38 ptg.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut juga ingin menyertai perbahasan pindaan terhadap Akta Lembaga Pemasaran
Pertanian Persekutuan 1965 iaitu dengan singkatannya, FAMA. Dengan pindaan Jadual
Ketiga yang baharu memansuhkan enam jenis ternakan dalam ruang lingkup FAMA.

Sebelum ini, FAMA tidak menyertai— bukan dalam pemasaran untuk ternakan-
ternakan dan saya dapati bahawa mukadimah ataupun preamble untuk Akta FAMA ini, bukan
sahaja importing and exporting of every agricultural produce, dengan izin Tuan Yang di-
Pertua. Bukan sahaja import, eksport dan juga provide credit facilities of such marketing.
Memberikan fasiliti kredit kepada petani-petani.

Kalau dibaca dengan preamble sebenarnya marketing arm untuk kementerian dan
saya ingin bertanyakan positioning terbaru berkenaan dengan FAMA dalam industri ternakan.
Ini kerana kita tahu juga industri ternakan pihak swasta juga memainkan peranan yang

penting dengan satu agensi kerajaan memasuki industri ternakan dengan pemasarannya.
