DR. 1.8.2022 8

Cuma setelah kita membuat sesi libat urus sebagai contoh, sesi libat urus yang kita
laksanakan dalam kita menetapkan keputusan ini melibatkan pelbagai pihak. Dalam konteks
ini kita dapati setiap keputusan yang dibuat ini mesti ada kekangan, akan ada kekangan kita.
Sama ada kita nak tunggu until situation, dengan izin menjadi perfect baru kita nak
laksanakan which is we don’t know when.

Dalam dunia pada hari ini, selur'uh negara cuba mengurangkan - seluruh dunia cuba
mengurangkan tumpuan dalam peperiksaan bagi melahirkan generasi yang lebih kreatif,
yang lebih berfikiran secara terbuka melihat pelbagai perkara dari pelbagai sudut, maka kita
perlu lihat, bila kita bercakap tentang pendidikan, pendidikan always a long game. Kita perlu
mengambil keputusan bagi memastikan kita laksanakannya dalam keadaan kita sediakan
sistem bersama-sama bagi membolehkan pelaksanaannya dapat dilaksanakan dengan
lancar dan teratur. Sekian terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato’ Mohd Rashid Hasnon]: Soalan tambahan kedua
saya jemput Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Saya ucapkan tahniah kepada Kementerian Pendidikan atas pembaharuan yang begitu baik
yang dilakukan. Pemansuhan UPSR dan PT3 ini boleh memberi fokus kepada usaha-usaha
lain ke arah kemenjadian pihak murid.

Namun soalan saya berdasarkan kepada satu kenyataan yang dikeluarkan dua tahun
lepas berhubung dengan pelajar-pelajar yang menyambung pengajian hanya 19 peratus
sahaja yang menyambung pengajian di Tingkatan 4 di aliran sains yang menyebabkan kuota
pengajian sains di universiti semakin tidak dapat di isi. Itu belum lagi mengambil kira hanya
72.1 peratus sahaja pelajar lepasan SPM yang tidak sambung belajar. Ertinya hanya sekitar
27 peratus yang sambung belajar. Itu saya tahu bidang KPT.

Cuma dalam isu KPM ini, bagaimana strategi KPM untuk menarik minat pelajar-
pelajar menyambung pengajian di bidang sains bagi memastikan keperluan pakar di negara
kita, tidak terjejas pada masa depan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pasir Mas. Sila.

10.25 pg.

Datuk Dr. Mohd Radzi bin Md. Jidin: Terima kasih Yang Berhormat Pasir Mas.
Dalam konteks ini, itu satu soalan yang tepat dalam konteks perbincangan kita berkaitan
dengan pemansuhan pemeriksaan.

Pada hari ini dunia bersaing atas inovasi dan teknologi dan kita lihat bahawa minat
dalam bidang STEM ini semakin hari semakin agak berkurangan. Jika kita biar perkara ini
berlaku sedang dunia bersaing pada sains dan teknologi dan minat dalam kalangan murid
kita berkurangan, maka kita akan terkebelakang dalam konteks pembangunan khususnya
bila bersaing dalam konteks inovasi dan teknologi.
