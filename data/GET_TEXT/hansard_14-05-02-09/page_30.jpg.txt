DR. 1.8.2022 25

Kontrak Ternakan Ayam. Syarikat integrator ini berperanan membekalkan benih anak ayam,
dedak, makanan tambahan, ubatan dan pemeriksaan berkala untuk tumbesaran ayam
kepada koperasi yang terlibat.

Jadi, untuk makluman Yang Berhormat, setakat ini sebanyak 2.5 juta ekor ayam
tersebut telah dikeluarkan. Daripada segi pelaksanaan KUSKOP akan mengadakan kontrak
farming, antara federasi pertanian dan penternak ayam. SKM juga telah memainkan peranan
dalam menyatukan gerakan koperasi ternakan ayam untuk saling bekerjasama_ bagi
menyumbang kepada jaminan bekalan ayam, dengan harga yang berpatutan melalui
rangkaian peruncitan koperasi.

Jadi untuk menyokong usaha kerajaan, kerajaan telah membenarkan peruntukan
sebanyak RM100 juta di bawah tabung modal pusingan SKM untuk digunakan sebagai dana
tabung agromakanan bagi membantu pembiayaan koperasi mengembangkan industri
makanan khususnya penternakan ayam. Terima kasih kepada Yang Berhormat.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang di-
Pertua dan terima kasih Yang Berhormat Timbalan Menteri atas penjelasan. Kita rasa masih
boleh kita memperluaskan lagi.

Soalan saya, adakah kementerian mahu menjadi penggerak kepada penubuhan
konsortium, koperasi-koperasi pertanian ini supaya lebih banyak daripada 3,329 buah
koperasi berkenaan yang sekarang hanya 184 ataupun lebih sikit lima peratus yang aktif
begitu supaya mereka dapat menjadi pengeluar makanan yang signifikan ke dalam pasaran.

Di samping berperanan juga untuk menggantikan peranan orang tengah yang
mungkin menjejaskan pendapatan petani-petani melalui kolaborasi antara koperasi-koperasi
yang terlibat pertanian. Knususnya yang besar-besar seperti Koperasi FELDA, KETENGAH
dan sebagainya. Apa pandangan kementerian?

01120

Datuk Muslimin bin Yahaya: Terima kasih kepada Yang Berhormat Lumut.
Sebelum saya menjawab soalan tambahan Yang Berhormat Lumut, izinkan saya Tuan Yang
di-Pertua, untuk memaklumkan kepada semua Ahli Yang Berhormat. Di atas meja Yang
Berhormat ada satu naskhah buku program keusahawanan tahun 2022. Ini merangkumi
inisiatif yang dilaksanakan oleh KUSKOP di bawah agensi-agensinya.

Ini kita meminta Yang Berhormat nanti kita bantulah usahawan-usahawan di
kawasan. Ini merentasi ideologi fahaman dan etnik serta teras. Kita ada 11 buah agensi di
bawah KUSKOP. Kita menawarkan 60 program melibatkan pembiayaan geran dan latihan.
Jadi, ini nanti Yang Berhormat bolehlah melihat. Kita tahu siapa sasaran kita, apa objektif
kita, apa kumpulan sasar kita, apa jumlah pembiayaan yang kita perlukan, apa kaedah
pembiayaan dan apa syarat-syaratnya termasuk siapa yang perlu kita hubungi. Jadi, yang ini
terimalah kepada semua rakan Ahli Yang Berhormat.

Jadi, untuk menjawab soalan tambahan tersebut, berkaitan dengan konsortium
ataupun penggabungan yang dimaksudkan oleh Yang Berhormat Lumut, kita ada
menemukan federasi. Tujuan federasi ini ialah kita menggabungkan beberapa buah koperasi
untuk kita memperkukuhkan lagi kita punya modal. Kita ada federasi berasaskan kepada
