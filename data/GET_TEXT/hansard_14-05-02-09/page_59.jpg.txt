DR. 1.8.2022 54

2.33 ptg.

Dato’ Sri Bung Moktar bin Radin [Kinabatangan]: Terima kasih Tuan Yang di-
Pertua. Saya berterima kasihlah kepada kerajaan sebab walaupun terlambat, akhirnya ada
pindaan dalam undang-undang pemasaran negara ini daripada memasarkan buah-buahan,
sayur-sayuran dan lain-lain dan kenalah pula daging dan sebagainya.

Ini penting Tuan Yang di-Pertua, tetapi saya hairan kerajaan ini betul-betul serius
kah, hendakkan FAMA ini diperkasakan. Sedangkan selama ini bajet untuk FAMA pun orang
kata bernafas pun susah. Jadi, kerajaan kalau betul-betul... [Disampuk] Betul-betul mahu
memperkasakan pemasaran barang-barang makan dalam negara ini, FAMA ini perlu
diberikan peruntukan yang banyak.

Saya mahu tanya juga kerajaan, apabila kita tambah untuk memasarkan daging dan
sebagainya, adakah lagi tambahan pegawai-pegawai pemasaran yang boleh memasarkan
bukan sahaja dalam negara kita tetapi terus ke luar negara? Saya juga ingin meminta FAMA
supaya melakukan downstream activity ataupun aktiviti aliran untuk membantu entrepreneur
kita di bawah sebab ada suatu ketika, buah-buahan kita, makanan kita berlambak-lambak di
dalam negara ini. Harga pun turun tetapi kalau di negara Philippines, di Thailand, benda-
benda ini dia proses.

Dato’ Seri Tiong King Sing [Bintulu]: Fasal Menteri sama Timbalan Menteri tidak
turun padang. Dia tidak faham rakyatnya dalam kesusahan. [Bercakap tanpa menggunakan
pembesar suara]

Dato’ Sri Bung Moktar bin Radin [Kinabatangan]: [Ketawa] Jadi inilah, saya harap
Timbalan Menteri, perkasakanlah FAMA ini. Inilah satu-satunya agensi yang memasarkan
makanan dalam negara kita. Akan tetapi, jika peruntukan pun kurang— Sabah cakap mahu
diguna untuk terbang pun susah, ndak payahlah, bagus tutuplah.

Dato’ Seri Tiong King Sing [Bintulu]: Memang. Saya setuju untuk tutup. [Bercakap
tanpa menggunakan pembesar suara]

Dato’ Sri Bung Moktar bin Radin [Kinabatangan]: Ya. Di kementerian ini, perlu
mempertingkatkan peruntukannya. Kita hendak memperkasa sesuatu agensi, kena cukup
dengan bajet yang disediakan. Oleh sebab itulah, orang ramai mengeluh dengan FAMA ini,
lebih-lebih lagi di Sabah. Nama sahaja ada FAMA tetapi susah berfungsi. Saya tanya kenapa.
Dia kata, “Peruntukan Yang Berhormat, tidak cukup. Peruntukan tidak cukup”.

Jadi, kalau macam inilah, kita macam bagai melepaskan batuk di tangga, ubah akta
undang-undang tetapi kita tidak pertingkatkan bajetnya, ini satu perkara bagi saya Tuan Yang
di-Pertua, perkara yang mustahil untuk kita laksanakan. Hari ini di negara kita ini, kita import
daging dari India. Ini bukan lembu betul-betul, ini kerbau. Dari India ini, telah difrozen,
dibekukan berbulan-bulan, mungkin bertahun baru sampai ke negara kita.

Dato’ Seri Tiong King Sing [Bintulu]: Timbalan Menteri tidak faham. [Bercakap
tanpa menggunakan pembesar suara]

Dato’ Sri Bung Moktar bin Radin [Kinabatangan]: Jadi, kenapa kita tidak— FAMA
sendiri mengusahakan supaya lembu-lembu yang fresh disembelih, dipotong di
slaughterhouse kita dan diedarkan kepada market, kepada pasaran. Ini kita makan daging
