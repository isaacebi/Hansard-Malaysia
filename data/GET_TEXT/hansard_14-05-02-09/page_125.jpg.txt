DR. 1.8.2022 120

Tuan Wong Hon Wai [Bukit Bendera]: Tuan Yang di-Pertua, malam ini bersidang
sampai 8.30 malam, malam masih muda lagi.

Tuan Yang di-Pertua: Lima minit Yang Berhormat.

Tuan Wong Hon Wai [Bukit Bendera]: So, ada dua jam lagi.

Dato’ Sri Ikmal Hisham bin Abdul Aziz: Okey. Baiklah. Terima kasih.

Tuan Yang di-Pertua: Lima minit.

Dato’ Sri lkmal Hisham bin Abdul Aziz: Saya jawab Yang Berhormat Bukit Bendera
lah.

Dato’ Mahfuz bin Haji Omar [Pokok Sena]: [Bercakap tanpa menggunakan
pembesar suara]

Dato’ Sri Ikmal Hisham bin Abdul Aziz: Oh, Yang Berhormat Pokok Sena. Makna
saya kena ikut aturanlah. Saya ingat saya nak — Yang Berhormat Setiu. Ini saya ikut yang
berbahas tadi ya.

Yang Berhormat Setiu bertanya mengenai sejauh manakah pelaburan LTAT
mengikut pelaburan patuh syariah, apakah mekanisme memastikan pelaburan ini patuh
syariah. Sebagaimana saya menjawab Yang Berhormat Pasir Mas tadi Yang Berhormat
Setiu, dasar dan polisi pelaburan LTAT melarang sebarang pelaburan dalam syarikat-syarikat
yang tidak memenuhi syariah.

Soalan ini pun ada bertanya juga mengenai perancangan, menyediakan peluang
sambung pelajaran kepada pencarum termasuk anggota tentera yang masih bertugas dan
bersara. LTAT pada masa ini telah menyediakan sebuah perkhidmatan nilai tambah iaitu
pengeluaran bagi tujuan membayar yuran pendidikan pencarum, tahap /imit adalah RM3,000.

Justifikasi penswastaan Boustead, kenapakah ia dibatalkan. Pada tahun 2020, LTAT
pernah mempertimbangkan untuk melaksanakan penswastaan Boustead Holdings Berhad.
Penswastaan Boustead merupakan satu langkah utama dalam penstrukturan semula
portfolio pelaburan LTAT. la membolehkan penstrukturan semula perniagaan kumpulan
Boustead dapat dijalankan dengan lebih cekap sebagai sebuah syarikat yang tidak tersenarai
dalam milikan penuh LTAT.

Bagaimanapun, pada 3 Februari 2021 tahun lepas, setelah mengambil kira pelbagai
faktor risiko bagi merealisasi cadangan tersebut terutama dalam persekitaran ekonomi
semasa yang mencabar akibat COVID-19 serta pelaksanaan semula Perintah Kawalan
Pergerakan, LTAT telah mengambil keputusan untuk tidak meneruskan cadangan tersebut
iaitu penswastaan.

Bagi perkara berkaitan dengan veteran, pengurusannya adalah di bawah Jabatan
Hal Ehwal Veteran. Jabatan Hal Ehwal Veteran sedang melaksanakan inisiatif peluang
kerjaya kedua kepada veteran yang menamatkan perkhidmatan awal secara berpencen
melalui kerjasama dengan pelbagai pertubuhan syarikat dan agensi kerajaan.

Kemudian yang dibangkitkan oleh Yang Berhormat Bukit Bendera. Ada satu, dua,
tiga, empat, lima lagi. Dibangkitkan oleh Yang Berhormat Bukit Bendera berhubung kos
tambahan untuk meneruskan projek LCS. Berhubung persoalan Yang Berhormat, selaras
dengan keputusan Jemaah Menteri, kerajaan bersetuju untuk memberikan tempoh enam
