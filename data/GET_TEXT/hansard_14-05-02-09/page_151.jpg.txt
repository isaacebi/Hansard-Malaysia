DR. 1.8.2022 146

Ini antara masanya kita akan membuat keputusan yang bergema selama lipatan
masa akan datang. Sama ada kita menyahut suara-suara rakyat yang mengharapkan kita
membuat keputusan yang tepat dalam melindungi generasi akan datang daripada mudarat
yang besar ini. [Tepuk]

Ahli-ahli Yang Berhormat, /et’s do the right thing. Dalam hal ini, saya memohon Ahli-
ahli Dewan pada hari ini, untuk memberikan pertimbangan yang sewajarnya untuk kita
selamatkan nyawa. Let’s save some lives, gentlemen and ladies.

Terima kasih. Tuan Yang di-Pertua, saya mohon mencadangkan. [Tepuk]

Dato’ Ramli bin Dato’ Mohd Nor [Cameron Highlands]: Ada mana-mana Yang
Berhormat menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan Yang
di-Pertua, saya mohon menyokong.

Datuk Seri Panglima Haji Mohd Shafie bin Haji Apdal [Semporna]: Tuan Yang di-
Pertua.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk
mengadakan peruntukan bagi mendaftar produk tembakau, bahan rokok atau produk
pengganti tembakau, pengawalan pengiklanan, promosi dan penajaan, penjualan dan
pembelian produk tembakau, bahan merokok, produk pengganti tembakau atau peranti
merokok dan larangan merokok apa-apa produk tembakau atau produk pengganti tembakau
dan larangan penggunaan peranti merokok, oleh mana-mana orang yang lahir pada tahun
2007 dan seterusnya dan bagi perkara yang berkaitan, dibaca kali yang kedua sekarang dan
terbuka untuk dibahas.

Datuk Seri Panglima Haji Mohd Shafie bin Haji Apdal [Semporna]: Tuan Yang di-
Pertua, Peraturan Mesyuarat 54(1). Saya ada sebut di peringkat awal tadi masa Tuan Yang
di-Pertua kendalikan sidang Dewan ini.

Bukan tujuan saya bila bangkit itu menidakkan ataupun ingin menangguhkan rang
undang-undang ini dilaksanakan. Saya bukannya orang merokok dari kecil. Dilahirkan
semenjak saya sudah 66 tahun. Saya pun tidak ada anak-anak cucu saya yang merokok.

Akan tetapi dalam perkara ini seperti apa yang saya nyatakan, rang undang-undang
ini walaupun disebut oleh Yang Berhormat Menteri tadi, ada pembabitan badan-badan seperti
Jawatankuasa Kesihatan Kanak-kanak tetapi ini penggubalan rang undang-undang, yang
seharusnya merangkumi bukan hanya satu, dua pihak sahaja. One sided daripada segi
kesihatan tetapi kuasa-kuasa yang ada.

Kita perlu mempunyai masa yang cukup untuk meneliti bidang kuasa rang undang-
undang kerana kita banyak undang-undang. Drugs yang ada di negara kita, hukumannya
cukup berat, gantung. Macam mana pencapaian kita? Kita tidak ingin bahawa bila mana kita
membuat satu rang undang-undang, the tendency to abuse by the authority, by the
responsible people, is death.

Sama ada saya melihat seperti yang disebutkan, no country in the world yang telah
mengharamkan penggunaan rokok. Ya, vape mungkin di negara-negara lain. Akan tetapi
