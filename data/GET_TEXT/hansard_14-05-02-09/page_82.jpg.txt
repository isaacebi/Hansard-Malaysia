DR. 1.8.2022 77

3.51 ptg.

Puan Yeo Bee Yin [Bakri]: Terima kasih Tuan Pengerusi. Saya ingin merujuk
kepada Jadual Ketiga — Cattle, domestic fowl, sheep, goat, deer dan rabbit, carcass dan hasil
haiwan sedemikian. Saya ingin merujuk kepada angka Jabatan Statistik Negara berkenaan
dengan SSR, daging susu serta kambing dan bebiri. Secara purata, dari 2016 hingga 2020,
SSR untuk daging ialah 22 peratus, susu sebanyak 65 peratus, kambing dan bebiri sebanyak
9.6 peratus. Dalam erti kata lain, kita actually perlu import 80 peratus daging, 35 peratus susu
dan 90 peratus kambing dan bebiri untuk memenuhi permintaan negara.

Bakri hendak tanya kementerian, sama ada untuk haiwan-haiwan ini, adakah
pengeluaran kesukaran kita ataupun pemasaran kesukaran kita? Apakah langkah yang
diambil oleh kerajaan untuk meningkatkan SSR untuk ketiga-tiga kategori ini?

Tuan Pengerusi: Terima kasih. Silakan Yang Berhormat Timbalan Menteri.

3.53 ptg.

Datuk Seri Haji Anmad bin Hamzah: Terima kasih Tuan Pengerusi. Sebenarnya
takrif daripada Schedule Ketiga kita ini, pertamanya cattle. Ini ialah kita takrifkan kepada
lembu termasuk kerbau. Saya sudah sebut tadi semasa pembukaan tadi, termasuk owl
Selepas itu domestic fowl,. Tadi Yang Berhormat sebut ada ayam pedaging, ayam kampung
dan ayam hutan. Sebenarnya perkataan domestik ini ialah ayam pemeliharaan yang kita
pelihara, bukan termasuk ayam hutan. Jadi, tidak ada masalah ya.

Kedua, bila kita sebut tentang rusa tadi. Rusa bukanlah- ia adalah rusa yang kita
ternak, bukan rusa yang diburu. Selepas itu sheep dibangkitkan tadi adalah biri-biri.
Sementara goat adalah kepada kambing. Jadi seperti Yang Berhormat tanya tadi, berapakah
sebenarnya SSL daging pada ketika ini? Sebenarnya, pada tahap yang cukup
membimbangkan sekali iaitu 23 kepada 24 peratus sahaja. Unjuran kita untuk Dasar
Agromakanan Negara, kita mahu mencapai sebanyak 50 peratus. Banyak langkah perlu yang
telah dijalankan oleh kerajaan bagi memastikan supaya kita dapat mencapai kepada hasrat
kita ini. Saya tidak dapat sebutkan satu persatu.

Begitu juga, kalau kambing ini kita lagi jatuh, ada 11 peratus sahaja. Akan tetapi
apabila disebut rabbit tadi, rabbit tadi sebenarnya ada petani-petani kita yang menternak
arnab ini yang boleh dijadikan sebagai bekalan daging untuk pengguna.

Jadi itu sahaja Tuan Pengerusi, terima kasih.

Tuan Pengerusi: Terima kasih.

[Fasal-fasal 1 hingga 3 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Kesihatan | (Dato' Dr. Haji Noor Azmi bin Ghazali)

dan diluluskan]
