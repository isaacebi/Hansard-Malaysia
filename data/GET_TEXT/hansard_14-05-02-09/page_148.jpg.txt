DR. 1.8.2022 143

Mengikut unjuran menjelang tahun 2030, kos ini dijangka meningkat kepada RM8.8
bilion treating lung cancer, treating heart disease from tobacco used and treating Chronic
Obstructive Pulmonary Disease (COPD). Sekiranya suatu tindakan komprehensif seperti
peruntukan GEG tidak dilaksanakan.

Fasal 22 memperuntukkan kuasa Menteri untuk melantik mana-mana orang untuk
menjadi juruanalisis makanan.

Fasal 23 memperuntukkan kuasa Menteri dalam meluluskan makmal bagi tujuan
RUU ini check apa yang ada dalam cecair vape. Pelantikan juru analisis dan kelulusan
makmal hendaklah dibuat oleh Menteri melalui perintah yang disiarkan dalam Warta.

Fasal 24 memperuntukkan kuasa kepada Menteri untuk melantik mana-mana orang
untuk menjadi pegawai diberi kuasa bagi tujuan penguatkuasaan RUU ini.

Fasal 25 hingga Fasal 40 di bawah Bahagian Sembilan RUU adalah merupakan
tatacara bagi proses penguatkuasaan.

Bagi Fasal 32 atas nasihat kepada Jawatankuasa Pilihan Khas Kanak-kanak. Suatu
pindaan juga akan saya bawa dalam peringkat jawatankuasa nanti melibatkan Fasal 32 suatu
Sub Fasal baru iaitu Fasal 32(5) akan dimasukkan bagi menghalang pemeriksaan badan
dilakukan ke atas mana-mana individu yang belum mencapai usia 18 tahun untuk melindungi
hak kanak-kanak.

Fasal 41 hingga Fasal 47 di bawah Bahagian 10 pula adalah berkaitan perbicaraan
dan prosiding. Manakala Fasal 40 hingga Fasal 53 di bawah Bahagian 11 pula adalah
berkaitan peruntukkan am yang telah digubal berdasarkan Akta 281 dan Kanun Tatacara
Jenayah Akta 593.

Tuan Yang di-Pertua cadangan denda dan hukuman di bawah rang undang-undang
ini adalah lebih komprehensif berbanding peruntukan sedia ada. Kesalahan adalah
dibahagikan kepada kesalahan melibatkan individu dan kesalahan melibatkan badan
korporat. Nilai denda yang lebih tinggi dicadangkan untuk dikenakan kepada badan korporat
atas kebertanggungjawaban yang lebih besar.

Bagi memastikan akta yang berkuat kuasa selepas ini tidak dilihat sifat punitif
kesalahan yang dilakukan oleh golongan GEG hanya menetapkan denda maksimum RM500
atau khidmat masyarakat. Malah, apa-apa kesalahan yang dilakukan oleh golongan GEG ini
akan terlebih dahulu ditawarkan kompaun seperti mana yang ada sekarang.

Selain itu Fasal 48 juga telah memperuntukkan kuasa Menteri dengan kelulusan
pendakwa raya untuk membuat peraturan bagi menetapkan mana-mana kesalahan di bawah
RUU ini yang boleh dikompaunkan serta kaedah dan tatacara pengkompaunan kesalahan
tersebut.

Ketua Pengarah atau mana-mana pegawai diberi kuasa oleh Ketua Pengarah boleh
dengan keizinan bertulis pendakwa raya pada bila-bila masa sebelum pertuduhan dimulakan
mengkompaun mana-mana kesalahan yang ditetapkan sebagai kesalahan boleh kompaun.
Satu garis panduan sebagaimana dilaksanakan dalam undang-undang sedia ada akan turut
diterbitkan.
