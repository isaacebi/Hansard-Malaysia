DR. 1.8.2022 45

Pengeluaran Pertanian. Di kawasan saya ada. Di kawasan Parlimen Pokok Sena ada 40
hektar.

Jadi masalahnya sekarang ini, mereka yang tanam di tanah pertanian ini, tidak akan
mendapat subsidi baja dan juga racun. Saya akui bahawa Jabatan Pertanian menyediakan
kos yang lain iaitu infra, perparitan, stor dan sebagainya. Itu dibuat sekali gus. Sedangkan
racun dan baja ini, ia hari-hari naik. Sampai sekarang harga tinggi khususnya racun.

Saya difahamkan, penyelenggaraan untuk saliran ini, setahun sekali baru depa buat
penyelenggaraan. Jadi, parit-parit itu, saliran-saliran itu juga, setahun sekali baru
diselenggarakan, dicuci dan sebagainya, sedangkan pekebun ini akan berdepan dengan —
kosnya ialah masalah subsidi baja dan racun. Jadi saya mohon kepada pihak kerajaan untuk
melihat kembali khususnya kepada pekebun-pekebun ini, khususnya di tanah-tanah
pertanian ini supaya mereka juga akan mendapat bantuan baja dan subsidi untuk mengatasi
kos yang ditanggung oleh mereka.

Ketiganya ialah ada dalam kawasan saya Yang Berhormat, mereka ini tanam pisang
tetapi depa tanam pisang dalam kebun getah. Jabatan Pertanian tidak bagi subsidi baja dan
racun kepada mereka kerana dia kata RISDA sudah bagi kepada tanah getah tadi. Jadi,
RISDA bagi kepada tuan kebun. Mereka ini hanya pergi mengambil manfaat di waktu tanam
semula getah, jadi mereka ambil kesempatan untuk tanam pisang. Memang pisang mereka
sangat menjadi tetapi masalahnya, mereka tidak dapat apa-apa peruntukan daripada
kerajaan.

Jadi saya fikir harus dipertimbangkan untuk diubah syarat-syarat tersebut supaya
mereka juga akan dapat memperoleh baja, racun dan sebagainya. Sangat luas. Saya ingat
lebih daripada 300 hektar. Begitulah yang ada dalam kawasan saya, yang diusahakan oleh
lima ataupun 60 orang penguasa tanaman pisang ini untuk pisang yang hendak dijadikan
kerepek pisang ini. Jadi saya mohon daripada pihak kerajaan.

Keempat ialah 75 peratus pengeluaran sayur di Semenanjung Malaysia adalah
diusahakan di atas tanah kerajaan. Sama ada tanah macam tanah pertanian tadi ataupun
tanah-tanah kerajaan yang dimohon oleh pekebun-pekebun dan termasuk juga ada yang
ditanam di atas tanah-tanah rizab.

01230

Apa yang jadi masalah sekarang ini ialah kita berdepan dengan masalah di negeri-
negeri, di mana tanah tersebut hendak dimajukan oleh pemaju-pemaju, hendak diambil dan
kerajaan negeri meluluskan kepada pemaju-pemaju. Ini apa yang berlaku di Daerah Kinta —
salah satunya ialah Daerah Kinta dan Batang Padang, Perak. Sejumlah 12 kelompok petani
sedang diusir.

Jadi, saya hendak kerajaan melihat bahawa sepatutnya kerajaan harus melihat
bahawa tanah-tanah kerajaan yang diusahakan untuk tanaman sayur ini mesti dikekalkan
supaya tidak diubah untuk dijadikan kawasan-kawasan perumahan dan sebagainya. Ini untuk
memastikan supaya kita nanti tidak lagi hendak bergantung kepada import sayur yang lebih

banyak dari luar. Ini untuk memastikan supaya tanaman ataupun kawasan sayur dalam
