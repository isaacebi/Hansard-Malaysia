DR. 1.8.2022 106

Tuan Yang di-Pertua: Terima kasih Yang Berhormat Tumpat. Yang Berhormat Bukit

Bendera, silakan.

5.36 ptg.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin menyertai perbahasan pindaan Akta Tabung Angkatan Tentera 1973. Kalau kita
baca mukadimah akta asal, satu tabung untuk mengadakan faedah persaraan dan lain-lain
faedah bagi pencarum dan bagi maksud bersampingan menggalakkan pembangunan
sosioekonomi dan kebajikan dan menyediakan faedah lain bagi personel akan bersara dan
personel bersara Angkatan Tentera Malaysia.

la satu dana persaraan. Apabila kita baca ada pindaan terhadap seksyen 4,
kelayakan daripada ahli lembaga. Ada dua kriteria yang sangat unusual kita panggil kejujuran
yang tidak diragui, ketekunan. Saya rasa kita perlu tambah satu lagi profesionalisme. Ahli
Lembaga LTAT perlu ada profesionalisme kerana ini adalah dana persaraan, perlu ada
profesionalisme daripada input daripada ahli ekonomi pelaburan dan kewangan.

Sebelum ini, Ahli Lembaga LTAT digunakan sebagai satu revolving door untuk bekas
ahli politik yang aktif, yang bersara ataupun Panglima Angkatan Tentera yang bersara yang
menjadi ahli lembaga. Saya mencadangkan supaya lebih ramaikan profesionalisme dan juga
dengan kewangan dan sebagainya. Tambah satu lagi klausa supaya Ahli Parlimen dan juga
Ahli Dewan Undangan Negeri tidak boleh menjadi Ahli Lembaga LTAT.

Sebelum itu pada tahun 2015, Pengerusi LTAT dilantik menjadi Senator pula.
Sepatutnya Ahli Parlimen yang akan kawal selia ataupun pemantauan terhadap LTAT — tahun
2015 Pengerusi LTAT menjadi Ahli Parlimen, Senator. Saya rasa itu perlu — ada conflict of
interest dan perlu ada diperbetulkan.

Saya baca juga seksyen 25, saya amat runsing apabila membaca satu tambahan
seksyen 25. Peruntukan bagi pendahuluan daripada Kumpulan Wang _ Disatukan
Persekutuan, jika Lembaga LTAT pada bila-bila masa tidak berupaya untuk membayar apa-
apa jumlah wang kepada pencarum, maka akan di-advance ataupun diberikan pendahuluan
daripada Kumpulan Wang Disatukan Persekutuan. Satu klausa yang amat merunsingkan.

Tadi Yang Berhormat Timbalan Menteri memberitahu jumlah portfolio LTAT RM10
billion. Tidak akan RM10 bilion hingga perlu ada satu klausa bahawa tidak cukup buat
pembayaran kepada pencarum? Adakah satu signa/ bahawa LTAT tidak dapat menguruskan
kewangan dengan baik dan perlu juga klausa ini supaya Kumpulan Wang Disatukan
Persekutuan perlu menyelamatkan LTAT? Itulah implikasi yang imply seksyen 25 ini.

Kenapa kita berkata begitu? Ini kerana LTAT, dalam Laporan PAC yang
dibentangkan oleh PAC hari ini muka surat Jawatankuasa Siasatan Tadbir Urus Perolehan
dan Kewangan (JKSTUPKK) dipetik mengatakan perbincangan antara Menteri-menteri
bahawa LTAT adalah sebuah government-linked investment company (GLIC).

01740

Saya ingin memperbetulkan, dia bukan satu GLIC, ia adalah satu dana persaraan

dan bukan dana persaraan seperti KWSP dan bukan satu alat oleh kerajaan untuk membuat
