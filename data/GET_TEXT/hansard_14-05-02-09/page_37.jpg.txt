DR. 1.8.2022 32

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah usul
seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

01140
RANG UNDANG-UNDANG DIBAWA KE DALAM MESYUARAT

RANG UNDANG-UNDANG CUKAI JUALAN
(PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Cukai Jualan 2018;
dibawa ke dalam Mesyuarat oleh Timbalan Menteri Kewangan II [Tuan Haji Yamani Hafez

bin Musa]; dibaca kali yang pertama; akan dibaca kali yang kedua pada Mesyuarat ini.

RANG UNDANG-UNDANG CUKAI PERKHIDMATAN
(PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Cukai Perkhidmatan
2018; dibawa ke dalam Mesyuarat oleh Timbalan Menteri Kewangan II [Tuan Haji Yamani

Hafez bin Musa]; dibaca kali yang pertama; akan dibaca kali yang kedua pada Mesyuarat ini.

RANG UNDANG-UNDANG

RANG UNDANG-UNDANG LEMBAGA PEMASARAN PERTANIAN
PERSEKUTUAN (PINDAAN) 2022

Bacaan Kali Yang Kedua dan Ketiga

11.41 pg.

Timbalan Menteri Pertanian dan Industri Makanan | [Datuk Seri Haji Ahmad bin
Hamzah]: Bismillahi Rahmani Rahim. Assalamualaikum warahmatullahi wabarakatuh. Tuan
Yang di-Pertua, saya mohon mencadangkan suatu akta untuk meminda Akta Lembaga
Pemasaran Pertanian Persekutuan 1965 dibacakan kali yang kedua sekarang.

Dato’ Ramli bin Dato’ Mohd Nor [Cameron Highlands]: Silakan.

Datuk Seri Haji Anmad bin Hamzah: Tuan Yang di-Pertua, Rang Undang-undang
Lembaga Pemasaran Pertanian Persekutuan (Pindaan) 2022 yang dicadangkan adalah bagi
meminda Akta Lembaga Pemasaran Pertanian Persekutuan 1965 [Akta 141)]. Pindaan ini
dengan tujuan untuk menambah baik peruntukan sedia ada terutamanya berhubung
perluasan tafsiran bagi keluaran pertanian dengan memasukkan komoditi ternakan tertentu
