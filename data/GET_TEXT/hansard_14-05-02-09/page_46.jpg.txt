DR. 1.8.2022 41

rantaian makanan terjejas dan sebagainya banyak sektor yang akan terjejas dan
menyebabkan inflasi, kos sara hidup meningkat dan sebagainya.

Jadi, saya berharap dengan adanya tambah baik, pindaan kepada akta ini dengan
memasukkan enam jenis ternakan yang digariskan dalam Jadual Ketiga tadi ia akan dapat
membantu kita untuk memastikan rantaian pembekalan makanan tempatan kekal stabil, tidak
kira apa yang terjadi.

Tuan Chan Foong Hin [Kota Kinabalu]: Yang Berhormat Rasah, boleh minta
penjelasan?

Tuan Cha Kee Chin [Rasah]: Sekejap, sekejap. Membolehkan kita mengurangkan
kebergantungan kepada makanan yang diimport dari luar. Oleh sebab banyak yang terjadi
sekarang ini kita banyak bergantung kepada makanan dari luar. Jadi saya berharap dengan
adanya pindaan ini yang sama-sama kita akan sokong untuk memperkasa dan memberikan
bidang kuasa yang lebih kepada FAMA. Ini sangat mustahak.

Saya ambil kesempatan pada hari ini, saya nampak enam jenis. Saya sokong enam
jenis hasil ternakan tersebut. Saya mohon ditambahkan satu iaitu khas untuk masyarakat
bukan Islam, daging khinzir. Untuk makluman semua, kita kena tengok ternakan khinzir ini
dari sudut ekonomi. la adalah satu industri yang telah lama bertapak di negara kita walaupun
menghadapi pelbagai cabaran dan sebagainya tetapi industri ini tetap menyumbang kepada
pembangunan negara dan kutipan cukai oleh kerajaan.

Jadi, saya mohon apakah ada kemungkinan daripada MAFI untuk turut
menyenaraikan ia khinzir sebagai salah satu hasil ternakan yang tersenarai? Ya, Yang
Berhormat Kota Kinabalu.

Tuan Chan Foong Hin [Kota Kinabalu]: Baru-baru ini harga khinzir ini dia
melampau melambung tinggi. Bukan sahaja di Sabah tetapi di seluruh Malaysia dan ini
sangat penting untuk masyarakat bukan Muslim. So, adakah Yang Berhormat Rasah pun
bersetuju bahawa kita adakan cara untuk sekatan harga untuk khinzir.

Tuan Cha Kee Chin [Rasah]: Ya, terima kasih Yang Berhormat Kota Kinabalu. Itu
yang saya sebutkan tadi. Saya mohon supaya— saya pernah bincang dengan Yang
Berhormat Menteri MAFI sendiri berkenaan dengan perkara ini. Jadi, saya mohon satu
jawapan daripada Yang Berhormat Timbalan Menteri ketika penggulungan nanti.

Saya hendak sebut satu perkara, mungkin mengambil masa seminit atau dua minit
ini. Oleh sebab saya harap FAMA kita, FAMA memang dengan pasar tani memang cukup
sinonim dan banyak membantu petani kecil di luar bandar khususnya. Itu tidak dipertikaikan,
dan usaha ini kita perlu teruskan.

Apa yang saya nampak saya hendak bagi satu contoh. Saya pernah pergi satu
rombongan ke Berlin, Jerman sebelum langkah Sheraton hari itu yang diketuai oleh Tok Pa.
Kebetulan Tok Pa ada di sini. Ketika itu saya mengunjungi pasar mini dia, dia banyak jual
pisang. Saya nampak, saya kata pisang itu hasil kita. Kita pun hasilkan pisang dengan cuaca
kita, iklim kita dan sebagainya. Akan tetapi, semua pisang itu saya tengok tidak ada satu

sebut buatan Malaysia ataupun hasil dari Malaysia. Semuanya dari Ecuador.
