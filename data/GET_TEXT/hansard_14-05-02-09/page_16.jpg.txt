DR. 1.8.2022 11

tempohnya akan memperkasakan industri pelancongan negara sebagai destinasi terkemuka
dunia dan juga berdaya saing dengan destinasi-destinasi pelancongan lain.

Manakala sasaran dua tahun ini, kita jangka sasaran kita adalah pelancong asing
seramai 4.5 juta hingga 5 juta dengan pendapatan lebih kurang RM11 bilion sehingga RM12
bilion. Dapatan sasaran adalah berdasarkan panduan laporan-laporan UNWTO/PATA dan
juga lain-lain serta penawaran kapasiti tempat duduk penerbangan dan juga pembukaan
sempadan pasaran-pasaran luar negara. Tourism Malaysia akan juga mengkaji semula
sasaran tersebut pada suku keempat tahun ini dan berdasarkan perkembangan industri
pelancongan terkini.

Tuan Yang di-Pertua, tadi tanya dua soalan dalam satu soalan dan yang saya jawab
hanya sahaja (a), maka soalan yang (b) itu merujuk kepada negara-negara yang kita akan
sasarkan adalah termasuk negara India dan juga di Arab dan sebagainya, yang itu walaupun
saya mempunyai jawapannya, terpulang kepada Tuan Yang di-Pertua untuk memberikan
saya satu minit atau hendak berikan bertulis.

Timbalan Yang di-Pertua [Dato' Mohd Rashid Hasnon]: Secara bertulis.

Datuk Seri Dr. Santhara: Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Soalan tambahan yang kedua saya bagi kepada— tadi saya
tengok Yang Berhormat Labuan tetapi dia tidak ada. Saya bagi kepada Yang Berhormat
Hang Tuah Jaya sebab dia sudah bangun awal tadi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih, Tuan Yang di-Pertua. Yang Berhormat Timbalan Menteri, ini tadi
dibahaskan tentang pelancong China. Cuma saya hendak tanya hari ini kita difahamkan yang
terkandas jemaah haji itu mereka telah memfailkan saman. Jadi saya ingin tanya dengan
kementerian, apakah tindakan proaktif yang telah ataupun akan diambil oleh MOTAC kerana
di dalam kenyataan media mereka, mereka juga minta supaya MOTAC membuat sesuatu,
terutamanya kuasa-kuasa di bawah Akta Industri Pelancongan 1992. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Hang Tuah Jaya. Sila, Yang Berhormat Timbalan Menteri.

Datuk Seri Dr. Santhara: Tuan Yang di-Pertua, saya difahamkan perkara ini masih
di bawah penilaian dan juga kajian dan juga di mana MOTAC sedang mencari penyelesaian
terbaik. Saya juga difahamkan memandangkan satu sama telah difailkan, maka saya tidak
boleh membincangkan perkara-perkara dengan teliti di sini. Namun demikian, kita akan
memberikan maklumat tambahan secara bertulis kepada yang berkenaan. Terima kasih.

Timbalan Yang di-Pertua [Dato' Mohd Rashid Hasnon]: Baik, terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Timbalan Menteri, jangan kaji lama sangat, tiap-tiap tahun berlaku.
Terima kasih.

Timbalan Yang di-Pertua [Dato' Mohd Rashid Hasnon]: Saya bagi ruang soalan

tambahan ketiga. Sila, Yang Berhormat Balik Pulau.
