DR. 1.8.2022 53

yang buat macam ini, sekarang jadi Yang Berhormat Perdana Menteri. Dia ada program
‘Jihad Memerangi Orang Tengah’.

Saya tahu ada orang tengah yang jahat. Saya tahu. Ini sudah lama, dalam history,
dalam sejarah. Dari Melaka sampai sekarang pun ada orang yang jahat dan ada kartel-kartel.
Betul. Saya tahu, kerajaan ada kuasa. Kerajaan ada kuasa antipencatutan. Use your power.
Jangan kita label-label sampai traders ini semuanya macam orang jahat.

Ada banyak traders, orang tengah yang baik. Jalankan tugas, mereka cari nafkah.
Mereka permudahkan pertanian sampai kepada pengguna. Kalau kita betul-betul hendak
perangi kartel, buatlah menggunakan kuasa. Jangan kita ada banyak label perangi ini,
perangi itu sehinggakan masyarakat ini macam benci satu sama lain. la memecahbelahkan
masyarakat. Saya rasa, haraplah ada satu — bukan saya defend kartel, tidak. Saya rasa
enforcement itu tidak betul buat kerja. Enforcement goes into it and dakwa mereka ke
mahkamanh. lItu sikapnya.

Jadi, akhir sekali saya harap bahawa FAMA Ini ia lebih berkesan lagi untuk
membantu petani kita memasarkan barangan ke pasar kepada pengguna, ya. Terutamanya
saya nampak My Best Buy ini kena perluaskan ke merata tempat, kawasan. Work together
dengan ADUN kawasan atau Ahli Parlimen kawasan supaya mereka tahu boleh bawa ke
tempat yang betul-betul memerlukan. Mereka tahu tempat ini ada ramai B40, maka boleh
bawalah My Best Buy atau pasar tani ke tempat itu untuk dibuka. Jadi, work together dengan
wakil rakyat di sini. Tidak kiralah di sana atau di sini, sama-sama membantu rakyat kita
mengatasi masalah inflasi yang semakin tinggi. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Bayan Baru. Masa telah menunjukkan pukul 1 tengah hari. Sebelum kita berhenti
rehat, saya tadi ada bertanya dengan Setiausaha Dewan. Dengan izin, the official RUU is in
the English copy. Akan tetapi, kalau kita lihat di English copy pun ini, ejaan pun tidak betul.

Saya tidak pernah lagi lihat ejaan — ‘rabbits” ataupun ini nama binatang baharu ke?
Pohon pihak MAFI ambil maklum. Mungkin dalam masa perbahasan jawatankuasa nanti
benda ini akan timbul. Peguam Negara pun sebelum benda ini keluar daripada cetakan
nasional itu, pohonlah semak betul-betul. The quality it seems makin teruk.

Okey, memandangkan masa telah cukup pukul 1 tengah hari, kita akan sambung
balik pada pukul 2.30 petang. Silakan.

[Mesyuarat ditempohkan pada pukul 1.04 tengah hari]

01430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum. Salam sejahtera, selamat tengah hari
semua. Kita sambung perbahasan Rang Undang-undang Lembaga Pemasaran Pertanian
Persekutuan (Pindaan) 2022 dengan saya menjemput Yang Berhormat Kinabatangan.
Silakan.
