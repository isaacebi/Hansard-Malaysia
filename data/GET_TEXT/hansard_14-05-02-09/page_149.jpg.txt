DR. 1.8.2022 144

Walau bagaimanapun budi bicara pengeluaran kompaun adalah tertakluk kepada
keizinan bertulis Pendakwa Raya. Average kompaun sekarang ahli-ahli Yang Berhormat
adalah RM50 sahaja. Kalau itu pun semua di setel sebelum— kalau bawa ke mahkamah pun
yang paling maksimum RM300 dan paling rendah RM90 tidak pernah lebih daripada itu.

Selain itu bagi tujuan pelaksanaan akta ini dengan baik dan teratur apabila
dikuatkuasakan kelak Kementerian Kesihatan akan secara berterusan menjalankan Libat
Urus bersama-sama dengan pemegang taruh seperti NGO kesihatan dan juga pemain
industri.

Ini termasuklah dalam membuat penetapan peraturan-peraturan merangkumi
produk-produk yang akan dikawal selia di bawah akta ini seperti vape dan rokok elektronik.
Saya sudah bagi jaminan sebelum peraturan dibuat nanti. Kita sudah ada tarikh perbincangan
dengan industri supaya kita tahu kekangan yang dihadapi oleh kedai-kedai penjual vape ini
dan sebagainya.

Tuan Yang di-Pertua sedikit lagi. Pihak kerajaan telah melaksanakan pendekatan
kawalan secara bersepadu. Bagi memastikan pelaksanaan yang optimum di samping
penguatkuasaan di bawah rang undang-undang ini. Pendekatan kawalan secara bersepadu
yang telah dilaksanakan menunjukkan ketersediaan pihak kerajaan untuk melaksanakan
semua peruntukan di bawah RUU ini termasuk peruntukan yang melibatkan generasi yang
lahir selepas 1 Januari 2007 dan seterusnya.

Antara tindakan yang telah dibuat merangkumi aktiviti pelan lima tahun Generational
Endgame, Anti Rokok 18 (Gegar 18). Bagi memastikan golongan generasi yang lahir pada 1
Januari 2007 dan seterusnya kekal tidak merokok dan mereka yang merokok diberikan
rawatan intervensi untuk berhenti merokok.

Kedua, aktiviti invokasi pencegahan merokok melibatkan pemerkasaan masyarakat
seperti Program Rumah Bebas tanpa amalan merokok bermula dari rumah atau MyHOUSE.
Ketiga, pengukuhan perkhidmatan berhenti merokok mQuit melalui kerjasama pintar sektor
awam dan swasta.

Malah ada permintaan dan kita akan usahakan supaya nicotine replacement therapy
yang sekarang ini perlu dispense oleh farmasi akan kita buat secara over the counter mudah
untuk diperoleh. Kerjasama pelbagai kementerian, agensi dan badan bukan kerajaan dalam
melaksanakan pelan lima tahun GEGAR 18 telah digerakkan demi memastikan sasaran yang
ditetapkan tercapai.

Tindakan bersepadu ini menggambarkan bahawa peruntukan yang ditetapkan di
bawah rang undang-undang ini bukan semata-mata bersifat punitif. Malahan ia juga
dilaksanakan dengan kombinasi elemen pendidikan dan juga advokasi.

Kerjasama strategik melibatkan badan bukan kerajaan dan swasta telah dimulakan
dengan perkhidmatan berhenti merokok, dengan izin mQuit serta penyediaan laman
sesawang jomquit.com yang telah dibangunkan bagi membantu golongan perokok untuk
berhenti merokok. Sekarang ini mQuit boleh diadakan di masjid dan sebagainya.

Kerajaan juga sedar bahawa antara elemen utama bagi memastikan semua
peruntukan yang dicadangkan di bawah RUU ini dapat dilaksanakan dengan optimum adalah
