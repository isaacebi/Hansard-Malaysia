DR. 1.8.2022 81

tidak berupaya untuk berkhidmat secara fizikal atau mental mengikut mana-mana yang
berkenaan.

Subfasal 9(d) bertujuan untuk memasukkan subseksyen baharu 12(2A) ke dalam
Akta 101 untuk mengadakan peruntukan bagi pencarum yang telah diberhentikan atau
bersara daripada perkhidmatan mempunyai pilihan untuk menyimpan apa-apa amaun yang
ada dalam kredit akaunnya dalam Tabung Angkatan Tentera dan berhak untuk menerima
kadar dividen bagi caruman yang disimpan dalam Tabung Angkatan Tentera di bawah Akta
101.

Fasal 10 bertujuan untuk menggantikan seksyen 15 Akta 101 untuk memperluas
kuasa LTAT atas nasihat yang diberikan oleh panel pelaburan untuk membuat pelaburan
berdasarkan peruntukan aset strategik atau strategic asset location dengan izin sebagaimana
yang diluluskan oleh Menteri dan Menteri Kewangan.

Fasal 11 bertujuan untuk memasukkan seksyen 24 dan seksyen 25 yang baharu ke
dalam Akta 101. Seksyen baharu 24 yang dicadangkan bertujuan untuk memberi LTAT kuasa
untuk memperbadankan suatu syarikat di bawah Akta Syarikat 2016 [Akta 777], Akta Syarikat
Amanah 1949 [Akta 100] dan apa-apa syarikat di bawah undang-undang bertulis yang
berbidang kuasa asing untuk menjalankan atau terlibat dalam apa-apa aktiviti yang diluluskan
atau diusahakan oleh LTAT bagi maksud Akta 101.

Seksyen baharu 25 yang dicadangkan bertujuan untuk mengadakan peruntukan bagi
hal keadaan yang membolehkan pendahuluan daripada Kumpulan Wang Disatukan,
diberikan kepada LTAT.

01610

Akhir sekali, fasal 12 bertujuan untuk meminda Jadual Kedua Akta 101 untuk
memasukkan perenggan baharu 2A untuk membolehkan mesyuarat Panel Pelaburan dapat
dipengerusikan oleh mana-mana anggota yang hadir dalam mesyuarat tersebut seandainya
Pengerusi Panel Pelaburan tidak dapat hadir atas sebab-sebab tertentu.

Tuan Yang di-Pertua dan rakan-rakan Ahli Dewan yang saya hormati sekalian.
Cadangan rang undang-undang ini membolehkan LTAT menambah baik dan
memperkukuhkan empat aspek penting kepada anggota tentera dan juga LTAT dari segi:

(i) protection for contributes iaitu perlindungan ke atas wang caruman

anggota tentera;

(ii) enhancement for social security iaitu meningkatkan perlindungan

sekuriti sosial anggota tentera;

(iii) better governance of Tabung Angkatan’ Tentera _iaitu

memperkukuhkan takbir urus LTAT; dan

(iv) to ensure sustainability of dividend iaitu memastikan pengisytiharan

dividen yang lestari kepada anggota tentera berdasarkan prestasi
kewangan LTAT.

Tuan Yang di-Pertua— oh! Sudah tukar Tuan Yang di-Pertua. Mohon maaf Tuan
Yang di-Pertua dan rakan-rakan Ahli Dewan yang mulia ini. Ingin saya tegaskan Akta Tabung
Angkatan Tentera 1973 [Akta 101] ini adalah khusus untuk anggota tentera yang sedang
