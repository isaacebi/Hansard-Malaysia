DR. 1.8.2022 86

Memandangkan_ kita lihat kecenderungan bila LTAT wujud_ bersendirian,
sebagaimana disebut oleh Yang Berhormat Port Dickson, ada tendency, dengan izin, untuk
mengisi jawatan-jawatan syarikat-syarikat LTAT ini dengan orang-orang politik yang
menjejaskan fungsi hakiki LTAT.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Setiawangsa.

Dato’ Seri Anwar bin Ibrahim [Port Dickson]: Terima kasih Yang Berhormat
Setiawangsa. Seandainya LTAT yang diperbadankan ini menjalankan urusan mereka
dengan telus, dengan prinsip governance yang tepat, saya fikir boleh diteruskan dan tentunya
keupayaan ia lebih besar daripada sekarang kerana ia tidak bergantung kepada caruman.

la bergantung juga, macam saya sebutkan tadi, ratusan juta ringgit yang saya
luluskan dahulu itu. Itu bukan untuk pesara-pesara yang tinggi-tinggi. lanya untuk veteran,
untuk pesara di peringkat paling rendah yang miskin, yang dapat kebajikan tetapi tidak
setimpal dengan bilion ringgit yang diperolehi oleh mereka. Kemudian, kerajaan terus
memberikan kontrak-kontrak besar kerana memikirkan faedah kepada pesara tentera yang
sekarang ini sangat kesal kerana layanan yang cukup lembap terhadap mereka.

Jadi, sementara boleh dikaji pandangan Yang Berhormat Setiawangsa, saya
berpendapat masih ada ruang kerana LTAT ini dikhususkan sebagai satu perbadanan seperti
juga Tabung Haji untuk jemaah, maka LTAT ini diperuntukkan kuasa untuk mengawal
kepentingan dan kebajikan tentera.

Ini yang saya fikirkan kadang-kadang dilupakan oleh pengurus-pengurus besar. Saya
juga bertemu mereka di dalam dan luar negara. Saya lihat kecenderungan untuk
mengamalkan satu budaya yang boros yang tidak memikirkan kepentingan peringkat
bawahan itu berlaku. Oleh sebab itu, hal ini perlu kita tekankan dengan begitu tegas sekali.

Sekarang ini kita dapati walaupun ada percubaan daripada Timbalan Menteri
mengatakan tidak terkait, ia terkait kerana Kementerian Pertahanan itu satu pihak.
Diwujudkan LTAT pada tahun 1973 itu khusus untuk menjaga kebajikan tetapi kalau
pengawasan daripada kementerian sendiri lembap dan ada unsur-unsur di Kementerian
Pertahanan itu mengaut keuntungan, sama ada daripada syarikat-syarikat LTAT ataupun
daripada kontrak-kontrak, maka kebajikan sosioekonomi yang disebutkan untuk pesara itu
tidak dapat ditunaikan seperti mana yang dijanjikan.

Sekarang antara tuntutannya ialah tidak ada pencen dan layanan terhadap orang
yang bersara, tamat perkhidmatan, kurang daripada 21 tahun. Saya hendak tegaskan di sini,
kita patut lihat kesnya. Jadi, jangan borong menolak mereka yang mungkin jumlahnya saya
fikir lebih daripada 8,000 atau lebih, saya kurang pasti. Akan tetapi kalau itu ditekankan,
diputuskan sedemikian, ia akan membebankan mereka walaupun kesalahan kadang-kadang
mungkin kecil. Kalau kesalahan yang besar, saya percaya pasukan tentera itu selalunya
memperkenalkan peraturan yang lebih ketat daripada biasa.

Jadi, saya ingin kemukakan apa yang telah dikemukakan oleh Kesatuan Kakitangan
LTAT dan juga veteran tentera yang berpiket ataupun berhimpun dalam reunion tentera baru-
baru ini. Mereka tekankan sekali lagi dan saya menegaskan, ini bukan jumlah yang kecil.
