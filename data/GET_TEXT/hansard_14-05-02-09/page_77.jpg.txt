DR. 1.8.2022 72

kekurangan tetapi setelah beberapa perkara teknikal diperbetulkan, kita menghadapi
kelebihan bekalan.

Apabila kelebihan bekalan, timbullah Yang Berhormat Wangsa Maju sebut tadi, ayam
gemuk. Akan tetapi, sebenarnya Yang Berhormat Wangsa Maju, ayam-ayam ini tadi
sebenarnya harga tempoh matang dia 34 hari. Apabila 34 hari kita sudah boleh harvest tetapi
memandangkan sekarang pasaran ayam sekarang mempunyai lebihan.

Jadi, dia lambatkan untuk harvest itu sampai 45 hari dan sampai 50 hari pun ada.
Maknanya dia kena belanja lebih untuk makanan tetapi dia dapat tambahan daripada berat
ayam itu. Itu sebenarnya tidak dapat menampung perbelanjaan bekalan ayam tadi. Bukan
ada apa-apa tetapi sebenarnya kita terpaksa lambatkan sedikit kerana bekalan ayam yang
berlebihan di pasaran pada ketika ini. Terima kasih Yang Berhormat Wangsa Maju. Saya
teruskan kepada...

Datuk Dr. Hasan bin Bahrom [Tampin]: Boleh Tampin nak bertanya sedikit.
Pertama, terima kasih Tuan Yang di-Pertua dan terima kasih Timbalan Menteri. Tampin ingin
bertanya untuk menyambung apa yang disebut oleh Yang Berhormat Jempol tadi.
Kebanyakan kita turun ke pasar-pasar tadi, kebanyakan peniaga-peniaga di pasar tani itu
bukan menjual barangan produk petani-petani dari kampung tetapi kebanyakannya
mengambil daripada sama ada di pasar-pasar borong misalnya ikan, sayur dan sebagainya.

Ini jadi masalahnya sehinggakan harganya hampir serupa dengan pasar yang lain.
Ini tidak memberi manfaat atau kurang memberi manfaat kepada petani-petani di kampung-
kampung yang juga mengeluarkan bahan-bahan tani yang tidak dapat dipasarkan. Jadi
bagaimana kementerian dapat menyelesaikan masalah ini? Terima kasih.

Datuk Seri Haji Ahmad bin Hamzah: Yang Berhormat Tampin, sebenarnya pasar-
pasar tani, pasar tani kekal ataupun Agrobazaar itu dianjurkan oleh FAMA. FAMA
menyediakan tempat sama ada tempat itu tempat biasa, kosong ataupun yang ada premis
macam pasar tani kekal. Kita wujudkan - FAMA wujudkan termasuk prasarana tadi dan
menyediakan usahawan-usahawan bimbingan FAMA.

Kalau dulu FAMA tidak boleh dibenarkan bertindak sebagai pembekal ayam dan
daging. Akan tetapi kenapa pasar-pasar tani itu ada ayam dan daging? Ini kerana, usahawan-
usahawan bimbingan FAMA mendapatkan bekalan daripada lain-lain tempat. Jadi, bukan
daripada FAMA. FAMA adalah kuasa dia atau fungsi kita mendapatkan produk-produk
pertanian hasil daripada petani-petani kecil dan semi komersial. Barangan itu kita agihkan
kepada usahawan-usahawan bimbingan FAMA ataupun dalam masa yang sama kalau
berlebihan kita agihkan dalam seluruh negara yang FAMA ada tadi. FAMA ada - dalam
negeri-negeri di dalam negara kita.

Jadi, saya teruskan dengan peranan FAMA dalam menstabilkan harga yang
dibangkit oleh Yang Berhormat Tebrau. Perubahan harga sebenarnya bergantung pada
status bekalan dan juga permintaan. Pengurangan bekalan akan meningkatkan harga.
Apabila permintaan tinggi FAMA akan bekerjasama dengan DBS dan LPP bagi memastikan
supaya semua pengeluaran domestik dan sekiranya perlu sumber import dapat mengimbangi
permintaan.
