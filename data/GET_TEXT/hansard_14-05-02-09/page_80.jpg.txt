DR. 1.8.2022 75

Untuk makluman Yang Berhormat, kalau tahun 2020 kita bising hari itu kita kata
RM55 bilion yang kita import barangan makanan dari luar negara. Yang Berhormat, tahun
2021 angka tersebut meningkat lagi sebanyak RM63 bilion dan kita jangka pada tahun ini
kalau kita ukur dari first quarter sampai bulan Mac, angka yang kita import sebanyak RM17.8
bilion itu baru tiga bulan. Kalau kita kalikan dengan empat penggal kita mungkin melebihi
angka tahun 2021.

Di sini sebenarnya Yang Berhormat, kita perlukan barangan-barangan import yang
memang diperlukan oleh rakyat kita yang mempunyai kemampuan. Jadi hendaknya kita
sentiasa memberikan sokongan kepada usaha kerajaan dan kita mahu lihat bahawa petani,
penternak dan nelayan ialah orang yang telah banyak berkorban dalam memastikan supaya
bekalan makanan negara sentiasa mencukupi dan juga stabil.

Tuan Yang di-Pertua: Masa sudah tamat Yang Berhormat. Yang Berhormat, masa
sudah tamat.

Datuk Seri Haji Anmad bin Hamzah: Boleh sambung lagi?

Tuan Yang di-Pertua: Masa sudah tamat. [Ketawa]

Datuk Seri Haji Ahmad bin Hamzah: Masa sudah tamat. Jadi saya mohon maaf
Yang Berhormat. Saya tidak ada masalah tetapi saya kena hormati Tuan Yang di-Pertua dan
itu sahaja yang dapat saya sampaikan. Terima kasih.

Tuan Yang di-Pertua: Terima kasih Yang Berhormat. Ahli-ahli Yang Berhormat
semua, sekarang saya kemukakan masalah kepada Majlis bagi diputuskan. Masalahnya
ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 3 -
Tuan Pengerusi: Ada perbahasan?
Tuan Haji Wan Hassan bin Mohd Ramli [Dungun]: [Bangun]

Tuan Pengerusi: Yang Berhormat Dungun, silakan.

3.48 ptg.

Tuan Haji Wan Hassan bin Mohd Ramli [Dungun]: Terima kasih Tuan Pengerusi.
Pertama saya hendak rujuk kepada Jadual Ketiga ialah berkait dengan domestic fowl iaitu
ayam ternakan kerana ayam ini ada ayam pedaging, ayam kampung atau ayam pencen yang
kedua dan yang ketiga ayam hutan yang difahamkan ia adalah haiwan peliharaan
memerlukan permit untuk diburu. Jadi, itu yang pertama.

Kedua ialah berkait dengan deer iaitu rusa. Saya ingin mendapat maklumat tentang
deer yang dimaksudkan dalam Jadual Ketiga ini. Rusa adalah haiwan yang terpelihara yang
