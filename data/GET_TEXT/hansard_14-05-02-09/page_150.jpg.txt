DR. 1.8.2022 145

dengan memastikan aktiviti penguatkuasaan dipertingkatkan termasuklah war against illicit
market.
01950

Justeru itu, satu bentuk kerjasama antara Kementerian Kesihatan dan agensi
penguatkuasaan, termasuk Kementerian Perdagangan Antarabangsa dan_ Industri
KPDNHEP, Kementerian Perusahaan, Perladangan dan Komoditi, Kementerian Dalam
Negeri, Kementerian Perumahan dan Kerajaan Tempatan, kastam, polis, Lembaga Kenaf
dan Tembakau, Suruhanjaya Komunikasi dan Multimedia, Perbadanan Harta Intelek
Malaysia, Lembaga Hasil Dalam Negeri, Jabatan Standard Malaysia, Jabatan Kimia Malaysia
serta pihak berkuasa tempatan telah dipertingkatkan untuk kita pastikan bahawa alasan
pasaran gelap ini tidak membantutkan hasrat untuk kita membawa kepada generasi penamat.

Tuan Yang di-Pertua, pelaksanaan setiap peruntukan di bawah rang undang-undang
ini memerlukan pemantauan dan penilaian yang berterusan. Dalam hal ini, sepertimana yang
telah diminta oleh Jawatankuasa Pililhan Khas Kesihatan, Sains dan Inovasi, saya rasa
hampir semua permintaan, saya telah cuba melaksanakan.

Dalam hal ini, saya bersetuju dengan permintaan daripada Yang Berhormat Bandar
Kuching iaitu pihak kerajaan — Dan saya sebut supaya lindung jamin ataupun safeguard ini
disebut, dilafazkan dalam Dewan ini dan direkodkan secara rasmi dalam Penyata Rasmi
ataupun Hansard, bahawa kerajaan akan menubuhkan satu jawatankuasa bebas untuk
menyemak dan menilai semua peruntukan di bawah rang undang-undang ini, [Tepuk]
termasuk kawalan yang melibatkan generasi yang lahir pada 1 Januari 2007 dan seterusnya.

Khusus bagi kawalan yang melibatkan generasi yang lahir pada 1 Januari 2007 dan
seterusnya di bawah fasal 13 dan fasal 17 RUU. Penilaian pertama akan dibuat bermulanya
rang undang-undang ini dikuatkuasakan pada 31 Disember 2024 dan penilaian yang kedua
iaitu selepas 10 tahun dari tempoh penilaian pertama iaitu pada 31 Disember 2034. Laporan
ini akan dihantar kepada jawatankuasa yang dipilih oleh Parlimen dan bukannya dihantar
kepada Kementerian Kesihatan Malaysia, supaya dapat dibentangkan dan di /ay atas meja
Ahli-ahli Yang Berhormat.

Ahli-ahli Yang Berhormat, rang undang-undang ini amat penting dan tidak boleh
ditangguhkan lagi dalam membendung amalan merokok di Malaysia, khususnya bagi
generasi muda yang bakal mengemudi pentadbiran kita dan juga negara kita. Selain itu,
dengan adanya RUU ini, ia akan dapat mengurangkan bebanan kos rawatan yang terpaksa
ditanggung oleh kerajaan untuk merawat penyakit akibat komplikasi merokok. Seterusnya,
dengan adanya generasi muda bebas rokok, maka Malaysia bakal melahirkan rakyat yang
sihat, yang sejahtera dan yang positif.

Ahli-ahli Yang Berhormat, segala urusan di Dewan yang mulia ini adalah penting.
Everything that we do here, every decision that we make, every bill that we debate dengan
izin, is important. Perbahasan kita, keputusan kita, undian kita, semua ada kesan yang sangat
besar di luar Dewan ini. For once in a while, we will be presented with the decision the

consequences of which will be felt from many, many years to come.
