DR. 1.8.2022 128

bagaimanakah kita boleh memastikan prinsip natural justice dapat dilaksanakan. Jadi saya
minta Yang Berhormat Menteri jawab.

Yang keduanya Tuan Pengerusi. Dalam pelantikan ini dia kata mestilah a person
shall be disqualified from being appointed of being a member of the Lembaga if he
pertamanya (c) has been convinted of an offend involving bribery, fraud and dishonesty.
Persoalan bagaimana kalau mereka disabitkan bersalah dalam kes yang membabitkan
rasuah, melibatkan money laundering ataupun melibatkan salah guna kuasa seperti Yang
Berhormat Pekan, adakah boleh dilantik. Seba dia kata bribery, fraud dan dishonesty. Kalau
dalam bahasa undang-undang, sudah tentu Tuan Pengerusi, kesalahan yang dilakukan
seperti kesalahan yang dilakukan oleh Yang Berhormat Pekan lebih teruk lagi. Kalau orang
guna istilalah; [Bercakap dalam bahasa Arab], lagi teruk lagi.

Kalau bribery tidak boleh, fraud tidak boleh, dishonesty tidak boleh, rasuah lagi tidak
bolehlah. Tapi adakah pihak kerajaan akan mentafsirkan perkataan itu yang lebih teruk lagi,
tidak boleh, ataupun boleh. Jadi saya mengharapkan Tuan Pengerusi, kalau boleh pihak
kerajaan memberikan satu jaminan apakah maksud sebenar perkataan bribery, fraud,
dishonesty. Adakah termasuk kesalahan itu, kesalahan-kesalahan yang sama sejenis,
sewaktu dengannya.

Seterusnya saya hendak tanya juga adakah kerajaan juga akan memastikan orang-
orang seperti Yang Berhormat Pekan dan sejenisnya tidak akan dilantik dalam orang seperti
ini dan kalau mereka dilantik Tuan Pengerusi, tidak guna kita ada peruntukan ini sebab
orang-orang ini yang terang-teranglah telah mengebas duit. Kalau orang seperti ini ada Tuan
Pengerusi, sepuluh tabung pun, dua puluh tabung pun tidak guna, tabung hilang. Sekian,
terima kasih.

Tuan Pengerusi: Terima kasih. Yang Berhormat Timbalan Menteri silakan.

Dato’ Sri Ikmal Hisham bin Abdul Aziz: Berpeluh juga lah Tuan Pengerusi.
[Ketawa] Terima kasih. Yang pertama mengenai yang dibangkitkan tadi tentang seksyen 25
ya, Yang Berhormat Hang Tuah Jaya, yang bangkitkan Hang Tuah Jaya, Sepang dan yang
pertama tadi daripada Pasir Gudang.

Untuk makluman Yang Berhormat Pasir Gudang, peruntukan baru seksyen 25
membolehkan kerajaan untuk mengambil alih peranan LTAT dalam menampung sebarang
liabiliti LTAT terhadap pencarum atas ketidakbolehan LTAT untuk membayar apa-apa hutang
terhadap pencarum. Ini akan merangkumi dividen dan apa jua yang perlu dibayar oleh LTAT
kepada pencarum yang termaktub dalam Akta 101. Kerajaan mempunyai keupayaan, state
in untuk menanggung liabiliti pencarum dan ini akan memastikan bahawa kerajaan akan
sentiasa menjamin dan memberi lindungan kepada wang pencarum dalam tabung.

Jaminan kerajaan bukanlah bersifat kekal. la merupakan pinjaman kepada Kumpulan
Wang Disatukan di mana LTAT perlu membayar balik kepada Kumpulan Wang Disatukan di
mana terma-terma pembayaran balik akan dipersetujui oleh LTAT jika seksyen ini diguna
pakai kelak. Maka jaminan kerajaan ini amat diperlukan untuk melindungi pencarum-

pencarum.
