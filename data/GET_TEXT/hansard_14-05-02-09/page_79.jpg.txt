DR. 1.8.2022 74

dan memang telah memberikan banyak manfaat kepada semua pengguna termasuk
usahawan-usahawan bimbingan FAMA.

Pasar tani kekal yang kita bercadang untuk mewujudkan di kawasan Jempol itu
sekarang telah siap, Yang Berhormat. Kita menjangkakan ia akan mula beroperasi pada
bulan ini. Saya mohon maaf memang tempat yang pasar tani kekal di Jempol ini satu
kawasan dan saya telah pergi melawat, memang cukup strategik. Kita hendak melihat kalau
boleh ia akan dapat beroperasi pada bulan ini juga dalam bulan Ogos ini supaya sekurang-
kurangnya kita dapat memberikan perkhidmatan kepada pengguna-pengguna.

Seterusnya sahabat saya daripada Yang Berhormat Kuala Langat tadi. Saya pun
sudah lupa Yang Berhormat apa Yang Berhormat sebut tadi tetapi apa pun Yang Berhormat..

Dato’ Dr. Xavier Jayakumar a/l Arulanandam [Kuala Langat]: Isu-isu food
security ini.

Datuk Seri Haji Anmad bin Hamzah: Okey.

Datuk Seri Haji Mohd Salim Sharif [Jempol]: Tadi penjenamaan tadi, Yang
Berhormat Timbalan Menteri.

Datuk Seri Haji Ahmad bin Hamzah: Food security menjadi isu pertama pada
ketika ini.

Datuk Seri Haji Mohd Salim Sharif [Jempol]: Timbalan Menteri, penjenamaan tadi
Pasar Tani Keluarga Malaysia tadi.

Tuan Yang di-Pertua: Yang Berhormat Jempol.

Datuk Seri Haji Ahmad bin Hamzah: Pasar Tani Keluarga Malaysia memang saya
menyambut baik dan saya menyokong cadangan tersebut. Jadi apa yang disebut oleh Yang
Berhormat Kuala Langat tadi untuk makluman bahawa pada ketika ini seluruh dunia, kita
sedang menghadapi..

Datuk Seri Haji Mohd Salim Sharif [Jempol]: Jangan sokong Yang Berhormat
Timbalan Menteri, luluskan.

Datuk Seri Haji Ahmad bin Hamzah: Nanti Yang Berhormat. Kita sedang
menghadapi satu isu kekurangan makanan yang cukup kritikal pada ketika ini. Tidak
terkecuali kepada negara kita tetapi kita bernasib baik mempunyai seorang pemimpin
Perdana Menteri yang cukup prihatin sekali. Bahkan pada setiap minggu kita menjalankan
mesyuarat teknikal bagi mengukur setakat manakah keupayaan kita untuk mengatasi
masalah kekurangan makanan.

Bahkan kita bukan sahaja mengatur tentang food security bagi kita hendak
memastikan tentang stockpile. Semua barangan-barangan bukan sahaja beras bahkan
barangan-barangan keperluan yang lain dan kita yakin dengan keprihatinan Yang Amat
Berhormat Perdana Menteri telah meluluskan satu peruntukan yang cukup besar sehingga
sebanyak RM77 bilion untuk memberikan subsidi bagi memastikan supaya kita dapat
menangani masalah ini dan kita hendak melihat supaya rakyat tidak terbeban terutamanya
dalam kenaikan harga barangan. Dalam masa yang sama juga, walaupun harga yang
banyak yang Yang Berhormat Jempol sebut tadi, barangan import makanan yang semakin
meningkat.
