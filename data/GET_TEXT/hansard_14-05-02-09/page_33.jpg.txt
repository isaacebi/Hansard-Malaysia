DR. 1.8.2022 28

buah kampung terlibat iaitu Kampung Kuala Wias, Pos Pulat dan Pos Tohoi yang mempunyai
seramai 1,115 orang penduduk.

Sehubungan dengan itu, pihak kerajaan dan juga TNB telah mengambil pelbagai
langkah kawalan dengan kerjasama rapat jabatan dan agensi kerajaan. Sebagai remedi
kepada terjejasnya kedudukan ini kepada Orang Asli, saya ingin melaporkan bahawa kerja-
kerja awal pembangunan projek ini telah pun dimulakan dengan memperoleh kelulusan-
kelulusan yang diperlukan. Antaranya, kajian potensi mineral, kajian penerimaan awam dan
sosial, kajian impak alam sekitar (EIA), kajian impak sosial (SIA) dan juga kajian impak
warisan (HIA). TNB juga melalui HIA akan membuat satu galeri yang dipanggil Galeri Mini
Warisan dan Budaya Orang Asli Nenggiri.

Bagi memaksimumkan manfaat projek ini juga dan menjaga kepentingan masyarakat
perkampungan Orang Asli yang terlibat, sejak tahun 2004 lagi TNB telah melaksanakan
pelbagai program dan tanggungjawab sosial melibatkan komuniti Orang Asli di sekitar
kawasan ini. Lebih daripada 30 libat urus diadakan termasuk anjuran SUHAKAM yang
melibatkan penduduk kampung di sini.

Kajian penerima awam telah dibuat oleh juru perunding iaitu UKM Pakarunding Sdn.
Bhd.. Ini penting Tuan Yang di-Pertua, menunjukkan bahawa tahap penerimaan projek ini di
kalangan penduduk ketiga-tiga kampung Orang Asli ini telah meningkat daripada 69.5
peratus pada tahun 2015 kepada 80 peratus pada tahun 2018 dan untuk bulan Mac 2020,
telah meningkat sebanyak 86 peratus. Jadi, menunjukkan bahawa masyarakat Orang Asli
menerima projek pembangunan ini yang tidak meminggirkan kepentingan kaum Orang Asli
di tempat ini.

01130

Selain daripada itu, banyaklah manfaat-manfaat yang telah diberikan oleh kerajaan
dan juga TNB kepada masyarakat Orang Asli. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Silakan soalan tambahan pertama. Yang Berhormat Cameron
Highlands.

Dato’ Ramli bin Dato’ Mohd Nor [Cameron Highlands]: Yang Berhormat Menteri,
apabila berlaku kemajuan di satu kawasan perhutanan, akan berlaku pembersihan hutan.
Apakah tindakan kementerian terhadap, seumpamanya yang baru-baru ini berlaku, gajah dan
harimau masuk ke kampung Orang Asli? Baru-baru ini, beberapa hari yang lepas, seekor
gajah telah menyerang seorang Orang Asli yang menyebabkan cedera parah dan dia
dimasukkan ke dalam hospital. Tidakkah kajian mengambil kira perkara ini? Dan apakah
tindakan kerajaan untuk melindungi masyarakat ini agar cara kehidupan mereka yang
mampan berterusan?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Cameron Highlands. Silakan Yang Berhormat Menteri.

Datuk Seri Takiyuddin bin Hassan: Terima kasih Yang Berhormat Cameron
Highlands. Saya amat menghargai pandangan dan juga persoalan dibangkitkan.
Sebagaimana saya sebutkan tadi, pelbagai jabatan dan agensi yang berkaitan telah pun
