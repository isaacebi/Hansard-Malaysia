DR. 1.8.2022 66

Sebagaimana Yang Berhormat maklum, semua penggubalan rang undang-undang perlu
dikemukakan dahulu ke Jabatan Peguam Negara untuk tujuan semakan dan kelulusan.

Dalam hal ini rang undang-undang FAMA telah pun digubal yang berdasarkan
kepada keputusan dasar kementerian dan mematuhi semua keperluan undang-undang.
Sukacita dinyatakan di sini bahawa penggubalan rang undang-undang FAMA oleh Jabatan
Peguam Negara telah dibuat dengan begitu teliti sekali selaras dengan format penggubalan
undang-undang yang mantap, yang juga digunakan dalam penggubalan semua rang undang-
undang yang dikemukakan dalam Parlimen.

Tuan Ma’mun bin Sulaiman [Kalabakan]: Minta sedikit.

Datuk Seri Haji Anmad bin Hamzah: Seterusnya pada masa ini untuk makluman
Yang Berhormat...

Tuan Ma’mun bin Sulaiman [Kalabakan]: Mahu tanya.

Datuk Seri Haji Anmad bin Hamzah: ...Akta FAMA...

Tuan Ma’mun bin Sulaiman [Kalabakan]: Kalabakan.

Datuk Seri Haji Anmad bin Hamzah: ....telah diwartakan pada tahun 1995 hanya
dalam teks edisi bahasa Inggeris sahaja. Sehubungan itu naskhah yang sahih adalah dalam
bahasa Inggeris dan tiada naskhah terjemahan dalam bahasa kebangsaan dibuat setakat ini.

Oleh yang demikian, penggubalan apa-apa RUU pindaan berkaitan dengan Akta
FAMA itu dibuat dalam teks bahasa Inggeris juga. Hanya arahan penggubalan saja kita buat
dalam teks bahasa kebangsaan. Berkenaan dengan isu tanda baca selepas perkataan rabbit
ataupun ‘inverted comma’ tadi, penggunaan pengikat kata. Dia sebenarnya ada pembukaan
dan penutup kata. Maka kita gunakan ‘hyphen’, bukan perkataan rabbit tadi di hujung itu, ada
‘hyphen’, ada makna yang lain. Bahkan itu adalah satu daripada yang diperlukan dalam apa-
apa RUU yang kita gubal.

Itulah satu format penggubalan undang-undang bagi memasukkan suatu peruntukan
dalam undang-undang yang mana dalam hal ini adalah Jadual Ketiga yang baru. Saya jemput
Yang Berhormat.

Tuan Ma’mun bin Sulaiman [Kalabakan]: Terima kasih Yang Berhormat Menteri,
terima kasih Tuan Yang di-Pertua. Saya ingin mencelah sikit fasal saya tidak sempat
berbahas tadi. Saya ingin bertanya dengan perluasan fungsi FAMA di dalam rang undang-
undang yang melibatkan komoditi ternakan, adakah masih relevan kita mengguna pakai
nama FAMA kerana kita telah melibatkan penternakan. Isu nama agensi mungkin nampak
ringan bagi sesetengah pihak, tetapi namun sebenarnya ia memberi implikasi yang besar
kepada negara kerana ia melibatkan pemasaran komoditi utama negara.

Saya juga dimaklumkan bahawa kementerian telah mewujudkan projek pemasaran
hasil pertanian berteknologi tinggi yang diuruskan oleh FAMA yang berperanan membantu
usahawan dan petani mendapatkan maklumat berkaitan dengan pertanian moden. Saya
ingin bertanya, sama ada projek ini akan diluaskan di Sabah? Terima kasih.

Datuk Seri Haji Ahmad bin Hamzah: Terima kasih Yang Berhormat atas
kesungguhan dan minat Yang Berhormat yang begitu tinggi sekali. Bukan sahaja untuk
memajukan Sabah, bahkan kita mahu melihat supaya petani-petani kita diberikan
