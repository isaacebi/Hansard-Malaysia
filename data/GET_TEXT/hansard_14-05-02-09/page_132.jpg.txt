DR. 1.8.2022 127

serve dengan izin, Tuan Pengerusi the purpose undang-undang ini iaitu menubuhkan
syarikat-syarikat baharu ini.

Terakhir seksyen baharu 25 yang dibangkitkan oleh Yang Berhormat Pasir
Gudang tadi iaitu peruntukan yang jelas, membolehkan pendahuluan daripada Kumpulan
Wang Disatukan diberikan kepada lembaga. Saya ingin olah lagi soalan ini dalam bentuk
yang lain. Saya ingin tanya kepada Timbalan Menteri dengan adanya peruntukan ini,
apakah LTAT sedang berdepan dengan krisis kewangan yang teruk. Maknanya adakah
you anticipate Timbalan Menteri bahawa dengan adanya pindaan ini, maka kerajaan boleh
pump in dengan izin, duit ke dalam lembaga sekiranya lembaga berdepan dengan krisis
kewangan yang teruk sehingga menyukarkan untuk membayar kepada para pencarum.
Terima kasih Tuan Pengerusi.

Tuan Pengerusi: Terima kasih. Akhir sekali Yang Berhormat Sepang.

6.48 ptg.

Tuan Mohamed Hanipa bin Maidin [Sepang]: Terima kasih kepada Tuan
Pengerusi kerana membenarkan saya untuk turut berbahas. Tuan Pengerusi, saya hanya
ingin membahaskan tentang pindaan kepada seksyen 4.

Tuan Pengerusi kalau kita lihat dekat Malaysia ini, sebarang institusi yang ada
melibatkan tabung ini, biasanya kita lihat tabung sahaja yang tinggal, duit habis. [Ketawa]
Kalau hendak tanya, tanya Yang Berhormat Baling dia tahulah sebab dia pernah jaga
Tabung...

Tuan Ahmad Fadhli bin Shaari [Pasir Mas]: Tabung Harapan macam mana?

Tuan Mohamed Hanipa bin Maidin [Sepang]: Tuan Pengerusi, saya lihat
seksyen 4 ini pindaannya adalah memasukkan perkataan, “On the advice of the
Lembaga...” dengan izin, setelah perkataan “Appointed by the Minister...”. Soalan yang
saya hendak timbulkan Tuan Pengerusi, adakah pindaan ini boleh berjaya untuk kita
mematuhi prinsip apa yang dipanggil natural justice, hak keadilan asasi yang merangkumi
dua maxims yang terkenal yang Tuan Pengerusi lebih tahu iaitu pertamanya maxim yang
dipanggil audi alteram partem dan satu lagi dipanggil maxim nemo judex in causa sua iaitu
seorang yang hendak menjatuhkan hukum ini mesti dia tidak ada element of bias, rule
against bias.

Tuan Pengerusi, kalau kita lihat kepada seksyen 4 pindaan ini, ahli lembaga akan
diminta untuk memberikan nasihat kepada Menteri. Akan tetapi kita lihat, kalau kita lihat
kepada peruntukan dalam seksyen 4 ini di 4(3A) dan (3B) antaranya Pengerusi Lembaga
adalah dipanggil Ketua Setiausaha kepada kementerian dan dia dilantik oleh Menteri.
Kemudiannya kalau kita lihat kepada seksyen 4(3B), Deputy Chairman juga hendaklah
dilantik oleh Menteri.

01850

Jadi Tuan Pengerusi, dalam keadaan kedua-dua pihak ini, Chairman dan Deputy
Chairman dilantik oleh Menteri, tiba-tiba mereka ini hendak menasihat Menteri pula. /t doesn’t
make sense. Tidak boleh masuk akal. Sudah tentu dia akan mempunyai kepentingan. Jadi
