DR. 1.8.2022 21

Akan tetapi, persoalan saya adalah adakah langkah-langkah yang telah diambil
mencukupi untuk memastikan kenaikan harga barang-barangan ini tidak akan berlaku lagi
dalam masa dua atau tiga tahun yang akan datang. Ini amat penting kerana nilai ringgit pun
dalam banyak tekanan (pressure) kerana ekonomi kita masih dalam peringkat pemulihan.
Jadi, apa pandangan adakah langkah-langkah ini mencukupi untuk mengawal kenaikan
harga barang dalam dua atau tiga tahun akan datang. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Datuk Seri Dr. Ronald Kiandee: Terima kasih Yang Berhormat Tebrau. Saya tidak
menjawab tentang harga barang kerana itu di bawah kementerian yang lain. Walau
bagaimanapun, untuk meminta kerajaan menjamin tidak ada kenaikan harga barang
makanan negara merupakan satu perkara yang di luar jangkauan kerana harga input
makanan ataupun harga kos input ternakan ataupun penanaman ataupun apa juga yang
dilakukan untuk industri agromakanan ini terdedah kepada cabaran-cabaran domestik dan
cabaran-cabaran luar negara.

Konflik geopolitik yang sedang berlaku sekarang adalah merupakan satu faktor.
Penurunan nilai mata wang ringgit antara faktor selain daripada faktor sedia ada seperti
penyakit, banjir, kemarau, kos buruh yang meningkat. Semua ini menjadikan hos
pengeluaran bahan makanan negara meningkat dan tercabar.

Oleh sebab itu, pelbagai langkah dan tindakan diambil oleh kerajaan umpamanya
untuk memastikan rakyat Malaysia membeli ayam dan telur pada harga yang berpatutan
walaupun dalam keadaan kos input yang meningkat harga baja, harga racun, kos buruh yang
meningkat. Kerajaan melakukan langkah-langkah intervensi dengan memberi subsidi dan
sebagainya.

Kerajaan membelanjakan RM1.1 bilion ringgit untuk mensubsidikan ayam dan telur
untuk tempoh enam bulan bagi memastikan ayam dan telur dibeli pada harga yang
berpatutan di pasaran negara ini walaupun pasaran negara lain agak tinggi berbanding
dengan negara kita. Itu merupakan langkah-langkah intervensi yang diambil oleh kerajaan.

Namun, untuk menjawab soalan Yang Berhormat bagi menjamin kenaikan harga,
agak sukar bagi kerajaan menjamin bagi tidak adakan kenaikan harga barang makanan yang
akan berlaku masa ini dan masa akan datang disebabkan oleh faktor-faktor luaran yang di
luar kawalan negara. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Menteri.

Tuan Haji Ahmad bin Hassan [Papar]: Yang Berhormat.

Timbalan Yang di-Pertua [Dato’ Mohd Rashid Hasnon]: Saya buka satu lagi
soalan tambahan yang ketiga. Saya jemput Yang Berhormat Bayan Baru.

Tuan Sim Tze Tzin [Bayan Baru]: Terima kasih Tuan Yang di-Pertua. Tugas
kerajaan adalah untuk mencari pasaran untuk pengeluar-pengeluar di dalam Malaysia dan

kita tahu bahawa untuk sektor ternakan ayam umpamanya adalah — kita mempunyai very
