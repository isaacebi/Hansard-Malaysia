DR. 1.8.2022 69

kenaikan harga barang dan sebagainya. Pada beberapa tahun lepas, ada dicadangkan oleh
pihak FAMA untuk mendaftar orang tengah ataupun katanya program yang disebut iaitu
daftar pemasar. Kalau kita lihat orang tengah ini ada ketikanya sangat membantu daripada
segi pemasaran tetapi ada ketikanya, dia memonopoli dan juga menyebabkan harga itu tidak
stabil.

Jadi saya bertanya, adakah pihak kementerian bercadang untuk meneruskan
langkah ini iaitu bagi memastikan orang-orang tengah ini berdaftar dengan FAMA, diberi
tanggungjawab yang wajar dan juga mereka ini dapat melaksanakan tugas mereka dengan
jujur untuk membantu FAMA itu sendiri dan membantu petani-petani kita? Terima kasih.

Tuan Sim Tze Tzin [Bayan Baru]: Yang Berhormat Timbalan Menteri, sekejap.
Bayan Baru, terima kasih ya. Terima kasih Tuan Yang di-Pertua.

Tadi saya bangkitkan isu tentang terlalu banyak produk daripada FAMA kerana
terlalu banyak jenama, maka dia tidak efficient. Jadi saya harap ada streamline supaya kita
consolidate, tiada wastage of resources kepada jenama-jenama tersebut.

Soalan tambahan juga adalah, adakah dahulu kita pernah cadangkan untuk ada
pasar raya besar seperti Tesco kah Giant kah yang jenama FAMA. Adakah projek itu masih
berjalan atau apakah status terkini? Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Sebenarnya, sebelum saya menjawab soalan daripada Yang Berhormat Sik dan juga Yang
Berhormat Bayan Baru tadi, saya ingin menarik perhatian Ahli-ahli Yang Berhormat bahawa
sebenarnya FAMA bukan pesaing kepada usahawan-usahawan yang meneruskan
perniagaan. Kita bukan pesaing. Bahkan FAMA menyelaras, menyelia dan memastikan
supaya apa juga produk-produk petani-petani kecil dan petani-petani semi besar ini dapat
kita pasarkan dan kita FAMA sebenarnya dapat menyediakan outlet dengan barang-barang
segar dari ladang

Saya suka tadi cadangan daripada Yang Berhormat Jempol yang mencadangkan
supaya Pasar Tani Kekal tadi kita masukkan Pasar Tani Kekal Keluarga Malaysia. Selaras
dengan apa hasrat kita pada ketika ini kita mahu kalau boleh, kita dapat memberikan satu
produk yang benar-benar bermanfaat kepada seluruh pengguna dengan harga yang lebih
berpatutan. Ini kerana FAMA bukan pesaing dan kita bukan berorientasikan keuntungan.
Bahkan kita memberi pertolongan dan membantu petani-petani dan kita mewujudkan
usahawan-usahawan bimbangan FAMA.

Setiap masa semasa kita buat semua sekali Pasar Tani Kekal dan semua
AgroBazaar ini, petani-petani itu kita siapkan semua infrastruktur. Bukan sahaja tempat,
bahkan dia punya tempat perniagaan pun kita siapkan. Pegawai-pegawai FAMA sentiasa
bertugas bagi memastikan memantau bahawa usahawan-usahawan kita tidak menjual
barangan-barangan dengan harga yang melampau. Bahkan bukan kita berkawal secara
bertulis, tetapi kawalan kita memastikan tidak ada pencatutan berlaku.

01530
Datuk Seri Haji Mohd Salim Sharif [Jempol]: Timbalan menteri, sedikit Jempol.
