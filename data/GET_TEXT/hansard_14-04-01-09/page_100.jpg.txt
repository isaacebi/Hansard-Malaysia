94 DR.28.09.2021

2002 iaitu 17 tahun yang lalu dan daripada perincian yang saya lihat, sumbangan
kewangan yang telah diberikan oleh MM2H ini dari tahun 2002 sehingga tahun 2019 telah
menjangkau kepada jumlah RM37 bilion ya iaitu RM37,000 juta.

Semenjak tahun 2002 sehingga kini penyerta-penyerta terdiri daripada yang main
person ialah 28,249 dan dependantnya datang daripada jumlahnya 29,229 dan jumlah
besarnya ialah 57,478 orang peserta MM2H yang ada menyertai skim MM2H ini. Jadi kita
tengok ini satu jumlah yang besar dan pentingnya mereka kepada kita ialah kerana
mereka membawa wang daripada luar masuk ke dalam negara kita. Wang dari luar masuk
kepada negara kita dan sumbangan yang telah diberikan mengikut statistik pada tahun
2018 iaitu sumbangan mereka daripada segi perbelanjaan, shopping dan berbagai-
bagailah.

01850

Pada tahun 2018, jumlahnya saya difahamkan iaitu RM4 bilion. Pada tahun 2018,
jumlahnya ialah RM4 bilion dan pada tahun 2019 juga mencecah RM4 bilion. Jadi, pada
tiap-tiap tahun, MM2H ini memberi sumbangan kepada ekonomi negara kita sebanyak
RM4 bilion satu tahun. Oleh hal yang demikian, maka MM2H ini merupakan satu sektor
yang semestinya kita pertahankan dan kalau boleh kita mesti mempermudah kan untuk
mereka menyertai MM2H ini. Akan tetapi, pada akhir-akhir ini kita dengar iaitu bahawa
KDN dikatakan, diura-urakan akan mengambil-alih MM2H ini diletak di bawah KDN dan
tidak lagi di bawah Kementerian Pelancongan, Seni dan Budaya.

Saya merasa begitu bimbang iaitu kalau sekiranya diletak di bawah KDN, KDN
yang akan menguruskan segala proses, segala perkara yang perlu diberikan untuk
mendapat keizinan. Ini akan menyebabkan iaitu bahawa ia punya penglihatannya
terhadap MM2H ini berbeza kalau ia diletak di bawah Kementerian Pelancongan, Seni
dan Budaya.

Kementerian Dalam Negeri akan melihat kepada safety dan security negara ya.
Saya difahamkan iaitu bahawa inilah sebabnya selalu apabila dahulu ia diproses oleh
Kementerian Pelancongan, Seni dan Budaya kemudian dihantar kepada Kementerian
Dalam Negeri, Jabatan Imigresen Malaysia.

Setelah proses itu dijalankan, akhirnya Jabatan Imigresen Malaysia menolak
tanpa memberi sebab mengapa permohonan itu ditolak walhal unit MM2H di Kementerian
Pelancongan, Seni dan Budaya telah pun melihat perkara itu, telah menjalankan segala
proses untuk memastikan iaitu supaya tidak ada perkara yang boleh menyebabkan
peserta itu menjadi threat kepada negara kita.

Akan tetapi, yang mengeluarkan keizinan nanti ialah Jabatan Imigresen Malaysia
dan selalunya Jabatan Imigresen Malaysia menolak dan kadangkala tidak memberi
alasan di atas penolakan itu. Jadi, sekarang pula kalau dahulunya MM2H di bawah
Kementerian Pelancongan, Seni dan Budaya menghadapi masalah yang telah saya sebut
sebentar tadi, inikan pula kalau unit MM2H itu diletak pula di bawah Jabatan Imigresen
Malaysia. Saya kira permohonan akan bertambah banyaklah yang akan ditolak oleh pihak
Jabatan Imigresen Malaysia.

Tuan Yang di-Pertua, kita jangan fikirkan iaitu bahawa setiap orang yang mahu
duduk dalam negara kita ini ialah kerana mereka akan melakukan sedikit sebanyak
kesalahan yang akan merupakan threat kepada negara kita. Sepanjang yang saya tahu,
daripada 57,478 orang yang telah menyertai program MM2H di dalam negara kita ini, tidak
seorang pun yang telah disyaki ataupun didakwa atas kesalahan terhadap negara kita
ataupun merupakan threat. Tidak siapa yang telah dibawa ke mahkamah, disiasat.

Daripada 57,478 ini, yang disiasat mungkin tidak ada seorang pun yang telah
didakwa oleh kerajaan sebagai orang kata threat to the country. Jadi, saya tidak faham
mengapa satu sektor yang cukup penting kepada kita, yang menyumbang RM4 bilion satu
tahun hendak ditukarkan sekarang ini letak di bawah KDN. Saya difahamkan iaitu bahawa
di bawah KDN ini, ada peraturan baharu itu telah pun menyatakan hendak dikenakan
peraturan-peraturan ini kepada mereka yang telah pun duduk di negara kita semenjak
tahun 2002 ataupun sebelum ini yang duduk di negara kita dengan syarat yang lama.
