DR.28.09.2021 87

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Tuan Nga Kor Ming [Teluk Intan]: ...Agenda Anak Malaysia ini semua rakyat
Malaysia. Tuan Yang di-Pertua sangat penting, negara kita sudah merdeka 64 tahun.
Anak Melayu anak kita, anak Cina anak kita, anak India anak kita, anak Bajau anak kita,
anak Kadazan anak kita, ini semua adalah bangsa Malaysia. Mengapa kita hendak
adakan lagi amalan diskriminasi pada abad ke-21 ini?

Oleh sebab ini, sebelum saya akhiri, sedikit sahaja saya menggulung
memandangkan Yang Berhormat Menteri yang tekun masih ada sini. Untuk negeri Perak
saya minta tiga sahaja. Yang Berhormat Menteri sila yang pertama, naik taraf lapangan
terbang di Ipoh, sudah lama. Peruntukan memang telah disediakan tetapi saya tidak tahu
mengapa masih dilewat-lewatkan.

Kedua, pembinaan hospital baru di Kampar. Peruntukan dahulu diluluskan. Yang
Berhormat Menteri pun Menteri juga dalam Pakatan Harapan, RM460 juta telah
diluluskan. Ketiga, pembinaan blok baharu rawatan operasi di Hospital Teluk Intan.

01820

Ketiga-tiga ini projek penting untuk manfaat dan juga kebajikan rakyat. Saya
mohon pertimbangkan. Dengan ini, saya menyeru seluruh rakan menggembleng tenaga.
Marilah kita menjadikan RMKe-12 satu kejayaan dan bukan satu kegagalan. Sekian
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Teluk Intan. Seterusnya saya jemput Yang Berhormat Sibuti, kemudian diikuti
oleh Yang Berhormat Kangar, kemudian diikuti oleh Yang Berhormat Padang Rengas.
Silakan Yang Berhormat Sibuti. 15 minit.

6.20 ptg.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Assalamualaikum warahmatullahi wabarakatuh. Salam sejahtera. Terima kasih
atas ruang yang diberi kepada Sibuti untuk memberi pandangan dan membahaskan inti
pati Rancangan Malaysia Ke-12 yang merupakan satu dokumen perancangan yang
penting bagi meneruskan pembangunan negara dengan tema Keluarga Malaysia —
Makmur, Inklusif, Mampan.

Saya akan terus pergi ke isu yang dekat di hati saya iaitu pendidikan di negeri
Sarawak. Pandemik COVID-19 memberi ruang kepada kerajaan untuk menilai semula
apakah bentuk sistem pendidikan yang kita perlu sediakan kepada anak-anak kita. Jelas,
isu pembukaan sekolah adalah merupakan isu yang sangat penting. Saya telah
membangkitkan kepentingan untuk membuka sekolah di kawasan pedalaman dan luar
bandar. Juga, kita perlu perancangan yang teliti, pendidikan pasca COVID-19.

lsu sekolah daif adalah merupakan isu yang konsisten, saya sampaikan dalam
Dewan ini. Kerajaan Sarawak mencadangkan gantian penuh sekolah daif sebanyak 587
buah yang beranggaran RM7 bilion. Saya sedar bahawa jumlah ini merupakan satu jumlah
yang besar. Sukar dicapai dalam satu Rancangan Malaysia. Akan tetapi, ini adalah isu
yang berpanjangan. Sudah perlu kerajaan memuktamadkan masa, the last mile bagi
gantian penuh sekolah daif di Sabah dan Sarawak bagi menyediakan pendidikan kondusif
bagi anak-anak Malaysia Timur.

Saya menyarankan agar kerajaan memperkasakan penggunaan sains data bagi
isu penggabungan sekolah di Sarawak yang memerlukan perhatian terperinci serta
mempertimbangkan relokasi ataupun pemindahan sekolah di tebing sungai ke tapak
baharu bagi mengelakkan isu hakisan dan banjir berulang.

Sebanyak 263 buah sekolah yang sesuai menerima penggabungan ini dengan
membentuk 49 sekolah berasrama dengan anggaran RM2.4 bilion. Pihak kerajaan turut
perlu memberi jaminan bahawa akan meningkatkan kemudahan asas seperti air, elektrik
dan pastikan sekolah-sekolah yang berdekatan dengan grid elektrik dan water grid ini
menerima penyambungan.
