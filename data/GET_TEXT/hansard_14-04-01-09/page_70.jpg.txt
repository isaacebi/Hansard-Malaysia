64 DR.28.09.2021

outcomes. Better education and training for all segments of the population so that they
can work the jobs of the future, accountable institutions that serve the interests of the
people, and an improved safety net to help those in need. If Malaysia does not reorient its
economic model, future growth will be slower and less resilient to external shocks and
internal weaknesses.

Kita harap pihak kerajaan selain daripada menerbitkan satu buku RMKe-12 yang
penuh dengan visi-visi, dasar-dasar yang pada permukaannya wajar dan wajib diterima
pakai dan disokong, kita harap pelaksanaan, penyampaian, the delivery mechanism
system untuk mencapai matlamat ini dapat diperhalus dan diperjelaskan dan ubahsuaikan
supaya kita benar-benar akan mencapai matlamat-matlamat yang murni ini dan tidak lagi
gagal seperti RMK-RMK yang lalu. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Damansara, seterusnya
Yang Berhormat Pasir Mas.

4.21 ptg.

Tuan Ahmad Fadhli bin Shaari [Pasir Mas]: Bismillahi Rahmani Rahim,
assalamualaikum warahmatullahi wabarakatuh.

Pinang seulas kita hidangkan,

Dulang emas ditapak tangan,
RMkKe-12 kita bahaskan,

Giliran Pasir Mas melontar pandangan.

Tuan Yang di-Pertua, isu kemiskinan negara boleh dilihat daripada dua punca.
Satu adalah mereka yang berada dalam generasi yang miskin dan perlu keluar daripada
kepompong kemiskinan. Tidak dapat dinafikan bahawa ekonomi kita telah meletakkan
satu jurang yang membuatkan golongan, miskin sukar untuk keluar daripada kepompong
mereka. Golongan seperti ini hanya mempunyai accessibility terhad terhadap peluang
pendidikan, pendedahan kewangan dan jauh sekali peluang perniagaan yang kompetitif.
Satu punca kemiskinan lagi yang perlu kita sedar adalah mereka yang miskinnya
bersituasi iaitu yang disebabkan oleh bencana, kerugian perniagaan dan sebaginya.
Kemiskinan inilah yang memerlukan solusi yang pelbagai.

Walau bagaimanapun pandangan dalam usaha menangani punca kemiskinan,
satu usaha yang kita tidak dapat dinafikan untuk diberikan kepada rakyat kita adalah
berkaitan dengan literasi kewangan. Literasi kewangan tidak seharusnya menjadi satu
agenda di pengajian tinggi sahaja atau pada mereka yang berumah tangga sahaja,
sedangkan sudah menjadi satu budaya masyarakat remaja, sudah SPM meneruskan
masa lapang mereka dengan melibatkan diri mencari duit. Maka di sini jelas anak muda
digalaskan dengan tanggungjawab untuk mereka mencari duit mereka sendiri bukan
selepas menamatkan pengajian atau selepas umur 20 tahun, tetapi sejak habis
persekolahan lagi.

Di sebalik literasi Kewangan diajar pula, hanya ditekankan ketika belia sudah
melanjut usia 20 tahun ke atas, itu pun seandainya mereka memilih demikian. Hakikatnya
rakyat kita sudah kerugian beberapa tahun tidak diberikan peluang tentang literasi
kewangan dan kerugian masa kerana tidak memulakan pengurusan kewangan yang baik
seawal mungkin. Di sinilah point ataupun butiran hujah saya yang pertama iaitu
mendedahkan kepada rakyat berhubung dengan literasi kewangan yang sepatutnya.

Tuan Yang di-Pertua, situasi pada hari ini berdasarkan kajian selidik kesan PKP
1.0 pada isi rumah dan perniagaan oleh Kementerian Kewangan Malaysia menunjukkan
bahawa kesan PKP 1.0 antara lain iaitu:

(i) menggugat mata pencarian 2.8 juta rakyat yang bekerja sendiri
untuk mengambil upah harian;

(ii) satu pertiga isi rumah dan perniagaan tidak mampu untuk
mengekalkan perbelanjaan lebih daripada sebulan;
