DR.28.09.2021 13

kekosongan jawatan dan kelulusan pelantikan oleh Suruhanjaya Perkhidmatan Awam.
Sekian, terima kasih.

Tuan Yang di-Pertua: Soalan tambahan satu.

Dato' Dr. Xavier Jayakumar a/l Arulanandam [Kuala Langat]: Terima kasih
Yang Berhormat Timbalan Menteri dan juga Tuan Yang di-Pertua. Saya hendak tanya,
apakah langkah-langkah yang diambil sehingga sekarang untuk menyelesaikan isu skim-
skim baru berkenaan dengan jawatan mereka, gaji mereka, waktu mereka bekerja dan
sebagainya.

Saya minta soalan ini Tuan Yang di-Pertua, bila saya masuk skim juga pada tahun
1979, pada waktu itu pun dah doktor-doktor di dalam MMA, MBA, SCHOMOS dan
SCODOS semua minta kerajaan untuk ada satu skim yang lain daripada perkhidmatan
awam untuk sektor kesihatan. Kita telah nampak sekarang dengan pandemik yang kita
telah lalui dua tahun ini, macam mana pentingnya pegawai-pegawai di dalam hospital ini
dengan masa yang mereka kerja dan sebagainya untuk kita sudahlah sampai masanya
untuk ada skim selain dari apa yang kita ada di perkhidmatan awam ini.

Saya minta Yang Berhormat Timbalan Menteri dan Kementerian Kesihatan dan
juga saya rayu kepada Tan Sri KSN, Pengarah Jabatan Perkhidmatan Awam dan Tan Sri
KSB ini, tiga-tiga orang yang tertinggi dalam perkhidmatan awam ini untuk kaji balik.
Sesuailah pada masa sekarang untuk ada skim baharu untuk doktor-doktor yang kita ada
sekarang. Kalau tidak ada, apa pun yang kita akan lakukan sekarang, kita akan nampak
migration ini dari hospital awam kepada hospital swasta sebab mereka tidak berapa
satisfied dengan gaji mereka dan juga promotions mereka di dalam Jabatan Kesihatan
sekarang. Terima kasih Tuan Yang di-Pertua.

Dato’ Dr. Haji Noor Azmi bin Ghazali: Terima kasih Yang Berhormat Kuala
Langat atas keprihatinan Yang Berhormat kepada para doktor khususnya doktor pakar.
Sebenarnya kerajaan amat prihatin tentang perkara ini dan kita amat bimbang jika berlaku
lagi brain drains dengan izin iaitu doktor-doktor pakar berhijrah ke luar.

Pertamanya, kerajaan pada 20 Ogos telah mewujudkan satu jawatankuasa khas.
Ini untuk fokus khusus kepada doktor-doktor yang kontrak seperti mana kita telah
bincangkan ini tentang pakar yang kontrak umpamanya iaitu bagaimana dapat ditambah
baik lagi dengan keadaan sekarang ini dalam jangka pendek, jangka sederhana dan
jangka panjang. Jadi, fokusnya adalah:

(i) khususnya untuk doktor yang di bawah itu ialah peruntukan yang
setara dengan HLP;

(ii) jawatan tetap untuk tambahan pada new facilities dan juga
facility yang telah dinaiktarafkan, juga menyediakan pekerjaan
(job) kepada kementerian-kementerian lain, agensi dan swasta;

(iii) pindaan akta, pindaan akta ini melibatkan Akta Perubatan, Akta
Pergigian 1951 dan juga Akta Farmasi 1950. Bagaimana tentang
latihan siswazah, bagaimana tentang latihan kepakaran dan juga
khidmat wajib. Kerajaan  sedang mempertimbangkan,
berbincang dengan JPA tentang pindaan Akta Pencen 1980
supaya menjadi lebih baik lagi.

Jadi ini benda-benda yang telah dilakukan oleh kerajaan. Kalau kita dapat lihat
hari ini, saya hendak ucap tahniahlah kepada pakar-pakar yang masih lagi bersama-sama
dengan kerajaan hari ini kerana ini satu pengorbanan yang besar, satu tanda kesetiaan
yang hebat, saya ucapkan tahniah. Kerajaan melakukan beberapa perkara melibatkan
penambahbaikan kepada pakar-pakar iaitu:

(i) bayaran insentif pakar dinaikkan sehingga RM3,000 — ini
insentif;

(ii) bayaran elaun kerja luar atau on call dinaikkan daripada pada
hari biasa RM230, cuti unum RM250;

(iii) insentif penempatan pakar-pakar yang sudi pergi ke Sabah
dan Sarawak malah kalau di kawasan bandar diberikan
