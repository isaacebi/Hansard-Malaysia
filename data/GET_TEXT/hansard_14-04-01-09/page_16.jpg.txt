10 DR.28.09.2021

ini sekiranya kita tidak memberi pendidikan yang cukup baik kepada kita semua.
Sebenarnya yang sedemikianlah yang boleh merubahkan daripada tahap sedemikian
rupa. Terima kasih Tuan Yang di-Pertua.

Tuan Yang di-Pertua: Ada soalan tambahan kedua?
Dato’ Sri Hasan bin Arifin [Rompin]: Rompin.
Datuk Dr. Hasan bin Bahrom [Tampin]: Tampin.

Tuan Kesavan a/l Subramaniam [Sungai Siput]: Soalan tambahan. Sungai
Siput, soalan tambahan.

Tuan Yang di-Pertua: Yang Berhormat Sungai Siput bangun dahulu.

Tuan Kesavan a/l Subramaniam [Sungai Siput]: Terima kasih Tuan Yang di-
Pertua. Untuk makluman Yang Berhormat Menteri, Sungai Siput merupakan salah sebuah
kawasan Parlimen yang mempunyai komposisi masyarakat Orang Asli yang agak besar
iaitu hampir 10 peratus.

Berdasarkan kepada jawapan Yang Berhormat Menteri tadi, berkenaan dengan
kadar kemiskinan, soalan tambahan saya adalah adakah statistik ini menunjukkan
peningkatan atau penurunan kepada kadar kemiskinan masyarakat Orang Asli? Sekian,
terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Haji Abdul Rahman bin Mohamad: Terima kasih Tuan Yang di-Pertua,
Yang Berhormat Sungai Siput. Sebenarnya daripada segi statistik ini yang saya nyatakan
sebentar tadi, mengikut PGK pada tahun 2020 dan pada tahun 2021, ia agak meningkat
jika dibandingkan kerana kenaikan pada tahun 2019 iaitu 2,181 kadar kemiskinan.
Sebelum ini, kalau tidak silap saya lebih kurang berjumlah 780.

Jadi, sudah pastilah dengan kenaikan PGK yang ditetapkan oleh pihak kita semua
bahawa sudah mesti kenaikan berlaku. Oleh sebab itu, yang kita melalui Jabatan
Perangkaan Malaysia membuat pengiraan daripada segi statistik yang mengambil kira
daripada 9,000 ketua isi rumah yang kita membuat pengiraan dan juga anggaran ada
sesetengahnya di tempat Orang Asli yang di luar, yang agak sedikit maju dan di dalam
mungkin agak sedikit mundur.

Jadi, daripada segi keseluruhan 9,000 ketua isi rumah, kita dapati bahawa apa
yang saya nyatakan tadi lebih kurang peningkatan daripada segi kadar kemiskinan
tersebut. Insya-Allah sebagaimana soalan daripada Yang Berhormat Jerantut, inilah
usaha kita dan kita cuba supaya rangkaian-rangkaian infrastruktur ke tempat Orang Asli
ini kita berusaha untuk memudahkan mereka menjana ekonomi. Terima kasih Tuan Yang
di-Pertua.

2. Dr. Ong Kian Ming [Bangi] minta Yang Berhormat Menteri Sumber Manusia
menyatakan langkah-langkah yang diambil untuk memastikan bahawa Akta Standard
Minimum Perumahan dan Kemudahan Pekerja (Pindaan) 2019 [Akta 446] telah dipatuhi
oleh syarikat-syarikat di sektor pembuatan dan pembinaan di mana banyak kluster
COVID-19 telah berlaku.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Akta-akta Standard Minimum Perumahan, Penginapan dan Kemudahan
Pekerja 1990 [Akta 446] bukanlah satu akta yang baru diwujudkan. Pada asalnya akta ini
terpakai kepada sektor perladangan dan perlombongan yang melebihi 20 ekar.

Menerusi pindaan pada 21 Jun 2020, Akta 446 telah terpakai untuk semua sektor
pekerjaan yang mana secara tidak langsung dapat mengekang penularan COVID-19
dalam kalangan pekerja asing. Selain itu, dalam memastikan pelaksanaan Akta 446 yang
efektif, akta ini telah dimasukkan ke dalam Ordinan Darurat yang diperluaskan ke Sabah
dan Sarawak yang memberi kuasa kepada Yang Berhormat Menteri Sumber Manusia
untuk melantik pegawai penguat kuasa tambahan.
