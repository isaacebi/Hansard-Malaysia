2 DR.28.09.2021

Pindaan hukuman ini adalah bertujuan atau merupakan satu bentuk deterrent dan
memupuk kesedaran dalam kalangan orang ramai supaya mereka mematuhi undang-
undang dan apabila ia dilakukan, jalan kita akan kekal selamat. Selain daripada itu, nilai
ambang melibatkan had kepekatan alkohol di dalam darah yang dibenarkan juga telah
dipinda.

Selain daripada meminda Akta Pengangkutan Jalan 1987, langkah-langkah
berterusan lain juga telah dilaksanakan bukan sahaja oleh Kementerian Pengangkutan
tetapi juga oleh pihak berkuasa dan pemegang taruh yang lain seperti contoh, PDRM dan
JPJ telah menjalankan banyak penguatkuasaan untuk membendung faktor manusia
dalam sesuatu nahas. Bertujuan meningkatkan tahap persepsi untuk ditangkap atau
perception of being caught, seterusnya mengubah minda dan sikap manusia untuk
mematuhi peraturan jalan raya.

MOT bersama dengan JPJ dan MIROS secara berterusan meneliti dan menilai
semua aspek pembelajaran dan pengujian dan mendapatkan lesen memandu ke arah
memastikan kompetensi pemandu yang bakal dilahirkan berada pada tahap yang
tertinggi. JPU juga mengawal aspek on roadworthiness dan kualiti kenderaan menerusi
penguatkuasaan peraturan pembinaan dan penggunaan sesebuah kenderaan motor dan
dalam peraturan pemeriksaan berkala ke atas kenderaan perdagangan.

Program-program advocacy dan kempen keselamatan juga dilaksanakan secara
berasingan dan secara berterusan oleh pihak JPJ dan MIROS. Antaranya juga, MOT telah
bekerjasama dengan Kementerian Pendidikan yang telah memperkenalkan Program
Pendidikan Keselamatan Jalan Raya bagi menanam sikap dan asas pemanduan
berhemah serta pematuhan peraturan jalan raya bermula daripada peringkat prasekolah
sehinggalah sekolah menengah. Sekian, terima kasih.

Tuan Yang di-Pertua: Terima kasih. Soalan tambahan pertama.

Tuan Syed Ibrahim bin Syed Noh [Ledang]: Terima kasih Yang Berhormat
Menteri atas jawapan yang menyeluruh tadi. Saya mendengar berkenaan dengan laporan
statistik tadi menyebutkan hanya dari Januari sehingga bulan Ogos ini sahaja sudah ada
807 kes yang melibatkan pemanduan lawan arus sahaja. Ini satu jumlah yang agak tinggi
dan pada masa yang sama, saya juga mendapat laporan banyak di negeri-negeri misalnya
di negeri Melaka, dari bulan Januari hingga April sahaja ada 31 individu yang memandu
di bawah pengaruh alkohol sahaja. Ada tindakan yang telah dikenakan dan saya faham
bahawa kita telah pun meminda Akta Pengangkutan Jalan 1987 pada 23 Oktober 2020
yang lepas.

Jadi, soalan tambahan saya ialah apakah pandangan kerajaan berkenaan
dengan langkah lain yang lebih tegas kerana statistik masih menunjukkan bahawa
keadaan ini masih berlaku dan masih berterusan terutamanya memandu di bawah
pengaruh yang mana ada kes yang terbaru pada 6 September 2021, pemandu lori yang
telah didapati memandu di bawah pengaruh alkohol menyebabkan lima kereta telah
dirempuh dan menyebabkan kerosakan jalan raya dan sebagainya.

Jadi, apakah tindakan kerajaan yang lebih berkesan, yang lebih tegas berbanding
dengan hanya meletakkan had lesen memandu bagi warga emas. Walaupun saya tahu
itu bukan satu cadangan, hanya di peringkat langkah terakhir sebagaimana Yang
Berhormat Menteri sebutkan.

01010

Namun, apakah lagi langkah-langkah tegas yang boleh diambil memandangkan
pemanduan penetapan hukuman lebih berat telah pun diadakan, tapi kes masih tidak
berkurangan. Adakah boleh mempertimbangkan dasar kawalan alkohol walaupun itu
bawah bidang kuasa yang lain? Ataupun mengurangkan daripada segi waktu penjualan
alkohol.

Tuan Yang di-Pertua: Habiskan, habiskan.

Tuan Syed Ibrahim bin Syed Noh [Ledang]: Terima kasih. Satu lagi Tuan Yang
di-Pertua. Sorry, minta maaf. Saya tambah satu lagi. Apakah langkah khusus untuk
mangsa kepada pesalah memandu ini sebab ramai daripada kes-kes ini adalah
