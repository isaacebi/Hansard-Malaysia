DR.28.09.2021 95

Akan tetapi, saya difahamkan iaitu bahawa mereka ini juga akan diperkenalkan
dengan apabila datang renewal, dengan syarat-syarat baharu. Saya difahamkan antara
sebab yang akan ditanya nanti ialah kalau dia nak renew, akan ditanya mengapa kamu
mahu renew kamu punya keizinan duduk di negara kita. / think this is ridiculous.

Why do you have to ask somebody, why do you want to renew your stay under
MMZ2H programme, dengan izin, walhal dia sudah duduk di sini lama sudah? Sudah lama
dan memang tidak adillah kalau iaitu bahawa ditukarkan peraturan setelah dia duduk di
sini begitu lama dan tidak menjadi masalah kepada kita, sekarang ini hendak dikenakan
pula dengan peraturan, dengan syarat-syarat yang baharu.

Saya mendapat tahu iaitu bahawa di bawah syarat-syarat baru ini, kalau
dahulunya tidak dikenakan pun, tidak dikenakan minimum stay. Dulu kita bagi orang itu
duduk di sini tak ada minimum stay. Sekarang, mesti ada minimum stay 90 hari pula. Kita
kena ingat, kalau orang itu suka duduk dalam negara kita, apa salahnya? Visa dia setahun
sekali kah, you renewlah tetapi sekarang kena mesti 90 hari sahaja, tidak boleh lebih.

Kita panggil dia duduk di negara kita dengan membawa wang dan dia suka negara
kita dan Malaysia adalah di antara negara yang dianggapkan sebagai a good place to
retire. Saya lihat daripada segi retirees di Amerika meletakkan negara kita top five, dahulu
iaitu pada tahun 2018. Top five countries to retire for the Americans.

Mereka pertamanya, Panama. Keduanya, Mexico. Ketiganya, Ecuador. Keempat,
Malaysia dan kelima, Colombia. Malaysia sahaja sebuah negara luar daripada Benua
Amerika di mana orang Amerika suka tinggal di sini dan mereka tidak ada masalah pun
dilakukan terhadap keselamatan negara kita.

Akan tetapi hari ini kita nak beritahu kepada dia, kalau nak datang ke negara kita,
cuma 90 hari sahaja dan saya tengok pula peraturan baharu, hanya diberikan kepada
mereka yang di antara umurnya 39 tahun sampai 40 tahun lebih. Walhal program ini
dahulu mula-mula kalau kita ingat ialah Silver-Haired Programme iaitu orang yang sudah
hendak retire dan dia hendak retire, dia hendak keluar daripada negara dia, hendak duduk
di Malaysia.

Ini silver-haired. Akan tetapi, syarat yang telah diberi baru-baru ini ialah iaitu
bahawa mereka ini disyaratkan terdiri daripada atau mesti berumur di antara 39 tahun
kalau tidak silap saya, hingga 45 tahun kah, 49 tahun. 35 to 49 years, mereka yang hendak
menyertai ini.

Akan tetapi, macam mana dengan orang yang 50 tahun ke atas yang hendak
retire? Program MM2H ini asalnya dahulu daripada Silver-Haired Programme. Rambut
silver ini maknanya orang pencenlah tetapi sekarang kita tidak beri. Walhal orang inilah
yang mula-mula dahulu yang kita panggil untuk duduk di negara kita.

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan, Yang Berhormat.

Dato’ Seri Mohamed Nazri bin Abdul Aziz [Padang Rengas]: Ya, okey /ah.
Jadi, saya cuma hendak minta kepada kerajaan supaya janganlah menyusahkan kepada
orang yang datang ke negara kita yang kita panggil untuk mereka menyertai. Apa yang
kita bimbang pada hari ini ialah bukan Malaysia sahaja merupakan tumpuan kepada orang
yang hendak datang retire di sini.

Kita ada Indonesia, kita ada Thailand di utara kita. Maka, oleh kerana itu, saya
minta supaya Kementerian Dalam Negeri tolonglah, jangan /ah fikirkan iaitu bahawa setiap
orang yang datang, ambil kesempatan untuk MM2H ini, duduk di negara kita ini
merupakan orang yang berpotensi menjadi threat kepada keselamatan negara kita.

Kita harus jemput mereka, permudahkan dan mereka menyumbang kepada
negara kita setiap tahun, RM4 bilion. Kalau mereka yang ada pada hari ini tidak puas hati
dengan peraturan baharu yang kita buat, kalau mereka jualkan harta mereka, mereka
keluarkan dia punya deposit semua dan lain-lain lagi, kita akan kehilangan RM48 bilion
yang akan keluar daripada negara kita, yang dibawa keluar pergi ke negara lain.
