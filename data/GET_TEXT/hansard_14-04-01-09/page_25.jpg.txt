DR.28.09.2021 19

Jadi untuk kita dalam tempoh pandemik, maka saya hendak maklumkan bahawa
MEDAC akan mengetepikan proses CTOS dan CCRIS ini supaya dapat dipercepatkan
permohonan-permohonan ini terutamanya kalau menggunakan peruntukan daripada
pihak kerajaan, ini kita akan— So, kita harap jangan tidak adanya CTOS dan CCRIS, maka
cepat untuk kita meluluskan permohonan.

Kita juga akan menubuhkan jawatankuasa pemantauan supaya hendak pastikan
kalau agensi ini telah berjanji akan memberikan kelulusan dalam tempoh 10 hari. Kalau
ada mana-man usahawan kompelin, dia minta sampai tiga bulan baru dapat kelulusan
sebagai contoh. Maka jawatankuasa pemantau ini akan menyiasat mengapakah perkara
ini boleh berlaku

01120

Hendak memastikan bahawa usahawan yang sedang menghadapi masalah pada
hari ini dapat dibantu setelah kerajaan memberikan pelbagai peruntukan dengan begitu
banyak untuk membantu usahawan. Terima kasih.

Tuan Yang di-Pertua: Terima kasih, Yang Berhormat Kepong.

Tuan Lim Lip Eng [Kepong]: Terima kasih Tuan Yang di-Pertua. Saya hendak
tanya apakah pandangan kerajaan dengan cadangan bahawa kerajaan memberikan
microfinancing dengan kadar interest yang rendah kepada para peniaga kecil sederhana
yang terjejas kerana COVID-19 ini? Terima kasih.

Tuan Yang di-Pertua: Terima kasih. Yang Berhormat Menteri.

Tan Sri Noh bin Haji Omar: Terima kasih Yang Berhormat Kepong. Saya hendak
memaklumkan memang kita memberikan perhatian. Sebagai contoh, saya sudah lupa ada
satu skim di bawah TEKUN yang memberikan kepada mikro zero interest, tak ada interest,
ada satu skim. Dalam masa yang sama, kalau kita melihat dan memberikan bantuan untuk
mengatasi masalah pandemik ini ada juga agensi yang hanya mengenakan dua peratus
sahaja interestnya.

Jadi, memang kita mengambil kira kerana tujuan kita untuk menolong usahawan
menghadapi pandemik ini, bukan hendak mencari untung tetapi hendak membantu
usahawan dengan usaha ini, apabila mereka pulih semula walaupun mereka usahawan
mikro tetapi dia akan dapat membantu peningkatan diri mereka sendiri dan juga
membantu membangunkan semula ekonomi negara. Terima kasih.

Tuan Yang di-Pertua: Seterusnya, Yang Berhormat Tuan Haji Ahmad bin
Hassan.

Tuan Haji Ahmad bin Hassan [Papar]: Terima kasih Tuan Yang di-Pertua.
Sebelum saya meneruskan saya ingin berpantun;

Kembang gula di tepi perigi,
Untuk diminum dengan jamu,

Ke mana pun Yang Berhormat Timbalan Menteri pergi,
Soalan nombor 6 pasti menunggu mu.

6. Tuan Haji Ahmad bin Hassan [Papar] minta Menteri Pembangunan Luar Bandar
menyatakan jumlah serta sumber keuntungan bersih FELCRA Berhad setakat 31 Ogos
2021 dan signifikasi setiap satu anak syarikat yang masih wujud terhadap kelangsungan
operasi perniagaan FELCRA Berhad.

Tuan Yang di-Pertua: Terima kasih. Yang Berhormat Timbalan Menteri tidak
boleh pergi mana.

Timbalan Menteri Pembangunan Luar Bandar II [Datuk Haji Hasbi bin
Habibollah]: Terima kasih Tuan Yang di-Pertua, terima kasih Yang Berhormat Papar.
Kami minta maaflah, kami ini cakap Brunei sedikit, endak ku dapat menjawab pantun kita
itu. [Ketawa]

Bismillahi Rahmani Rahim. Tuan Yang di-Pertua, sehingga 31 Ogos tahun 2021
Kumpulan FELCRA Berhad telah menjana perolehan sebanyak RM1.277 bilion dengan
keuntungan bersih selepas cukai berjumlah RM88.7 juta. Sumber utama di dalam
