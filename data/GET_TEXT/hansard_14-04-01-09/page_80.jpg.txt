74 DR.28.09.2021

Saya berdoa kepada Allah SWT, mudah-mudahan tercapai niat yang baik untuk
merapatkan jurang pembangunan di antara Sabah dan Semenanjung. Akan tetapi
sekiranya gagal, saya memohon supaya kerajaan dapat melihat balik dan juga kepada
rakyat Sabah supaya membuka minda itu lebih luas dan melihat lebih jauh dan mengkaji
semula berapa banyak kemajuan yang kita terima selama 58 tahun Sabah di dalam
Malaysia.

Yang Amat Berhormat Perdana Menteri menyatakan bahawa peruntukan kepada
Sabah dan Sarawak merupakan yang paling tinggi berbanding negeri-negeri lain. Saya
mengucapkan ribuan terima kasih kerana Sabah dan Sarawak tidak dilupakan untuk
pembangunan yang sebegini penting yang sepatutnya diberi kepada kedua-dua negeri
Sabah dan Sarawak. Sebenarnya, kalau kita kaji balik Malaysia Agreement 1963, Sabah
ini sepatutnya diperuntukkan dalam perjanjian itu sebanyak 40 peratus. Kalau terlaksana
40 peratus ini, maka, tidak perlulah mahu diberi kepada Sabah RM4.66 bilion itu kerana
40 peratus daripada hasil negeri Sabah itu lebih daripada cukup untuk pembangunan
negeri Sabah.

Di samping itu Tuan Yang di-Pertua, saya sedikit hendak bicara tentang Hospital
Lahad Datu di kawasan saya. Hospital Lahad Datu telah beroperasi sepenuhnya pada
tahun 2004 menggantikan sebuah hospital kecil yang dikenali sebagai Hospital Anne.
Saya bersyukur kerana hospital ini terlaksana. Pada tahun 1986, saya telah menjadi
seorang daripada Ahli Dewan Undangan Negeri Sabah ketika itu meminta juga supaya
hospital ini dilaksanakan dan dibangunkan bagi menggantikan hospital lama yang kecil
pada waktu itu yang merupakan peninggalan penjajah British.

Hospital yang baru ini kalau kita lihat adalah satu hospital yang agak besar dan
berstatus hospital pakar. Malangnya, hingga hari ini tidak ada pakar dihantar ke Hospital
Lahad Datu. Oleh yang demikian, saya memohon kepada Kementerian Kesihatan, pakar
yang diperlukan ini adalah cardiologist dan juga nephrologist. Pesakit-pesakit yang
menghidap penyakit jantung perlu dihantar ke Kota Kinabalu. Apatah lagi kalau membuat
bypass dan angioplasty, angiogram sekalipun kena hantar ke Kota Kinabalu supaya dapat
dirawat. Demikian juga dengan pakar nephrologist yang perlu ditempatkan di Hospital
Lahad Datu kerana pesakit-pesakit buah pinggang pun dihantar ke Kota Kinabalu untuk
penyediaan tapak dialisis. Jadi saya mohon Kementerian Kesihatan Malaysia, tolonglah
lihat masalah rakyat Malaysia di Sabah yang tinggal di Lahad Datu yang menghadapi
masalah dan kesukaran seumpama ini.

Di samping itu, saya memohon juga agar kelengkapan hospital seperti respiratory
machines, katil, dialysis machines dan banyak lagi perkara-perkara yang perlu diberi
kepada Hospital Lahad Datu agar dapat dibantu. Saya yang sebetulnya selaku Ahi
Parlimen P188 Lahad Datu, tidak ketinggalan untuk menyumbang dialysis machines,
respiratory machines tetapi jauh tidak mencukupi. Jadi oleh yang demikian, saya mohon
Kementerian Kesihatan dapat membantu Hospital Lahad Datu.

Keduanya, saya hendak sentuh tentang Lapangan Terbang Lahad Datu.
Lapangan Terbang Lahad Datu telah dibina oleh tentera Jepun pada tahun 1943. Selepas
itu, apabila jatuh ke tangan penjajahan British, telah dibaiki oleh penjajahan British pada
waktu itu. Pekerjaan dan pendapatan utama rakyat di Lahad Datu adalah perladangan,
pertanian dan perikanan serta pelancongan. Seperti kawasan-kawasan lain di Malaysia,
infrastruktur pengangkutan seperti jalan raya, lapangan terbang dan pelabuhan menjadi
nadi dalam menggerakkan ekonomi di Lahad Datu. Tanpa ini semua, potensi utama
khususnya pelancongan di Lahad Datu tidak dapat dioptimumkan. Satu daripadanya dan
yang telah saya perjuangkan sejak hari pertama saya menjadi Ahli Parlimen Lahad Datu
ialah pembesaran ataupun pembinaan baru Lapangan Terbang Lahad Datu.

01720

Saya mohon Kementerian Pengangkutan lihatlah sedikit. Berilah pertimbangan.
Oleh sebab orang Lahad Datu ini kalau dia hendak terbang ke Kuala Lumpur dengan
menaiki pesawat, dia kena naik kereta ke Tawau dua jam setengah untuk mendapatkan
pesawat terbang direct ke Kuala Lumpur. Demikian juga atau dua jam setengah ke
Sandakan untuk mendapatkan penerbangan direct ke Kuala Lumpur. Jadi, saya mohon
satu lapangan terbang yang baharu dapat dibina di Lahad Datu atau sekurang-kurangnya
