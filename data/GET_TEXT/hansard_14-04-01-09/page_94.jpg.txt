88 DR.28.09.2021

Sudah-sudahlah dengan pembaziran, dengan memberi subsidi diesel dan juga
menyediakan telaga tiub yang kadang-kadang tidak berfungsi kepada anak-anak di
kawasan pedalaman. Isu yang penting juga adalah mengurangkan sekolah dua sesi di
Sarawak dan keperluan bagi membina sekolah tambahan bagi menyelesaikan isu
tersebut. Saya juga menyarankan dan juga mengesyorkan agar diwujudkan sekolah
sukan dibina di kawasan Sarawak terutama sekali di utara Sarawak seperti di Sibuti
ataupun di Miri.

Ketika pandemik COVID-19, kerajaan harus sedar kekurangan peranti seperti /ap-
top sangat jelas terutama sekali kepada golongan B40 dan juga di kawasan luar bandar
dan pedalaman. Maka, saya mencadangkan agar kerajaan mengulangi pemberian /ap-
top secara one-off atau mewujudkan skim pinjaman peranti seperti iPad dan juga laptop
berkualiti tinggi kepada pelajar-pelajar.

Saya melihat kesan pandemik COVID-19 adalah kepada lepasan SPM, STPM
pada tahun 2020. Juga kepada pelajar SPM 2021 ini. Saya melihat unfinished learning
adalah merupakan isu utama. Saya tidak dapat memberi data yang terperinci berkenaan
apakah yang akan terjadi kepada lepasan SPM ini.

Tuan Sanisvara Nethaji Rayer a/l Rajaji [Jelutong]: Yang Berhormat Sibuti...

Tuan Lukanisman bin Awang Sauni [Sibuti]: Di Sarawak, telah mencatat 67.7
belia menganggur berada pada tahap sekolah menengah.

Tuan Sanisvara Nethaji Rayer a/l Rajaji [Jelutong]: Boleh...

Tuan Lukanisman bin Awang Sauni [Sibuti]: Mohon maaf Yang Berhormat
Jelutong. Saya nak sampaikan isu-isu yang ingin saya bangkitkan. Juga, saya bersetuju
dengan cadangan kerajaan untuk memperkasakan TVET.

Saya juga tidak berpuas hati di dalam Rancangan Malaysia Ke-11, tercatat
penurunan ke program TVET di Institut Latihan Kemahiran Awam dan dalam program
khas bumiputera hanya 564 peserta menamatkan program perantisan. Ini merupakan satu
angka yang sangat rendah, maka saya mencadangkan agar diwujudkan dan
diperkasakan TVET ini di negeri Sarawak, Sabah dan juga seluruh Malaysia.

Seterusnya, saya ingin kepada pembangunan luar bandar di Sarawak. Saya
meneliti bab khusus berkenaan tentang Sabah dan Sarawak iaitu bab ketujuh dalam
Rancangan Malaysia Ke-12 ‘Memperkukuh Pembangunan Sosioekonomi di Sabah dan
Sarawak’. Saya berterima kasih kepada Yang Amat Berhormat Perdana Menteri yang
memberi komitmen untuk membantu Sarawak, membangun Sarawak dan juga
mendapatkan pembangunan yang bermaruah. Saya akui pembangunan luar bandar di
Sarawak masih belum mencapai tahap terbaik. Banyak kesulitan daripada segi kewangan,
perancangan yang tidak menepati keperluan penduduk.

Juga, saya ingin menyatakan bahawa bapa-bapa negara Malaysia dari Sarawak
yang meletakkan tanda tangan mereka pada dokumen Perjanjian Malaysia 1963 bersetuju
menyertai dan menubuhkan Persekutuan Malaysia disebabkan ingin mendapat
pembangunan yang sama seperti keluarga di Semenanjung Malaysia ketika mereka
memijak kaki ke Kuala Lumpur ketika itu. Setelah Vi tahun, terdapat keluarga-keluarga
Malaysia di Sarawak sudah menerima pembangunan tetapi tidak mencukupi. Adanya
elektrik. 93.4 persen di Sarawak tetapi masih ada lagi yang belum dihubungi dengan talian
grid.

Bekalan air bersih masih belum mencukupi. Setakat ini 95.4 percent liputan air di
Sarawak. Masih terdapat keluarga Malaysia yang bergantung kepada penggunaan tangki
sementara menanti projek loji air dan juga paip sampai ke bilik mandi dan juga dapur.
Alangkah baik pelaksanaan ini disegerakan. Sakit hati apabila daerah-daerah di Sabah
dan Sarawak menjadi subjek, objek kepada perbincangan di hotel-hotel mewah, webminar
dan terkini di clubhouse tetapi belum ada mekanisme terbaik untuk menyelesaikan isu
besar berkaitan dengan pembangunan luar bandar yang inklusif.

Dalam isi kandungan bab ketujuh RMKe-12, antara punca kelemahan
pelaksanaan pembangunan di wilayah Sabah dan Sarawak adalah kurangnya kolaborasi
yang berkesan di antara Kerajaan Persekutuan dan Kerajaan Negeri serta penyampaian
kurang cekap perkhidmatan awam di kedua-dua pihak. Sekali lagi dinyatakan cabaran
