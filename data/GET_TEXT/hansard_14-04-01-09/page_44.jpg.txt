38 DR.28.09.2021

Tuan Nik Nazmi bin Nik Ahmad [Setiawangsa]: Yang Berhormat, minta
mencelah.

Dato’ Seri Anwar bin Ibrahim [Port Dickson]: Ya.

Tuan Syed Saddiq bin Syed Abdul Rahman [Muar]: Yang Berhormat Port
Dickson, saya agak musykil dengan jalan penyelesaian kerajaan untuk membantu
golongan bumiputera iaitu dengan mengambil ekuiti daripada golongan non-bumiputera
atau memaksa 51 peratus ekuiti kepada golongan bumiputera dalam syarikat-syarikat
flight atau semalam diumumkan juga di mana penjualan aset-aset GLC atau ekuiti GLC
hanya kepada golongan bumiputera sahaja.

Saya musykil kerana tiga perkara. Pertama, bagaimana dasar ini akan membantu
golongan susah di Malaysia? Bagaimana ia akan membantu nelayan di Tanjong Piai?
Bagaimana dasar ini akan membantu petani di Alor Setar atau di Jerlun? Bagaimana ia
akan membantu peniaga-peniaga kecil di Muar? Realitinya kalau kita lihat dasar ini ia
populis tetapi tidak sama sekali membantu golongan Melayu yang susah agak sama
dengan dasar yang dikenalkan pada tahun 2016, 2017 apabila Lowyat dilihat dikuasai
oleh satu bangsa, mereka menubuhkan Lowyat versi Melayu yang dikenali sebagai Digital
MARA.

Akan tetapi lihat impaknya pada hari ini. Banyak Digital MARA sudah tutup.
Syarikat “gulung tikar’, yang susah siapa? MARA. Walhal wang tersebut boleh
diperuntukkan untuk membantu anak-anak Melayu miskin dapat biasiswa dan hantar
mereka ke luar negara datang balik berkhidmat dan berbakti kepada negara. Itu kerisauan
saya yang pertama.

Yang kedua kerisauan saya, jikalau kita bincangkan isu GLC, agensi jual harta
dan ekuiti, ini hanya akan membantu kroni dan golongan elit. Kita lihat Perikatan Nasional
dan diteruskan oleh kerajaan ini, lantikan-lantikan politik dalam GLC dan GLIC. Contoh,
bekas Pengerusi Prasarana dilucutkan sendiri oleh Menteri Kewangan di mana kontrak-
kontrak ataupun bantuan diberikan kepada syarikat yang melibatkan keluarganya. So,
kalau dasar ini diteruskan, siapa yang akan dapat nikmatnya? Kroni, keluarga ataupun
rakyat yang susah? [Tepuk] Itu perkara yang sangat tidak adil. Itu yang kedua.

Terakhir, kerisauan saya mana keadilan untuk golongan non-bumiputera juga?
[Tepuk] kerana pengecualian dasar pro-bumiputera ini diberikan kepada syarikat-syarikat
asing. Semalam kita dengan ucapan Yang Amat Berhormat Perdana Menteri, dia sendiri
akui bahawa ekuiti yang dipegang oleh non-Malaysians, ia adalah 45.5 peratus. Namun
jalan penyelesaian, ambil ekuiti daripada non-bumiputera Malaysians dan berikan kepada
bumiputera. Eh! Where is the fairness? [Tepuk] Kita lebih pentingkan warganegara asing
than our very own Malaysians hanya sebab mereka tidak dilahirkan bangsa Melayu dan
beragama Islam.

Jalan ke hadapan is not the easy way out. Beri ekuiti yang kaya bilionair dapat.
The best way forward is capacity building. Hendak tolong orang Melayu, tolong peniaga-
peniaga kecil, bantu capacity building, berikan anak-anak muda yang miskin biasiswa,
kualiti pekerjaan. Bukan is the easy way out. Saya berharap bahawa Ketua Pembangkang
dapat mendesak kerajaan do not find this coward way out kerana ia menyakiti rakyat
Malaysia dan pembangunan Malaysia secara keseluruhan, terima kasih.

Timbalan Yang di-Pertua [Dato’ Mohd Rashid Hasnon]: Baik Yang Berhormat
Muar. Terima kasih Yang Berhormat Muar.

Tuan Nik Nazmi bin Nik Ahmad [Setiawangsa]: Tuan Yang di-Pertua, pendek
sahaja. Terima kasih Yang Berhormat Port Dickson. Soalan saya ialah saya tahu bahawa
Yang Berhormat Port Dickson telah lama memperjuangkan isu ini termasuk dalam
membentangkan agenda ekonomi Malaysia. Adakah Yang Berhormat Port Dickson setuju
bahawa pendekatan yang fokus kepada ekuiti bumiputera ini berasaskan andaian dan
modal lama yang telah lama dicuba oleh kerajaan sebelum ini dan tidak berjaya dicapai
dan kita lihat sendiri kesenjangan di kalangan bumiputera.

Tadi Yang Berhormat Port Dickson sebut tentang KWSP. Namun kita boleh
tengok juga gene coefficient dalam ASB dan Tabung Haji yang kesemuanya sama ada
bumiputera atau Melayu Islam yang menunjukkan jurang yang sangat besar antara
