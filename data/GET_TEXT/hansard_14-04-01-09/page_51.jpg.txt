DR.28.09.2021 45

negara kita menghadapi cabaran baru, modern transportation digitalization dan finance.
Akan tetapi apa yang berlaku ialah umpamanya pinjaman itu diberi, pertama, RM450 juta
kepada Tan Sri K.Eswaran untuk membentuk satu network Asian Broadcasting Network
yang baru yang sebenarnya lingkup sekarang.

Saya sebut hal ini, Tuan Yang di-Pertua, jangan kata ini melihat atau menyingkap
pengalaman lama. Tidak, kerana kesan sekarang. Bila kita bincang dengan Menteri
Kewangan tentang moratorium bank, bank komersial bersetuju dengan moratorium dan
batalkan faedah. Akan tetapi bank di bawah kelolaan bumiputera dan di bawah kerajaan
seperti Bank Islam, Bank Pembangunan, Bank Rakyat tidak mampu dan tidak mungkin
melaksanakan kerana kerosakan yang berlaku dalam sistem, kecurangan yang berlaku
tanpa sebarang tindakan diambil melainkan penggantian pengurusan.

Ada beberapa contoh lain pinjaman yang diberikan yang berakhir dengan
keadaan lingkup termasuk umpamanya pinjaman kepada syarikat Indonesia, Garuda Suci
dikuasai oleh Peter Sondakh melalui Eagle Rock Capital Berhad. Ini juga mengalami
permasalahan dan akhirnya setelah dibuat kajian oleh McKinsey yang memberi amaran
dan kita tahu berakhir dengan kerugian yang parah.

Saya sebut tadi tentang dana untuk consultance ini. la dua perkara. Pertamanya
ada keupayaan, kalau pengalaman saya dahulu dalam kerajaan, Tuan Yang di-Pertua
UPE ini menunjukkan prestasi yang cukup baik, minimum reference to foreign
consultance.

01440

Sekarang maksimum saya jangka, ini Yang Berhormat Menteri boleh sahkan
almost RM2 bilion untuk consultancy fees. Itu satu, keduanya pandangan konsultan pun
tidak boleh pakai. Impressive report, representation yang sungguh mengagumkan kalau
kita baca seperti yang saya sebut pagi tadi, laporan Rancangan Malaysia Ke-12 dicerakin
dengan begitu baik, kalau ditelusuri dengan terperinci memang cukup memuaskan.

Baik, kemudian Bank Islam Malaysia Berhad, itu yang paling lebih menyakitkan
hati kerana kita tubuhkan itu sebagai satu cita-cita. Jadikan Malaysia ini sebagai hab,
contoh terbaik bagaimana kita urus Bank Islam Malaysia Berhad.

Akan tetapi disebut akhirnya RM2.2 bilion hutang lapuk dengan izin, due to
irregularities arising from weak client organization, origination and credit structuring,
inadequate accounting monitoring and ineffective problem recognition processes, laporan.

Tuan Yang di-Pertua, bagaimana mungkin kita adakan satu bank, dikendalikan
dan diuruskan oleh bumiputera kita, pengawasan Bank Negara minimum dan akhirnya
menyebabkan kerugian yang besar. Sekarang seperti kita tahu tidak mungkin kalau dalam
moratorium ini bersama kerana kedudukan yang sangat buruk.

Lebih teruk apa yang disebutkan skandal ini kerana Tabung Haji mempunyai
kepentingan tetapi sebabnya kalau kita lihat keputusan-keputusan tidak seluruhnya
pengurusan. Keputusan ini kerana campur tangan politik, pengurusan yang lemah dan
poor internal controls.

Years of regulatory indifference, saya hanya rujuk McKinsey tetapi puncanya juga
ialah kerana beberapa keputusan dibuat yang tidak mengikut peraturan dan campur
tangan politik berlebihan termasuk pelaburan di Selatan Afrika dan Bosnia. Ini
dibandingkan dengan prestasi bank komersial di Malaysia, Maybank keuntungan bersih
RM1.96 bilion, CIMB RM1 bilion, Public Bank RM1.38 bilion, RHB RM701.3 juta, Hong
Leong Bank RM2.8 bilion. Ini keuntungan-keuntungan dicatatkan semasa COVID-19.

Oleh sebab itu kita mengatakan janganlah Yang Berhormat Menteri Kewangan
nampaknya ada kesan positif setelah perbincangan dengan team MoU ini beliau nampak
setuju dengan moratorium. Saya ucapkan terima kasih kerana kerajaan tidak boleh dilihat
sebagai memihak kepada tauke-tauke bank. Mesti melihat kepada keperluan peminjam
dan rakyat dalam keadaan mereka tertekan dengan kehidupan ini.

Kalau kita lanjutkan dengan melihat keuntungan Top Glove Corporation, syarikat
lain keuntungan besar RM1.9 bilion tahun kewangan berakhir 31 Ogos 2020. Oleh sebab
itu kita tekankan kepada Yang Berhormat Menteri Kewangan dalam keadaan ekonomi
