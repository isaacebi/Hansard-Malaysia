104 DR.28.09.2021

[Membaca sepotong ayat Al-Quran] Firman Allah. Andainya manusia itu tidak saling
semak mengimbang, tolak menolak, check and balance, descend as the cardinal principle
of democracy, the whole entire world, the whole earth, the whole negara ini, kalau bersatu
atas sifat untuk membelakangi kebenaran seumpama apa yang kita lihat. Bersatu juga,
bersatu untuk menjatuhkan kerajaan yang diangkat oleh rakyat. Itu adalah pengkhianatan
dan kita akan terus berperanan sebagai pembangkang.

Kalaupun kita menandatangani, memeterai perjanjian ini sebab itu adalah
tanggungjawab kami sebagai pembangkang. We are His Majesty’s opposition and they
are the His Majesty’s government. Dengan izin, democracy ala Westminster.

Lalu jangan ada sesiapa pun yang mempertikaikan bahawa kami khususnya
Pakatan Harapan dan kawan-kawan pembangkang yang lain, kita tidak memeterai
perjanjian ini kerana kita percaya atau tidak. Percaya atau tidak bukan urusannya.
Percaya atau tidak bukan faktor untuk kita memeterai perjanjian ini. Percaya atau tidak
bukan penentunya.

Apa yang menjadi penentunya adalah sama-sama bertekad untuk tidak
menjatuhkan, untuk tidak menggugat, untuk tidak mencetuskan keberantakan supaya
setiap kerajaan yang diangkat diberi masa lima tahun, bukan lima bulan, bukan 18 bulan,
bukan 22 bulan untuk mentadbir. Supaya rancangan-rancangan seumpama RMK ini
dapat kita lunaskan dan dapat kita penuhi segala kehendak dan matlamat ataupun
aspirasi rakyat yang mengangkatkan kami.

Tuan Yang di-Pertua, dengan itu saya ingin saja untuk menguraikan perkara-
perkara yang bersangkutan dengan ini. Namun, saya ingin menyinggung sedikit daripada
apa yang diistilankan dan diangkat sebagai keluarga besar.

Tuan Sanisvara Nethaji Rayer a/l Rajaji [Jelutong]: Yang Berhormat, sedikit
sahaja Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Tengah nak landing
ini. [Ketawa]

Tuan Sanisvara Nethaji Rayer a/l Rajaji [Jelutong]: Walaupun waktu sudah
lebih kurang 7.30 tetapi isu yang dibawa oleh Yang Berhormat adalah isu yang menarik.
Adakah Yang Berhormat setuju bahawa barang apa juga yang dirancang, bertapa
tebalnya buku itu sekalipun dirancang oleh kerajaan ia tidak akan dapat dilaksanakan
dengan baik untuk rakyat kalau ada di kalangan wakil rakyat yang mengkhianati mandat
yang diberi oleh rakyat. Setuju tidak Yang Berhormat.?

Datuk Seri Dr. Haji Dzulkefly bin Ahmad [Kuala Selangor]: Terima kasih
sahabat saya saudara Yang Berhormat Jelutong. Itulah dia kunci kepada penyampaian
perbahasan saya hari ini. Kestabilan dan reformasi itu mesti sama-sama kita angkat.
Bukan we have become friends, we are still government and opposition.

Mereka tetap menjadi kerajaan buat hari ini, kami pembangkang tetapi yang
mustahaknya kedua-dua secara dwipartisan, dengan tekad, dengan azam untuk benar-
benar melaksanakan dan fo legislate, to promulgate untuk kita taqnin kan rang undang-
undang anti-hopping law itu supaya benar-benar mandat rakyat kita hormati. Apa yang
dikatakan sebagai suhu politik, ada juga yang mengatakan, Yang Berhormat Pasir Salak
menyebutkan kalau silap-silap hari bulan Yang Berhormat Bera pun akan hanya hadir 30
hari sahaja untuk mentadbir.

Timbalan Yang di-Pertua [Dato’ Mohd Rashid Hasnon]: Terima kasih. Baik,
rumuskan Yang Berhormat.

Datuk Seri Dr. Haji Dzulkefly bin Anmad [Kuala Selangor]: Bayangkan perkara
ini, bayangkan hakikat ini kalau kata-kata seperti ini terlaksana ataupun dengan apa pun
sebab. Justeru, Pakatan Harapan, saya Kuala Selangor mengangkat akan perkara ini,
memahamkan semua. Jangan gusar, kita tetap pembangkang yang akan menyemak dan
mengimbang segala polisi dan dasar tetapi buat setakat ini kita mahu lihat. Kalau yang
baik kita katakan baik, yang tidak pastinya kita akan lawan dan kita akan lawan habis-
habisan. Itu yang menjadi mustahak untuk saya sebutkan.
