100 DR.28.09.2021

(iii) untuk menyediakan latihan kemahiran khususnya untuk ibu bapa
bertujuan meningkatkan pendapatan isi rumah dan peluang
pekerjaan dan perniagaan; dan

(iv) menyediakan dana pembangunan kepada _ pusat_ industri
komuniti.

Tuan Yang di-Pertua, adalah diharapkan Kerajaan Persekutuan menyambut baik
cadangan program dan projek yang telah dicadangkan oleh Kerajaan Negeri Sarawak
dalam usaha untuk membasmi kemiskinan dan memakmurkan kehidupan rakyat di luar
bandar. Oleh itu saya memohon kepada Kementerian Pembangunan Luar Bandar agar
agenda untuk melonjakkan pembangunan Sarawak dan Sabah dan negeri-negeri kurang
membangun sebagaimana yang digariskan dalam RMKe-12 dapat dilaksanakan. Ini
termasuklah penyediaan infrastruktur asas dapat diperluaskan dengan membina
jambatan dan menaik taraf 1,400 kilometer jalan berturap luar bandar dan menyiapkan
pembinaan 1,150 kilometer Lebuhraya Pan Borneo.

Jaminan Perdana Menteri semasa membentangkan RMKe-12 amat dialu-alukan,
di mana 50 peratus daripada keseluruhan peruntukan pembangunan asas Persekutuan
akan diagihkan kepada negeri Sarawak, Sabah dan negeri-negeri kurang membangun.
Peruntukan ini akan digunakan untuk penyediaan infrastruktur asas, pendigitalan,
pendidikan, perkhidmatan penjagaan kesihatan dan pembangunan ekonomi.

Tuan Yang di-Pertua, negeri Sarawak telah menetapkan sasaran menjadi negeri
yang maju pada tahun 2030 iaitu lebih kurang sembilan tahun dari sekarang. Untuk
memastikan objektif ini boleh dicapai, Kerajaan Negeri Sarawak telah merangka dan
menggariskan beberapa cadangan program dan projek yang melibatkan sejumlah
RM107.892 bilion daripada peruntukan Kerajaan Persekutuan sehingga tahun 2030.

Jumlah ini daripada segi pecahan sektornya adalah seperti berikut:
i) iaitu infrastruktur — RM61.992 bilion;

ii) telekomunikasi — RM3.692 bilion;

iii) utiliti - RM22.816 bilion;

iv) penjagaan kesihatan — RM8.180 bilion; dan

(v) pendidikan — RM11.212 bilion.

Ini bermakna negeri Sarawak memerlukan sejumlah RM53.946 bilion sepanjang
tempoh RMKe-12 dilaksanakan.

(
(
(
(

Tuan Yang di-Pertua, Sarawak sangat memerlukan jaringan jalan raya yang baik
yang dapat menghubungkan penempatan-penempatan di luar bandar khususnya.
Keperluan infrastruktur jalan raya ini amat penting sekali sebagai pemangkin ekonomi
lebih-lebih lagi negeri Sarawak luasnya hampir sama dengan Semenanjung Malaysia.

01920

Oleh sebab itu, Sarawak telah mencadangkan untuk melaksanakan pembinaan
700 kilometer jalan raya baharu di dalam RMKe-12 ini yang menelan kos lebih kurang
RM7 bilion. Selain daripada itu, Kerajaan Negeri Sarawak bercadang untuk menaikkan
taraf jalan-jalan raya yang rosak dengan kos dianggarkan RMB bilion. Adalah diharapkan
Kementerian Kerja Raya akan mengambil tindakan yang sewajarnya bagi memastikan
segala cadangan projek infrastruktur yang dicadangkan dapat dilaksanakan.

Tuan Yang di-Pertua, saya juga ingin menyentuh berkenaan dengan isu
pendidikan di negeri Sarawak. Isu pendidikan di Sarawak amat sinonim sekali dengan isu
sekolah daif. Masalah sekolah daif di Sarawak sewajarnya harus diberi perhatian dan
keutamaan oleh Kerajaan Persekutuan kerana soal pendidikan adalah dalam bidang
kuasa Kerajaan Pusat seperti yang termaktub di dalam Perlembagaan Malaysia. Masalah
sekolah daif ini harus ditangani secara teratur kerana ia melibatkan prestasi para pelajar
di luar bandar khususnya dalam peperiksaan di peringkat kebangsaan seperti
peperiksaan UPSR dan SPM sebelum ini.
