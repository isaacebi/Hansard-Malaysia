DR.28.09.2021 33

Sebanyak 10 daerah termiskin di Malaysia tahun 2019 dalam buku RMK ini,
Chapter 5. Ini agak menarik. Ketiga-tiga negeri ini negeri pengeluar minyak. Akan tetapi
disebut suatu keadaan yang sangat membimbangkan, Lojing di Kelantan, Pusa di
Sarawak dan lapan daerah di Sabah, Kota Marudu, Kota Belud, Kudat, Pitas, Beluran,
Telupid, Tongod dan Nabawan. la terikat juga dengan pengabaian dan kecuaian daripada
pelaksanaan program atau projek dari Kerajaan Persekutuan dan kerajaan negeri.

Satu soalan juga harus dibangkitkan oleh rakan-rakan kita di Sabah dan Sarawak,
apakah semata-mata kecuaian di pusat ataupun kegagalan wakil-wakil mereka di pusat?
Keduanya, apakah benar dana itu sentiasa tidak mencukupi, padahal pemimpin-pemimpin
negeri banyak yang kaya-raya. Kadang-kadang kekayaannya itu mencatat satu angka
yang sangat melonjak yang mengejutkan. Ini juga harus dibahaskan.

Jika tidak, Parlimen ini akan hanya digunakan untuk menyerang satu pihak yang
ada kebenarannya, kecuaian, pengabaian tetapi tidak terhadap kecuaian pengabaian dan
hasil rompakan baik balak atau lain-lain kontrak yang dipunggah oleh dua atau tiga kerat
pemimpin Sabah dan Sarawak. Dalam konteks ini mungkin terkena juga Kelantan dan
Terengganu kerana keempat-empat negeri ini hasil minyaknya tinggi tetapi kemiskinan
sangat ketara.

Menyentuh tentang angka yang disebut, purata 12,000. Saya sentuh juga tentang
pengangguran yang terlalu tinggi. Di antara sebabnya tentu COVID-19. Akan tetapi
sebelum COVID-19 pun ada beberapa prasarana ekonomi akibat kebijakan fiskal yang
menyebabkan kita harus beri tumpuan bukan sahaja soal COVID-19. COVID-19 itu
mempersulit permasalahan. Akan tetapi jangan kita andaikan keadaan sudah lumayan
sebelumnya.

Kadar pengangguran belia mencatat peningkatan 13.7 peratus, sebanyak
344,000 orang, Jun 2021 dan lebih tinggi tentunya di kalangan yang lebih muda 15 hingga
30 tahun 8.5 peratus pengangguran. Saya percaya perkara ini dalam perhatian kerana ini
angka dari Jabatan Perangkaan. Oleh yang demikian, saya minta Perdana Menteri dan
kerajaan meneliti semula unjuran yang kita anggap mungkin tidak realistik.

Ini kerana kalau kita lihat sengaja saya cuba menyingkap semula pengalaman-
pengalaman lalu dari unpamanya Rancangan Malaysia terutama Rancangan Malaysia
Kedua yang diluncurkan oleh Almarhum Tun Abdul Razak yang memberikan keadaan
kemiskinan, pertama kali menekankan permasalahan kemiskinan yang lebih realistik.

Kita tahu angkanya daripada sejak masa itu, tahun 1971 telah disebut soal rural
development, employment generation, economic growth, economic diversification and
social services dengan berkenaan tentang pembangunan desa dan kemiskinan. Setelah
50 tahun kemudian, kita bicara lebih kurang hal yang sama. Walaupun ada sedikit
sebanyak peningkatan tetapi tumpuan terutama masalah kemiskinan dan kesenjangan
tidak sehebat yang dilakukan pada ketika itu.

Tuan Mohamad bin Sabu [Kota Raja]: Boleh hendak tanya? Sebagai bekas
Menteri Kewangan yang dianggap berjaya pada zaman Menteri Kewangan dahulu
diberitahu kepada kita bahawa satu keluarga akan dapat tidak lama lagi RM10,000 isi
rumah, satu angka yang menarik. Sekarang kadar upah didapati menurun sebelum
COVID-19. Orang yang graduate engineer kalau 10 tahun dulu swasta terutamanya
menerima memberi gaji sekitar RM3,000 hingga RM4,000, sekarang bawah daripada
RM2,000. Itu sektor swasta. Seramai dua orang suami isteri, kedua-duanya graduate
mendapat upah tidak sampai pun RM4,000 sekarang ini dan sebelum pandemik ini.

So, bagaimana kita hendak letakkan unjuran perkembangan ekonomi ini
sedangkan upah semakin menurun. Bahkan di kalangan profesional kita sudah mula
berhijrah di antaranya ke Indonesia untuk mendapat upah yang lebih tinggi. Jadi, apakah
yang dibentangkan itu sesuai dengan perkembangan dan realiti semasa?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Raja.

Dato’ Seri Anwar bin Ibrahim [Port Dickson]: Terima kasih. Seperti mana yang
saya tekankan — terima kasih Yang Berhormat Kota Raja. Angka ini bagi saya harus dikaji
