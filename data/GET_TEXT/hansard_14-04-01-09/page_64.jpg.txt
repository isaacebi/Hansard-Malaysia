58 DR.28.09.2021

Tuan Yang di-Pertua, teras kedua. Saya cadangkan pada hari ini ialah membantu
rakyat membina kekayaan. Perlu saya jelaskan bahawa usaha ini terbahagi kepada tiga
komponen. Pertama, menaikkan pendapatan rakyat melalui active income, ini gaji dan
elaun. Kedua, menambah passive income, ini pendapatan daripada dividen. Ketiga
meningkatkan disposable income dengan mengurangkan kos sara hidup bulanan. Selain
daripada mewujudkan peluang pekerjaan, dengan gaji yang lebih tinggi, melalui
pertumbuhan ekonomi dan upskilling dan reskilling yang telah digariskan di bawah RMKe-
12 yang merupakan pendapatan aktif. Kita juga perlu membantu rakyat mencapai
pendapatan pasif melalui pulangan pelaburan dan simpanan.

Di sini saya ingin mengulangi saranan yang saya lontarkan dua minggu lalu di
dalam Dewan yang mulia ini untuk mengambil kesempatan ketika pasaran saham
Malaysia sedang antara paling corot dalam dunia pada tahun ini. Seperti dimaklumkan
oleh penganalisis pelaburan, saya percaya saham Malaysia berada di bawah nilai atau
undervalued berbanding dengan negara-negara lain ketika ini.

Sementara harga komoditi dan eksport barangan pembuatan negara masih
mengukuh. Ini bermaksud jika rakyat Malaysia berpeluang untuk sama terlibat dalam
pemulihan sektor ekonomi negara kita. Pada ketika ini, harga saham masih berada pada
paras yang rendah.

01550

la bermaksud adalah banyak syarikat membayar dividen yang lebih tinggi
berbanding caj perkhidmatan sebenar. Misalnya, kadar simpanan tetap cuma 1.9 peratus
setahun. Manakala kebanyakan saham blue chip seperti Tenaga 4.1 peratus, Maybank
5.6 peratus dan Top Glove 5.7 peratus yang diramal mampu membayar dividen yang jauh
lebih tinggi. Oleh itu, saya mencadangkan agar bank-bank memperkenalkan produk-
produk mesra pembelian saham untuk membiayai sehingga 70 peratus pembelian dengan
hanya kadar caj perkhidmatan sebanyak tiga peratus setahun. Ini untuk setiap rakyat yang
berhasrat melabur dalam senarai saham di Bursa Malaysia yang di benar dan disyorkan
oleh bank dan penganalisis pasaran. Ini samalah seperti Skim Pinjaman ASB yang sudah
dilaksanakan sejak dahulu lagi.

Rakyat mampu mencipta kekayaan secara jangka masa panjang apabila harga
saham naik. Jika tidak naik pun, kadar dividen masih boleh membiayai kos pinjaman bank.
Bagi menggalakkan rakyat menyimpan dan menjana pendapatan pasif, saya juga
mencadangkan had maksimum pelaburan ASB dinaikkan daripada RM200 ribu kepada
RM400 ribu. Maka dengan ini, jika seorang pelabur membuat pelaburan maksimum pada
kadar enam peratus setahun, ini membolehkan pencarum memperoleh pendapatan pasif
hingga RM2,000 sebulan. Bagi mencapai matlamat ini, Skim Pembiayaan ASB dan ASM
sedia ada dari bank-bank perlu ditambah baik dengan mengambil kesempatan kadar caj
perkhidmatan sebenar bank ketika ini yang paling rendah dalam sejarah supaya lebih
ramai rakyat mampu membuat pelaburan sehingga ke tahap maksimum.

Seperti kita sedia maklum, berjuta-juta rakyat terpaksa mengeluarkan caruman
dari akaun KWSP mereka pada tempoh pandemik ini melalui skim-skim seperti i-Sinar, i-
Lestari dan i-Citra yang saya telah perjuangkan bersungguh-sungguh. Seandainya
kerajaan memenuhi tuntutan rakyat untuk menaikkan pengeluaran maksimum i-Citra dari
RM5,000 kepada RM10,000, maka tanggungjawab kerajaan adalah untuk mencari jalan
memulihkan dan memastikan agar pencarum dengan baki simpanan yang rendah dapat
menambah simpanan mereka dengan cepat. Ini supaya apabila mereka bersara nanti
simpanan di dalam akaun 1 mencukupi.

Tuan Yang di-Pertua, seperti yang saya pernah bangkitkan dalam perbahasan
Bajet 2021 tahun lepas, perkara ini boleh dilakukan dengan tiga cara. Pertama, pasca
COVID-19, kerajaan boleh membantu KWSP untuk meraih pendapatan yang lebih dengan
memberi projek lebih lumayan kepada KWSP. Contohnya sebelum ini projek kuasa “....... ,
atas tanah Lembaga Getah Malaysia dan projek Battersea di United Kingdom serta
pemilikan 4.9 peratus di dalam syarikat PLUS bukan diberikan kepada kroni. Oleh itu Tuan
Yang di-Pertua, ini selaras dengan cadangan saya sebentar tadi, supaya Bandar Malaysia
ataupun cadangan baharu Bandar ASEAN diberi kepada KWSP dan PNB.
