72 DR.28.09.2021

RMKe-11 dirangka dengan Dasar Transformasi Nasional dari tahun 2011
sehingga tahun 2021 secara berstruktur, berstrategi dan bersasar dengan matlamat untuk
mencapai lonjakan yang signifikan bagi mencapai pertumbuhan ekonomi dan
meningkatkan kesejahteraan rakyat secara inklusif bagi membina tamadun_holistik.
Disangka panas hingga ke petang, rupanya hujan di tengah hari.

Mengukur pencapaian RMKe-11 dari tahun 2017 hingga tahun 2021 — bagi tahun
2021 bagi projek-projek mesra rakyat, pembangunan infrastruktur dan sebagainya,
menurap dan membaik pulih jalan, membaiki pagar masjid sementara bagi projek-projek
mesra rakyat ataupun pembangunan sekolah dan sebagainya.

Tuan Yang di-Pertua, dalam Rancangan Malaysia Ke-12 yang telah dibentangkan
adalah bagi tempoh tahun 2021 hingga tahun 2025 yang berpaksikan ‘Keluarga Malaysia
— Makmur, Inklusif dan Mampan’ yang telah menghadapi cabaran lebih dua tahun
memerangi pandemik COVID-19 dan ketidaktentuan ekonomi.

Melihat kepada kerangka keseluruhan RMK yang pertama hingga RMKe-12,
tidaklah keterlaluan kalau dikatakan model rancangan Malaysia yang diamalkan di negara
ini sebenarnya sejak awal mengikut model perancangan tujuh tahun Nabi Yusuf AS yang
mentadbir ekonomi negara Mesir dengan jayanya.

Suatu ketika dahulu dengan berasaskan pertimbangan keselamatan bekalan
makanan ataupun food security, pelan ekonomi berjangka panjang, unjuran ekonomi yang
tepat, penjimatan dan penggunaan sumber secara optimum dan nilai akhlak dalam
ekonomi.

RMKe-12 adalah merupakan kesinambungan dasar-dasar kerajaan sebelum ini.
Kini RMKe-12 berprinsipkan dasar kemakmuran bersama dan memperkenalkan beberapa
pembaharuan melalui tiga tema iaitu 14 pemacu perubahan dengan pendekatan
keseluruhan negara dan whole-of-nation approach RMKe-12 mengetengahkan beberapa
matlamat utama antaranya ialah pertumbuhan KDNK 4.5 peratus hingga 5.5 peratus dan
purata pendapatan isi rumah dijangka RM10,000.

RMKe-12 memberikan sembilan fokus utama iaitu merancakkan pertumbuhan
ekonomi, memperkukuhkan dan memangkin pertumbuhan, meningkatkan kesejahteraan
keluarga Malaysia, memantapkan keselamatan dan ketenteraman awam, membasmi
kemiskinan tegar dan merapatkan jurang pendapatan, memperkasakan agenda
bumiputera dan ‘Keluarga Malaysia’, melonjakkan pembangunan Sabah dan Sarawak
serta negeri-negeri yang kurang membangun, mempercepatkan pertumbuhan hijau dan
meningkatkan kecekapan penyampaian perkhidmatan awam dan memastikan
pelaksanaan dasar yang berkesan.

Saya ingin menyentuh tentang Kementerian Pendidikan iaitu saya ingin
mengambil kesempatan untuk mengucapkan terima kasih kepada kerajaan yang sentiasa
prihatin dalam bidang pendidikan. Saya mengalu-alukan langkah kerajaan dalam RMKe-
12 ini kerana menekankan betapa pentingnya sistem pendidikan negara ini supaya
mampu melahirkan modal insan yang berkualiti dan berkemahiran tinggi serta
memperkukuhkan pendidikan sains, teknologi, kejuruteraan dan matematik.

Tuan Yang di-Pertua, saya amat menghargai dan mengalu-alukan cadangan
kerajaan dalam RMKe-12 ini untuk membina empat buah kompleks sekolah dan lima buah
sekolah baharu di kawasan Parlimen Sabak Bernam.

Pertama, pertambahan penduduk di kawasan_ sekitar hasil daripada
pembangunan dan penempatan di kawasan sekitar tersebut. Kedua, terdapat hanya
sebuah sekolah sahaja iaitu sekolah harian di pekan Sabak iaitu SMK Engku Aziz setelah
SMK Tengku Abdul Rahman Putra dijadikan kolej tingkatan enam sepenuhnya.

Ketiga, permohonan untuk membina pusat kokurikulum Sungai Besar di kawasan
Mukim Pancang Perdana di Parlimen Sungai Besar. Pembinaan pusat kokurikulum ini
akan memberi manfaat kepada rakyat di kawasan Parlimen Sabak Bernam kerana
Parlimen Sabak Bernam dan Parlimen Sungai Besar berada di kawasan pentadbiran PBD
Sabak Bernam.

Saya ingin menyentuh tentang Kementerian Pembangunan Luar Bandar. Saya
menyanjung tinggi komitmen kerajaan untuk memastikan kesejahteraan keluarga
