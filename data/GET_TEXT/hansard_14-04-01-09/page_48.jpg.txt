42 DR.28.09.2021

Akan tetapi, adakah kerajaan sedar, pihak EPU sedar bekalan air pun dihantar
dengan lori di POIC Lahad Datu. This is an investment destination. Pakai lori hantar air
dan oleh sebab itu bagaimana kita mahu menarik pelaburan? Bagaimana— How to expand
the economy jika perkara ini tidak dilihat? Saya lihat bila ada engagement di antara EPU
dan pihak Kerajaan Negeri Sabah, saya tidak tahu hal bekalan air ini telah disebut atau
tidak sebab tidak disebut langsung dalam ini. Terima kasih.

Dato’ Seri Anwar bin Ibrahim [Port Dickson]: Baik Yang Berhormat, terima
kasih.

Datuk Seri Dr Mujahid Yusof Rawa [Parit Buntar]: Parit Buntar, sikit.

Timbalan Yang di-Pertua [Dato’ Mohd Rashid Hasnon]: Ya, Yang Berhormat
Parit Buntar. Sila. Sikit.

Datuk Seri Dr Mujahid Yusof Rawa [Parit Buntar]: Saya mohon mencelah
kerana isu ini sangat relevan Yang Berhormat Port Dickson, Tuan Yang di-Pertua. Apabila
kita membicarakan tentang soal bumiputera, saya merujuk kepada satu GLC yang 100
peratus orang Islam yang menjalankan aktiviti perniagaan dan kebajikan yang kita
namakan sebagai Tabung Haji.

Apa yang saya ingin tegaskan di sini Tuan Yang di-Pertua dan Yang Berhormat
Port Dickson, isu orang Melayu khususnya kepada satu entiti Tabung Haji ialah soal orang
Melayu sendiri yang ketika diberi kuasa tidak menjaga entiti ini dengan amanah. Oleh
sebab itu, apabila diberikan peluang kepada kita, Pakatan Harapan, kita telah berjaya
memulihkan Tabung Haji daripada ketidakpatuhan undang-undang dan juga isu
governance yang sangat-sangat merugikan dan merosakkan satu entiti yang terhormat
ini.

Jadi, ini membuktikan bahawa isu orang Melayu bumiputera boleh sahaja
diuruskan jikalau adanya di sana keamanahan, integriti seperti yang difirmankan oleh
Allah SWT, [Membaca sepotong ayat Al-Quran] yang bermaksud, “Sebaik-baik orang
yang engkau beri amanah adalah yang berkelayakan dan yang beramanah’. Tuan Yang
di-Pertua dan juga Yang Berhormat Port Dickson, saya minta supaya dirakamkan di sini,
selama dua tahun telah berjaya kita membuktikan inilah isu orang Melayu iaitu apabila
tidak ada integriti dan tidak ada amanah dan ia dibuktikan dengan Laporan Audit 2019
baru-baru ini. [Tepuk]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Parit Buntar.

Datuk Seri Dr Mujahid Yusof Rawa [Parit Buntar]: Terima kasih Yang
Berhormat Port Dickson.

Dato’ Seri Anwar bin Ibrahim [Port Dickson]: Sebenarnya dalam penyampaian
saya nanti, saya akan juga bangkitkan tentang pengalaman kita dalam pengurusan.
Sepertimana yang disebut oleh Yang Berhormat Tuaran, Sabah dan Sarawak, kita
mulakan dengan basic necessities. Tidak munasabah sekian lama berbicara soal ratus-
ratus bilion tetapi masalah air, pelaksanaan asas pun belum selesai.

Jadi, saya fikir dengan rasa simpati kepada Yang Berhormat Tuaran— kalau kata
ada komitmen, Yang Berhormat Menteri beritahu komitmen kepada EPU, we will start and
do whatever it takes to finish this job. la boleh selesai. Daripada nak pertahankan ECRL
sebab ECRL ini RM80 bilion. Sebelum selesai, RM100 bilion dalam keadaan kita tak ada
wang. Oh! Dia kata tak. Tak bayar sekarang. Siapa yang hendak bayar? Anak muda nanti
akan bayar...

Tuan Mohamad bin Sabu [Kota Raja]: Yang Berhormat Port Dickson.

Dato’ Seri Anwar bin Ibrahim [Port Dickson]: Ini RM100 bilion yang harus
dibayar selama tujuh tahun.

Tuan Mohamad bin Sabu [Kota Raja]: Bila Yang Berhormat Port Dickson
bercakap, Timbalan Tuan Yang di-Pertua angguk sahaja tetapi kenapa dia lari ke sebelah
sana?
