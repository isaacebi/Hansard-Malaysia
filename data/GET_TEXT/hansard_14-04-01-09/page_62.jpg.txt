56 DR.28.09.2021

Tuan Syed Saddiq bin Syed Abdul Rahman [Muar]: Terima kasih Yang
Berhormat Pekan. Saya faham dan ikuti perbahasan Yang Berhormat Pekan dengan
sangat rapat. Isunya bukan berkaitan GST semata-semata tetapi apabila GST
diperkenalkan, ada tiga masalah yang amat besar.

Pertama sekali, apabila duit rakyat dicukai, duit itu dibelanjakan tetapi dengan
ketirisan yang agak luar biasa. Oleh sebab itu, kita lihat Indeks Persepsi Rasuah negara
menjunam ke tahap yang paling teruk dalam sejarah negara. Oleh sebab itu rakyat marah
jikalau duit itu dikembalikan semula ke poketnya, saya tidak yakin ia boleh diterima.

Kedua, berkenaan rebat GST, di mana rebat yang sepatutnya diberikan semula
khususnya kepada SMEs, peniaga-peniaga kecil agak lewat dan kerana apabila rebat itu
lewat, kadar inflasi negara dan kos harga barang turut meningkat juga. Terakhir Yang
Berhormat, ia bukan sekadar GST semata-semata tetapi apabila kadar pengangguran,
khususnya pengangguran belia dalam tahap yang tertinggi sebanyak 13.4 peratus dalam
negara. Kadar inflasi peningkatan yang tertinggi dalam tempoh masa dua tahun rakyat
akhirnya susah.

Saya berharap perkara ini dapat dipertimbangkan khususnya sebelum
pengenalan apa-apa cukai baharu yang boleh dilaksanakan oleh kerajaan pada hari ini.
Terima kasih Yang Berhormat.

Datuk Seri Haji Ahmad bin Haji Maslan [Pontian]: Yang Berhormat Pekan,
saya Pontian ingin...

Tuan Sanisvara Nethaji Rayer a/I Rajaji [Jelutong]: Jelutong minta laluan Yang
Berhormat Pekan. Boleh bagi atau tidak?

Datuk Seri Haji Ahmad bin Haji Maslan [Pontian]: Yang Berhormat Jelutong,
tidak mengapalah, Pontian dahulu ya. Yang Berhormat Jelutong boleh mencelah ketika
saya berucap kemudian, pada hari Khamis. GST ini dilaksanakan oleh 170 daripada 194
buah negara atau sebanyak 85 peratus daripada kerajaan dalam dunia ini.

01540

Bagaimana negara-negara 170 daripada 194 itu memilih sistem percukaian yang
— jika ia tidak baik. Tentulah mereka memilih sistem percukaian yang terbaik, termasuk
dalam negara jiran kita sekitar ini. Apabila disebut tentang inflasi, ketika GST dilaksanakan
kadar inflasi sebenarnya turun. Itu adalah fakta yang boleh kita lihat kembali. Kutipan GST
itu RM44 bilion dibandingkan dengan SST cuma RM21 bilion bererti ada tambahan RM23
bilion dan apabila dihapuskan GST pada tahun 2018 diganti dengan enam cukai baharu
dan tiga kenaikan cukai yang juga membebankan rakyat. Apa pandangan Yang
Berhormat Pekan?

Tuan Noor Amin bin Ahmad [Kangar]: Yang Berhormat Pekan, Kangar hendak
minta boleh? Kangar sokong GST.

Tuan Sanisvara Nethaji Rayer a/l Rajaji [Jelutong]: Yang Berhormat Pekan,
saya hendak tanya tentang 1MDB boleh tidak?

Tuan Yang di-Pertua: Yang Berhormat Jelutong.
Tuan Noor Amin bin Ahmad [Kangar]: Kangar sokong GST.

Dato’ Sri Mohd Najib bin Tun Abd Razak [Pekan]: Saya hendak teruskan. Saya
tidak bagi Yang Berhormat Jelutong. Yang Berhormat Jelutong, Yang Berhormat Kangar
saya hendak teruskan.

Tuan Sanisvara Nethaji Rayer a/l Rajaji [Jelutong]: Kalau 1MDB tidak ada
boleh kita beri gaji kepada... [Pembesar suara dimatikan]

Tuan Yang di-Pertua: Yang Berhormat Jelutong.

Dato’ Sri Mohd Najib bin Tun Abd Razak [Pekan]: Saya ambil kira pandangan
Yang Berhormat Muar dan Pontian, saya bersetuju dengan pandangan Yang Berhormat
Pontian...

Tuan Sanisvara Nethaji Rayer a/l Rajaji [Jelutong]: Yang Berhormat Jelutong
tidak boleh? Saya hendak tanya soalan tidak boleh?
