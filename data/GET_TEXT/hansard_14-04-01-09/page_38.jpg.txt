32 DR.28.09.2021

Pembangkang untuk memulakan perbahasan dengan saya berikan masa 100 minit, 1 jam
40 minit.

Kemudian diikuti oleh Yang Berhormat Pekan, kemudian diikuti oleh Yang
Berhormat Damansara dan kemudiannya diikuti oleh Yang Berhormat Kuala Nerus.
Sekarang saya menjemput Yang Berhormat Port Dickson.

12.06 tgh.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Saya bangun untuk menyatakan pandangan terhadap pembentangan oleh Yang
Amat Berhormat Perdana Menteri semalam walaupun mengikut rencana adalah setahun
sebulan lewat dari jadual.

Akan tetapi, saya harus menyatakan penghargaan kepada Yang Amat Berhormat
Perdana Menteri memberikan satu sikap yang lebih terbuka, memberi ruang termasuk
kepada Ahli-ahli Yang Berhormat semua mendengar penjelasan lanjut oleh Unit
Perancang Ekonomi semalam dan mengemukakan beberapa soalan.

Saya juga ingin menyatakan penghargaan kepada Unit Perancang Ekonomi
kerana berbanding dengan beberapa laporan Rancangan Malaysia sebelumnya, laporan
ini agar lebih teliti, ada angka-angka yang cukup granular tentang kemiskinan,
pembangunan dan teguran-teguran termasuk tentang pelan industri yang mempunyai
beberapa kelemahan.

Saya tertarik umpamanya dalam isu kemiskinan diberi perhatian yang lebih.
Cuma, seperti mana biasa kata T.S. Eliot, “Between the idea and the reality, between the
motion and the act, falls the shadow.” Selalu masalahnya kita antara kenyataan yang lunak
tetapi kenyataan pelaksanaan itu yang rasa membimbangkan.

Jadi, kalau kita menelusuri secara terperinci laporan memberikan gambaran yang
agak baik tentang keadaan semasa. Akan tetapi, tidak menampakkan satu pendirian jelas
bagaimana kita boleh bawa perubahan, menganjakkan paradigma, melihat kepada
permasalahan yang sangat rumit sekarang ini.

Saya juga akan sentuh beberapa angka yang saya ingat mengelirukan yang
disebut dalam kenyataan Yang Amat Berhormat Perdana Menteri yang harus diteliti
semula oleh kementerian-kementerian khususnya UPE. Umpamanya, Yang Amat
Berhormat Perdana Menteri menyebutkan tentang harapan mendapatkan pendapatan isi
rumah pada tahun 2025, RM10,000 bagi setiap keluarga.

Bunyinya lunak, banyak orang akan senang. Akan tetapi, kalau kita ikut angka
kemiskinan, angka pengangguran dan kadar pertumbuhan yang lembap sekurang-
kurangnya untuk satu, dua tahun ini, kita bimbang kenyataan itu dianggap realistik atau
tidak, itu satu.

Kedua, angka purata ini yang banyak diguna pakai oleh ahli ekonomi dan statistik
itu juga mengelirukan ya.

01210

Dia boleh samakan purata di antara orang yang mencatat keuntungan berbilion
ringgit dengan orang yang dapat RM500, diambil purata. Sebab itu saya lebih setuju bila
Unit Perancang Ekonomi menekankan cara granular keadaan kemiskinan ketara daripada
membuat suatu rumusan secara menyeluruh.

Berikutnya tentang kenyataan selain daripada saya kata pengangguran ialah
kenyataan daripada KWSP mutakhir. Kebimbangan terhadap keselamatan persaraan
rakyat Malaysia apabila 46 peratus ahlinya berumur 55 tahun mempunyai simpanan
kurang daripada RM10,000. Apakah orang yang dapat simpanan kurang daripada
RM10,000 ini dalam empat tahun itu akan naik cara mengejut. Jadi, saya harap
kenyataan-kenyataan seperti ini diberi perhatian yang lebih. Saya tidak akan tegaskan
hal-hal yang sedemikian tetapi saya hendak membawa kepada apa yang saya sentuh tadi
tentang Laporan UPE.
