30 DR.28.09.2021

siapa pakai mask tidak betul dan sebagainya supaya kita semua selamat. Jadi, ini Yang
Berhormat Kubang Pasu, MySejahtera kita boleh check-in tetapi tulis dalam buku boleh
juga kita amalkan dengan baik, insya-Allah. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri, terima kasih Yang Berhormat Timbalan Menteri. Ahli Yang Berhormat...

Puan Hannah Yeoh [Segambut]: Soalan tambahan.

Timbalan Yang di-Pertua [Dato’ Mohd Rashid Hasnon]: Saya telah bagi soalan
tambahan kedua sudah Yang Berhormat.

Puan Hannah Yeoh [Segambut]: Akan tetapi, isu ini penting. Kita kena buat
setiap hari dekat luar sana Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Saya beri 30 saat, sila.

Puan Hannah Yeoh [Segambut]: Baiklah. Saya hendak tanya Kementerian
Kesihatan mengenai SOP ini kerana ini adalah tahun kedua kita mengalami COVID-19.
Akan tetapi, SOP Kementerian Kesihatan masih berdasarkan SOP COVID-19 tahun 2020,
Mac. Macam kita tidak pernah tahu apa-apa mengenai isu COVID-19. Hari ini kes COVID-
19 positif banyak tidak ada simptom tetapi kita kena check suhu. Jadi, soalan saya kepada
Yang Berhormat Timbalan Menteri, bukankah patut kita review SOP yang langsung tidak
terpakai hari ini?

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Segambut. Sila.

Dato’ Dr. Haji Noor Azmi bin Ghazali: Terima kasih Yang Berhormat Segambut,
soalan yang sangat baik. Kita akan memasuki era— Kita akan memasuki endemicity. Jadi,
soal tentang SOP banyak yang akan diperbaiki dan diperbaharui. MKN dengan nasihat
KKM sudah pasti akan duduk memikirkan bagaimana SOP yang banyak itu dapat kita
kurangkan dan menepati suasana endemik yang kita akan lalui nanti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ahli-ahli Yang Berhormat, sekarang tamatlah sesi untuk
waktu Pertanyaan-pertanyaan bagi Jawab Lisan pada hari ini. Terima kasih Ahli-ahli Yang
Berhormat.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.04 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan yang di-pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 7.30 malam. Selepas itu, Majlis Mesyuarat akan
ditangguhkan sehingga jam 10 pagi, hari Rabu, 29 September 2021.”

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya menyokong.
