26 DR.28.09.2021

9. Dato’ Sri Richard Riot anak Jaem [Serian] minta Menteri Kesihatan
menyatakan apakah status terkini pembinaan Projek Klinik Kesihatan (Jenis 3) Serian,
Sarawak?

Timbalan Menteri Kesihatan II [Datuk Aaron Ago Dagang]: Tuan Yang di-
Pertua, Ahli Yang Berhormat Serian ingin tahu progress terkini pembinaan klinik kesihatan
jenis tiga di Serian. Untuk maklumat ahli Yang Berhormat, projek Klinik Kesihatan jenis
tiga di Serian telah diluluskan oleh Unit Perancangan Ekonomi, Jabatan Perdana Menteri
di bawah Rolling Malaysia keempat pada tahun 2015.

Projek ini dimulakan dengan fasa pertama iaitu kerja-kerja tanah dengan kos
RM880 ribu. Kerja-kerja ini di tender pada September 2016 dan kontraktor masuk pada
November 2016 dan kerja fasa pertama ini telah pun siap pada Julai 2017. Seterusnya,
fasa kedua kerja-kerja pembinaan untuk klinik ini, tender dibuka pada bulan September
2019.

Pelantikan kontraktor pada bulan Mac 2020. Kerja-kerja pembinaan telah pun
dimulakan pada 10 Jun 2020 dan kemajuan projek sehingga 31 Ogos 2021 ialah 49.59
peratus berbanding dengan yang dijadualkan sebanyak 65 peratus. Bermakna, kita
kelewatan dalam 15 peratus lebih.

Projek dijadualkan siap pada Jun 2022. Klinik kesihatan jenis tiga ini akan
menawarkan perkhidmatan pakar luar, klinik ibu dan anak, rawatan pergigian, kecemasan,
radiography dan farmasi. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Yang Berhormat Serian.

Dato’ Sri (Dr.) Richard Riot anak Jaem [Serian]: Hanya satu. Sepertimana yang
telah dijawab oleh Yang Berhormat Timbalan Menteri tadi, walaupun sepatutnya progress
pembinaan adalah 65 peratus dan setelah dijawab tadi, pencapaiannya ialah 49.5 peratus,
namun saya amat berpuas hati kerana saya sendiri telah melihat apa yang berlaku di
tapak pembinaan. Saya amat berpuas hati dan saya percaya klinik kesihatan jenis tiga ini
akan dapat disiapkan mengikut jadual. So, tidak ada soalan tambahan hanya ucap terima
kasih dan syabas kepada kementerian.

01150

Timbalan Yang di-Pertua [Dato' Mohd Rashid Hasnon]: Hendak respons
sebab tiada soalan. Kalau tidak ada, saya teruskan dengan— baik, soalan tambahan yang
kedua. Sila Yang Berhormat Tuaran.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Soalan yang ditanya oleh Yang Berhormat Serian agak spesifik kawasan
itu tetapi saya ingin mengambil peluang ini Tuan Yang di-Pertua untuk bertanya Yang
Berhormat Timbalan Menteri Kesihatan, tentang bagaimanakah perancangan pembinaan
dan juga penaiktarafan klinik-klinik ini ada di Sabah? Sebagai contoh, seperti apa yang
telah dibuat di Serian.

Timbalan Yang di-Pertua [Dato' Mohd Rashid Hasnon]: Yang Berhormat
Tuaran, ini soalan spesifik. la kena tanya balik soalan asal. Kalau tidak berkenaan, saya
tidak benarkan.

Datuk Seri Panglima Wilfred Madius Tangau [Tuaran]: Ya, ya, tetapi saya
mahu ambil ini...

Timbalan Yang di-Pertua [Dato' Mohd Rashid Hasnon]: Baik, saya tidak
benarkan. Saya ingin menjemput seterusnya Yang Berhormat Tuan Lim Lip Eng, Yang
Berhormat Kepong.

10. Tuan Lim Lip Eng [Kepong] minta Menteri Perumahan dan Kerajaan Tempatan
menyatakan status terkini pemindahan projek insinerator Taman Beringin Kepong dan
apakah pampasan ganti rugi yang ditanggung oleh kerajaan susulan penukaran lokasi
projek mengikut kontrak insinerator tersebut.
