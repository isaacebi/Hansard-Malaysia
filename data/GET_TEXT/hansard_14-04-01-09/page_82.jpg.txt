76 DR.28.09.2021

berdasarkan 1.15 juta PMKS yang berdaftar. Ini bermakna setidak-tidaknya setiap syarikat
PMKS menanggung penurunan purata pendapatan. Keadaan ini juga telah memberi
kesan pengurangan sebanyak 50 peratus kepada keluaran dasar negara KDNK 30
peratus kepada nilai eksport negara.

Saya ingin bertanya apakah strategi baharu di bawah dasar keusahawanan
nasional. Bagaimana dengan pengusaha baharu PMKS yang baru hendak memulakan
peniagaan mereka tatkala COVID-19 ini? Bagaimana pula dengan peniaga PMKS yang
telah gulung tikar tetapi masih bersemangat untuk meneruskan peniagaan masing-masing
dan apakah mereka diberikan satu jumlah geran bagi memulihkan mereka? Bagaimana
dengan usahawan-usahawan wanita dalam perniagaan PMKS ini kerana mereka adalah
kelompok paling terjejas akibat kawalan pergerakan?

Tuan Yang di-Pertua, saya hendak menyentuh berhubung memperkukuhkan
pemangkin pertumbuhan seperti mana di dalam fokus kedua RMKe-12 yang
menyasarkan kepada agenda MyDIGITAL dan dasar 4IR negara. Penggunaan jalur lebar
sangat memainkan peranan yang besar sepanjang tempoh PKP dilaksanakan apabila
semua pergerakan fizikal dihadkan di seluruh negara. Proses pendidikan juga turut
melalui proses baharu impak daripada kesan pandemik COVID-19 ini. Hal ini pelajar
melalui proses pendidikan menerusi pengajaran dan pembelajaran di rumah iaitu PDPR.
Namun begitu, terdapat berita-berita yang memaparkan kesukaran yang dihadapi oleh
pelajar dalam proses mereka PDPR dan macam-macam tular di dalam media sosial dan
sebagainya.

Saya ingin bertanya setakat mana keupayaan prasarana jalur lebar di kawasan-
kawasan khususnya di Parlimen Parit serta di negeri Perak keseluruhannya dan apakah
di bawah RMKe-12 ini negeri Perak berkeupayaan menyokong MyDIGITAL dan dasar
revolusi perindustrian keempat negara. Apa sebenar yang berlaku dalam projek rangkaian
jalur lebar berkelajuan tinggi dilancarkan sekitar tahun 2010 iaitu inisiatif jalur lebar
telekom Malaysia berhad dan kerajaan yang kononnya menyediakan sekurang-kurangnya
80 peratus capaian internat di seluruh negara.

01730

Saya juga ingin mencadangkan kepada kerajaan atau Kementerian Komunikasi
dan Multimedia supaya melihat secara telit) rekaan menara atau pelan ke kawasan
perkampungan yang bersekitar di daerah. Kita memerlukan penyelesaian infrastruktur
baharu bagi memurnikan lagi kualiti capaian internet di kawasan terbabit. Kelulusan projek
sebesar ini juga agak lambat dan hanya boleh dibuat pada peringkat pembuat dasar.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Tuan Yang di-Pertua, saya melihat kerajaan akan terus menyokong ekonomi gig
sebagai sumber penting pertumbuhan ekonomi. Malahan, ekonomi gig yang saya lihat
sebagai penyelamat sepanjang tempoh pandemik COVID-19 sehingga sekarang dan
saya difahamkan hampir empat juta tenaga kerja di Malaysia telah terbentuk daripada
sektor ekonomi gig. Ekonomi gig dijangka terus berkembang pada tahun 2021 selaras
kadar pengangguran yang juga dijangka semakin tinggi sejak melandanya pandemik ini.

Kadar pemberhentian kerja yang tinggi ini menyebabkan platform ekonomi gig
mula menjadi pilihan untuk mereka menyara kehidupan. Saya ingin bertanya kepada
kerajaan, khususnya Kementerian Sumber Manusia, Kementerian Perdagangan Dalam
Negeri dan Ehwal Pengguna, Kementerian Komunikasi dan Multimedia serta Kementerian
Kewangan yang perlu untuk mengadakan kerjasama erat bersama-sama_ peneraju-
peneraju utama dalam ekonomi gig seperti Grab, Foodpanda, Shopee, Lazada dan
sebagainya bagi membuka ruang yang lebih meluas dan mudah.

Malahan, Kementerian Pembangunan Luar Bandar dan Kementerian Pertanian
dan Asas Tani boleh memperkasakan dan mempergiatkan produk tani usahawan luar
bandar bekalan pertanian kepada pasar awam difokuskan kepada platform online dalam
bentuk berskala besar. Dalam waktu yang sama, kebajikan pekerja ekonomi gig juga perlu
dilihat secara menyeluruh supaya tidak ada sebarang bentuk penindasan. Usaha sama
