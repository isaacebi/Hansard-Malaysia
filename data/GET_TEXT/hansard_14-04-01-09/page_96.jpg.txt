90 DR.28.09.2021

Tuan Lukanisman bin Awang Sauni [Sibuti]: Selain itu juga saya ingin
mengambil kesempatan untuk menyebut berkenaan tentang satu petikan dialog Jijo
Alfonso Pareira Abdullah di dalam filem Rock Oo yang diarahkan oleh pengarah filem
tersohor, Mamat Khalid. Ada tiga perkara yang menjatuhkan sebuah negara. Satu rasuah,
dua tidak menepati masa dan yang ketiga chinggey. Mungkin chinggey ini kita boleh
katakan skandal kewangan ataupun skandal rasuah dalam konteks negara kita. Saya
menyambut komitmen yang baik Yang Amat Berhormat melaksanakan Pelan Anti Rasuah
Nasioanal, Pelan Antirasuah Organisasi serta pembentukan Indeks Tadbir Urus Malaysia.

Saya ingin menyampaikan sedikit permintaan daripada negeri Sarawak iaitu
berkenaan tentang menara telekomunikasi yang perlu ditambah di dalam Rancangan
Malaysia sebanyak 800 unit dan juga memberikan hak laluan fiber optik di Pan Borneo
kepada negeri Sarawak dan juga di kawasan Parlimen Sibuti.

Saya ingin menyenaraikan beberapa permohonan keluarga Parlimen Sibuti
membina projek bekalan air bagi laluan pesisir Pantai Bakam Bekenu, pembinaan klinik
jenis dua bagi Daerah Subis yang bernilai RM25 juta di Pekan Sepupok, pembinaan
gantian penuh yang telah mendapat jawapan di dalam Parlimen. Saya ingin mendapat
jaminan seperti SK Batu Niah, SK Sungai Saeh, SK Ulu Satap, SK Rumah Tinggi, SK
Kuala Tanggap, SK Belia Ahad dan SK Bungai serta pembinaan asrama SK Lambir.

Saya juga ingin memohon projek hakisan Pantai Bungai pemecah ombak yang
pernah dijanjikan oleh Kerajaan Barisan Nasional beberapa tahun lepas dan juga jaminan
kepada projek JENDELA dilaksanakan dengan saksama dan juga menyambung semula
Projek RTC Sibuti pada fasa kedua.

Akhir sekali, saya ingin memohon kepada Kementerian Belia dan Sukan supaya
menaik taraf padang sedia ada kepada rumput sintetik di Padang Majlis Daerah Subis
memandangkan sepanjang 2016 sehingga 2020 tidak ada satu pun projek KBS dari sudut
infrastruktur dilaksanakan di kawasan Parlimen Sibuti. Dengan ini saya menyokong
Rancangan Malaysia ke-12. Sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sibuti. Sekarang saya menjemput Yang Berhormat Kangar.

6.33 ptg

Tuan Noor Amin bin Ahmad [Kangar]: Bismillahi Rahmani Rahim. Tuan Yang
di-Pertua dan Ahli-ahli Dewan yang dihormati. Kini adalah tahun ke-55 sejak Rancangan
Malaysia diperkenalkan buat kali pertama pada tahun 1996. Sejak itu pengisian
kemerdekaan dan pembangunan negara baharu menjadi lebih tersusun sehingga ia
mencapai satu tahap yang boleh kita banggakan. Namun kita tidak boleh lalai dan mudah
berpuas hati. Apa yang baik tetap boleh ditambah baik, even the best can be improved.

Kita tidak boleh menolak hakikat bahawa sejak sekian lama ada beberapa
masalah dan isu yang perlu untuk kita teliti. Misalnya projek-projek gagal dan bermasalah
yang tentunya menjadi faktor yang menyumbang kepada kedudukan kita dalam
perangkap pendapatan pertengahan (middle-income trap), pendapatan rendah rakyat,
kedudukan negara yang kian goyah berdepan kejutan ketidaktentuan ekonomi serantau
dan antarabangsa dari semasa ke semasa serta tuntutan perkembangan zaman selaras
dengan kemajuan sains dan teknologi.

Tuan Yang di-Pertua dan Ahli-ahli sidang yang saya hormati, selaras dengan ini
saya akan memberikan fokus perbahasan saya kepada tiga tema. Yang pertama tentang
tata kelola kerajaan yang baik. Maka saya fikir wajar satu amalan tata kelola yang baik
boleh dibuat oleh kerajaan dengan membuat satu pelaporan tentang apakah yang berjaya
dicapai, yang kurang berjaya bahkan yang gagal dicapai dalam RMKe-11. Dewan perlu
tahu tentang ini kerana padanya ada aspek-aspek penilaian yang lebih cermat dapat kita
buat.

Kita ambil contoh misalnya Sekolah Sukan Malaysia Perlis di Bukit Cabang di
Parlimen Padang Besar patut siap pada tahun 2014 semasa RMKe-10, tidak siap sampai
