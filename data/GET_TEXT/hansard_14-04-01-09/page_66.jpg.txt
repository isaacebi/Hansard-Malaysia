60 DR.28.09.2021

pemohon baru bolehlah dinaikkan syarat-syaratnya tetapi janganlah kita lebih berat
ataupun lebih ketat daripada negara-negara lain di rantau ini.

Teras keempat, projek-projek infrastruktur seperti yang diulas oleh Yang Amat
Berhormat Perdana Menteri semalam, projek-projek berskala besar, jalan raya, CSR,
Lebuh raya Kuala Krai — Kota Bharu , Lebuh raya Pantai Barat, Lebuh raya Pan Borneo
dan sebagainya. Saya suka membuat cadangan bahawa bukan sahaja projek-projek ini
meningkatkan perhubungan di kawasan-kawasan tersebut, tetapi ia membuka peluang
untuk kawasan tanah-tanah di sepanjang jalan dan lebuh raya itu dimajukan untuk
digunakan sebagai kawasan yang ditanam makanan umpamanya — supaya kita dapat
mencapai matlamat food security, membuka untuk perumahan, perniagaan dan
pekerjaan.

01600

Tuan Yang di-Pertua, sistem kewangan yang moden termasuk kebangkitan
cryptocurrency dan Fintech, saya telah cadangkan sebelum ini dan kita perlu menjadikan
TRX yang visi asalnya sebagai pusat kewangan serantau. Syarikat-syarikat antarabangsa
seperti HSBC, Prudential sudah bertapak di sana. Usaha perlu dipergiatkan lagi supaya
visi asalnya tercapai.

Tuan Yang di-Pertua, teras kelima saya ialah komitmen kepada prinsip ESG iaitu
alam sekitar, sosial dan tadbir urus. Perkara ini telah diperakui oleh Yang Amat Berhormat
Perdana Menteri dalam ucapan semalam dan saya menyokong usaha-usaha yang
digariskan kerajaan. Bagaimanapun, saya kurang berpuas hati apabila Malaysia masih
ketinggalan dalam penggunaan dan pengeluaran kenderaan elektrik (EV) walaupun kita
antara negara terawal menceburi industri ini.

Sejak berapa tahun yang lalu, pelaburan bagi industri EV semakin mengalir ke
negara-negara jiran. Perkara ini tidak boleh berterusan kerana kebanyakan negara dalam
dunia telah mensasarkan tempoh peralihan kenderaan sedia ada kepada EV.

Tuan Yang di-Pertua, teras terakhir ialah kecekapan dan kestabilan kerajaan.
Pengajaran yang boleh kita ambil sejak PRU14, keperluan untuk memiliki kerajaan yang
cekap, tahu buat kerja, berorientasikan Indeks Petunjuk Utama (KPI), mengutamakan
kebajikan rakyat adalah lebih penting berbanding dengan berusaha sahaja tanpa
pencapaian. Hasil dan pencapaian adalah paling utama.

Sehubungan dengan itu, adalah penting kita mempunyai sebuah kerajaan yang
stabil dan kukuh sekiranya kita berniat untuk mencapai sasaran RMKe-12. Sebagai
penutup, sesungguhnya Tuan Yang di-Pertua, sesuatu rancangan bukan hanya kelihatan
cantik atas kertas sahaja, yang paling penting adalah pelaksanaan atau execution serta
pencapaian rancangan tersebut. Kerajaan perlu memastikan dan menjawab kepada
rakyat segala prestasi pelaksanaan berdasarkan sasaran RMKe-12.

Sehubungan dengan ini, kaedah yang terbaik untuk mengukur pencapaian ialah
kaedah Key Performance Indicator (KPI) yang boleh mengukur pencapaian ke arah setiap
sasaran sekurang-kurangnya setiap enam bulan dan pencapaian keseluruhannya wajar
dibentangkan pada rakyat sebagai report card tahunan kerajaan. Kita tidak mahu hanya
sekadar usaha atau output semata-mata, kita perlu outcome atau keberhasilan dan
pencapaian. Kita tidak mampu gagal lagi. Rakyat menuntut pembelaan dan jaminan masa
depan bahawa hari esok adalah lebih baik dari hari ini.

Tuan Yang di-Pertua, saya mohon menyokong dan mengajak semua rakyat
bersama-sama menjayakan RMKe-12 ini. Terima kasih.

Tuan Yang di-Pertua: Terima kasih Yang Berhormat Pekan. Saya telah tetapkan
setiap pembahas akan mempunyai 12 minit. Sekiranya kita semua mengikuti, mematuhi
12 minit ini maka saya rasa 17 orang pembahas lagi dapat didengar pada hari ini. Saya
ingin mengumumkan supaya dapat bersedia.

Mereka ialah Yang Berhormat Damansara, Yang Berhormat Pasir Mas, Yang
Berhormat Kota Raja, Yang Berhormat Sabak Bernam, Yang Berhormat Lahad Datu,
Yang Berhormat Parit, Yang Berhormat Bayan Baru, Yang Berhormat Pasir Mas, Yang
Berhormat Teluk Intan, Yang Berhormat Sibuti, Yang Berhormat Kangar, Yang Berhormat
Padang Rengas, Yang Berhormat Seremban, Yang Berhormat Igan, Yang Berhormat
