DR.28.09.2021 79

melambung mendadak. Jadi, pada tahun 2020 pula kita seperti “sudah jatuh ditimpa
tangga”. Dalam keadaan ekonomi yang penuh cabaran, negara dilanda dengan COVID-
19 yang paling serius di dunia. Jadi bagaimana kita boleh bangun semula, make Malaysia
great again. Jadi, dalam keadaan inilah, kita menaruh harapan yang tinggi kepada RMKe-
12 dan kita perlulah lonjakkan ekonomi dan pendapatan yang lebih tinggi.

Jadi, selepas kita nampak RMKe-12 diumumkan, kita dapati bahawa ia selain
daripada bahasa yang berbunga-bunga, angka-angka yang besar dan nampak menarik
tetapi tidak banyak perubahan. Kita mengharapkan idea-idea yang baharu, kita harap
projek-projek high-impact tetapi kita agak kecewa dan kita masih disaji dengan kitaran
idea-idea lama yang telah terbukti gagal. Jadi, Malaysia memerlukan idea baharu,
Malaysia memerlukan new engine of growth. Pada saya, saya rasa, saya ingin kongsikan
dua perkara yang memberi impak yang besar kepada saya.

Saya pernah berjumpa dengan top executive Alibaba pada tahun 2019. Mereka
melaporkan kepada saya bahawa the top five selling things di platform Alibaba Timo di
China iaitu:

(i) White Coffee;
(ii) Julie Biscuits; dan

(iii) nombor tiga, nombor empat, nombor lima semuanya White Coffee.

Mereka tanya apakah lagi yang Malaysia boleh jual kepada China. Saya juga
tertanya-tanya tentang perkara ini.

Perkara kedua, kita ada setiap tahun ada online sales yang paling besar iaitu
11.11. Malaysia adalah pembeli yang terbesar dalam this online sales 11.11, eleven-
eleven. Selepas China, Amerika Syarikat dan Rusia, Malaysia. Jadi, jikalau kita tengok
rumah kita sekarang, rumah kita penuh dengan pelbagai barangan tetapi berapa yang
made in Malaysia? Tidak banyak, kebanyakan adalah import. Jadi, ini bermaksud
Malaysia menjadi negara pengguna. Consumer nation, bukan negara pengeluar,
produceR nation.

Itu sebab saya ingin mencadangkan dalam RMKe-12 ini, kerajaan harus
menumpukan semula Malaysia sebagai negara pengeluar ataupun produce nation. Kita
kena hidupkan semula usaha kita dalam projek Made in Malaysia. Ekonomi yang
berdasarkan eksport dan pembuatan banyak manfaatnya. la membawa pendapatan
kepada negara, mencipta pekerjaan yang berkualiti, pendapatan isi rumah juga akan
bertambah kerana kita, jika keluarga kita menjadi pengeluar, kita akan mendapat
pendapatan. Begitu juga jika negara kita menjadi pengeluar, negara akan menjadi kaya.
Seperti pepatah ekonomi rising tide lifts all boats.

Jadi, saya harap bahawa kita fokus kepada export-led economy. Sebenarnya kita
boleh menghasilkan banyak barang. Contohnya pertanian kita boleh memodenkan sektor
pertanian kita supaya kita boleh menghasilkan barangan pertanian yang berkualiti.
Program Planted in Malaysia itu penting. Kita boleh produce durian, MD2, Harumanis dan
sebagainya.

Daripada segi industri makanan pula, kita boleh hasilkan lebih banyak makanan
yang berkualiti tinggi. Malaysia sekarang kita memang maju daripada segi 3in1 coffee kita
tidak produce coffee tetapi kita boleh produce 3in1 coffee yang berkualiti tinggi, itu satu
kejayaan ya.

Tuan Sivakumar Varatharaju Naidu [Batu Gajah]: Yang Berhormat.
Tuan Sim Tze Tzin [Bayan Baru]: Ya.

Tuan Sivakumar Varatharaju Naidu [Batu Gajah]: Sini Batu Gajah.
Tuan Sim Tze Tzin [Bayan Baru]: Tetapi saya kekurangan masa.

Tuan Sivakumar Varatharaju Naidu [Batu Gajah]: Sikit sahaja. Yang
Berhormat, saya cuma hendak tanya sedikit tentang online business ini. Tadi Yang
Berhormat kata kita banyak mengimport tetapi kurang mengeksport. Saya hendak tahu,
