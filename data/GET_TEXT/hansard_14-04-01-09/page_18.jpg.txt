12 DR.28.09.2021

Jadi soalan saya, apakah kementerian berhasrat untuk menyediakan ataupun
mengadakan langkah penalti yang lebih ketat terhadap golongan majikan yang gagal
mematuhi Akta 446 tersebut memandangkan isu ini berlarutan dan merupakan perkara
yang cukup penting? Terima kasih.

Tuan Yang di-Pertua: Terima kasih Yang Berhormat. Yang Berhormat Menteri.

Datuk Seri M. Saravanan: Tuan Yang di-Pertua, saya setuju dengan pandangan
Yang Berhormat tetapi walaupun buat masa ini kita kenakan denda sebanyak RM50,000
apabila mana-mana syarikat tidak mematuhi dan RM50,000 ini adalah untuk setiap
pekerja. Akan tetapi, daripada segi meningkatkan denda buat masa ini, mungkin bukan
satu pendekatan yang baik memandangkan negara menghadapi kegawatan ekonomi dan
banyak syarikat telah menghadapi masalah bukan sahaja disebabkan kegawatan
ekonomi, tambahan pula kekurangan tenaga pekerja.

Kalau saya lihat sebelum MCO pertama, jumlah pekerja asing yang mencarum di
bawah PERKESO adalah seramai 1.8 juta orang dan hari ini dalam masa setahun angka
itu telah turun daripada 1.8 juta orang kepada 1.1 juta orang di mana negara betul-betul
menghadapi krisis kekurangan tenaga kerja. Kalau apabila sepertimana saya sebut dalam
Dewan yang mulia ini, kalau kita hendak baik pulih ekonomi, yang penting kita perlu
meningkatkan produktiviti. Untuk meningkatkan produktiviti, kita perlukan tenaga kerja.

01050

Dalam keadaan seperti ini, mungkin memerlukan waktu dan masa yang sesuai
untuk meningkatkan denda tetapi kementerian akan ambil maklum pandangan Yang
Berhormat. Terima kasih.

Tuan Yang di-Pertua: Terima kasih. Seterusnya saya menjemput Yang
Berhormat Dato' Dr. Xavier Jayakumar a/l Arulanandam.

3. Dato’ Dr. Xavier Jayakumar a/l Arulanandam [Kuala Langat] minta Menteri
Kesihatan menyatakan langkah-langkah yang diambil untuk mengatasi kekurangan pakar
perubatan di hospital-hospital kerajaan serta tindakan-tindakan yang diambil untuk menilai
serta menyerap pakar perubatan yang sedang bekerja sebagai pekerja kontrak di hospital-
hospital kerajaan.

Timbalan Menteri Kesihatan | [Dato' Dr. Haji Noor Azmi bin Ghazali]:
[Membaca sepotong doa] Terima kasih Tuan Yang di-Pertua dan terima kasih Yang
Berhormat Kuala Langat.

Tuan Yang di-Pertua, sehingga 30 Jun 2021, seramai 6,012 orang pakar
perubatan berkhidmat di KKM. Daripada jumlah ini, seramai 5,993 orang adalah pakar
perubatan lantikan tetap, hanya 19 orang lagi adalah pakar perubatan kontrak. Bagi
menambah jumlah pakar perubatan di KKM, kerajaan telah melaksanakan beberapa
inisiatif.

Satu, meningkatkan slot tajaan Hadiah Latihan Persekutuan (HLP) yang
membolehkan ramai pegawai perubatan melanjutkan pengajian dalam Program Sarjana
Kepakaran. Hal ini sebanyak 1,300 slot telah diperuntukkan pada tahun 2021. Kita
bermula pada 2010 dengan hanya 647 slot yang ditingkatkan secara staggered dengan
izin. Pada 2017, kita telah memberikan 1,000 slot.

Selain Program Sarjana Kepakaran dengan HLP, pegawai perubatan juga boleh
mengikuti pengajian kepakaran melalui Program Latihan Kepakaran Parallel Pathway.
Melalui program ini, seramai 189 orang pegawai perubatan telah berjaya menjadi pakar
perubatan pada tahun 2020 berbanding hanya 98 orang pada tahun 2011.

Ketiga, melantik semula secara kontrak pakar-pakar yang telah bersara wajib dan
juga mendapatkan perkhidmatan kepakaran daripada pihak swasta menerusi
penyampaian perkhidmatan dan penyumberluaran (outsourcing) dengan izin.

Tuan Yang di-Pertua, berhubung dengan pakar perubatan kontrak yang
berkhidmat dengan KKM, mereka boleh ditawarkan pelantikan tetap tertakluk kepada
