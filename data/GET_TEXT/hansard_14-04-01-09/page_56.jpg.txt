50 DR.28.09.2021

Dato’ Seri Anwar bin Ibrahim [Port Dickson]: Seluar jeans. Oleh kerana tidak
ada wang untuk cari Jawyer, dia kena reman hampir enam bulan. Jadi saya kata, “Oh! Di
Malaysia ini bagus sebab kalau curinya lebih daripada RM500 juta, dia selamat. Kadang-
kadang naik pangkat...”. [Disampuk] Jadi, oleh yang demikian, tanpa prasangka kepada
sesiapa pendakwaan harus bebas. Soalnya sekarang pun pendakwaan pun dipertikai. Ini
masalah. SPRM terhakis kepercayaan, pendakwaan pun belum tahu. Salah tidak salah
ada pendakwa atas arahan. Itu persepsinya begitu rupa. Badan Kehakiman begitu ada
perubahan sedikit kemudian sekarang dipersoalkan. Jadi, kalau benar kita hendak institusi
ini direformed, mesti pastikan enforcement, pendakwaan, badan kehakiman bebas dan
telus. Selamatkan negara ini. [Tepuk]

Tuan Yang di-Pertua, kita bicara ini soal keselamatan negara.

Tuan Sanisvara Nethaji Rayer a/I Rajaji [Jelutong]: Hidup Yang Berhormat Port
Dickson!

Dato’ Seri Anwar bin Ibrahim [Port Dickson]: Bagaimana boleh kita jamin
negara ini selamat kalau kita tidak tahu institusi mana boleh dipercayai. Yang Berhormat
Kulim- Bandar Baharu sebut pengalaman masa itu Permatang Pauh, sekarang Port
Dickson. Itu tidak apa. Saya ini senang, sudah, sudah lah. Maafkan dan move on. Akan
tetapi janganlah sekarang berlaku lagi. Kalau terus jawapan Menteri sambil lewa. Ini
sedang dalam siasatan dan kita tunggulah dahulu. Siapakah yang siasat? Ini
membabitkan pelbagai agensi sebab itu ada cadangan untuk dibentuk Suruhanjaya
Diraja. Saya belum ada pandangan khusus bab ini. Kalau jaminan pihak polis dan pihak
pendakwaan Bank Negara itu betul-betul telus. Maka tidak ada keperluan dalam tiap kes
kita adakan.

Tuan Mohamad bin Sabu [Kota Raja]: Yang Berhormat Port Dickson minta ini
jangan lah menghina kerajaan. Ulama kan banyak dalam kerajaan, boleh nasihat.

Dato’ Seri Anwar bin Ibrahim [Port Dickson]: [Ketawa]

Tuan Mohamad bin Sabu [Kota Raja]: Ini menghina kerajaan yang disokong
oleh ulama ini. Kenapa ini?

Dato’ Sri Azalina Othman Said [Pengerang]: Yang Berhormat Kota Raja sudah
sign MoU agaknya.

Dato’ Seri Anwar bin Ibrahim [Port Dickson]: [Ketawa] Terima kasih Tuan Yang
di-Pertua. MoU tidak menghalang kita mengkritik benda yang betul. Tentunya di antara
yang sebab membaranya Yang Berhormat Kota Raja ini sebab judi ditambah 22. Jadi ini
bagi saya membingungkan dan tidak ada suara. Sunyi sepi, lidah kelu tidak berkata. Entah
sebab apa saya tidak faham. Baik, saya akan teruskan sedikit lagi dan saya minta tidak
ada lagi pencelahan sebab sedikit lagi tentang terutamanya industri.

01510

Apa yang saya terima baik buku penyelidikan dan penelitian oleh Unit Perancang
Ekonomi (UPE) kerana beberapa masalah itu dikenal pasti cara yang sangat objektif.
Umpama yang kita lihat isu dan cabaran sebab produktiviti. Dia mengaku setelah enam
dekad merdeka, produktiviti rendah, akses pasaran yang rendah dan firma kurang
berdaya saing, pembangunan perindustrian yang tidak seimbang antara wilayah, tadbir
urus dan mekanisme pelaksanaan yang kurang berkesan. Ini datang dari Jabatan
Perdana Menteri bagi saya sangat menggalakkan. Soalannya, apa benar kita sedia ambil
tindakan menyelesaikan masalah-masalah ini. Apa boleh kita adakan jawatankuasa yang
saya cadangkan pilihan itu untuk memantau benar atau tidak supaya jangan mengulangi
masalah yang berlaku sebelumnya.

Penyelesaiannya bukan disebut Comprehensive And Progressive Agreement For
Trans-Pacific Partnership (CPTPP) bahawa kita sudah sign. Akan tetapi kita kena tanya
juga, kita hendak tahu. Kita tidak menentang. Kalau mahu kita sokong, kita hendak tahu
kerana Yang Berhormat Menteri itu di antara pelopor kuat untuk pertahankan tetapi kita
hendak tahu umpamanya kesan dia apa. Apa risiko kepada pendapatan kerajaan seperti
juga WTO. Bagaimana juga tentang subsidi nelayan?
