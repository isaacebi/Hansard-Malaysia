44 DR.28.09.2021

ini gelanggang mengatakan okey, peratus, peratus, peratus. Siapa peduli jumlah dan
angka peratus? Bagi keluarga yang tertekan itu, dia mesti dijamin kehidupan dia.

Saya percaya ramai Ahli Parlimen juga tahu cuma nak ada tekad politik, the
political will and courage to implement. \tu yang masalah dia. Kita sebut dan saya ingat
penekanan diberikan dalam Buku Rancangan Malaysia Ke-12 ini, bagi saya tentang
kemiskinan dan kesenjangan ini, agak baik kalau timbang rancangan sebelumnya. Akan
tetapi, yang menjadi persoalan adalah pelaksanaannya.

Timbalan Yang di-Pertua [Dato’ Mohd Rashid Hasnon]: Terima kasih Ahli
Yang Berhormat Port Dickson. Jam telah menunjukkan pukul satu. Dewan berhenti rehat
dan disambung semula 2.30 petang. Terima kasih Ahli-ahli Yang Berhormat.

[Mesyuarat ditempohkan pada jam 1.00 tengah hari]
01430
[Mesyuarat disambung semula pada pukul 2.30 petang]
[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Silakan Yang Berhormat Port
Dickson.

2.32 ptg.

Dato’ Seri Anwar bin Ibrahim [Port Dickson]: Tuan Yang di-Pertua, izinkan
saya menyambung sedikit lagi. Saya mahu rumuskan bahagian pertama tentang
keperluan kita memperkukuh institusi yang sedia ada dan jangan mempersulitkan dari
segi hubungan antara kaum dan menimbulkan kegusaran tanpa penyelesaian yang jelas
bagi orang Melayu atau bumiputera sendiri.

Saya sebutkan umpamanya dan menuntut supaya Perdana Menteri dan kerajaan
consolidate, perkukuh institusi bumiputera yang sedia ada dahulu. Ini cabaran penting
kerana sejarah kita itu sangat mengaibkan. Pilihlah bumiputera yang paling cekap,
berpengalaman dan berprestasi baik untuk mengurus syarikat dan badan-badan kelolaan
bumiputera. Orang yang rekodnya telah melingkupkan dana bumiputera, janganlah atas
pertimbangan politik dan kroni memberi hadiah terus kepada mereka dan mengorbankan
nama bumiputera walaupun slogan kita masih Melayu dan bumiputera.

Kita tahu pengalaman Bank Bumiputra dan bagi kita yang mengikuti
perkembangan pada ketika itu Tuan Yang di-Pertua, cukup mengejutkan. Bank yang
diasaskan untuk meletakkan satu imej yang baik bagi bumiputera telah terkorban. Laporan
Allahyarham Tan Sri Ahmad Noordin pada masa itu, BMF, subsidiari Bank Bumiputra
Hong Kong membelanjakan pada ketika itu USD1 bilion di antara tahun 1979 sehingga
1983 kepada peminjam dari Carrian Group dan George Tan. Ya, pemantauan tidak ada,
pengurusan tidak ada.

Mengapa saya ungkit hal ini, Tuan Yang di-Pertua? Oleh kerana hal ini berulang,
berulang terus. Kita patut belajar daripada pengalaman itu, tetapi tidak. Kita lihat
umpamanya selain daripada bumiputera, saya tidak mahu tekankan hal itu kerana sudah
sedia maklum walaupun ia menyakitkan kalau kita kaji unpamanya. Teguran tahun 1982
— 1983 itu tidak memberi kesan, sebentar kejutan, kemudian diulang dalam institusi yang
baru, umpamanya Bank Pembangunan.

Melalui Bank Pembangunan setelah Belanjawan 2019 dibahaskan, membentuk
satu - menatarkan satu dana RM bilion Industry Digitalization Transformation Fund. Baik,
dari segi digital baik, makna kalau kita dengar pengumuman itu, kita akan sambut baik
iaitu dengan subsidise interest rate of two percent, Tuan Yang di-Pertua dan untuk kita
meneroka satu bidang baru. Ini dikelolakan umumnya sebagai institusi bumiputera. Jadi
kita anggap keperluan ini untuk membantu anak-anak bumiputera dalam bidang digital
technology, sejak tahun 2019. Umpamanya RM500 juta untuk Public Transport Loan Fund
dan RM1 bilion untuk Sustainable Development Financing Fund.

Kalau kita dengar hujah pada masa itu, tidak ada sebab kita harus menolak
kerana cadangan-cadangan yang baik dan agak ke depan untuk memikirkan keperluan
