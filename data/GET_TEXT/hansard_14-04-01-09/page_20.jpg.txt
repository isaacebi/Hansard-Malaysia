14 DR.28.09.2021

RM2,000 di kawasan luar bandar diberikan sehingga
maksimum RM2,500;

(iv) pakar-pakar juga dibenarkan buat lokum seperti juga doktor-
doktor yang lain;

(v) mereka yang memerlukan pembedahan elektif pada hari cuti
umum, hari Sabtu diberikan ganjaran insentif Khas sebanyak
RM200 satu jam;

(vi) kerajaan melaksanakan full paying patient, bermaknanya ada
10 buah hospital KKM yang melaksanakan full paying patient,
bermakna doktor-doktor ini boleh mendapat pendapatan
tambahan jika ada lebih kerajinan untuk bekerja dan pesakit-
pesakit ini membayar untuk doktor-doktor pakar ini;

(vii) kenaikan pangkat, ini bercakap tentang kenaikan yang
khususlah kepada apa Yang Berhormat Kuala Langat tanya
tadi, kenaikan pangkat lebih cepat berdasarkan tempoh
perkhidmatan (time-based) dengan izin yang dimulakan pada
tahun 2010. Contohnya bagi pegawai perubatan yang
diwartakan sebagai pakar dan telah berkhidmat selama
sembilan tahun, mereka boleh dipertimbangkan kenaikan
pangkat terus ke gred UD54;

(viii) | menambah baik kenaikan pangkat Pegawai Perubatan Pakar
dengan memperkenalkan gred lapisan Pakar Perubatan UD56
mulai 2017 dengan penambahan emolumen_ sebanyak
RM2,000 sebulan; dan

(ix) memberi peluang kepada pakar-pakar untuk melanjutkan
kepakaran kepada subkepakaran dan diberikan peluang dan
juga peluang untuk latihan di luar negara bagi kursus-kursus
yang pendek.

Tuan Yang di-Pertua, sekali lagi saya ingin mengucapkan tahniah dan berterima
kasih banyak kepada pakar-pakar yang masih ada di kerajaan, di KKM dapat membantu
kerajaan untuk menyelesaikan masalah pesakit dan rakyat Malaysia sekaliannya. Terima
kasih.

Tuan Yang di-Pertua: Terima kasih. Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua dan terima kasih jawapan Yang Berhormat Timbalan Menteri.
Saya dengar jawapan daripada Yang Berhormat Rembau pada 15 September menjawab
soalan Yang Berhormat Tangga Batu dan kemudian saya membaca paparan media. Dia
menyebut begini soal isu pakar.

“Jumlah doktor pakar di negara kita hari ini 13,000 orang, hari ini. Negara patut
ada 28,000 orang doktor pakar pada 2030...”.

01100

Tuan Yang di-Pertua, sembilan tahun lagi kita kena ada 28,000. Sekarang 13,000.
Jawapan Yang Berhormat Menteri tadi sebut doktor pakar di Kementerian Kesihatan ada
6,000 sekarang. Bermaksud 7,000 ada pada perkhidmatan swasta. Dalam masa sembilan
tahun ini, apakah sasaran untuk meningkatkan 28,000 doktor pakar di negara kita? Satu
sasaran yang realistik. Isu ini penting sebab kekurangan doktor pakar menyebabkan
tempoh menunggu yang lama kepada rakyat, terutama di klinik-klinik kerajaan.

Cabarannya Tuan Yang di-Pertua ialah Yang Berhormat Menteri juga
mengumumkan bahawa di antara 2016 hingga 2021, 5,000 doktor telah meletak jawatan.
Dalam 5,000 itu, seramai 1,000 doktor pakar yang resign daripada 2016 hingga 2021.
Soalan saya, apakah penjelasan dan usaha yang telah diberikan tadi dalam jawapan—
latihan, pengajian kepakaran, lantikan kontrak, tawaran gaji dan sebagainya itu mampu
untuk mencapai sasaran sembilan tahun dari sekarang 28,000 doktor pakar. Realistik atau
tidak?
