46 DR.28.09.2021

begini, janganlah bebankan rakyat dengan percukaian baharu, kurangkan beban rakyat
dan haruslah mulakan satu bentuk percukaian yang progresif terhadap golongan yang
kaya. [Tepuk]

Saya setuju dengan peringatan beberapa orang kawan supaya janganlah cukai
itu menyebabkan orang kurang minat terhadap pelaburan. Ini pernah saya sebut dahulu
tentang teori pemikir Ibnu Khaldun dan juga pemikir progresif Cina Wang An Shia yang
mengatakan jangan sistem percukaian itu menyebabkan pelabur kurang minat untuk
meneruskan pelaburan.

Akan tetapi kalau ia untung pada zaman ekonomi meleset dan orang sakit dan
orang tidak ada pekerjaan maka eloklah dikenakan sedikit tambahan cukai bagi yang
kaya. Ini kerana walaupun keadaan ekonomi kita dianggap meleset ataupun tidak
memberangsangkan, peningkatan keuntungan sektor korporat adalah lebih tinggi
berbanding pertumbuhan pampasan pekerja. Jangan fikir cukai, upah pekerja pun tidak
meningkat, setimpal. Kadang-kadang tempat tinggal tidak diurus dengan begitu baik.

Sehingga masalah COVID-19 baru-baru ini baru nampak. Mustahil tidak tahu,
mana Kementerian Sumber Manusia, mana jabatan-jabatan yang ada ini? Tidak tahu
mana pekerja mereka duduk. Jadi kita hanya ingin catat pertama bawa pelabur, keduanya
biar catat keuntungan besar. Kita tidak fikir upah kepada pekerja dan juga kedudukan
mereka seperti tempat tinggal dan sebagainya.

Datuk Seri Saifuddin Nasution bin Ismail [Kulim-Bandar Baharu]: Celahan.
Celahan Yang Berhormat Port Dickson. Tuan Yang di-Pertua, dalam mencelah tajuk upah
dan gaji ini, saya sangat terkesan dengan hujah ini. Saya tamat belajar tahun 1987 jadi
pengurus ladang, gaji RM1,680 pada tahun 1987.

Hari ini tahun 2021, apakah Yang Berhormat Port Dickson sedar dalam kajian
yang dibuat oleh Bank Negara mengenai upah sebenar lepasan graduan? Ini laporan
tahun 2018. la mengatakan trend gaji permulaan bulanan bagi kebanyakan siswazah
semakin mengecil sejak tahun 2010. Mengecil itu tara mana? Lebih separuh daripada
graduan mendapat gaji kurang daripada RM2,000. Ini dipanggil istilahnya ialah gaji
permulaan bulanan, RM2,000.

Tahun 1987 dahulu gaji graduan saya ambil dalam kes saya RM1,680. Takkanlah
34 tahun kemudian gaji graduan RM2,000. Bermaksud ini masalah utama negara kita.
Upah mendatar, kalau naiknya sangat kecil. Jadi ini membabitkan keupayaan kuasa beli
yang kecil ketika kos sara hidup melonjak tinggi.

Jadi saya fikir ini isu yang sangat fundamental dalam bercakap tentang masalah
rakyat di negara kita kerana dari pagi saya dengar satu jam 10 minit sudah Yang
Berhormat Port Dickson bercakap, temanya berkitar kepada tema kesenjangan atau
ballooning in equality dalam serba serbi. Itu temanya tetapi dalam soal upah ketika sesi
petang Yang Berhormat Port Dickson sambung, saya mohon sedikit pandangan, biarpun
30 tahun berlalu kita masih terperangkap dalam putaran upah gaji yang kecil menyentuh
tentang segmen graduan ini. Terima kasih Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih Yang Berhormat
Kulim Bandar Baharu. Pada tadi Tuan Yang di-Pertua, saya mulakan Rancangan
Malaysia ini, Yang Berhormat Pekan pun sudah ada dengan menekankan peranan
Allahyarham Tun Abdul Razak tatkala meluncurkan Dasar Ekonomi Baru, Rancangan
Malaysia Ke-2 pada tahun 1971 di mana ditekankan soal kemiskinan dan keadilan bagi
rakyat terutama desa dan pedalaman.

Sekarang sudah jadi miskin bandar dan ia berkembang terus, miskin bandar
secara serius. Jadi, seperti apa yang disebutkan oleh Yang Berhormat Kulim-Bandar
Baharu ini diperkuatkan dengan kenyataan bahawa keuntungan sektor korporat dalam
Rancangan Malaysia Ke-11 adalah RM583 bilion dan peningkatan ini ke timbang
peningkatan upah pekerja tidak setimpal.

01450

Jadi, kalau kita lihat umpamanya angka yang pernah saya sampaikan di sini, di
Korea, di beberapa buah negara lain, ia sekurang-kurangnya hampir setimpal kalaupun
tidak, lebih. Ini kerana kalau bila ada kesenjangan begitu, pendapatan dan upah masih
