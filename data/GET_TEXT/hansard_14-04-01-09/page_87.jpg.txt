DR.28.09.2021 81

pun perlu bantu bersama-sama meningkatkan produktiviti untuk menjayakan RMKe-12.
Kita kena menggembleng negara kita demi berjaya.

Projek Made in Malaysia hala tuju kita. Mohon diangkat RMKe-12 sebagai agenda
utama. Mudah-mudahan Malaysia yang kini di anak tangga, perlahan-perlahan beranjak
ke puncak menara dunia. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bayan Baru.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Sekarang saya
hendak menjemput— ya.

Tuan Sanisvara Nethaji Rayer a/l Rajaji [Jelutong]: Aturan 18(1). Ketika—
bolehkah saya bangkitkan dan mohon petua, “Siapa-siapa ahli selain Menteri bolehlah
berdiri di tempatnya meminta kebenaran hendak merundingkan perkara tertentu
berkenaan kepentingan orang ramai yang berkehendak disegerakan dengan membaca
teks usul yang diluluskan oleh Tuan Yang di-Pertua.”

Saya berdiri untuk membawa kepada Dewan yang mulia ini bahawa ada satu
berita yang menggemparkan di laman sosial. Berkenaan dengan pengumuman oleh Polis
Diraja Malaysia tentang satu kertas siasatan dibuka berhubung kejadian kecurian empat
juta data awam daripada pangkalan data Jabatan Pendaftaran Negara yang dipercayai
dijual di sebuah forum jual beli terkenal. Pangkalan data ini telah mendedahkan maklumat
berkenaan empat juta rakyat Malaysia.

Jadi, saya mohon kalau boleh perkara ini juga dibahaskan dan diusulkan dan juga
terdapat pengumuman bahawa menurut pegawai tersebut, beliau mengatakan bahawa
siasatan mendapati bahawa ini mungkin disebabkan oleh kerja orang dalam, kakitangan
Jabatan Pendaftaran Negara yang telah membocorkan maklumat berkenaan dengan
empat juta rakyat Malaysia iaitu alamat, nombor telefon dan butiran-butiran peribadi.
Bagaimanakah kebocoran ini berlaku? Apakah langkah-langkah yang akan diambil untuk
memastikan perkara ini tidak berlaku? Bolehkah Dewan yang mulia ini membenarkan saya
membahaskan isu ini atau dipertimbangkan oleh Ahli-ahli Yang Berhormat?

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Jelutong. Terima kasih atas Aturan 18(1). Saya ingin menyebut Aturan
18(2) next to it is, “Seorang ahli hendaklah mengeluarkan pemberitahu bersurat yang tidak
melebihi 300 perkataan kepada Tuan Yang di-Pertua berkenaan dengan perkara yang
hendak dirundingkan itu...”

Jadi, saya perlu Yang Berhormat Jelutong, you quickly write kepada Tuan Yang
di-Pertua supaya aturan itu boleh diaturkan mengikut keputusan daripada Tuan Yang di-
Pertua. boleh buat secepat mungkin.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Saya terima nasihat
tersebut.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Jelutong. Jadi, saya ingin teruskan dengan menjemput Yang Berhormat
Kuala Nerus, 12 minit.

5.54 ptg.

Dato’ Dr. Mohd Khairuddin bin Aman Razali [Kuala Nerus]: Bismillahi
Rahmani Rahim. Assalamualaikum warahmatullahi wabarakatuh. Alhamdulillah.
[Membaca selawat] Terima kasih kepada Tuan Yang di-Pertua. Allah Taala berfirman
dalam surah Al-Baqarah ayat 261 [Membaca sepotong ayat] Maksudnya, “Bandingan
orang yang menginfakkan, menafaqahkan dan mengeluarkan hartanya di jalan Allah SWT
