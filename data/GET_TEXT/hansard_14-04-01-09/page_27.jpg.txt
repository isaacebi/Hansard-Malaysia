DR.28.09.2021 21

Tuan Yang di-Pertua: Terima kasih Yang Berhormat. Silakan Yang Berhormat.

Datuk Haji Hasbi bin Habibollah: Terima kasih Yang Berhormat Rompin. Saya
melihat jawapan untuk jawapan ini ialah lebih kepada langkah-langkah pemulihan
FELCRA itu sendiri ya secara umum.

FELCRA telah mengalami saat dan cabaran yang pelbagai. Di antara langkah-
langkah utama yang telah dan sedang dan akan dilaksanakan untuk mengatasi-mengatasi
cabaran-cabaran ini termasuklah sebagaimana yang disebutkan oleh Yang Berhormat
Rompin, penghasilan dan juga produktiviti.

Satu ialah memperkasa operasi ladang secara maksimum dengan mengamalkan
good agricultural practices. Keduanya, ialah menyusun semula struktur organisasi dengan
jelas untuk memisahkan operasi mandat sosial dan komersial. Ketiganya, tidak lain dan
tidak bukan ialah memohon bantuan suntikan dana pinjaman dan geran daripada
kerajaan. Sekian, terima kasih.

7. Tuan Haji Wan Hassan bin Mohd Ramli [Dungun] minta Menteri Dalam Negeri
menyatakan rancangan kementerian untuk menyelesaikan masalah kesesakan penjara
pada waktu ini berikutan penularan jangkitan yang pantas di kalangan banduan
terutamanya jangkitan COVID-19.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Terima kasih Tuan Yang di-Pertua. Untuk makluman Ahli Yang Berhormat, statistik
Jabatan Penjara Malaysia sehingga 25 Ogos 2021 menunjukkan jumlah keseluruhan
banduan di penjara adalah seramai 69,507 orang yang mana telah melebihi kapasiti
sebenar sejumlah 61,242 iaitu pada kadar 13.50 peratus bersamaan dengan melebihi
kapasiti sejumlah 8,265.

Jabatan Penjara Malaysia melalui Kementerian Dalam Negeri telah mengambil
beberapa tindakan bagi mengurangkan kesesakan dan tindakan-tindakan berkenaan turut
berkaitan dengan langkah mengurangkan penularan wabak COVID-19 di seluruh institusi
penjara. Antaranya ialah pemindahan banduan dari satu penjara ke penjara lain yang tidak
sesak.

Kedua, Jabatan Penjara Malaysia dengan sokongan Kementerian Dalam Negeri
telah mewujudkan beberapa penjara sementara. Sebanyak 13 bekas kem Pusat Latihan
Khidmat Negara (PLKN) telah diubahsuai sebagai penjara satelit untuk penempatan
banduan yang baharu untuk tujuan pengasingan sebelum dimasukkan ke penjara.
Penjara sementara ini telah diwartakan di bawah seksyen 3, Akta Penjara 1995 dan
sebagai admission prison.

01130

Ketiga, selain itu Jabatan Penjara Malaysia turut mewujudkan pusat transit
penerimaan (PTP) di institusi penjara bagi mengurangkan tahap kebolehjangkitan COVID-
19 dalam kalangan banduan serta mengurangkan kesesakan untuk menempatkan
banduan sabitan dan reman kategori risiko keselamatan minimum dengan mengambil kira
keperluan pengasingan berdasarkan tarikh-tarikh kemasukan.

Keempat, selaras dengan hala tuju Jabatan Penjara Malaysia iaitu dua per tiga
banduan sabitan yang layak akan menjalani latihan di luar tembok penjara atau pemulihan
dalam komuniti (PDK) dengan langkah-langkah mengurangkan kesesakan melalui
pelaksanaan dan pemerkasaan iaitu;

(i) pelepasan secara perintah parol;

(ii) perintah kehadiran wajib;

(iii) pelepasan awal 14 hari keistimewaan bagi banduan peringkat
khas;

(iv) Program Reintegrasi Penghuni-Industri;

(v) Program Corporate Smart Internship;

(vi) pelepasan banduan secara lesen;
