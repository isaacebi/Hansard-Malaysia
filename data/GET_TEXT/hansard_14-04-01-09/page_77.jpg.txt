DR.28.09.2021 71

Tuan Yang di-Pertua: Terima kasih, Yang Berhormat Kota Raja. Seterusnya
Yang Berhormat Sabak Bernam.

4.55 ptg.

Dato’ Haji Mohd Fasiah bin Mohd Fakeh [Sabak Bernam]: Bismillahi Rahmani
Rahim. Assalamualaikum warahmatullahi wabarakatuh. Terima kasih kepada Tuan Yang
di-Pertua kerana memberi peluang kepada saya untuk membahaskan Rancangan
Malaysia Kedua Belas.

Saya dengan rendah diri memulakan perbahasan Rancangan Malaysia Kedua
Belas ini dengan memetik ayat A/-Quran supaya berkat yang dimaksudkan. “Dan mereka
merancang, Allah juga merancang dan Allah sebaik-baik perancang”. Surah Ali Imran ayat
yang ke-54.

Saya terlebih dahulu ingin mengucapkan setinggi-tinggi tahniah kepada Yang
Amat Berhormat Dato’ Sri Ismail Sabri bin Yaakob, Perdana Menteri Malaysia Kesembilan
yang telah membentangkan Rancangan Malaysia Kedua Belas pada 27 September 2021
yang baru lalu. la satu master plan yang amat tepat, eksklusif dan komprehensif untuk
Keluarga Malaysia dalam menghadapi krisis pandemik COVID-19 dan memulihkan
ekonomi negara.

Tuan Yang di-Pertua, semenjak merdeka pada 31 Ogos 1957, 64 tahun yang lalu
negara kita telah merancang, membentang dan melaksanakan sebanyak 11 Rancangan
Malaysia, bermula dengan Rancangan Malaysia Pertama dalam tahun 1960. Semenjak
itu negara telah melalui beberapa fasa pembangunan negara dari segi sosioekonomi dan
politik, selari dengan perubahan pucuk pimpinan negara.

Negara telah melalui beberapa fasa dalam Rancangan Malaysia. Fasa yang
pertama meliputi tahun 1960 hingga 1970 yang merupakan langkah awal pengisian
kemerdekaan. Fasa yang kedua dari tahun 1971 hingga 1990, negara telah melalui Dasar
Ekonomi Baru. Fasa yang ketiga tahun 1991 hingga tahun 2000 diperkenalkan pula Dasar
Pembangunan Nasional (DPN) yang melahirkan Wawasan 2020. Fasa keempat yang
sepatutnya dari tahun 2011 sehingga tahun 2020 Dasar Transformasi Nasional sebagai
falsafah teras kepada pentadbiran negara. Perubahan kerajaan telah melahirkan fasa
yang kelima, bermula dari tahun 2018 sehingga terkini 2021. Terkini dibentangkan RMKe-
12 berteraskan Wawasan Kemakmuran Bersama.

Tuan Yang di-Pertua, menoleh ke belakang melihat Kajian Separuh Penggal
RMKe-11 yang telah dibentangkan pada 18 Oktober 2018 berteraskan ekonomi reformasi
ternyata tidak banyak perkara baru disebut dalam RMKe-11 tersebut. Malah ia
berpandukan kepada kesinambungan apa yang telah dicapai oleh kerajaan terdahulu
umpamanya walaupun dikatakan kerajaan terdahulu boros tetapi laporan RMKe-11 itu
menyatakan hutang negara kerajaan telah berkurangan daripada 54 peratus KDNK
kepada 50 peratus KDNK.

Hakikatnya, RMKe-11 tidak dapat menyediakan ruang yang terlalu besar untuk
kerajaan baru mencorakkan seluruh perancangan baru kerana dalam banyak keadaan ini
melibatkan perancangan sejak 2015 dan prestasi yang telah dicapai setakat ini.

Tuan Yang di-Pertua, semasa pembentangan Rancangan Malaysia Kesebelas
iaitu pada 21 Mei 2015 yang berkesinambungan dan istiqamah pada landasan dan menuju
matlamat yang sama, kerajaan ketika itu telah meletakkan beberapa indikator pencapaian
negara dibentangkan. Antaranya termasuklah peningkatan nilai KDNK, perubahan
dinamik struktur ekonomi, peningkatan pendapatan bulanan purata isi rumah, pemilikan
rumah kediaman terutama bagi golongan B40 dan M40 serta penjawat awam.

01700

Akses kepada bekalan air bersih dan elektrik, kebolehan membaca dan menulis
di kalangan rakyat Malaysia. Peningkatan pendidikan tenaga buruh, penurunan kadar
pengangguran, peningkatan hak milik ekuiti bumiputera dan pengurangan kadar
kemiskinan.
