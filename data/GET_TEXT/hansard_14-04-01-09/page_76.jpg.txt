70 DR.28.09.2021

Kita boleh mendekati negara-negara Arab yang banyak wang, terutama kita minta
mereka menggunakan wang itu untuk terlibat dalam penyelidikan terutama kalau
Kementerian Pertahanan, STRIDE supaya di situ dilaburkan dan dapat dibuat
penyelidikan terutama dalam hal dron, hal-hal teknologi yang lain yang rakyat Malaysia
agak terkenal dalam teknologi dron ini.

01650

Kepakaran mereka kadangkala tidak dapat digunakan kerana kerajaan tidak ada
duit untuk STRIDE dan sebagainya. Kita boleh berusaha sebab itulah kita mula dahulu
membuat satu conference di antaranya KL Summit untuk menyatukan khasnya negara-
negara dalam OIC yang mempunyai teknologi yang tinggi dalam bidang apa sekalipun
supaya dapat disatukan tenaga mereka dan wang ringgit yang ada.

Kepada dunia Arab ini, janganiah terbakar di padang pasir akibat peperangan
sesama mereka. Sepatutnya boleh digunakan wang itu untuk membuat research, untuk
membuat kajian-kajian supaya dapat membantu negara-negara yang membangun dan
negara yang lebih miskin.

Kita juga mahu negara China yang menjadi the new world power atau economic
power ini, mereka mesti berada dalam keadaan kemakmuran bersama. Jangan jadi
seperti Amerika Syarikat, dia naik maju tetapi negeri-negeri kelilingnya di biar miskin
Panama, Nicaragua, Colombia dan Cuba. Akhirnya apa yang berlaku rakyat negeri miskin
berjuta pergi ke sempadan untuk masuk mencari kerja di negara yang kuat dan kaya.
Tidak pernah berlaku peperangan dalam negeri itu iaitu Amerika.

Kita mahu China mesti bersikap seperti kata Menteri Pertahanan, “Kalau hendak
jadi abang besar, biar dia melimpahkan kekuatan ekonominya itu kepada negara-negara
jiran”. Cuma yang kita bimbang Malaysia agak perlahan dalam hal hendak menggamit
kehebatan dan kemajuan teknologi China ini kepada kita. Janganlah ia melimpah kepada
Vietnam, Cambodia dan Indonesia sahaja tetapi kita hendak bersama dengan China
sendiri mestilah memainkan peranan menghormati negara-negara yang lain, bukan
menunjuk kekuatan sebaliknya menghormati dan adanya perbincangan yang terbuka
dengan negara-negara khasnya ASEAN yang dekat dengan mereka.

Kalau kemakmuran bersama ini dapat diterima oleh Kerajaan China maka kita
akan jadikan rantau ini seperti yang kita tahu bahawa Selat Melaka sekarang menjadi
laluan utama lebih 100,000 buah kapal melintasi Selat Melaka setiap tahun sekarang ini.
Negara kita dan kawasan perairan kita kawasan yang paling penting. Memang kuasa-
kuasa besar ingin merebut atau menguasai kawasan ini. Biarlah kita ASEAN dan bersama
rakan yang terdekat dengan ASEAN menguasai dan mengendalikan negara kita, rantau
kita. Bukan orang daripada jauh yang datang untuk mengendalikan rantau kita ataupun
negara kita.

Oleh sebab itulah, kita harap semua yang berlaku ini menjadi iktibar supaya
perancangan RMkKe-12 ini dapat berjalan kalau keselamatan terjamin. Seperti saya sebut
tadi soal gaji terutama sekali sama ada polis atau tentera yang berpangkat rendah, kalau
berada di Lembah Klang ini, mula sahaja bekerja mereka masuk dalam kumpulan B40.
Ertinya perlu difikirkan soal kedudukan mereka ini, kita mahu keamanan dan dapat
memacu pembangunan yang lebih hebat pada masa yang akan datang.

Memanglah apa yang Perdana Menteri bentang itu baik, pelaksanaannya belum
tentu. Oleh sebab itu kita lihat dahulu, Tuan Yang di-Pertua. Ini contohlah, masa saya
mula masuk Parlimen dahulu bincang PPRT, cukup baik bantu rakyat miskin, bantu
buatkan rumah. Pada waktu itu saya duduk dalam Public Accounts Committee. Apa yang
didedahkan yang dapat bantuan PPRT itu orang yang ada banglo. Ertinya masa itu
Pengerusi PAC kalau tidak silap saya Allahyarham Tan Sri Dato’ Sri Jamaluddin Jarjis.
Sudah ada banglo, dia buat apa wang PPRT RM5,000 itu? Dia buat garaj kereta.

Macam sekaranglah, garaj kereta sebab dia banglo, dia dapat PPRT. Sekarang
dengar Perdana Menteri bentang, Allah seronoknya kita tetapi pelaksanaannya nanti akan
berulang seperti RMKe-11 kalau tidak ada kesungguhan untuk kita memperbaikinya.
Sekian, terima kasih. [Tepuk]
