22 DR.28.09.2021

(vii) pusat pemulihan pemasyarakatan ataupun Program
Reintegrasi Pengundi; dan

(viii) rumah perantaraan.
Terima kasih Tuan Yang di-Pertua.
Tuan Yang di-Pertua: Soalan tambahan pertama.

Tuan Haji Wan Hassan Bin Mohd Ramli [Dungun]: Terima kasih atas jawapan
Yang Berhormat Timbalan Menteri. Berikutan kesesakan penjara sekarang ini, dalam
keadaan masih juga ada penyakit-penyakit berjangkit yang lain bukan sahaja COVID-19
seperti influenza, TB, Hepatitis C yang juga boleh membawa maut di kalangan banduan,
apakah rancangan sekarang dan masa akan datang kementerian menangani masalah ini?

Terima kasih Tuan Yang di-Pertua.
Tuan Yang di-Pertua: Jemput Yang Berhormat Timbalan Menteri.

Dato’ Sri Dr. Haji Ismail bin Haji Mohamed Said: Terima kasih Tuan Yang di-
Pertua. Untuk pengetahuan Yang Berhormat, bahawa memang setiap masa penjara
mewujudkan beberapa buah bilik khas untuk menempatkan rawatan penyakit berjangkit
sepertimana yang telah disebutkan oleh Yang Berhormat untuk penyakit TB, kusta dan
lain-lain penyakit yang berjangkit.

Kedua, kita mewujudkan klinik penjara iaitu pegawai perubatan KKM dan
dilengkapi dengan fasiliti wad. Ketiga, iaitu bilik khas rawatan bagi banduan dan tahanan
yang tidak mampu untuk menguruskan diri. Jadi, saya percaya bahawa selain daripada
COVID-19, Jabatan Penjara Malaysia memastikan apabila ada penyakit berjangkit, kita
akan asingkan banduan-banduan tersebut. Terima kasih.

Dr. Maszlee bin Malik [Simpang Renggam]: Soalan tambahan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
soalan tambahan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Dr. Maszlee bin Malik [Simpang Renggam]: Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya jemput Yang Berhormat Jelutong.

Tuan Sanisvara Nethaji Rayer a/I Rajaji [Jelutong]: Terima kasih Tuan Yang di-
Pertua. Saya terlebih dahulu ingin berterima kasih kepada Kementerian Kesihatan pada
hari ini dan kelmarin, kita dapat pengumuman bahawa murid-murid sudah mula diberi
vaksinasi. Ini adalah berita baik.

Sebagai seorang peguam yang selalu mengendalikan kes-kes capital punishment,
kes 39B, kes bunuh dan sebagainya. Setiap kali apabila kes ditetapkan untuk bicara, kita
dapati bahawa perbicaraan ditangguhkan kerana terdapat kes-kes COVID-19 berlaku di
penjara, umpamanya di Penjara Pulau Pinang. Saya juga turut simpati dengan ahli
keluarga yang masih menunggu perbicaraan mereka di mahkamah. Ramai daripada
mereka dituduh untuk kesalahan-kesalahan berat dan juga kesalahan-kesalahan kecil.

Jadi, persoalan saya ialah bilakah berita baik akan diumumkan oleh kerajaan
bahawa banduan-banduan di penjara juga akan diberi perhatian untuk mendapat
vaksinasi. Ini adalah berita baik yang saya tunggu. Pada masa yang sama, soalan saya
adalah bagaimana pula dengan banduan-banduan BA atau banduan akhir iaitu sudah pun
didapati bersalah, dihukum hukuman gantung dan sedang membuat rayuan kepada Duli
Yang Maha Mulia Seri Paduka Baginda Yang di-Pertuan Agong untuk clemency dengan
izin. Adakah mereka juga akan diberi perhatian dan diberi vaksinasi.

Jadi, persoalan saya dengan ringkasnya, bilakah banduan-banduan di penjara-
penjara di Malaysia, sama ada kesalahan-kesalahan berat atau kesalahan-kesalahan kecil
