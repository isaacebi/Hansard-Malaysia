DR.28.09.2021 83

balik saya yakin bahawa rakyat ada satu lagi bentuk tabungan simpanan yang mereka
boleh gunakan di kala berhadapan dengan krisis sepertimana sekarang.

01800

Maka, saya mahu atau saya mohon untuk kerajaan melihat perkara ini dengan
serius untuk kita memperkasakan lagi sistem tabungan rakyat untuk berhadapan dengan
keadaan seperti yang kita hadapi pada hari ini. Itu yang pertama.

Kedua, di kala berlakunya krisis memang Allah SWT buat dunia ini ada orang
kaya, ada orang miskin. Lebihan harta orang kaya sebenarnya disusun oleh Allah SWT
cukup untuk membantu golongan yang tidak berupaya kerana itulah Islam meletakkan
zakat hanya 2.5 persen, RM100 hanya RM2.50. Kalau RM1,000, RM25.00. Ertinya,
lebihan harta orang kaya dibayar zakat 2.5 percent cukup hendak cover rakyat. Apatah
lagi bukan hanya diwajibkan 2.5 percent, juga diberi galakan untuk memberi sumbangan-
sumbangan yang bersifat kebajikan, yang bersifat voluntary hanya sukarela sahaja.

Oleh sebab itu saya bacakan tadi firman Allah SWT [Membaca sepotong ayat al-
Quran] berbanding dengan orang yang membelanjakan harta ke jalan Allah SWT seperti
[Bercakap dalam bahasa Arab], seperti satu benih [Membaca sepotong ayat al-Quran],
beliau akan menumbuhkan lagi tujuh tangkai. [Membaca sepotong ayat al-Quran] Setiap
tangkai akan menghasilkan 100 lagi benih, erti semuanya satu ganda 700. Ini keyakinan
kita bahawa bila mana mana-mana orang yang berduit, orang kaya yang boleh membawa
harta mereka untuk infak, digunakan di jalan kebajikan rakyat maka harta tidak akan
kurang. Kaedahnya, harta bila kita potong macam pokok, kita potong pokok, pokok itu
akan bercambahkan tunas dan akan menyuburkan lagi pokok tersebut. Begitulah juga
harta.

Harta orang kaya jika tidak dipotong untuk rakyat, harta itu akan mati. Jika
dipotong untuk rakyat dalam bentuk cukai, dalam bentuk CSR, dalam bentuk kebajikan,
maka harta itu akan berkembang. Inilah masanya harta-harta orang kaya diambil untuk
membantu kumpulan sasar yang sedang berhadapan dengan masalah, menggunakan
CSR. Cuma, apa yang saya lihat ialah CSR kita yang ada pada syarikat-syarikat besar,
adakah disusun dengan teratur hingga manfaatnya sampai kepada semua kelompok yang
memerlukan, itu persoalannya.

Oleh sebab itu, saya mengharapkan untuk kita melihat sistem ini. Untuk CSR yang
ada pada korporat-korporat ini disatukan dengan baik dan akhirnya boleh digunakan untuk
pembangunan. Saya ambil kisah pada zaman Nabi Muhammad SAW, kisah orang kaya
bernama Abdul Rahman Ibnu Auf, salah seorang sahabat besar Nabi Muhammad SAW.

Kata anaknya, kekayaan Abdul Rahman ini. [Bercakap dalam bahasa Arab]
“Semua orang di bandar Madinah ini, mereka ini merupakan tanggungan kepada Abdul
Rahman’. Macam mana tanggungan dia? [Bercakap dalam bahasa Arab] “Satu pertiga
rakyat Madinah diberi pinjam oleh sahabat Nabi bernama Abdul Rahman yang kaya tadi’.
[Bercakap dalam bahasa Arab] “Satu pertiga pula dia tolong bayar hutang-hutang mereka,
satu pertiga lagi...” [Bercakap dalam bahasa Arab] “...satu pertiga lagi anak-beranak dia
yang juga mendapat harta, mendapat duit ataupun sumbangan daripada Abdul Rahman
Ibnu Auf’.

Hari ini kadar rakyat berhutang hingga terpaksa merujuk kepada along sama ada
along yang berlesen atau tidak berlesen, ini yang sedang kita hadapi sekarang. Sekiranya
banyak lagi sistem yang kita boleh wujudkan untuk membantu rakyat mendapat pinjaman
modal sama ada untuk business ataupun untuk kegunaan peribadi maka inilah masanya
untuk kita menggunakan itu.

Oleh sebab itu saya sebut dalam ucapan saya yang lalu ketika mana
membahaskan titah diraja, saya sebut tentang dalam Islam ia ada dipanggil agihan zakat
kepada A/-Gharimin, kepada orang yang berhutang. Ini yang kita kena perkasakan kerana
orang berhutang ini disebabkan pandemik bukan hanya kumpulan biasa yang
memerlukan makanan dan minuman tetapi orang-orang yang berniaga kecil-kecilan.
Mereka kehabisan modal, mereka perlukan bantuan sama ada daripada sebuah badan
atau daripada korporat-korporat yang ada kewangan yang besar saya rasa untuk mereka
juga membantu rakyat.
