DR.28.09.2021 65

(iii) 82 peratus pekerja sektor swasta hanya mempunyai simpanan
kurang daripada dua bulan;

(iv) 68 peratus perniagaan melaporkan tiada jualan atau hasil langsung
semasa PKP 1.0; dan

(v) 42.5 peratus perniagaan memerlukan lebih enam bulan untuk pulih.

Namun Pakej Rangsangan Ekonomi seperti pakej PRIHATIN RM250 bilion, pakej
PRIHATIN PKS RM10 bilion, PENJANA RM35 bilion, KITA PRIHATIN RM10 bilion,
PERMAI RM15 bilion, PEMERKASA RM20 bilion, PEMERKASA Plus RM40 bilion,
PEMULIH RM150 bilion menjadikan semua jumlah ialah RM530 bilion. Jika di campur
dengan peruntukan Belanjawan RM322.5 bilion menjadikan semua jumlah RM852.5 bilion
menjadikan inilah dia bantuan terbesar yang pernah diberikan oleh Kerajaan Malaysia
semenjak kita mencapai kemerdekaan tahun 1957. Itu tidak boleh dinafikan. Walau
bagaimanapun, oleh kerana lubang yang hendak dikambus terlampau besar, air setasik
pun masih nampak kurangnya. PKP 3.0 tetap mendatangkan kesan yang besar terhadap
rakyat.

Kementerian Pembangunan Usahawan dan Koperasi (MEDAC) menjangkakan
bahawa, pertama lebih daripada tujuh juta rakyat Malaysia sedang dan bakal kehilangan
pekerjaan.

Kedua kira-kira 580,000 perniagaan mewakili 49 peratus sektor perusahaan mikro
kecil dan sederhana dijangka terpaksa gulung tikar sekiranya tidak dibenarkan untuk
beroperasi menjelang Oktober depan. Banyak SME kini menderita sindrom keletihan
perniagaan dan penyusunan keyakinan.

Ketiga, selain itu Persatuan Penggunting Rambut Bumiputera Malaysia juga
menyatakan lebih 6,300 pengusaha kedai gunting rambut di seluruh Malaysia sedang
gulung tikar.

Keempat, kesan terhadap sektor pelancongan. Sekurang-kurangnya 120 buah
hotel telah ditutup termasuk 60 peratus daripada 80 pengusaha hotel bajet di Langkawi
yang berdaftar dengan MyBHA menutup sementara operasi sepanjang pandemik COVID-
19. Belum lagi kita bincang kesan terhadap sektor pengangkutan, pengusaha bas
sekolah, bas ekspres dan sebaginya.

Membuktikan Tuan Yang di-Pertua sektor ekonomi wajib dibuka sepenuhnya
secara berperingkat menjelang Oktober 2021. Di dalam mendepani lima tahun ke
hadapan ini saya mencadangkan pertama kita perlu beralih kepada ekonomi digital
sepenuhnya. Penjualan sehari iaitu pada 11 November 2020 dua gergasi e-dagang di
China Alibaba dan JD.com berjaya membuat transaksi penjualan bersama _ bernilai
USD115 bilion iaitu sekitar RM474.15 bilion di platform e-dagang masing-masing.
Bayangkan satu hari RM474 bilion lebih besar daripada saiz Belanjawan Malaysia
daripada Perlis sehingga ke Sabah kerana ekonomi digital.

Lebih mengejutkan ialah angka jualan Alibaba semasa pandemik COVID-19 pada
11 November 2020 jauh lebih tinggi daripada hampir dua kali ganda berbanding transaksi
penjualan pada 11 November 2019 sebelum pandemik. Sebagai perbandingan jualan
Alibaba JD.com ini jauh lebih tinggi daripada keseluruhan Belanjawan negara berjumlah
RM320.25 bilion.

Data daripada MarketWatch syarikat yang mengendalikan aplikasi Zoom meeting
memperoleh peningkatan pendapatan 2020 hampir USD1 bilion iaitu lebih daripada RM4
bilion. Pendapatan ini jauh lebih tinggi sekitar empat kali ganda daripada pendapatan
yang diperoleh oleh mereka pada tahun 2019. Ertinya apa? Ertinya kita perlu beralih
kepada perusahaan ataupun ekonomi digital sepenuhnya. Kalau kita berkunjung ke China
dan India sudah mula ekonomi digital ini diperkenalkan secara sepenuhnya sampai ke
peringkat bawah. Kita hendak beli sayur, kita hendak naik bas, naik kereta api, kita tidak
perlu bawa lagi duit kertas. Cukup hanya bawa satu handphone dan scan barcode dan
kita boleh gunakan perkhidmatan.

Ekonomi digital ini boleh menjimatkan penggunaan mata wang kertas dan lebih
jauh daripada itu, kita boleh mempromosi kedai-kedai atau bantuan pihak kerajaan
contohnya hendaklah dibelanjakan dengan tidak menggunakan wang kertas. Sebagai
