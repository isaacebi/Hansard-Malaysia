DR.28.09.2021 53

Di bawah Kerajaan Barisan Nasional, tempoh sebulan sebelum PRU-14 ialah
tempoh pekali gini menjunam paling tajam atau paling ketara apabila dasar-dasar seperti
Bantuan Rakyat 1Malaysia (BR1M), bantuan-bantuan lain seperti bayaran bulanan
kepada nelayan, bantuan persekolahan, bantuan antara musim bagi pekebun kecil dan
pesawah padi diperkenalkan.

Di samping itu, kadar pelaburan asing yang paling tinggi dalam sejarah Malaysia
berjaya mewujudkan peluang pekerjaan berpendapatan tinggi. Manakala pelaksanaan
sistem percukaian GST memberi kesan lebih besar kepada golongan kaya dan ekonomi
gelap yang berbelanja lebih banyak. Mereka tidak lagi mudah untuk mengelak cukai
seperti sistem percukaian SST.

Malangnya, akibat dasar-dasar kerajaan selepas PRU-14, untuk mengurang dan
memansuhkan pelbagai bantuan bagi golongan berpendapatan rendah, dividen serta
hibah tabung-tabung simpanan rakyat untuk tiga tahun berturut-turut mencatatkan rekod
paling rendah dalam sejarah. Selain itu, menggantikan Sistem Cukai GST dengan SST
menyebabkan pertumbuhan pendapatan golongan paling kaya atau T20 menjadi lebih
tinggi berbanding golongan M40 dan B40 buat kali pertama sejak 10 tahun lalu. Akibatnya
kesan daripada itu, pekali gini naik semula dan mencerminkan jurang pendapatan
semakin melebar.

[Tuan Yang di-Pertua mempengerusikan Mesyuarat]

Memandangkan pekali gini pernah turun dari 0.441 ke 0.399 dalam masa
sembilan tahun sebelum naik semula selepas PRU-14, saya berpendapat adalah tidak
mustahil bagi sasaran pekali gini mencapai 0.387 di bawah RMKe-12 ditepati. Namun,
kita perlu meneruskan strategi-strategi dan langkah-langkah utama yang lebih terbukti
telah berjaya iaitu menaikkan pendapatan dan bantuan rakyat B40 dan M40, memastikan
pertumbuhan ekonomi negara setiap tahun mantap serta sistem percukaian dan subsidi
yang lebih adil dan telus.

Tuan Sanisvara Nethaji Rayer a/l Rajaji [Jelutong]: Minta laluan Yang
Berhormat.

Dato’ Sri Mohd Najib bin Tun Abd Razak [Pekan]: Tuan Yang di-Pertua.

Tuan Sanisvara Nethaji Rayer a/| Rajaji [Jelutong]: Tentang sistem percukaian
saya ingin tanya, ajukan satu soalan.

Dato’ Sri Mohd Najib bin Tun Abd Razak [Pekan]: Ini saya tidak bagi laluan ya.
Tuan Yang di-Pertua: Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Yang Berhormat Pekan.
[Sistem pembesar suara dimatikan]

Tuan Yang di-Pertua: Yang Berhormat Pekan tidak bagi laluan. Tolong duduk,
tolong duduk. Teruskan Yang Berhormat Pekan. Yang Berhormat Jelutong, Yang
Berhormat Jelutong decorum please Yang Berhormat Jelutong. Yang Berhormat Pekan,
silakan.

01530

Tuan Sanisvara Nethaji Rayer a/l Rajaji [Jelutong]: Bayar cukailah, Yang
Berhormat Pekan pun hutang cukai. [Pembesar suara dimatikan]

Tuan Yang di-Pertua: Yang Berhormat Jelutong, first warning. Thank you.

Tuan Sanisvara Nethaji Rayer a/l Rajaji [Jelutong]: Yang Berhormat berani
atau tidak berbahas dengan saya?

Tuan Yang di-Pertua: Yang Berhormat Jelutong, warning kedua. Mikrofon, Yang
Berhormat.

Dato’ Sri Mohd Najib bin Tun Abd Razak [Pekan]: Tuan Yang di-Pertua,
ucapan saya yang menyokong pembentangan RMKe-12 adalah berdasarkan kepada
enam teras. Teras pertama yang saya ingin cadangkan ialah daya tarikan dan
kedinamikan Malaysia.
