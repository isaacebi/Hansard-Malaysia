DR.28.09.2021 7

tenaga kerja mahir dan penglibatan golongan belia, tahap penerima gunaan teknologi
yang masih rendah dan amalan pertanian yang kurang lestari.

Dalam hal ini, kerajaan sentiasa komited dan terus memperkukuhkan sekuriti
makanan negara supaya kekal terjamin dalam apa jua keadaan, sekali gus
mempertingkatkan kedudukan Malaysia dalam GFSI dalam masa akan datang. Antara
usaha yang diambil oleh kerajaan termasuk penubuhan Jawatankuasa Kabinet mengenai
Dasar Sekuriti Makanan Negara (FACC) dan Pembangunan Pelan Tindakan Dasar
Sekuriti Makanan Negara (DSMN) 2021- 2025 yang holistik dan mampan.

Elemen jaminan sekuriti makanan negara juga merupakan priority MAFI| dalam
usaha meningkatkan ketersediaan makanan negara yang telah dijajarkan dalam dokumen
dasar utama MAFI iaitu Dasar Agromakanan Negara 2021- 2023. Sekian terima kasih.

Tuan Yang di-Pertua: Terima kasih, soalan tambahan,

Tuan Wong Hon Wai [Bukit Bendera]: Terima kasih kepada jawapan Menteri.
Berdasarkan kepada jawapan Menteri, saya ingin mengetahui, apakah strategi terbaru
untuk meningkatkan sekuriti makanan, terutamanya padi. Apakah pendekatan terkini yang
dijalankan oleh kementerian untuk padi?

#1030

Datuk Seri Dr. Ronald Kiandee: Terima kasih Yang Berhormat. Untuk makluman
Yang Berhormat, dasar kerajaan untuk pengeluaran padi sekian lama adalah pada tahap
70 peratus pengeluaran tempatan dan 30 peratus import.

Akan tetapi dalam keadaan di mana borders are closed disebabkan oleh
pandemik dan ada kerisauan tentang bekalan makanan dari luar, kementerian telah
mengubah dan mengambil langkah untuk meningkatkan SSL negara ini untuk ditingkatkan
daripada 70 peratus kepada 75 peratus menjelang lima hingga sepuluh tahun akan
datang.

Beberapa langkah yang telah diambil oleh kementerian, oleh kerajaan adalah
untuk mengundang penglibatan pihak swasta dan menjadikan industri padi beras negara
ini sebagai satu industri yang diperbesarkan dengan penglibatan pihak swasta secara
menyeluruh. Kita jangkakan pendekatan Smart Sawah Berskala Besar (Smart SBB) yang
sedang diolah oleh kementerian ini akan mampu meningkatkan pengeluaran padi beras
negara ke tahap yang lebih tinggi daripada SSL pada ketika ini iaitu 70 peratus
pengeluaran dan 30 peratus diimport.

Jadi, beberapa langkah yang sedang diusahakan oleh kementerian dengan
penglibatan beberapa syarikat peneraju di kalangan mereka itu adalah agensi kerajaan,
GLC dan pihak swasta. Dengan bantuan semua pihak, saya percaya dan yakin bahawa
SSL padi beras negara akan ditingkatkan dan akan mengurangkan import daripada
negara luar. Terima kasih.

Tuan Yang di-Pertua: Terima kasih. Ada soalan tambahan itu?
Tuan Haji Ahmad bin Hassan [Papar]: Papar.
Tuan Yang di-Pertua: Ya, Yang Berhormat Putatan.

Tuan Awang Husaini bin Sahari [Putatan]: Terima kasih. Yang Berhormat
Menteri, selain daripada pembangunan teknologi untuk meningkatkan produktiviti kita,
bagaimana tentang memaksimumkan penggunaan tanah terbiar ataupun tanah yang
belum diterokai. Jadi, adakah kementerian ada data di antara negeri Sabah dan Sarawak
dari segi pemaksimuman penggunaan tanah yang boleh diusahakan untuk tanaman padi
ini? Sekian, terima kasih.

Tuan Yang di-Pertua: Yang Berhormat Menteri.

Datuk Seri Dr. Ronald Kiandee: Untuk menjawab soalan Yang Berhormat, saya
tiada data pada ketika ini untuk berkenaan dengan tanah-tanah terbiar yang boleh
dimaksimumkan sebagai tanah pengeluaran padi di negara kita. Walau bagaimanapun,
data tersebut boleh dikemukakan secara bertulis selepas ini.
