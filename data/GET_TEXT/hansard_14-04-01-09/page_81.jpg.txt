DR.28.09.2021 75

kalau tidak dapat dibina baharu, the existing one dapatlah dipanjangkan dan dilebarkan
landasan kapal terbang di Lahad Datu.

Tuan Yang di-Pertua, lapangan terbang di Lahad Datu memerlukan kerja-kerja
pelebaran dan pemanjangan landasan untuk membolehkan pesawat seperti Boeing 737
dan juga AirBus A320 yang sekurang-kurangnya dapat menggantikan daripada dahulu
sehingga hari ini kita menggunakan sahaja sama ada Fokker F27 atau jenis ATR yang
ada sekarang ini.

Di samping itu, oleh sebab masa suntuk sedikit. Saya hendak, touching a little bit
memohon supaya Sekolah Agama Rendah dan Menengah diadakan di Lahad Datu. Oleh
sebab orang-orang di Lahad Datu ini untuk sekolah agama, mereka terpaksa sama ada
pergi ke Kota Kinabalu atau ke Keningau untuk melanjutkan pendidikan dalam sekolah
agama Islam. Jadi, saya mohon supaya dapat dipertimbangkan. Ada sedikit masa lagi
saya hendak sentuh tanah Felda di kawasan saya.

Tuan Yang di-Pertua, Felda Sahabat di Lahad Datu merupakan kawasan Felda
yang terbesar di Malaysia dengan keluasan kawasan 124, 389 hektar hampir menyamai
saiz negeri Melaka. Tanah tersebut telah diberi oleh kerajaan Negeri Sabah kepada Felda
pada tahun 1979 dengan syarat untuk dibangunkan sepenuhnya dengan penanaman
kelapa sawit dan juga penerokanya sekali. Malangnya 98 peratus kawasan Felda tersebut
dijadikan perladangan sepenuhnya dan hanya dua peratus sahaja dijadikan kawasan
penempatan dan bandar. Kalau kita lihat pelanggaran terma syarat pemberian tanah
Felda ini telah berlaku.

Walau bagaimanapun saya berharap supaya kerajaan negeri Sabah dapat
melihat balik terma pemberian tanah Felda ini. Sekiranya berterusan pelanggaran terma
syarat pemberian kepada tanah Felda ini, saya selaku Ahli Dewan Undangan Negeri
Segama juga akan mengusulkan perkara ini kepada Dewan Undangan Negeri supaya
tanah Felda ini ditarik balik.

Tuan Yang di-Pertua: Tolong habiskan Yang Berhormat.

Datuk Mohamaddin bin Ketapi [Lahad Datu]: Excuse me Tuan Yang di-Pertua,
you just stop me if i'm exceeding the time. Please.

Tuan Yang di-Pertua: Sudah exceed sebenarnya.

Datuk Mohamaddin bin Ketapi [Lahad Datu]: Oh ya? So, dengan ini saya
menyokong. Terima kasih.

Tuan Yang di-Pertua: Terima kasih Yang Berhormat. Seterusnya Yang
Berhormat Parit. Silakan.

5.26 ptg.

Dato’ Mohd Nizar bin Haji Zakaria [Parit]: Bismillahir Rahmanir Rahim.
Assalamualaikum warahmatullahi wabarakatuh. Terima kasih Tuan Yang di-Pertua.
Alhamdulillah, terima kasih di atas ruang untuk saya juga berbahas dalam Rancangan
Malaysia Ke-12. Satu bentuk pelan selama lima tahun dengan peruntukan perbelanjaan
pembangunan RM400 bilion. Berlandaskan konsep keluarga Malaysia, saya yakin RMKe-
12 dilihat sebagai pemangkin merancakkan aktiviti ekonomi negara dengan pembentukan
perbelanjaan pembangunan tertinggi dalam sejarah bagi pelan pembangunan lima tahun.

Saya melihat sembilan fokus utama RMKe-12 seperti mana yang dinyatakan oleh
Yang Amat Berhormat Perdana Menteri adalah diharapkan boleh memberi penyelesaian
dan menjadi pemangkin pertumbuhan kepada golongan berpendapatan rendah,
perusahaan mikro kecil dan sederhana, keseimbangan dan kemakmuran kawasan luar
bandar serta ekonomi berasaskan mesra alam dan teknologi hijau serta pendidikan yang
positif.

Tuan Yang di-Pertua, di bawah RMKe-12, fokus pertama ialah merancakkan
pertumbuhan ekonomi. Antara yang disebut ialah PMKS seperti yang dimaklumkan tadi.
Pada tahun 2020, perusahaan mikro kecil dan sederhana telah mengalami kerugian
sebanyak RM40.7 bilion ekoran pelaksanaan PKP. Jumlah kerugian ini adalah
