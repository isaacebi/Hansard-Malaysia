16 DR.28.09.2021

sukan khusus untuk penggiat industri sukan di Malaysia yang terkesan akibat pandemik
COVID-19. Inisiatif-inisiatif tersebut telah diwujudkan sebagai usaha KBS dalam
menambah nilai, menyokong pelaksanaan Pakej Perlindungan Rakyat dan Pemulihan
Ekonomi (PEMULIH) yang telah diumumkan oleh kerajaan pada 28 Jun 2021.

Inisiatif prihatin belia dan sukan yang ditawarkan adalah inisiatif pertama, Geran
Prihatin Industri Sukan. Bantuan berbentuk secara one-off sebanyak RM3,000 dengan
keutamaan kepada ‘operator’ dan pengusaha fasiliti sukan dan rekreasi komersial yang
terjejas kerana tidak dapat beroperasi sepanjang tempoh PKP. Geran ini berupaya
memanfaatkan kira-kira 6,000 syarikat perniagaan berdaftar berkaitan industri sukan
dengan peruntukkan sebanyak RM18 juta. Bermula 5 Julai 2021 sehingga kini, KBS telah
menerima sebanyak 4,618 permohonan. Daripada jumlah tersebut, sebanyak 1,432
permohonan telah pun diluluskan dengan sepenuhnya.

Inisiatif yang kedua, surat sokongan moratorium bagi pemain industri sukan.
Selaras dengan inisiatif PEMULIH, peminjam individu sama ada B40, M40 mahupun T20
dan juga usahawan mikro layak memohon pada pihak bank bagi mendapatkan kelulusan
moratorium secara automatik. Bagi memudahkan cara permohonan moratorium untuk
pengusaha industri sukan, KBS menawarkan bantuan dengan menyediakan surat
pengesahan KBS bagi menyokong permohonan moratorium di mana-mana bank pilihan.

Inisiatif yang ketiga, inisiatif sewaan dan operator perniagaan fasiliti sukan KBS.
KBS turut memberikan insentif sewaan fasiliti sukan dan sosial dan rekreasi di bawah
seliaan KBS pada kadar 50 peratus sehingga Disember 2021. Insentif sewaan ini terpakai
pada fasiliti sukan dan rekreasi di bawah seliaan Majlis Sukan Negara, Jabatan Belia dan
Sukan Negara, Institut Pembangunan dan Kecemerlangan Kepimpinan dan Impact
Integrated.

Dalam masa yang sama, operator perniagaan di fasiliti KBS turut mendapat
kelebihan pengecualian 50 peratus kadar sewaan sehingga bulan Disember 2021.
Sehingga 22 September 2021, insentif ini telah memberi manfaat kepada 81 operator
perniagaan di fasiliti sukan di bawah seliaan KBS melibatkan peruntukkan sebanyak
RM1,372,044.60.

Inisiatif kKeempat, tawaran MyVac khusus untuk pekerja industri sukan. Dalam
membela nasib dan penyokong para penggiat industri sukan yang terkesan khususnya
para pekerja yang mungkin terpaksa mengambil cuti tanpa gaji atau ditamatkan
perkhidmatan, KBS menyediakan 1,000 slot Malaysia Vaccine Support Volunteers
(MyVac) khas kepada para pekerja industri sukan yang berdaftar. Sehingga kini, sebanyak
591 permohonan telah diterima dan 192 sukarelawan dari kalangan para pekerja industri
sukan telah diberi penempatan di PPV.

01110

Inisiatif yang kelima, penambah baik skim pembiayaan industri sukan. Memahami
kesulitan yang dialami oleh para pemain industri sukan, KBS dengan kerjasama
Kementerian Pembangunan Usahawan dan Koperasi (MEDAC) telah menyediakan skim
pembiayaan mudah kepada pemain industri sukan dan rekreasi terutamanya operator
pengusaha premis komersial yang terjejas akibat penutupan sektor sukan di bawah
inisiatif skim pembiayaan industri sukan dengan peruntukan keseluruhan sebanyak RM20
juta.

Sehingga kini sebanyak 64 permohonan skim pembiayaan industri sukan telah
diterima dengan pecahan 57 permohonan bagi pinjaman di bawah TEKUN Nasional dan
tujuh permohonan bagi pinjaman di bawah Bank Rakyat. Daripada jumlah tersebut 50
permohonan telah diluluskan dengan pembiayaan RM5.24 juta.

Tuan Yang di-Pertua: Boleh ringkaskan.

Dato’ Sri Ti Lian Ker: Inisiatif keenam program vaksinasi industri juga sedang
giat dijalankan oleh KBS bagi membolehkan pegiat industri sukan diberikan keutamaan
untuk menerima vaksin inisiatif.

Inisiatif ketujuh penawaran kursus berkaitan sukan secara percuma yang
melibatkan Coaching Foundation Programme, Communication Towards Professionalism
in Sports, Program Bootcamp Golf Services, Sport Massage.
