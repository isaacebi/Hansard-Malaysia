28 DR.28.09.2021

Seterusnya, apabila telefon pintar MySejahtera telah dilancarkan oleh kerajaan
pada 20 April 2020, aplikasi ini telah banyak membantu KKM dalam mengesan kes-kes
positif COVID-19 melalui dua kaedah. Pertama, penilaian kesihatan kendiri oleh pengguna
di mana kes COVID-19 dikesan apabila seseorang itu menilai risiko terhadap COVID-19
mengikut kriteria dalam garis panduan KKM. Kedua, pengesanan kontak rapat melalui
semakan data oleh PKD dengan pangkalan data MySejahtera. Pengguna yang berpotensi
sebagai kontak rapat dalam kes ini akan dikesan melalui aplikasi ini.

Kebanyakan pengunjung kini lebih selesa dengan menggunakan fungsi check-in
yang disediakan oleh MySejahtera berbanding menulis ke dalam buku catatan. Tambahan
pula, penggunaan aplikasi MySejahtera untuk merekodkan kehadiran individu di lokasi
atau premis tertentu telah diwajibkan di kawasan yang capaian internetnya luas sejak
Februari 2021.

Sehingga kini, tiada kajian khusus dilaksanakan oleh KKM bagi mengkaji
keberkesanan penggunaan buku catatan tersebut berbanding fungsi MySejahtera. Namun
bagi kawasan-kawasan yang mana capaian internet tidak bagus dalam kalangan
pengunjung yang tidak menggunakan telefon pintar, sumber rujukan yang akan digunakan
oleh KKM bagi aktiviti pengesanan kontak masih bergantung kepada maklumat yang
direkodkan melalui buku catatan ini.

Justeru itu, KKM menyeru orang ramai untuk memberikan kerjasama yang
diperlukan. Semasa pandemik COVID-19, termometer infrared tanpa sentuh dan
pengimbas haba telah digunakan secara meluas dan penting sebagai salah satu kaedah
saringan dalam pengawalan wabak COVID-19. la direka bentuk untuk mengesan dalam
jarak isyarat sinaran inframerah daripada permukaan kulit yang diubah menjadi isyarat
elektrik. Litar elektronik dalam termometer ini memproses elektrik tersebut untuk
menentukan suhu tubuh manusia.

Pengukuran suhu badan dengan termometer infrared biasanya dilakukan sama
ada di permukaan kulit dahi atau membrane tympanic. Walaupun bacaan suhu di
membrane tympanic lebih tepat, kaedah pengukuran di permukaan kulit dahi lebih mudah.
Termometer infrared tanpa sentuh digunakan untuk menentukan suhu badan manusia
adalah termasuk dalam definisi peranti perubatan dan tertakluk kepada pendaftaran di
bawah Akta Peranti Perubatan 2012 atau Akta 737. Namun dalam keadaan darurat
semasa pandemik ini, pengimportan dan pembekalan termometer dilakukan melalui akses
khas.

Sedikit lagi Tuan Yang di-Pertua. Bagi pendaftaran dan pemasaran termometer
di Malaysia ia perlu mematuhi pelbagai standard untuk menunjukkan keselamatan dan
prestasi. KKM sedar tentang terdapatnya termometer infrared yang tidak berdaftar atau
mendapat kebenaran akses dalam pasaran. Jadi, KKM mengingatkan bahawa pihak
berkuasa peranti perubatan akan terus memantau situasi ini dan akan mengambil
tindakan undang-undang terhadap mana-mana_ perlanggaran undang-undang
sebagaimana yang diperuntukkan di bawah Akta 737. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila, soalan tambahan pertama Yang Berhormat.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Isunya terdapat orang yang positif tetapi tidak bergejala. Sudah tentu alat
penyukat suhu juga tidak dapat mengesannya. Jadi, apakah relevannya alat ini
digunakan? Apakah terdapat SOP lain yang boleh membantu dengan lebih berkesan lagi?

Kedua ialah memandangkan negara kita akan berpindah daripada pandemik
kepada endemik, adakah kerajaan akan terus menggunakan penggunaan buku catatan,
imbas QR code dan alat penyukat suhu setiap kali memasuki premis? Adakah denda
kesalahan akan turut berubah? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Krai. Sila Yang Berhormat Timbalan Menteri.

Dato’ Dr. Haji Noor Azmi bin Ghazali: Terima kasih Yang Berhormat Kuala Krai.
Memang betul kita ini ke arah kepada situasi endemik. Pandemik bermakna di seluruh
dunia, banyak tempat dan banyak negara. Akan tetapi endemik ini apabila kes sentiasa
