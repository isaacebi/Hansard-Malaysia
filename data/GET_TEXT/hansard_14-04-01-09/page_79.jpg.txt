DR.28.09.2021 73

Malaysia dalam RMKe-12. Ini knususnya daripada segi penjagaan kesihatan kediaman.
Saya mengalu-alukan cadangan kerajaan untuk membina 500,000 buah rumah mampu
milik sepanjang RMKe-12 ini. Sehubungan ini, saya ingin menyentuh beberapa dengan
Kementerian Pembangunan Luar Bandar yang bertanggungjawab melaksanakan
program dan projek penambahan infrastruktur di kawasan luar bandar. Saya juga
mengalu-alukan langkah kerajaan menyediakan peruntukan untuk membina dan membaik
pulih rumah sebanyak 75,000 buah rumah di kawasan luar bandar.

Seterusnya, saya ingin menyentuh tentang Kementerian Pembangunan Wanita,
Keluarga dan Masyarakat. Saya berasa amat berterima kasih kepada kerajaan yang turut
menyentuh berhubung dengan warga emas dalam RMKe-12 dan langkah kerajaan untuk
memastikan warga emas terpelihara dan memperbanyakkan sistem sokongan kepada
warga emas. Saya ingin membangkitkan berhubung dengan Kementerian Pembangunan
Wanita, Keluarga dan Masyarakat iaitu secara knusus mengenai bantuan warga emas.
Saya menyambut baik langkah kerajaan yang prihatin.

Untuk akhirnya, perancangan Rancangan Malaysia adalah merupakan
perancangan keperluan rakyat yang hidup bukan sahaja pada zaman ini tetapi juga pada
zaman akan datang yang berkemungkinan besar sangat berbeza dengan keperluan
rakyat dalam jangka pendek dan sederhana. Namun, kesan daripada dasar pada hari ini
berpotensi dirasakan pada akan datang. Sebagai contoh, perkembangan populasi negara
kita. Kesan Rancangan Malaysia akan dirasai oleh kanak-kanak, warga emas yang pada
masa ini tetap corak negara pada masa hadapan akan memberi kesan signifikan kepada
generasi masa depan.

Sehubungan ini, apakah jaminan kerajaan bagi kehidupan keluarga Malaysia
pada masa depan, kepada generasi pada masa kini yang melangkah ke masa hadapan
daripada segi pendidikan, pekerjaan, kesihatan dan sebagainya. Apakah jaminan
kerajaan bagi jaringan keselamatan sosial yang mencukupi ketika rakyat kini terus
terperangkap dalam situasi hutang isi rumah rakyat negara ini yang amat diakui tertinggi
di Asia kini dan mungkin berterusan di bawah pada masa akan datang.

Akhir kalam, saya mendoakan agar semua perancangan dalam Rancangan
Malaysia Ke-12 ini akan berjalan dengan lancar dan dapat dilaksanakan dengan jayanya
demi kesejahteraan keluarga Malaysia keseluruhannya tanpa mengira agama, bangsa,
keturunan dan fahaman parti politik.

Izinkan saya mengakhiri perbahasan RMKe-12 dengan memetik sepotong ayat
daripada Al-Quran. “Barangkali kamu membenci sesuatu pada hal ini amat baik bagimu
dan barangkali kamu menyukai sesuatu padahal ia amat buruk bagimu. Allah mengetahui
sedang kamu tidak mengetahui”. Surah Al-Baqarah. Sekian, terima kasih. Saya mohon
menyokong.

Tuan Yang di-Pertua: Terima kasih Yang Berhormat Sabak Bernam. Seterusnya
saya menjemput Yang Berhormat Lahad Datu.

5.09 ptg.

Datuk Mohamaddin bin Ketapi [Lahad Datu]: Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Yang di-Pertua atas peluang yang diberi kepada saya untuk turut sama
membahaskan RMKe-12 dan menyampaikan suara dan hasrat rakyat di kawasan
Parlimen Lahad Datu yang saya wakili.

01710

Tuan Yang di-Pertua, dalam tempoh RMKe-12, peruntukan pembangunan negara
dianggarkan berjumlah RM400 bilion, agak besar. Namun untuk tahun pertama RMKe-12,
Sabah diperuntukkan sebanyak RM4.66 bilion daripada RM69 bilion jumlah keseluruhan.
Saya mengucapkan ribuan terima kasih kerana peruntukan telah diberi sebanyak RM4.66
bilion. Jika dikira hanya 6.7 peratus sahaja peruntukan yang diberi kepada Sabah. Pada
akhirnya, adakah sasaran kerajaan untuk merapatkan jurang pembangunan antara Sabah
dan Semenanjung akan tercapai?
