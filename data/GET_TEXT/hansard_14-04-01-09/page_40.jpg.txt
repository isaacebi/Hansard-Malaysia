34 DR.28.09.2021

semula kerana unjuran biasa mungkin. Akan tetapi unjuran dalam keadaan kemelesetan
ekonomi sekarang saya fikir tidak berlaku begitu.

Apa yang disebutkan oleh Yang Berhormat Kota Raja pengangguran dan juga
underemployment dan kadang-kadang disebut umpamanya tiga jam satu minggu. Itu
dianggap bekerja dalam kategori yang disebut dalam angka Jabatan Statistik tetapi
tentunya tidak cukup untuk menyara kehidupan keluarga.

Satu hal yang saya hendak sebut tentang Rancangan Malaysia ini adalah
Rancangan Malaysia Kesembilan yang dibentangkan oleh Tun Abdullah Ahmad Badawi
yang menekankan tentang value chain, human capital, social economic inequities itu
kesenjangan yang berlaku di antara golongan kaya dan miskin itu disentuh hampir tiap
tahun tetapi kesannya jumlah pengangguran, jumlah kemiskinan kesenjangan
terutamanya kesenjangan lebih ketara sama ada di kalangan sama etnik, Melayu kaya
dengan Melayu miskin ataupun antara inter-ethnic.

Pada tahun 2006 tatkala Rancangan Malaysia Kesembilan ditekankan tentang
institutional reform. Agak ke depan sedikit tetapi bila linat setelah dua, tiga, empat tahun
tidak berhasil. Ada dibentuk SPRM dan sebagainya tetapi kesannya tidak berlaku. Itu yang
membimbangkan saya dan saya rasa bertanggungjawab mengemukakan kerana Menteri
Ekonomi tahu kita boleh kumpulkan Laporan Davos, Laporan Bank Dunia dan kita boleh
belanja bilion ringgit untuk consultants.

Saya difahamkan lima atau enam tahun dulu sudah belanjakan RM1.8 bilion, jadi
saya hendak tanya. Lebih RM2 bilion diberikan kepada konsultan untuk menyiapkan buku
Rancangan Malaysia Ke-12 ini. Mungkin sebahagiannya kita boleh guna pakai tetapi saya
masih yakin maklumat dan perancangan dalam negara boleh dan mampu dikendalikan
oleh kepakaran dalam negara kerana mereka lebih faham masalah dalam negara.

01220

Siapa yang boleh faham masalah kemiskinan dan kesenjangan dalam negara
Malaysia? Bukan pakar-pakar konsultan luar.

Datuk Seri Haji Ahmad bin Haji Maslan [Pontian]: Terima kasih Yang
Berhormat Port Dickson. Timbalan Yang di-Pertua saya mohon mencelah mengenai
pendidikan dan kemiskinan.

Yang Amat Berhormat Perdana Menteri ada menyebut semalam bahawa beliau
adalah anak penoreh getah. Sekarang beliau Perdana Menteri. la menunjukkan
pendidikan menyamaratakan dalam Dewan ini. Ada anak Perdana Menteri, Yang
Berhormat Port Dickson anak wakil rakyat.

Dari tahun 1986 sehingga tahun 1991, Yang Berhormat Port Dickson jadi Menteri
Pendidikan. Dari tahun 1991 sehingga tahun 1998, Yang Berhormat Port Dickson jadi
Menteri Kewangan. Jadi, pada ketika itu, bagaimana cara Yang Berhormat Port Dickson
untuk membasmi kemiskinan melalui pendidikan ini?

Adakah sebagaimana yang saya sebut dalam soalan semalam ketika dialog,
berlaku keciciran suku juta orang, 400,000 orang ambil SPM, 150,000 di IPTA, IPTS,
TVET. Akan tetapi ada 250,000 yang tidak ke mana dan tercicir. Apa pandangan Yang
Berhormat Port Dickson tentang perkara itu? Bagaimana pendidikan boleh
menyamaratakan dan bagaimana yang tercicir itu boleh kita ambil semula dalam bentuk-
bentuk yang tertentu supaya mereka tidak menjadi kumpulan B40. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pontian.

Dato’ Seri Anwar bin Ibrahim [Port Dickson]: Terima kasih Yang Berhormat
Pontian. Kalau kita terlurusi sekali lagi, istilah transformasi dalam buku ini, dan kaitannya—
itu disebut 223 kali dalam buku 500 muka surat ini. Maknanya, dari sudut seolah-olah ada
kesungguhan transform system yang lemah untuk kebaikan.

Ini terkait dengan apa yang disebut oleh Yang Berhormat Pontian. Saya teliti Tuan
Yang di-Pertua, apa perubahan yang mendadak? Pendidikan masih sama cuma
kemudahan tambahan. Tidak ada umpamanya, gabung kementerian-kementerian, fokus
