DR.28.09.2021 103

satu sama ada dari sudut langkah temanya, strateginya, pemangkinnya, kita perhatikan
semua ini di mana setiap satu perkara seumpama dalam bab memperkukuh asas ekonomi
mikro (micro economics), Tuan Yang di-Pertua. Setiap satu yang diturunkan sebagai
langkah-langkahnya, hala tujunya Rancangan Malaysia Ke-12 ini dimulakan dahulu
dengan mengiktiraf segala kelemahan Rancangan Malaysia Ke-11.

01930

Kalau saya boleh perincikan lebih baik tetapi tidak cukup waktu. Dalam 12 minit
sahaja. Tuan Yang di-Pertua, menjana semula ekonomi, mengembalikan semula
momentum pertumbuhan, melonjakkan pertumbuhan industri strategik, memperkukuhkan
keselamatan dan kesejahteraan, inklusiviti dan sebagainya. Termasuklah perpaduan,
mempertingkatkan keseimbangan, keterangkuman wilayah, memperkukuh pembangunan
sosioekonomi khasnya di Sabah dan Sarawak dan melonjakkan kemampanan.

Tuan Yang di-Pertua, malangnya atas segala yang telah kita lalui selama hari ini
ada yang tidak disebutkan dalam setiap rancangan seumpama ini. Itu akan menjadi fokus
saya. Betapa segala yang baik ini akhirnya sepertimana yang kita saksikan dalam
Rancangan Malaysia Kesebelas yang menutup tahun 2020 itu. Di mana dua tahun itu
berakhir dengan satu keberantakan politik yang sangat malang, yang dicetuskan bukan
sahaja pandemik yang didatangkan oleh Allah sebagai bencana dan bahana yang telah
menjerumuskan seluruh dunia, seantara dunia ini tetapi di dalam negara kita ini ditambah
krisis dengan gelagatnya penguasa politik, elit politik.

Ini tidak termasuk dalam perkara faktor yang menjerumuskan, yang merupakan
kritikal sukses faktor kalau saya dengan izin menyebutkan betapa research houses, kalau
saya perhatikan satu contoh yang mana kita dapat saksikan. Saya ambil satu sahaja, the
Malaysian Rating Corporation Berhad. Menyebutkan dengan izin, “We think recent
political development beside the pandemic have shaken foreign direct investment (FDI)
confidence in this country. It has been widely reported that some quality FDI bypass...”
Tidak menyinggah di sini. “Bypass Malaysia recently and instead made a beeline.” Mereka
beratur menuju apa yang dikatakan “towards our regional neighbors”.

Ini yang menjadi malang Tuan Yang di-Pertua. Kalau kita perhatikan yang
sebenarnya mensabotaj rancangan-rancangan pembangunan ini adalah elit politik.
Justeru, saya ingin tegaskan segera bahawa saya mengungkapkan kembali betapa
persoalan memorandum persefahaman itu adalah sangat penting. Justeru, untuk
menstabilkan. Justeru, untuk meredakan suhu politik, justeru untuk tidak mengizinkan
perebutan kuasa yang secara sangat curang, sangat khianat yang kita saksikan, yang
inilah menjadi faktor-faktor ataupun yang menjadi the single factor yang menjerumuskan
segala perancangan umpama perancangan pembangunan RMK dan segala-galanya.

Termasuklah dalam tahun 2019, Parlimen ke-14 ini menyaksikan keberantakan
politik yang unprecedented, yang tidak ada sebobrok ini. Lalu saya tegaskan bahawa
memorandum sefahaman itu adalah satu yang bukan sahaja kemestian. Kita tidak ada
option, sama ada sebelah sana ataupun sebelah sini. Andainya kita memerintah dan
diangkat oleh rakyat. Kita mahukan persoalan menstabilkan negara dengan tidak setelah
diangkat sebuah kerajaan yang dimandatkan rakyat boleh pula sama ada individu
mahupun parti mengkhianati coalitionnya, lantas berlaku apa yang telah berlaku yang
mana kita saksikan seterusnya bagaimana negara ini dalam keberantakan, bukan sahaja
pandemik tetapi politik dan ekonomi.

Lalu Tuan Yang di-Pertua, saya tegaskan betapa memorandum persefahaman itu
adalah suatu kemestian dan kewajipan. la bukan suatu pilihan. /t is not a choice dan kita
mesti tekad bersama sebabnya kalaupun kami memerintah ataupun PN, BN dan MN
memerintah, kita tidak akan dapat membentangkan atau meluluskan dengan dua pertiga
majoriti untuk meluluskan “rang undang-undang antilompat parti’ dan juga sekali gus
recall election yang diperlukan untuk benar-benar memberikan hormat kepada rakyat
yang telah mengangkat kita sebagai kerajaan dan tidak dikhianati dalam pertengahan
jalan.

Lalu kami tetap menjadi pembangkang. Pembangkang ini punya— this is our
constitutional role to check and balance. Kalau saya ambil satu kalimat daripada Al-Quran.
Pembangkang dan semak dan imbang itu ada disebut dalam Al-Quran dengan izin.
