DR.28.09.2021 25

dibincangkan kaedah-kaedah lain dan kementerian berpandangan boleh disesuaikan
dengan keperluan semasa.

Tuan Yang di-Pertua, sedikit lagi. KPDNHEP ada beberapa action plan dalam RM
Ke-12 bagi menangani isu kenaikan harga ayam di pasaran. Langah-langkah ini akan kita
laksanakan mengikut keadaan dan keperluan semasa, sebab dalam jangka masa yang
panjang itu memang ada keadaan yang berbeza dan kita tidak seharusnya mengenakan
one size fits all solution. Akan tetapi, kita melihat kepada keadaan semasa supaya kita
adil kepada semua iaitu pihak pengguna, peruncit, pemborong dan juga pengeluar
ternakan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Menteri.
Soalan tambahan kedua, saya menjemput Yang Berhormat Pontian.

Datuk Seri Haji Anmad bin Haji Maslan [Pontian]: Terima kasih. Baru-baru ini,
lima kali harga ayam naik dalam masa seminggu. Saya ingin bertanya, tadi Menteri sudah
menyebut ada notis bertulis tetapi berapa ramai yang dibawa ke mahkamah dan didenda.
Menteri juga menyebut tentang kos jagung, soya, dedak dan ada satu lagi kos anak ayam
yang disebut 100 peratus import. Bila kita ingin mengeluarkan dedak sendiri dan tidak
mengimport? Ini kerana pasarannya sentiasa diganggu dengan pelbagai sebab. Kita
boleh tanam jagung misalnya dan kita boleh memastikan harga ayam yang stabil. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Pontian. Sila, Menteri satu minit.

Dato Sri Alexander Nanta Linggi: Terima kasih Tuan Yang di-Pertua, yang
disebut tadi ialah bukan harga anak ayam. Harga makanan ayam yang hampir 100 peratus
kita import. Jadi, bukan harga anak ayam, ya. Jadi, ianya berbeza. Kenaikan harga
sebanyak lima kali naik. Ini memang kerana dalam rantaian diberinya memang ada kaitan.
Penternak tidak boleh kita salahkan semata-mata sebab tanggungan mereka, kos sudah
menaik kerana dedak ayam.

Akan tetapi, ada di peringkat orang tengah juga berperanan besar dalam kenaikan
harga di pasar basah di peruncitan. Jadi, itu telah kami tangani. Jadi, Yang Berhormat
Pontian, tidak ada angka yang tepat berapa telah kita hadapkan ke mahkamah. Akan
tetapi saya ingin yakinkan, kita bukan menggunakan kaedah secara punitif, hendak bawa
dia hadapkan ke mahkamanh. Itu bukan cara terbaik sebab kita memahami dalam keadaan
masa kita berdepan dalam masalah COVID-19 ini, janganiah KPDNHEP ataupun kerajaan
menggunakan cara yang agak terlalu keras kepada mereka yang dalam rantaian ini.

Jadi, kami- saya rasa tidak ada sesiapa setakat hari ini yang di hadap ke
mahkamah. Cuma, kita beri amaran yang tegas. Jadi, yang lain tanaman dedak ini satu
masalah tapi lebih kepada Kementerian MAFI dengan isu ini. Akan tetapi, saya boleh beri
pencerahan sedikit.

Setelah diteliti, negara kita tidak dapat mengeluarkan tanaman jagung yang
sebegitu besar volume-nya untuk memberi kepada industri ini, Tuan Yang di-Pertua. Lebih
murah untuk kita import sebab itu kita terpaksa import. Akan tetapi kita mengharaplah
MAFI ini dalam program food security boleh memikirkan bagaimana pengeluaran
makanan ayam ini — makanan jagung ini boleh kita laksanakan. Itu harapan kita. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Menteri.
Saya.. panjang dah jawapan itu

Dato’ Haji Che Abdullah bin Mat Nawi [Tumpat]: Tuan Yang di-Pertua, minta
satu lagi Tuan Yang di-Pertua

Dato’ Wira Haji Amiruddin bin Haji Hamzah [Kubang Pasu]: Tuan Yang di-
Pertua, minta satu lagi...kenaikan harga bahan binaan.

Timbalan Yang di-Pertua [Dato’ Mohd Rashid Hasnon]: ...Saya tidak hendak
sebab panjang sudah jawapan itu. Saya ingin seterusnya menjemput Yang Berhormat
menjemput Dato’ Sri (Dr.) Richard Riot anak Jaem, Serian.
