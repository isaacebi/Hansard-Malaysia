68 DR.28.09.2021

Puan Maria Chin binti Abdullah [Petaling Jaya]: Saya hendak tanya adakah
gender bukan hanya terhad kepada LGBT tetapi juga kepada wanita dan diskriminasi yang
dihadapi oleh wanita. Itu yang penting dalam konsep gender dan bukan apa yang
dicadangkan oleh Yang Berhormat. Terima kasih.

Tuan Ahmad Fadhli bin Shaari [Pasir Mas]: Saya sependapat dengan Yang
Berhormat Petaling Jaya, betullah itu. Gender itu ialah pemerkasaan wanita dan
sebagainya. lItu tidak termasuk daripada konteks apa yang saya sebut. Wanita perlu
diperkasakan, betul dan juga memberikan keadilan kepada golongan wanita itu betul
kerana wanita tidak diciptakan daripada kaki untuk dipijak. Akan tetapi diciptakan daripada
tulang rusuk yang dekat di hati untuk dikasihi, dekat di bahu untuk dilindungi. Itu beberapa
patah yang disebut-sebut.

Akan tetapi apa yang saya sebut di sini ialah LGBT. Soal LGBT iaitu memberikan
pengiktirafan kepada jantina yang ketiga. Ini tidak boleh. Tidak ada sebarang toleransi
dan tolak ansur kepada mereka yang terlibat dengan transgender, yang terlibat dalam
merubah jantina mereka. Itu tidak ada tolak ansur dan apa yang perlu kita perkenalkan
ialah langkah merawat dan bukan langkah mengiktiraf.

Jadi saya kira setakat itu saja pada kali ini. Cuma Tuan Yang di-Pertua sebut Pasir
Mas tadi dua kali. Saya tunggu giliran saya yang kedua. Terima kasih.

Tuan Yang di-Pertua: Maaf. [Ketawa] Sebenarnya Yang Berhormat Pasir Mas,
nombor 10 itu sebenarnya Yang Berhormat Kuala Nerus. Seterusnya Yang Berhormat
Kota Raja, 15 minit selaku ketua parti. Silakan.

4.38 ptg.

Tuan Mohamad bin Sabu [Kota Raja]: Tuan Yang di-Pertua, Malaysia
mengamalkan negara berkecuali sejak zaman Allahyarham Tun Razak sampailah
sekarang dan Malaysia berada dalam kumpulan ASEAN. Alhamadulillahlah, 10 negara
ASEAN kerap mengadakan mesyuarat sama ada hal ekonomi, dasar luar, pertahanan,
disaster, semuanya ada jawatankuasa di peringkat ASEAN. Negara yang dekat ASEAN
ini ialah Australia. Lebih kurang dari Kuala Lumpur tiga jam setengah sudah boleh sampai.
Dari Indonesia barangkali satu jam telah sampai. ASEAN kenal lebih rapat dengan
Australia. Kita kurang gemar Australia yang berada di rantau dekat dengan ASEAN tetapi
lebih mesra dengan rakan jauh ribuan kilometer terutama USA dan Britain. Sebab itulah
kita tidak mahu negeri yang suka berperang memainkan peranan di rantau ini yang berada
dalam keadaan aman dan tenteram.

01640

ASEAN mesti berusaha elak peperangan. Kita tahu United States berperang
tetapi tidak pernah berperang di negaranya. Dia berperang di Vietnam, di Iraq, di Korea,
di Afghanistan. Perang proksi di Iraq, di Syria, di Yaman yang kita turut terlibat di Yaman
ini. Kita tidak mahu negara yang suka berperang itu mengacau rantau yang aman ini.
Sebab itulah kita kena berusaha supaya tidak ada provokasi di mana-mana pihak
termasuk China yang ada tuntutan bertindih dengan Vietnam, dengan Malaysia, Indonesia
dan Brunei supaya ia diselesaikan melalui jalan perundingan ataupun paling atas sekali
ialah Mahkamah Antarabangsa bukan dengan menunjukkan kekuatan.

Kalau China menunjukkan kekuatan, maka seolah-olah menggamit kuasa besar
yang lain untuk datang menunjukkan kekuatan. Inilah yang kita lihat timbulnya AUKUS
iaitu Australia, United Kingdom dan Amerika yang cuba menyatukan kekuatan mereka,
kononnya untuk menghadapi China. Peperangan amat membawa malapetaka yang
dahsyat. Amerika jarang berperang seorang diri. Dia nak menyerang Iraq, dia ajak rakan-
rakan negara Arab yang lain. Akhirnya hancur negara Arab untuk dibangunkan semula
khasnya Iraq. Nak berperang di Vietnam, dia ajak rakan-rakan yang lain. Bagaimana
Vietnam hancur, nak membangunkan semula, mengambil masa puluhan tahun.

Afghanistan, dia ajak NATO bersama untuk berperang di Afghanistan. Akhirnya
ditinggalkan Afghanistan sebegitu rupa sehingga sekarang ini lebih 60 peratus rakyat
Afghanistan memerlukan bantuan makanan, masalah kesihatan, persekolahan yang amat
dahsyat. Oleh itu, kita yang tidak mahu tempias itu datang kepada negara kita, Malaysia
