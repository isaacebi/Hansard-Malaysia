24 DR.28.09.2021

melalui Mesyuarat Kumpulan Kerja Kluster Kebolehcapaian, Jawatankuasa Kabinet
Mengenai Dasar Sekuriti Makanan Negara.

Keempat, pada 17 September 2021 yang lepas kementerian turut mengadakan
perbincangan bersama dengan Federation of Livestock Farmers Associations of Malaysia
untuk mendapatkan input bagi mencari jalan penyelesaian jangka panjang yang terbaik
bagi isu ini. Kementerian juga telah menggerakkan lebih 1,000 orang pegawai pemantau
harga dan lebih 2,000 orang anggota penguat kuasa khusus untuk memantau situasi ini.

Data yang telah dikemas kini menunjukkan sepanjang tempoh pemeriksaan Ops
Catut 8.0 iaitu bagi pengeluar, penternak, pengilang dan pemborong ayam terlibat bermula
5 September hingga 22 September 2021 sebanyak 268 buah premis telah diperiksa
membabitkan sebanyak 78 orang pemborong, sebanyak 38 orang penternak dan
sebanyak 151 orang peruncit yang terlibat juga pengeluar dan pengilang. Daripada
pemeriksaan tersebut, sebanyak 206 notis bertulis semakan harga kepada pemilik premis
telah dikeluarkan. Sedikit lagi.

Kementerian turut mengambil pendekatan proaktif untuk mengadakan sesi libat urus
dan perbincangan bersama peniaga di peringkat runcit.

01140

Berdasarkan keterlibatan dan rundingan secara langsung ini, sebanyak 508 buah
premis telah membuat penurunan harga di seluruh negara di bawah RM9.50. Kementerian
juga menggalakkan pengguna untuk terus menyalurkan aduan kepada saluran yang telah
disediakan. Pengguna juga boleh membuat perbandingan harga serta perbelanjaan
harian mereka melalui aplikasi Price Catcher yang dibangunkan oleh kementerian.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Menteri.
Silakan, Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Yang Berhormat
Menteri. Soalan tambahan saya ialah dalam RMKe-12, adakah telah dirangka dasar
jangka pendek, sederhana ataupun jangka panjang untuk menentukan harga ayam di
pasaran sentiasa stabil dan mampu dibeli oleh rakyat kita? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Pasir Gudang. Silakan Menteri. Masa. satu minit.

Dato Sri Alexander Nanta Linggi: Terima kasih, Yang Berhormat Pasir Gudang.
Tuan Yang di-Pertua, memang dalam RMKe-12 kesemua ini telah kami bincangkan dan
kami membuat libat urus bersama industry players (stakeholders) untuk mendapat
pelbagai options dan juga action plan, ya.

Tuan Yang di-Pertua, kenaikan harga ayam berlaku adalah disebabkan oleh
pelbagai faktor. Antara faktor utama ialah kenaikan harga makanan ayam iaitu dedak,
jagung dan soya yang hampir 100 peratus diimport dari luar— negara luar. Kementerian
sentiasa mencari kaedah penyelesaian terbaik untuk membantu penternak-penternak
berdasarkan masalah yang mereka hadapi ini. Jadi, hasil dari libat urus bersama
Kementerian Pertanian dan Industri Makanan, juga keterlibatan bersama pihak industri
seperti Federation of Livestock Farmers Associations of Malaysia pada 17 September
yang saya sebutkan tadi.

Kementerian telah berbincang beberapa kaedah terbaik berhubung perkara ini.
Kementerian juga, Yang Berhormat menyambut baik pandangan Yang Berhormat dan
juga pandangan Federation of Livestock Farmers Associations of Malaysia itu supaya
mereka diberi dan akan kami teliti perkara-perkara yang dibincangkan.

Antaranya, kemudahan pinjaman mudah (soft loan) bagi tempoh dua hingga tiga
tahun sepertimana hasrat yang dikemukakan oleh industri bersama Kementerian
Perdagangan Dalam Negeri dan Hal Ehwal Pengguna Malaysia (KPDNHEP) bagi
membantu industri mengekalkan jumlah pengeluaran ayam yang mencukupi dan
menangani isu peningkatan kos pengeluaran ayam berikutan kenaikan harga. Jadi, harga
komponen makanan yang diimport tanpa mengganggu harga ayam di pasaran. Turut juga
