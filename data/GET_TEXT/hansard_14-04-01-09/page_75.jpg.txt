DR.28.09.2021 69

hendaklah lebih tegas bersama dengan ASEAN memainkan peranan supaya elakkan
sebarang pertembungan fizikal di rantau ini.

Tuan Yang di-Pertua, kita lihat kenyataan Presiden Amerika selepas berundur
dari Afghanistan, beliau mengatakan bahawa dia akan tumpu di rantau ini khasnya hadapi
China. Kita tahu bahawa kuasa besar ini kalau boleh, dia hendak jadi kuasa utama. Dia
tak boleh share dengan orang lain. Selalunya bila berlaku perang dingin antara kuasa
besar terutama Soviet dengan Amerika, mereka tidak berperang tetapi proksi merekalah
yang berperang. Ini yang kita tidak mahu. Begitulah juga Amerika dengan China.
Barangkali mereka gembar-gemburkan soal peperangan mereka tetapi yang kita
bimbang, proksi merekalah yang akan bertarung. Kita lebih bimbang bila ada pengaruh
kuasa besar itu melanda mana-mana negara kecil.

Dahulunya kita hadapi misalnya kumpulan KMM ataupun kumpulan Abu Sayyaf
ataupun Yazid Sufaat. Bagaimana Kerajaan Malaysia bertindak keras terhadap mereka
yang diperalatkan oleh mana-mana pihak untuk mengucar-ngacirkan negara kita. Sama
ada di Sabah, di Sarawak atau di Semenanjung. Tindakan keras diambil bersama
termasuklah dengan negara ASEAN seperti Indonesia, Filipina dan juga Malaysia.
Pertukaran maklumat antara pihak keselamatan negara-negara ini termasuk Thailand.
Maka digunakan maklumat itu untuk bertindak. Kali ini, kita terkejut dengan laporan
terbaru yang kalau tidak ditangani dengan baik, apakah Malaysia satu hari nanti akan
dipengaruhi oleh kuasa tertentu untuk menguasai pentadbiran atau memberi influence
kepada kerajaan.

Misalnya penangkapan terhadap Ketua Penyelidikan JPM, pendakwaan kepada
Hasanah. Kita tidak tahu berapa jumlah wang yang dirampas. Ada yang mengatakan
USD12 juta, ada yang mengatakan RM12 juta. Soalnya dia melibatkan badan siasatan
jenayah kita, polis, SPRM. Sudah tentulah perkara ini perkara besar apabila dikatakan
bahawa ejen perisik negara asing yang membiayai orang yang disebutkan tadi itu.

Sebab itu kita harap kerajaan jangan buat cover-up hal ini sebab perkara ini cukup
penting kerana ia memberi impak yang besar kepada soal keselamatan. Ini perkara yang
saya rasa kedudukannya yang beroperasi di Jabatan Perdana Menteri amatlah penting
kerana Jabatan Perdana Menteri ini nadi kepada sesuatu kerajaan. Kalau di Amerika
sudah tentulah state department. Kalau di Malaysia ini ialah JPM.

Sebab itu perkara ini jangan dipandang ringan. Siasatan hendaklah menyeluruh,
perlu didedahkan kepada Kabinet, kepada rakyat, kepada kerajaan ini semua sebab ianya
amat penting untuk diketahui oleh kita semua. Bagi saya, ini adalah satu perkara yang
berbahaya bila orang bertaraf sebegitu rupa boleh dikatakan menerima wang dan
bagaimana pula katanya sekarang ini SPRM pula yang menyimpan wang itu. Semuanya
itu spekulasi yang kita tidak tahu tahap mana kebenarannya tetapi siasatan menyeluruh
mestilah dibuat.

Perkara yang seterusnya yang saya ingin sentuh ialah soal alat-alat pertahanan
kita. Kita tahu bahawa alat-alat pertahanan kita kebanyakannya telah usang. Kalau kapal-
kapal itu, telah tua. la perlu diganti dengan yang baru. Ganti yang baru ini kita lihat ada
berbagai-bagai cara. Mesti dipertingkatkan industri pertahanan. Ertinya, mana-mana
mereka yang membawa cadangan, kalau boleh cadangan itu biarlah berpaksikan
sekurang-kurangnya alat yang hendak dibeli itu boleh dibuat di sini, kalau tidak 100
peratus pun, 60 peratus ke 70 peratus.

Misalnya bila dahulu kita beli 8x8, ada teknologi kerjasama antara Malaysia
dengan Turki yang dibuat di Pekan, Pahang. Kereta 6x6, 4x4, mesti ada usahawan
tempatan yang boleh kita dekati dan working paper mereka perlu dilihat. Kalau perlu
bantu, kerajaan perlu membantu  syarikat-syarikat yang berkeupayaan untuk
mengeluarkan barangan hasil tempatan atau joint venture dengan rakan-rakan yang lain.

Selalunya, bila saya di Kementerian Pertahanan dahulu, yang datang hanyalah
broker. Broker-broker peralatan, broker-broker senjata tanpa mereka dapat membuktikan,
menunjukkan bahawa apa yang mereka cadangkan itu boleh dikeluarkan atau diusahakan
di Malaysia dan juga hasil keluaran itu sekurang-kurangnya digunakan oleh negara-
negara ASEAN yang lain.
