8 DR.28.09.2021

Secara umumnya Yang Berhormat, penumpuan terhadap pengeluaran padi
negara seperti yang saya katakan tadi adalah merupakan tumpuan kerajaan pada ketika
ini. la bukan sahaja penglibatan pihak swasta tetapi untuk mengadaptasikan teknologi-
teknologi moden. Semalam Yang Amat Berhormat Perdana Menteri telah melakarkan
bahawa pertanian haruslah bergerak ke arah aplikasi IR 4.0 iaitu Industrial Revolution 4.0
yang harus menjadi pegangan dalam semua sektor termasuk sektor agromakanan ini.

Jadi, kita harapkan agar penggunaan tanah-tanah terbiar, penggunaan tanah
yang telah digunakan sebagai jelapang padi, sebagai tanah untuk perusahaan-
perusahaan pertanian akan dapat ditingkatkan pengeluaran melalui penggunaan
pertanian moden, teknologi-teknologi baharu, aplikasi teknologi IOT dan sebagainya akan
dapat menghasilkan, mengeluarkan hasil yang lebih baik untuk SSL negara dalam semua
sektor dalam sektor agromakanan ini. Terima kasih.

Tuan Yang di-Pertua: Terima kasih. Yang Berhormat semua, sekarang tamatlah
sesi untuk waktu Pertanyaan-pertanyaan Menteri pada hari ini. Terima kasih semua.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Saya jemput Yang Berhormat Dato’ Hj Anmad Nazlan bin
Idris.

Dato’ Hj Ahmad Nazlan bin Idris [Jerantut]: Terima kasih, Tuan Yang di-Pertua.
Assalamualaikum warahmatullahi wabarakatuh, izinkan saya menyampaikan serangkap
pantun.

RMkKe-12 sudah dibentangkan,

Kepada Menteri dan Perdana Menteri rakyat harapkan,
Tuan Yang di-Pertua juga Menteri yang dimuliakan,

Soalan satu Yang Berhormat Jerantut persembahkan.

1. Dato’ Haji Ahmad Nazlan bin Idris [Jerantut] minta Menteri Pembangunan Luar
Bandar menyatakan peratusan isi rumah Orang Asli yang berada di bawah pendapatan
garis kemiskinan di kawasan penempatan mereka mengikut negeri dan usaha kerajaan
bagi meningkatkan taraf hidup mereka.

Timbalan Menteri Pembangunan Luar Bandar | [Dato’ Sri Hj Abdul Rahman
bin Mohamad]: Bismillahi Rahmani Rahim. Assalamualaikum  warahmatullahi
wabarakatuh. Terima kasih Tuan Yang di-Pertua, terima kasih Yang Berhormat Jerantut.

Berdasarkan kepada rekod terkini Jabatan Kemajuan Orang Asli (JAKOA),
sehingga Disember 2020, bilangan penduduk masyarakat Orang Asli adalah seramai
206,777 orang dengan kadar isi rumah 59,936 ketua isi rumah. Kadar kemiskinan di
kalangan masyarakat Orang Asli berdasarkan kepada survey pendapatan isi rumah dan
kemudahan asas pada tahun 2019 oleh Jabatan Perangkaan Malaysia adalah sebanyak
33.6 peratus dan pecahan mengikut negeri adalah seperti yang saya nyatakan sebentar
tadi.

JAKOA selaku sebuah agensi kerajaan yang bertanggungjawab terhadap
kebajikan dan pembangunan masyarakat Orang Asli sentiasa berusaha meningkatkan
taraf hidup mereka ke satu tahap yang lebih tinggi sesuai dengan misi JAKOA iaitu
melaksanakan pembangunan secara inklusif bagi meningkatkan taraf sosioekonomi dan
kualiti hidup ke arah kemajuan dan memartabatkan warisan yang umum masyarakat
Orang Asli.

Pelbagai program dan inisiatif telah dilaksanakan bagi memastikan taraf hidup
masyarakat Orang Asli setanding dengan masyarakat arus perdana. Antara program yang
telah dan akan diteruskan adalah melibatkan sektor pekerjaan, keusahawanan,
