DR.28.09.2021 9

pendidikan dan infrastruktur. Pada tahun 2020, JAKOA telah membelanjakan sebanyak
RM14.6 juta di bawah Program Pembangunan Ekonomi Orang Asli. Selain itu, Program
Pembangunan Usahawan Orang Asli juga telah dilaksanakan pada tahun 2020 yang
melibatkan peruntukan sebanyak RM1.18 juta.

Di samping itu, projek-projek pembangunan infrastruktur tetap diteruskan di
samping menambah baik pelaksanaan program-program pembangunan dan peningkatan
ekonomi masyarakat Orang Asli. Antara program yang telah dijalankan pada tahun 2020
adalah projek bekalan air terawat di perkampungan Orang Asli yang menelan belanja
sebanyak RM1.03 juta dan program pembangunan infrastruktur dan ameniti sosial di
perkampungan Orang Asli di Semenanjung Malaysia sebanyak RM3.49 juta.

Dalam bidang pendidikan pula, melibatkan enam buah negeri di Semenanjung
Malaysia dari Januari hingga Ogos 2021 iaitu bagi sekolah rendah seramai 16,401 orang
pelajar Orang Asli, sekolah berasrama penuh, 39 orang pelajar Orang Asli, Maktab
Rendah Sains Mara, 35 orang pelajar Orang Asli, kolej vokasional, 91 orang pelajar Orang
Asli, institut latihan awam (ILA), 199 orang pelajar Orang Asli dan institut pengajian tinggi
(IPT) seramai 1,019 orang pelajar Orang Asli sahaja iaitu seramai 113 orang pelajar Orang
Asli telah berjaya melanjutkan pelajaran ke luar negara.

Daripada segi pelaksanaan Unit Latihan Kerjaya, kita memfokuskan technical and
vocational education and training (TVET) dengan kerjasama Institut Latinan Perindustrian
Jabatan Tenaga Manusia, Institut Kemahiran Belia dan Sukan, PENJANA, PERKESO,
kursus TVET dan Program Latihan Kemahiran Kerjaya Orang Asli.

Tuan Yang di-Pertua, dalam bidang kerjaya masyarakat Orang Asli pula telah
melibatkan dua sektor iaitu sektor awam (JPA) dan sektor profesional seramai 261 orang,
sektor pelaksana seramai 2,011 orang manakala sektor badan beruniform sejumlah 1,019
orang. Bagi sektor swasta pula sektor perladangan berjumlah 1,228 orang, sektor
perkilangan berjumlah 222 orang dan sektor pekerjaan PERKESO berjumlah 105 orang.
Bagi masyarakat Orang Asli yang bekerja sendiri adalah berjumlah 14,662 orang. Sekian,
terima kasih.

Tuan Yang di-Pertua: Terima kasih, soalan tambahan pertama.

Dato’ Hj Ahmad Nazlan bin Idris [Jerantut]: Terima kasih Tuan Yang di-Pertua.
Terima kasih Yang Berhormat Timbalan Menteri atas jawapan yang diberikan sebentar
tadi. Cuma saya ingin bertanya lagi, apakah usaha-usaha yang telah dijalankan oleh
pihak JAKOA dalam memastikan pendidikan ini tidak terlepas di kalangan anak-anak
Orang Asli terutamanya mereka yang hidup secara berpindah-randah dan apakah
program khusus tentang ekonomi yang dijalankan oleh kerajaan atau yang akan
dijalankan oleh kerajaan seperti rancangan FELCRA atau yang lain dan sebagainya?
Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Hj Abdul Rahman bin Mohamad: Terima kasih Tuan Yang di-Pertua.
Terima kasih Yang Berhormat Jerantut. Dalam soal perpindahan ini kita pernah
merancangkan dan kita hendak mencadangkan supaya satu pelaksanaan seolah-olah
seperti satu penempatan baharu sekiranya mereka bersetuju dalam keadaan sebegini
rupa.

Akan tetapi kita semua faham bahawa masyarakat Orang Asli ini memang dia
suka berpindah-randah dari satu tempat ke satu tempat. Ini yang kurang kita dapat
penyelesaian daripada segi perpindahan dari satu tempat ke satu tempat.

01040

Daripada segi pendidikan, kita sedang berusaha memperkasakan kelas Program
Penggalak Pembaca (3P) iaitu JAKOA, Program Literasi Fungsian Orang Asli (PLFOA)
kerjasama dengan JAKOA dan KEMAS dan kelas komuniti berasaskan TVET yang saya
nyatakan sebentar tadi iaitu satu saranan yang sangat penting kepada masyarakat Orang
Asli.

Oleh sebab itu, dalam perbincangan kami di kementerian, saya sering
menekankan bahawa tiada perubahan manusia ini sama ada Orang Asli atau kita di luar
