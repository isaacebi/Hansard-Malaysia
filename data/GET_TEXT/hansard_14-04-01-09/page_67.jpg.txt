DR.28.09.2021 61

Kuala Selangor, Yang Berhormat Alor Setar dan akhir sekali Yang Berhormat Papar,
insya-Allah. Sekarang saya jemput Yang Berhormat Damansara diikuti dengan Yang
Berhormat Pasir Mas.

4.05 ptg.

Tuan Tony Pua Kiam Wee [Damansara]: Terima kasih kepada Tuan Yang di-
Pertua. Tuan Yang di-Pertua, pada suatu masa semasa saya masih merupakan seorang
penuntut di sekolah dan universiti, pencapaian ekonomi Malaysia merupakan satu
kebanggaan kepada semua rakyat Malaysia. Antara tahun 1967 sehingga tahun 1977
sebelum Krisis Kewangan Asia, Malaysia mencapai purata pertumbuhan ekonomi
sebanyak sembilan peratus setiap tahun.

Malaysia merupakan antara ekonomi yang berkembang terpantas seluruh dunia.
Akan tetapi pencapaian ekonomi Malaysia telah merosot sejak zaman gemilang tersebut.
Pertumbuhan ekonomi hanya bertumbuh empat peratus secara purata pada dekad
sebelum krisis COVID-19 menimpa negara kita.

Kadar pertumbuhan ini adalah lebih rendah daripada kebanyakan negara lain
yang berada dalam fasa pembangunan yang sama dengan Malaysia yang ingin mencapai
tahap negara maju berpendapatan tinggi ataupun dengan izin a high-income developed
nation.

Mengikut kadar pertumbuhan sekarang, Malaysia akan memakan masa sebanyak
28 tahun untuk mencapai pendapatan per kapita Korea Selatan sekarang atau 43 tahun
untuk mencapai tahap pendapatan rakyat Singapura sekarang. Menurut kajian Bank
Dunia pada tahun lalu, pertumbuhan kadar produktiviti pekerja di Malaysia adalah lebih
rendah daripada negara-negara lain yang setara dengan kita. Bank Dunia mengesyorkan
bahawa dengan izin, increasing productivity growth will be critical to sustaining economic
growth.

Secara tidak langsung Bank Dunia telah memutuskan bahawa rancangan lima
tahun sekali Malaysia sebelum ini telah gagal mencapai matlamat untuk memecut
pertumbuhan produktiviti negara bersaing dengan negara setara dengan tahap
pembangunan Malaysia dan akhirnya gagal untuk mencapai pertumbuhan ekonomi yang
lebih memberangsangkan dan menghasilkan pendapatan yang lebih tinggi untuk rakyat
Malaysia.

Tuan Yang di-Pertua, walaupun kita semua baru menerima buku RMKe-12 yang
begitu tebal ini semalam, saya telah berusaha untuk membaca sebanyak mungkin isi
kandungan yang penting, dokumen yang penting ini. Kalau berdasarkan bacaan awal
RMKe-12, memang dipenuhi dengan visi, niat yang baik, matlamat yang murni dan
kenyataan misi yang wajar dan wajib disokong kalau bukan 100 peratus pun, lebih kurang
90 peratus. Pasti ada dasar-dasar yang mungkin ada perbezaan.

Akan tetapi ada 90 peratus lebih yang wajib dan wajar disokong. Siapa yang akan
menolak cadangan-cadangan RMKe-12 yang berbunyi seperti meningkatkan daya saing
industri halal bagi merebut peluang pasaran halal global yang lebih besar? Setuju.
Merangsang industri e dan e, electrical dan electronics kepada rantaian nilai yang lebih
tinggi melalui aktiviti reka bentuk dan pembangunan serta pembuatan front end, setuju,
atau mentransformasikan perkhidmatan awam dengan mengkaji dan menyusun semula
struktur dan fungsi kementerian dan agensi bagi mewujudkan organisasi yang lebih
mendatar, mengurangkan’ kerenah _ birokrasi, meningkatkan ketelusan dan
mengoptimumkan penggunaan sumber, setuju.

Sekarang, secara umum mungkin 80 peratus, 90 peratus daripada cadangan-
cadangan yang dikemukakan dalam RMKe-12 adalah lebih kurang sama dengan RMKe-
11 dan sebelumnya RMKe-10 dan sebelumnya mungkin RMKe-9. So, kalau kita baca, kita
lihat memang baik tetapi kalau kita baca balik RMK-RMK sebelumnya, sebenarnya apa
yang terkandung dalam RMKe-12 ini seperti ada disebutkan sedikit oleh Yang Berhormat
Pekan adalah sama dengan RMK-RMK yang dahulu. So, kalau begitu apakah faktor yang
akan menjamin kejayaan RMKe-12 berbanding dengan RMK-RMK sebelum ini yang telah
gagal mencapai matlamat yang sama?
