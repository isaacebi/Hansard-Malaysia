DR.28.09.2021 85

Tuan Yang di-Pertua, kerajaan perlu mengambil tindakan yang tegas untuk
mengelakkan pembaziran dan pembinaan projek gajah putih yang tidak produktif dan jelas
membazir seperti Kompleks Sejarah di Pasir Salak yang menelan kos hampir RM60 juta
tetapi kini telah dibiarkan usang, terbengkalai.

Tuan Yang di-Pertua, selain itu kerajaan perlu mencari sebab sebenar mengapa
Rancangan Malaysia Ke-11 telah gagal mencapai sasaran. Rancangan Malaysia Ke-11
telah pun menetapkan enam key performance index seperti contoh Rancangan Malaysia
Ke-11 telah menetapkan pertumbuhan KDNK sebanyak 5.5 peratus tetapi kadar sebenar
hanya 2.7 peratus.

Kedua, pendapatan per kapita seharusnya RM47,720 tetapi angka sebenar hanya
RM42,503. Ketiga, sumbangan gaji pekerja kepada KDNK sepatutnya 38 peratus tetapi
kadar sebenar hanya 37.2 peratus. Keempat, jumlah pendapatan isi rumah sepatutnya
RM8,960 tetapi angka sebenar hanya RM7,160. Pencapaian indeks kebahagiaan
sepatutnya meningkat 1.4 peratus tetapi kadar sebenar hanya 0.5 peratus sahaja.

01810

Ini semua telah gagal mencapai sasaran mencapai sasaran. Jika kerajaan
mengulangi kesilapan yang lalu dan tiada acuan ataupun strategi baru, bagaimana
Rancangan Malaysia Kedua Belas mampu menuju ke arah kejayaan?

Tuan Yang di-Pertua, kerajaan perlu mengutamakan realiti rakyat dan bukan
fantasi kerajaan. Umpamanya, kerajaan menetapkan sasaran pendapatan isi rumah
mencapai RM10,000 sebulan tetapi realitinya, realiti rakyat lawan dengan fantasi
kerajaan. Realiti rakyat ialah kini seramai 58 peratus pencarum KWSP, jumlah baki wang
simpanan dalam akaun mereka adalah kurang dari RM10,000. Mengikut Bank Negara
Malaysia, 70 peratus rakyat tiada simpanan wang tunai melebihi RM1,000 untuk
menampung keperluan jika berada dalam keadaan kecemasan.

Tuan Yang di-Pertua, ramai Ahli Yang Berhormat membangkitkan isu kesihatan
rakyat. Saya ingin bangkitkan isu kesihatan kewangan negara. Tuan Yang di-Pertua,
mengikut jawapan Yang Berhormat Timbalan Menteri Kewangan di Dewan Rakyat, jumlah
hutang dan liabiliti Kerajaan Persekutuan sudah meningkat ke RM1.26 trilion setakat bulan
Julai tahun ini. Dengan kata lain, setiap rakyat Malaysia kini terpaksa menanggung hutang
kerajaan sebanyak hampir RM39,000 setiap orang.

Kerajaan kini juga dalam proses membentangkan Akta Langkah-langkah
Sementara bagi Pembiayaan Kerajaan (Penyakit Koronavirus 2019 (COVID-19)) untuk
menaikkan had amaun wang yang boleh didapati di bawah Akta Pinjaman 1959 dengan
jumlah tambahan hutang bernilai RM45 bilion lagi. Ini salinannya. Oleh itu, hutang negara
dijangka akan meningkat ke RM1.3 trilion menjelang akhir tahun ini.

Tuan Yang di-Pertua, selain itu, mengikut Bank Negara Financial Stability Review,
kerajaan juga perlu memberi perhatian segera kepada jumlah hutang isi rumah yang kini
berada di paras tertinggi dalam sejarah iaitu USD328.7 bilion ataupun 93.3 peratus
daripada jumlah KDNK negara. Perlu ditegaskan, hutang isi rumah negara kini telah
meningkat sebanyak 413 peratus sejak tahun 2002. Kadar hutang isi rumah di negara kita
kini merupakan yang tertinggi di rantau Asia dan ia akan menjejaskan pemulihan ekonomi
negara kerana beban kewangan yang berat akan menjejaskan daya pembelian dan
pendapatan boleh alih atau disposable income Keluarga Malaysia khususnya golongan
B40.

Tuan Yang di-Pertua, masalah pengangguran. Kini kadar pengangguran sudah
melebihi 4.8 peratus. Jumlah bilangan yang sedang menganggur telah melebihi 770,000
orang. Fokus RMKe-12 wajar tumpu kepada perwujudan peluang pekerjaan yang
berasaskan kepada sukatan pelajaran kemahiran, ilmu serta menepati kehendak pasaran.
Dengan izin, we need a competency-based syllabus on knowledge, skill development and
mastering of the skill.

Tuan Yang di-Pertua, satu lagi perkara penting yang saya ingin sentuh iaitu
Sekuriti Makanan Negara. Walaupun tanah air kita sudah mencapai kemerdekaan sejak
tahun 1957 tetapi sehingga hari ini penghasilan makanan dalam negara kita masih tidak
