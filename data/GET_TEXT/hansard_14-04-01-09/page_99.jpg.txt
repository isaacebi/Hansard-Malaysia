DR.28.09.2021 93

Jika mahu lebih bersasar, data bancian daripada Jabatan Statistik bolehlah
dimanfaatkan untuk tujuan ini. Saya juga pernah mencadangkan bahawa sekurang-
kurangnya kita memastikan teknologi 5G ada di setiap institusi pendidikan kerana inilah
kumpulan yang pertama yang akan menjadi penggunanya pada masa akan datang.

Tuan Yang di-Pertua dan juga sidang Dewan sekalian, di kesempatan ini juga
saya ingin mengucapkan terima kasih kepada Menteri Komunikasi dan Multimedia yang
memberi laporan pelaksanaan projek JENDELA mengikut Parlimen yang mana yang saya
percaya semua Ahli Parlimen telah menerimanya sebentar tadi.

Saya percaya semua kementerian sepatutnya berbuat begini kerana dengan
maklumat-maklumat beginilah kita dapat mengadakan interaksi antara wakil rakyat dan
kementerian secara lebih bermakna bersandarkan data dan maklumat yang lebih lengkap.

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.

Tuan Noor Amin bin Ahmad [Kangar]: Ya. Tema terakhir yang saya hendak
sebut ialah tentang kemajuan sosioekonomi. Kita tahu apabila berlaku pandemik, lebih
banyak, lebih jelas menunjukkan betapa data sebelum ini 65 peratus pencarum KWSP
hanya mempunyai simpanan di bawah RM15 ribu dan hari ini mereka bergantung kepada
anak-anak mereka, yang mana anak-anak mereka pun berpendapatan rendah, kurang
daripada RMS ribu. Jadi, ini hanya akan meneruskan kitaran ganas tentang kemiskinan
dan ia hanya semakin menghimpit kita pada masa akan datang.

Jadi, saya harap kerajaan memberi lebih banyak perhatian. Kita bukan ada lagi
B40, sebenarnya kita sudah ada B70, bukan juga B50. Saya, kita mesti lihat bantuan
bukanlah pada satu kadar rata. Akan tetapi mesti menjurus kepada yang lebih khusus
kerana dalam satu keluarga ini dia tidak semestinya miskin.

Dalam pengalaman saya yang terhad, bila kita pergi dalam keluarga miskin ini
kadang-kadang ada yang OKU, kadang-kadang ada yang sakit terlantar. Jadi, kita mesti
melihat bantuan ini mestilah bersasar dan juga mengambil kira faktor-faktor yang ada ini
dan tidak dalam bentuk kadar rata. Ini apa yang orang putih kata the devil is in the details.
Jadi saya berharap semua kelompok yang terkesan ini diberi perhatian dan satu
pendekatan radikal diambil oleh kerajaan untuk menyemak semula supaya program
jaringan keselamatan sosial dapat diadakan dengan lebih baik untuk pada masa akan
datang dan ini tidak mengambil kira apa juga kaum dan juga agama.

Saya berharap yang terakhir sekali, RMKe-12 ini apabila kita bercakap tentang
pembangunan, kita tidak hanya berfokus tentang ekonomi. Kita mesti mengambil kira
pembangunan kita termasuklah dalam aspek memperkayakan seni sastera, sukan dan
budaya kerana itulah yang akan melengkapkan kehidupan kita sebagai manusia yang
lebih menyeluruh. Sekian perbahasan saya Tuan Yang di-Pertua dan sidang Dewan. Saya
menyokong RMkKe-12 ini. Insya-Allah.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kangar. Sekarang saya jemput Yang Berhormat Padang Rengas, kemudian
diikuti oleh Yang Berhormat Seremban, kemudian Yang Berhormat Igan, kemudian Yang
Berhormat Kuala Selangor. Sila Yang Berhormat Padang Rengas. 12 minit.

6.47 mlm.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Yang di-Pertua memberikan kesempatan untuk mengambil bahagian di dalam
perbahasan RMKe-12 dan semalam Yang Amat Berhormat Perdana Menteri telah
membentang RMKe-12 dan di antara sektor yang disebut oleh beliau yang dapat
memberikan sumbangan bagi memacukan ekonomi kita ialah tourism iaitu pelancongan.
Bagi pelancongan ini pula yang kita tahu juga ialah iaitu skim ataupun program Malaysia
My Second Home (MM2H) juga merupakan penyumbang besar kepada perkembangan
ekonomi sektor pelancongan ini.

Saya telah mendapat statistik. Mengikut statistik yang saya perolehi daripada
Kementerian Pelancongan iaitu bahawa MM2H ini telah pun diperkenalkan pada tahun
