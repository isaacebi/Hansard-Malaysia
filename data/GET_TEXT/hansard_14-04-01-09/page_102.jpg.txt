96 DR.28.09.2021

#1900

Jadi Tuan Yang di-Pertua, saya mohon menyokong tetapi saya minta kepada
kerajaan supaya kembalikan balik MM2H ini balik kepada asal kepada Kementerian
Pelancongan dan Kementerian Dalam Negeri hanya menolaklah iaitu permohonan itu
kalau benar-benar ada fakta evidence yang menunjukkan iaitu bahawa mereka ini
merupakan threat kepada negara kita. Tuan Yang di-Pertua, saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Padang Rengas. Sekarang saya jemput Yang Berhormat Seremban.

7.00 mlm.

Tuan Loke Siew Fook [Seremban]: Terima kasih, Tuan Yang di-Pertua kerana
memberikan ruang kepada saya. Tuan Yang di-Pertua, saya cuma hendak fokus kepada
Bab 12 dalam Rancangan Malaysia Ke-12 iaitu Memperkukuh Kecekapan Infrastruktur
Pengangkutan dan Logistik.

Dalam industri pengangkutan ada pelbagai sektor. Salah satu sektor yang paling
utama ialah sektor penerbangan kerana sektor penerbangan ini merupakan penghubung
antara negara kita kepada negara luar. Bukan itu sahaja ia juga memainkan satu peranan
yang agak strategik iaitu merupakan pemangkin kepada industri pelancongan. Oleh
kerana sektor penerbangan yang dinamik, yang kuat akan dapat membawa lebih ramai
pelancong ke negara kita.

Akan tetapi dengan dukacitanya saya membaca keseluruhan Bab 12 ini dalam
RMKe-12, tidak ada satu perancangan yang spesifik untuk menaik taraf mana-mana
lapangan terbang di seluruh negara kita. Setahu saya setakat ini ada projek yang sedang
menaik taraf lapangan terbang hanyalah Lapangan Terbang Kota Bharu dan juga
Lapangan Terbang Sandakan.

Akan tetapi di dalam dokumen RMKe-12 ini tidak ada apa-apa perancangan
spesifik untuk mana-mana lapangan terbang tetapi saya melihat ini bahawa ada pelbagai
permintaan semasa saya di Kementerian Pengangkutan. Saya faham bahawa setiap
negeri meminta supaya dipertimbangkan untuk menaik taraf lapangan terbang mereka
khususnya bandar-bandar sekunder seperti Pulau Pinang, Ipoh, Kuantan, Alor Setar,
Sandakan, Tawau, Sibu, Miri, Bintulu dan sebagainya.

Semua lapangan terbang ini memang memerlukan penaiktarafan. Walaupun
sekarang ini sektor penerbangan sedang menghadapi penguncupan kerana permintaan
yang berkurangan dan sebagainya. Akan tetapi kita yakin bahawa post COVID-19 ini,
sektor penerbangan ini akan naik semula, permintaannya akan meningkat semula dan
sudah tentunya keperluan untuk lapangan terbang akan meningkat.

Jadi kita perlu merancang untuk masa depan kerana pembangunan lapangan
terbang ini memakan masa. la bukannya hari ini kita rancang tahun depan kita terus dapat
menaik taraf lapangan terbang. la mengambil masa bertahun-tahun. Sebelum ini banyak
syarikat swasta yang sebenarnya telah pun memberikan pelbagai cadangan kepada
kerajaan untuk mengoperasi lapangan terbang ataupun membangunkan lapangan
terbang melalui private initiative.

Akan tetapi kita tahu bahawa oleh sebab model lapangan terbang pada ketika ini,
kerajaan terikat dengan operating agreement dengan MAHB iaitu syarikat operasi
lapangan terbang di negara kita walaupun merupakan sebuah syarikat milik kerajaan
tetapi ia merupakan satu syarikat tersenarai. Apa-apa keputusan yang melibatkan lari
daripada log operating agreement ini, maka ia memerlukan keputusan daripada
pemegang saham.

Saya hendak mencadangkan kepada kerajaan kerana kita tahu bahawa
pembangunan lapangan terbang ini memakan belanja yang cukup besar dan oleh kerana
kekangan peruntukan pembangunan dalam belanjawan kita setiap tahun, maka kerajaan
memerlukan satu model pembangunan dan pembiayaan lapangan terbang yang baru.
Sebelum ini pernah pun ada kajian oleh pihak Khazanah untuk melihat bagaimana kita
dapat melihat satu model baru.
