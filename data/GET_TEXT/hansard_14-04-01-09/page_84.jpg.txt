78 DR.28.09.2021

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat, tinggal setengah minit lagi.

Dato’ Mohd Nizar bin Haji Zakaria [Parit]: Saya berpandangan ia perlu
ditambah baik supaya bersifat dinamik dan ketua ataupun penduduk peringkat kampung
juga boleh salurkan maklumat jika ada kemiskinan baru di kejiranan mereka dan terus
dimasukkan dalam data kerajaan.

Akhirnya Tuan Yang di-Pertua, saya sekali lagi ingin membangkitkan permohonan
iaitu memasukkan kawasan perairan padi, IADA, khususnya di kawasan saya di Parlimen
Parit dan juga memasukkan peruntukan bagi tebatan banjir di dalam RMKe-12 khususnya
di dalam kawasan Parlimen Parit. Paling penting juga, saya juga ingin memohon kepada
pihak kerajaan khususnya di dalam RMKe-12 ini untuk permohonan sebuah Kompleks
Sukan Seri Iskandar di dalam kawasan saya di Parlimen Parit.

Mudah-mudahan RMKe-12 ini akan memberikan sinar yang cukup_ baik,
khususnya kepada negara kita tercinta Malaysia ini. Jadi, dengan itu saya, Parit
menyokong. Sekian, Assalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Terima kasih.
Wassalamualaikum warahmatullahi wabarakatuh. Terima kasih Yang Berhormat Parit.
Sekarang saya jemput Yang Berhormat Bayan Baru, kemudian diikuti dengan Yang
Berhormat Kuala Nerus. 12 minit Yang Berhormat, terima kasih.

5.39 ptg.

Tuan Sim Tze Tzin [Bayan Baru]: Terima kasih Tuan Yang di-Pertua. Terlebih
dahulu saya ingin memujilah Yang Berhormat Jeli, Yang Berhormat Menteri yang
bertanggungjawab dalam RMKe-12 ini. Masih duduk di sini untuk mendengar perbahasan
daripada Ahli-ahli Yang Berhormat ya. Tahniah diucapkan kepada Yang Berhormat
Menteri. [Tepuk]

Hari ini, perbahasan saya dibahagikan kepada lima topik utama iaitu:

(i) Made in Malaysia sebagai next engine of growth;

(ii) pendidikan sains dan teknologi menuju negara maju;

(iii) institusi kerajaan menjayakan Made in Malaysia;

(iv) keperluan projek RMKe-12 untuk Pulau Pinang; dan

(v) meningkatkan urus tadbir yang baik, tender terbuka dalam

semua projek RMKe-12.
Sejak merdeka, kita telah mengadakan 11 RMK dan ada projek yang berjaya.
01740

Contohnya, pada tahun 70-an projek FELDA berjaya, pada tahun 80-an kita ada
projek-projek perindustrian umpamanya di negeri Pulau Pinang yang membawa
pelaburan dan mengurangkan pengangguran, itu berjaya. Pada awal tahun 90-an, di
bawah usaha Yang Berhormat Port Dickson dahulu semasa menjadi Menteri Kewangan,
Malaysia menceburi /slamic Banking dan melahirkan golongan bumiputera middle class
dan upper class itu pun dikira berjaya. Akan tetapi ada RMK yang gagal. Contohnya
dahulu kita ada BioValley yang kita ceburi bioteknologi, sekarang kita tidak tahu BioValley
itu di mana?

Sejak tahun 2000 hingga tahun sekarang RMKe-9, RMKe-10 dan RMKe-11,
kejayaan RMK baru-baru ini amat terhad. Selama 20 tahun, kita seperti kapal tanpa hala
tuju dan ini boleh dikatakan the lost decade of Malaysia. So, pada masa yang sama
negara-negara seperti Singapura, Korea Selatan, China dan Taiwan telah maju ke
hadapan. Manakala negara-negara seperti Thailand, Vietnam, Indonesia yang dahulu
dilihat kurang maju telah berdiri sama tinggi dengan Malaysia.

Pada tahun 2009 hingga tahun 2018, Malaysia pula ditimpa dengan pelbagai
skandal raksasa seperti 1MDB, Tabung Haji, FELDA dan sebagainya. Hutang negara
