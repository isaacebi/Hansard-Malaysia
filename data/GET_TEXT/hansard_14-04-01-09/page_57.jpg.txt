DR.28.09.2021 51

Kemudian, apakah benar dengan perkenalkan dengan bersetuju dengan Artikel
24 trade balance ini, kita ada kesan memperburuk imbangan pembayaran hampir RM10
bilion setahun. Apakah benar kita kehilangan hasil tarif RM6.9 bilion? Itu soalan-soalan
tidak dijawab secara tuntas oleh kementerian dan saya percaya boleh dilakukan.

Kita juga ketahui umpamanya UNCTAD buat kajian hipotesis bahawa bilateral
investment treaties (BIT), foster bilateral FDI itu dipertikai. Ada negara yang tidak
tandatangani FTA dan perjanjian sedemikian yang masih terus mendapat pelaburan.
Mungkin kerana institusi lebih kukuh. Mungkin kerana kewibawaan, keabsahan kerajaan
yang belum diuji di sini. Ini saya pendekkan untuk sekadar Yang Berhormat Menteri
mengambil perhatian.

Ada isu-isu yang besar yang harus dijawab ini sepanjang empat, lima tahun yang
lalu dan sepanjang darurat COVID, banyak tender-tender pembelian diberikan, dibeli dan
dibuat tanpa peraturan yang munasabah. Umpamanya projek pembinaan enam buah
kapal light combat ship sampai sekarang tiada jawapan. [Disampuk] Ada lagi. Pembelian
enam helikopter MD530G. Ini besar, ini berbilion-berbilion. Helikopter ini RM340 juta.
Jadual pembayaran untuk kapal light combat ship berubah. Pembayaran diteruskan, kapal
tidak sampai. Sekurang-kurangnya dahulu sampai walaupun tenggelam, sampai la juga.
Ini tidak sampai langsung. Ini kena jawablah. Jangan jawab kata dalam perhatian.

Kemudian, ini serius dan saya tahu syarikat-syarikat ini saya tahu detail. Saya
hendak tunggu Yang Berhormat Menteri jawab dan kita akan respond dari situ. RM1 bilion
kontrak baharu Starstreak peluru berpandu. Saya ada detailnya Yang Berhormat Menteri,
boleh sampaikan kepada Menteri Pertahanan. Jangan dia jawab sewenang-wenangnya
kerana kita akan kemukakan pandangan yang berikut.

Kementerian Pengangkutan. Transit Acquirer Sdn. Bhd. Diperbadankan dana
RM2.5 juta, kemudian rugi ya. Ke depan rugi, dibuang oleh Yang Berhormat Menteri
Pengangkutan yang lalu. Diambil balik oleh Menteri Pengangkutan yang baharu dan dia
hendak memperkenalkan sistem yang lama nyata telah menyebabkan kerugian dan
sebab itu kerajaan tidak boleh mengaktifkan ICPS 2.0. Saya ringkaskan tetapi saya
hendak tunggu kerana monopoli oleh satu pengendali bukanlah satu peluang yang cekap
dan berpotensi dan ini akan memungkinkan berlakunya rasuah. Kita menilai merumuskan
Tuan Yang di-Pertua, kejayaan ini bukan daripada segi angka dan data.

Tuan Syed Saddiq bin Syed Abdul Rahman [Muar]: Yang Berhormat, 30 saat
sahaja.

Dato’ Seri Anwar bin Ibrahim [Port Dickson]: Ya, ya.

Tuan Syed Saddiq bin Syed Abdul Rahman [Muar]: Terima kasih Yang
Berhormat Ketua Pembangkang. Untuk teruskan hujah Ketua Pembangkang, saya
berharap Yang Berhormat Menteri Kewangan boleh berikan /ist dan senarai penuh sejujur
dan setelus mungkin semua kontrak yang diberikan melalui rundingan terus ataupun
rundingan terhad dan dimaklumkan kepada semua Ahli Parlimen kerana jika Menteri
Kewangan boleh buat yang sama pada tahun lepas, saya agak yakin Menteri Kewangan
dapat lakukan perkara yang sama pada tahun ini supaya ada sikap ketelusan. Terima
kasih.

Dato’ Seri Anwar bin Ibrahim [Port Dickson]: Saya cadangkan tadi
jawatankuasa pemilih peringkat awal untuk dibentangkan secara terperinci dan semua
termasuk kontrak dan kemudian untuk dibahaskan di Parlimen. Kalau tidak, tidak ada
makna transformasi dan tidak bermakna MoU. MoU melibatkan— jadi kita hendak tanya.
Hendak suruh kita sokong tetapi kontrak berbilion-bilion lesap di bawah. Tidak boleh.
Orang kata kita seolah-olah bersengkokol.

Bagi saya fakta yang penting, orang pertikai. Kalau betul hendak kerjasama, tidak
ada masalah. Apa yang hendak rahsiakan? Kontrak sudah bagi RM1 bilion. Kepada
siapa? Mengapa? Apa track record dia? Berapa komisen dia? Siapa yang dapat komisen?
Syarikat mana? Daripada komisen itu dibahagi kepada bahagian mana? Semua yang itu
tidak perlulah ya tidak. Semua maklum.

Baik jadi saya minta Tuan Yang di-Pertua, kerjasama kementerian untuk
mengenal pasti penilaian dan penilaian itu boleh dibuat berdasarkan kaedah yang
