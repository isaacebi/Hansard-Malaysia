102 DR.28.09.2021

Tuan Yang di-Pertua, saya juga ingin mengucapkan ribuan terima kasih kepada
kerajaan kerana telah meluluskan tujuh buah projek yang berimpak tinggi di kawasan
Parlimen Igan untuk dilaksanakan di dalam Rolling Plan Pertama RMKe-12. Projek-projek
berkenaan adalah seperti:

(i) pembinaan Klinik Pergigian Daro;
(ii) pembinaan Klinik Kesihatan Jenis Empat Daro;
(iii) Projek Bersepadu Pembangunan Ekonomi Kampung Daerah

Matu ataupun PROSPEK;
(iv) pembinaan gantian penuh 28 buah bilik darjah SMK Matu; dan

(v) pembinaan semula sekolah daif SK Kampung Tebaang Daro,
SK Kampung Pergau Matu, SK Bawang Tian Matu.

Walau bagaimanapun saya ingin memaklumkan kepada Kementerian Pendidikan
bahawa masih banyak lagi sekolah-sekolah daif di kawasan saya yang perlu diambil
perhatian dan tindakan. Di antaranya ialah SK Kampung Pangtray Daro, SK Orang Kaya
Selair Matu, SK Kampung Sawai, SK Sekaan Kecil, SK Sungai Pasin, SK Batang Lassa,
SK Nanga Semah dan SK Sabena.

Tuan Yang di-Pertua, saya memohon kepada Kementerian Pendidikan supaya
sekolah-sekolah yang saya nyatakan tadi dimasukkan dalam RMKe-12 untuk dibina
kerana sekolah-sekolah ini berada di dalam keadaan yang sangat uzur.

Tuan Yang di-Pertua, terakhirnya saya dengan ini menyokong pembentangan
RMKe-12. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Igan. Seterusnya sebagai pembahas terakhir, saya ingin menjemput Yang
Berhormat Kuala Selangor, 12 minit.

7.27 mlm.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Assalamualaikum warahmatullahi wabarakatuh dan salam sejahtera
semuanya.

Timbalan Yang di-Pertua [Dato' Mohd Rashid Hasnon]: Waalaikumusalam.

Datuk Seri Dr. Haji Dzulkefly bin Ahmad [Kuala Selangor]: Terima kasih atas
kesempatan ini. Kuala Selangor bangkit untuk mengambil peluang ini meskipun tidak
berkesempatan dalam menjunjung kasih titah Agong tempoh hari. Apa pun Kuala
Selangor petang ini, di hujung-hujung ini akan mengambil hanya gaya bebas sahaja Tuan
Yang di-Pertua untuk mengisi waktu yang ada ini.

Yang pertama-tama saya sebutkan, betapa setiap kali perancangan
pembangunan seperti ini dibentangkan, semalam saya melepaskan ciapan saya
mengatakan bahawa hasil kerja birokrat kita yang gigih mencerakinkan semua ini,
menghasilkan rancangan-rancangan yang seperti ini. Kita sebagai sebuah negara Tuan
Yang di-Pertua, tidak pernah miskin, bahkan kita terlalu kaya dengan rancangan-
rancangan ini yang menyaksikan kalau ambil sahaja Rancangan Malaysia, ini kali kedua
belasnya.

Ambil rancangan yang agak panjang, 10 ataupun asalnya 20 tahun, Rangka
Rancangan Jangka Panjang (RRJP) ataupun OPP satu hingga tiga itu, kita dapat saksikan
betapa dalam rancangan-rancangan itu juga di mana RRJP2 melancarkan Wawasan
2020 dan disusuli dengan Dasar Pembangunan Nasional. Sementara RRJP3
menyaksikan dan memperkenalkan Dasar Wawasan Negara. Sementara itu kita juga
diperkenalkan dengan Model Ekonomi Baru (New Economic Model) dengan izin yang
bersekali untuk menjayakan Wawasan 2020.

Tuan Yang di-Pertua, sepertimana yang saya telah tegaskan, namun malangnya
hari ini kita kembali untuk berbicara tentang RMKe-12. Saya memerhatikan betapa begitu
komprehensif, menyeluruh, agak holistik kalau saya izinkan guna istilah itu. Betapa setiap
