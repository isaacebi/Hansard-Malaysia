36 DR.28.09.2021

Walaupun baru bermula 20 minit ini, saya lihat, perhatikan terdapat kesungguhan
daripada Yang Berhormat Port Dickson nak menyatakan realiti sebenar.

Kita kena akui kita nak bekerjasama, kita nak memulihkan keadaan negara ketika
ini. Suasananya sebenarnya lebih teruk, ataupun lebih parah berbanding apa yang cuba
digambarkan oleh Yang Amat Berhormat Perdana Menteri semalam.

Cuma Yang Berhormat Port Dickson ada sebut beliau menyatakan bahawa
pengangguran pada ketika ini luar biasa dan melangkaui 300,000 orang di kalangan anak
muda. Akan tetapi kita kena faham bila Yang Berhormat Port Dickson ini bersungguh-
sungguh mahu memperjuangkan nasib golongan miskin kerana pengangguran itu tidak
mencakupi semua yang tidak ada pekerjaan.

Saya ambil dua contoh. Pertama, ada kumpulan anak muda terpaksa memilih
untuk menyambung pengajian kerana keadaan market ataupun pasaran ketika ini sangat
luar biasa. Cuma, mereka yang berpeluang untuk melanjutkan pengajian ini, mungkin
peringkat master ataupun seterusnya adalah kebanyakan daripada yang mampu.
Manakala hanya sebilangan kecil sahaja yang dapat penajaan. Akan tetapi yang kedua
juga, saya tertarik apabila Yang Berhormat Port Dickson minggu lepas, saya ikuti soalan
beliau berkenaan dengan mismatch iaitu anak-anak muda ini terpaksa ambil apa segala
jenis kerja asalkan ada gaji.

Oleh sebab itu, bila Yang Berhormat Kota Raja sebut bagaimana trend menurun
gaji graduan itu dah berlaku sebelum COVID-19. Saya rujuk, memang ketika COVID-19
tahun lepas, Jabatan Statistik sebut gaji graduan ini ada yang sebenarnya di sekitar
RM1,000 sehingga RM1,500 sahaja. Jadi, sebenarnya bila disebut RM10,000 sasaran
untuk gaji seisi rumah, bila saya rujuk pandangan anak muda semalam di laman-laman
media sosial, mereka kata; “/ni dengar boleh, percaya jangan”. Sebab hakikatnya anak
muda nak memulakan kerja ketika ini sangat luar biasa dan kita tahu banyak syarikat yang
“gulung tikar’ Yang Berhormat Port Dickson dah sebut tadi.

Jadi saya mengharapkan kalau Yang Berhormat Port Dickson boleh bantu Yang
Amat Berhormat Perdana Menteri untuk berpijaklah pada bumi yang nyata. Jangan hanya
baca skrip sebab kita memerlukan political will untuk bawa perubahan ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Johor Bahru.

Tuan Nga Kor Ming [Teluk Intan]: Yang Berhormat Port Dickson, sedikit. Teluk
Intan.

Timbalan Yang di-Pertua [Dato’ Mohd Rashid Hasnon]: Yang Berhormat Teluk
Intan, silakan.

Tuan Nga Kor Ming [Teluk Intan]: Terima kasih Yang Berhormat Port Dickson.
Terima kasih Tuan Yang di-Pertua. Selaku Ketua Pembangkang, saya rasa adalah
penting dalam aspek transformasi Parlimen ini apabila Ketua Pembangkang berucap,
negara kita mempunyai Kabinet paling besar di dunia mengikut jumlah bilangan
penduduk. Seramai 69 orang Menteri dan Timbalan Menteri.

Bolehkah kita tetapkan sekurang-kurangnya Menteri dan Timbalan Menteri hadir
untuk dengar perbahasan Ketua Pembangkang sebagai sebahagian daripada
transformasi Parlimen. Ini merupakan satu kod etika yang cukup asas tetapi tidak dipatuhi.
Saya berasa sedih pagi ini apabila Ketua Pembangkang berucap, hanya satu, dua, tiga,
empat, lima orang Menteri dan Timbalan Menteri. Mana yang lain 60 orang?

01230

Ini persoalan yang perlu dijawab sebab satu amalan demokrasi yang
menghormati sistem Raja Berperlembagaan Demokrasi Berparlimen. Ini pandangan saya
dan saya harap ada langkah-langkah untuk diambil knususnya Ketua Whip dari kerajaan.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Teluk Intan.
