DR.28.09.2021 63

jumlah pekerja wanita yang sebelum ini tidak mempunyai peluang pekerjaan yang sesuai
untuk mereka di Sabah dan Sarawak.

Seperti yang disyorkan oleh Bank Dunia dan dalam RMKe-12, antara pemacu
utama penubuhan ekonomi di Malaysia ialah meningkatkan jumlah penglibatan wanita
dalam pekerjaan yang pada masa ini adalah terlampau rendah berbanding dengan
negara-negara yang lain.

Tuan Yang di-Pertua, perkara kedua yang saya ingin bangkitkan merujuk kepada
Bab 10 di mana kerajaan telah bercadang untuk membangunkan bakat masa hadapan.
Sudah tentu ini merupakan visi penting yang harus dan wajib dipersetujui.

Akan tetapi, cadangan-cadangan yang dikemukakan tidak memberikan keyakinan
yang lebih tinggi bahawa matlamat ini dapat dicapai. Pada asasnya, Kementerian
Pendidikan Malaysia setiap tahun akan mengangkat diri dengan menghebohkan statistik
keputusan peperiksaan di mana lebih ramai anak-anak kita mencapai lebih gred A. Semua
A. Lebih A. Kita akan dengar dengan bangga jumlah yang berjaya masuk universiti yang
meningkat setiap tahun.

Kesemua ini merupakan berita fee! good di mana kononnya anak-anak kita telah
menjadi lebih cerdik setiap tahun. Malangnya pencapaian ini tidak diiktiraf apabila dinilai
oleh kajian-kajian antarabangsa seperti Trends in International Mathematics and Science
Study (TIMSS) dan Programme for International Student Assessment (PISA).

RMKe-12 sendiri mengaku bahawa pencapaian penilaian di atas masih berada di
bawah purata antarabangsa. Secara jelas, ini menunjukkan bahawa Kementerian
Pendidikan Malaysia telah memberikan keutamaan kepada pencapaian kuantiti di mana
angka pencapaian dapat diubahsuaikan berbanding dengan kualiti yang kian terjejas.
Malah, untuk kajian PISA 2015, Kementerian Pendidikan Malaysia telah memalukan
negara kerana didapati bahawa mereka cuba manipulasi keputusan ujian dengan
meningkatkan sampel daripada sekolah berprestasi tinggi.

Kalau kerajaan benar-benar serius dengan hasrat untuk membangunkan bakat
masa hadapan, kerajaan perlu merombak semula kesemua asas dan mindset
pelaksanaan Pelan Pembangunan Pendidikan Malaysia (2013-2025) untuk menumpukan
fokus kepada kualiti dan mengetepikan faktor-faktor permukaan seperti kuantiti.

Kerajaan juga perlu merombak semula dasar pengrekrutan guru-guru supaya
hanya pemohon yang mempunyai kelulusan tinggi dan cemerlang akan diterima. Di
negara maju seperti jiran kita di Singapura, sejumlah besar daripada penerima biasiswa
kerajaan setiap tahun akan menjadi seorang cikgu di sekolah menengah. Ramai antara
lain akan diserap ke dalam perkhidmatan awam. Mereka merupakan créme de la créme
bakat negara.

Akan tetapi, di Malaysia, pemegang biasiswa JPA tidak dihargai dan keramaian
mereka dilepaskan daripada keperluan untuk berkhidmat sebagai guru ataupun dalam
perkhidmatan awam. Akibatnya, bakat negara terbazir dan anak-anak kita tidak dapat
menikmati mutu pendidikan dan pentadbiran yang lebih baik.

Tuan Yang di-Pertua, saya ingin mengakhiri ucapan saya dengan memetik
beberapa ayat daripada laporan Bank Dunia yang bertajuk, ‘Aiming High: Navigating the
Next Stage of Malaysia's Development’, yang diterbitkan awal tahun ini.

“Malaysia needs to establish an enhanced social contract to realize its ambition of
becoming a high-income developed economy. In the past, Malaysia experienced rapid
growth that made it the envy of the developing world. However, it is undeniable that growth
has moderated and that many of its citizens are not satisfied with the benefits they received
from this growth.

01620

Malaysia is at the critical juncture. What worked in the past will not work in the
future. Malaysia needs to reckon with more diverse set of incentives and more dynamic
heterogenous drivers of growth. Most importantly, it needs to provide equal opportunities
for all Malaysians. [Tepuk]. An enhanced social contract is necessary to provide the
foundation for all the reforms detailed in this report. Success can be measured by
