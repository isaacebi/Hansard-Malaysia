86 DR.28.09.2021

mampu untuk menampung keperluan domestik. Kedudukan negara dalam Global Food
Security Index telah merosot dari tangga 28 jatuh ke tangga 43.

Jumlah import makanan dari negara asing kini mencatat RM51.4 bilion. Mengikut
FAO Pertubuhan Bangsa-bangsa Bersatu, jumlah makanan juga meningkat — harga
makanan telah meningkat 31 peratus sejak tahun lepas. Oleh sebab itu, langkah-langkah
proaktif perlu diambil oleh kerajaan untuk memastikan rakyat dan negara mempunyai
bekalan makanan yang mencukupi dan berkemampuan.

Tuan Yang di-Pertua, seterusnya isu penting adalah indeks tadbir urus negara.
Demi prinsip ketelusan dan akauntabiliti, indeks tadbir urus negara dan akta perkhidmatan
awam perlu diperkenalkan segera. Semua Yang Berhormat Menteri dan Timbalan
Menteri, ketua penguat kuasa undang-undang termasuk pegawai atasan SPRM dan juga
Polis Diraja Malaysia wajib bertanggungjawab kepada Parlimen dan mengisytiharkan
harta individu bersama isteri mereka kepada Parlimen setiap tahun.

Saya bagi contoh mengapa perkara ini begitu penting. Pertama, baru-baru ini
negara kita digegarkan oleh kes Hasanah Abdul Hamid dari Malaysian External
Intelligence Organization. Beliau membuat laporan polis jumlah duit yang dirampas oleh
SPRM sebanyak hampir RM50 juta antaranya RM25 juta telah pun sudah hilang sebagai
bahan keterangan dalam pengawasan SPR\M. Inilah kata pepatah Melayu, “Harapkan
pegar, pegar makan padi.”

Kes yang kedua, tentang 1MDB. Penyelesaian dengan KPMG Partners, kerajaan
membawa tuntutan sebanyak RM5.64 bilion tetapi bulan lepas selesai dengan out of court
settlement. Cuma bayaran RM333 juta atau hanya lapan peratus daripada jumlah
tuntutan. Kerajaan tuntut RM5.6 bilion, orang bayar RM333 juta, selesai, settled. Tidak
ada ketelusan dan butir-butir penyelesaian wajar dibentangkan ke Dewan yang mulia ini
supaya rakyat tahu apakah sebenarnya perkara yang berlaku atas prinsip ketelusan.

Tuan Yang di-Pertua, selain daripada itu transformasi GLC juga sangat penting.
GLC sepatutnya memberi peluang dan ruang kepada sektor swasta untuk bersaing dan
bukan berebut peluang dengan sektor swasta. GLC haruslah hanya berkecimpung dalam
bidang aset atau industri strategik yang penting untuk pembangunan negara seperti
artificial intelligence, industry automation, electric car, pelaburan tenaga hijau dan lain-
lain. Bukannya menceburi diri dalam bidang yang boleh dikuasai dan diusahakan oleh
pihak swasta.

Tuan Yang di-Pertua, selain daripada itu amat penting sekali adalah Agenda Anak
Malaysia. Kerajaan harus menghormati yang pertama, harus menghormati keputusan
Mahkamah Tinggi yang memberikan kerakyatan kepada anak yang dilahirkan oleh ibu
rakyat Malaysia di negara asing. Warga ibu tidak harus mengalami diskriminasi yang jelas
mencabul keadilan khususnya untuk anak yang tidak berdosa.

Tuan Yang di-Pertua, seterusnya adalah agenda sekatan ke atas bumiputera.
Dalam Rancangan Malaysia Kesebelas, kerajaan bercadang untuk mengadakan sekatan
ke atas bumiputera supaya mereka tidak dapat jual ekuiti ataupun saham mereka.
Sebenarnya dasar diskriminasi terhadap bumiputera ini telah memiskinkan golongan
bumiputera. Setelah 50 tahun DEB dilaksanakan, jumlah pegangan bumiputera hanya
17.2 peratus.

Di mana silapnya? Ini adalah kerana sekatan demi sekatan yang telah dilakukan
oleh kerajaan terhadap bumiputera. Saya bagi contoh, tanah di Kampung Baru harga
RM1,000 per kaki. RM1,000 per square meter, KLCC RM3,000. Mengapa beza tiga kali
walaupun kedudukannya, lokasinya jiran sahaja? Ini adalah kerana dasar kerajaan yang
diskriminasi terhadap bumiputera, di mana bumiputera tidak ada kebebasan untuk jual
beli.

Contoh kedua, katakan syarikat bumiputera bernilai RM1 juta. Sekarang ada
pelabur asing hendak beli RM2 juta. Oleh kerana dasar sekatan kerajaan yang ada hari
ini, bumiputera itu tidak boleh jual kepada syarikat pelabur asing. Dia kena tunggu. Tunggu
siapa? Tunggu bumiputera lain mungkinlah kroni UMNO kah, kroni Perikatan Nasional
kah untuk beli. Maka harganya rendah dan sekatan demi sekatan ini akhirnya menjadikan
bumiputera lebih miskin. Sudah 50 tahun, tolonglah ambil daya pemikiran yang baru
supaya kita dapat menjadikan...
