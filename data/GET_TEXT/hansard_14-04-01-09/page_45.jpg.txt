DR.28.09.2021 39

majoriti pencarum dan golongan elit. Jadi bukankah sebagaimana yang ada disebut, fokus
untuk membina dari bawah capacity building l\ebih adil. Kita sebenarnya ada ramai
usahawan bumiputera, lebih adil untuk mereka dapat menjual ataupun memilih strategi
sendiri di dalam perniagaan dan dibantu dengan positif dan bukan pendekatan yang lapuk
seperti ini.

01240

Timbalan Yang di-Pertua [Dato’ Mohd Rashid Hasnon]: Sila Yang Berhormat
Port Dickson, terus.

Dato’ Seri Anwar bin Ibrahim [Port Dickson]: Yang Berhormat Kota Raja,
tentang gaji. Kalau kita sebut paras kemiskinan dan kalau anggota kerajaan, penjawat
awanm itu tidak diberikan gaji minimum separa, itu persoalan yang harus kita selesaikan.
Bagaimana kita boleh minta swasta untuk menghormati prinsip ataupun melaksanakan
dasar yang sama? Jadi saya setuju bahawa kalau hidup di Lembah Klang dengan gaji
yang ditetapkan sekarang ini bagi kalangan yang miskin, itu memang membebankan
mereka dan menimbulkan banyak masalah lain.

Yang Berhormat Muar menjelaskan tentang ekuiti. Saya tidak mahu pertikai
usaha untuk meningkatkan upaya bumiputera dalam semua lapangan. Akan tetapi kita
harus tekankan ya, pendekatan ini pendekatan 1971. Kejayaannya apa? Kejayaannya
hanya sosial mobiliti Yang Berhormat Pontian sentuh awal tadi iaitu anak miskin diberi
peluang belajar, dapat peluang pendidikan. Mobiliti sosial berlaku kerana dasar yang
memilih, memihak, membantu golongan yang lebih susah termasuk the majoritinya
Melayu, yang disebut affirmative action.

Akan tetapi yang kedua ini, soal ekuiti dan sebagainya, kalau kita lihat dalam
kenyataan yang berlaku dalam sejarah, itu banyak memberikan faedah kepada beberapa
syarikat keluarga dan kroni. Tidak dapat dinafikan. Apakah orang yang susah, yang
menganggur sekarang termasuk majoritinya anak-anak Melayu, itu akan senang kalau
dua-tiga syarikat diberikan ganjaran, lebih-lebih lagi kalau syarikat itu pula menimbulkan
banyak masalah, kerugian. Pengalaman kita beri kepada syarikat bumiputera, kemudian
membebankan kita.

Saya akan sebut di sini tentang peranan Bank Pembangunan, Bank Islam dan
sebelumnya, Bank Bumiputra ya. Jadi, kita kena belajar daripada pengalaman itu. Harus
ada pendekatan baru Yang Berhormat Menteri. Jangan kita ikut kaedah lama. Memang
semua kaum harus diberikan ruang termasuk kalau ada kegelisahan orang Melayu kerana
tidak perlu ada peluang. Harus dicari jalan untuk memberikan.

Akan tetapi pendekatan yang ada sekarang ini ada dua ketempangannya.
Pertamanya, memberi kepada orang yang tidak punyai keupayaan dan kelayakan
semata-mata kerana konteks kedudukan politik atau dukungan dan kedua, cara tidak
sedar kita telah menolak dan menafikan hak orang lain. Saya masih ingat lagi, saya
pimpinan mahasiswa masa itu, dalam dialog dengan Tun Razak di Seri Taman, dia sebut
kita akan buat apa saja yang mungkin untuk membantu orang-orang Melayu dan
bumiputera. Naikkan darjat mereka dalam bidang pendidikan dan perniagaan.

Akan tetapi kita tidak akan, dengan cara yang demikian menghalang atau
merampas hak rakyat kita yang lain. Itu jelas ya tetapi pelaksanaannya kemudian itu lain
ceritanya.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Port Dickson.

Dato’ Seri Anwar bin Ibrahim [Port Dickson]: Satu hal tentang ekuiti ini saya
hendak sebut, dalam angka yang disebut oleh Perdana Menteri semalam, dalam rekod
buku Rancangan Malaysia Kedua Belas ialah kehadiran nomini hampir 12 peratus ini.
Nomini ini Yang Berhormat Menteri, itu cara tokoh-tokoh besar politik maha kaya untuk
melindungi nama mereka, memadamkan nama mereka dengan meletakkan nomini.

Jadi, apakah wajar bagi orang yang ada kepentingan dalam kerajaan, GLC, GILC
yang membuat keputusan kemudian mengizinkan nama nomini supaya menghilangkan
nama mereka dan keluarga mereka daripada jumlah ini. Ini harus ada penjelasan yang
teliti.
