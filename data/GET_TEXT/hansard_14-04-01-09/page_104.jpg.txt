98 DR.28.09.2021

Jadi kalau untuk meminimumkan kesan impak sosial dan juga alam sekitar yang
paling baik kerajaan menggunakan cadangan Kerajaan Pakatan Harapan untuk mengalih
jajaran itu ke jajaran selatan melalui Negeri Sembilan masuk balik ke selatan Selangor
dan sampai ke Westport melalui Pulau Carey. Dengan itu, jajaran ini akan dapat
dilaksanakan dengan lebih mudah dan lebih berkesan kerana pendirian Kerajaan Negeri
Selangor ialah tidak menyokong jajaran yang dicadangkan oleh pihak kerajaan pada hari
ini melalui Serendah.

Jadi saya harap dan saya pohon supaya pihak EPU melihat semula cadangan ini
dan pastikan projek ECRL dapat dilaksanakan dengan mengambil kira kepentingan negeri
Selangor dan juga Negeri Sembilan.

Tuan Yang di-Pertua, perkara ketiga ialah berkenaan dengan sektor logistik.
Sektor logistik ini memang mempunyai potensi yang cukup besar dan tinggi untuk
dibangunkan.

01910

Ini merupakan satu sektor yang amat penting untuk negara kerana bukan sahaja
daripada segi ekonomi tetapi daripada segi strategik. Akan tetapi kita dibelenggu dengan
pelbagai dasar-dasar ataupun kerenah birokrasi dan antara yang terbaharu ialah
berkenaan dengan pemilik-pemilik syarikat freight forwarders ini yang disyaratkan untuk
mesti melaksanakan dasar ekuiti 51 peratus pemilik bumiputera.

Akan tetapi pada masa yang sama, syarikat yang telah diberikan status
International Integrated Logistics Services (\ILS) yang dipunyai oleh syarikat asing
dikecualikan daripada syarat ini. Jadi, adalah amat tidak adil kepada syarikat-syarikat
tempatan dikenakan syarat yang sama tetapi syarikat asing tidak perlu.

Jadi di mana semangat Keluarga Malaysia? Seolah-olah kalau syarikat itu
dipunyai oleh pemilik bukan bumiputera, mereka tidak boleh terus beroperasi dalam sektor
ini. Saya tahu bahawa ada agenda untuk memperkasakan pemilikan ekuiti di kalangan
bumiputera. DAP tidak membantah, DAP menyokong usaha_ kerajaan_ untuk
memperkasakan ekuiti bumiputera tetapi caranya kena betul.

Pendekatan perlu dikaji semula dan dasar itu perlu dilihat semula kerana seperti
yang dikatakan oleh Yang Berhormat Ketua Pembangkang, pendekatan yang diguna
pakai hari ini ialah pendekatan tahun 1970-an. Sudah ketinggalan zaman dan ia
disalahgunakan. Jadi, pada hari ini walaupun sejak tahun 1990, syarikat-syarikat logistik
ini disyaratkan 51 ekuiti bumiputera.

Akan tetapi kita tahu, umum diketahui bahawa kebanyakan syarikat ini adalah
syarikat Ali Baba di mana walaupun di atas kertas dimiliki oleh bumiputera tetapi di
belakangnya dia pemilik bukan bumiputera. Jadi untuk membantu bumiputera, saya
cadangkan dan saya pohon supaya kerajaan mengkaji untuk meliberalisasikan sektor ini.
Apabila diliberalisasikan, kerajaan akan mengetahui secara spesifik mana satu syarikat
ialah milik bumiputera dan bantulah syarikat-syarikat bumiputera ini. Bagi geran kepada
mereka untuk digitalization dan sebagainya. Ini untuk menjadikan mereka sebagai syarikat
yang bertaraf antarabangsa, yang bertaraf boleh berdaya saing di peringkat
antarabangsa.

Jadi saya harap Tuan Yang di-Pertua, kerajaan akan mengkaji semula dasar ini
supaya ia tidak menjadi satu polemik di kalangan rakyat kita. Pada satu pihak, kerajaan
menguar-uarkan semangat Keluarga Malaysia tetapi dengan dasar seperti ini, ia akan
menjadi satu polemik di kalangan bumiputera dan bukan bumiputera.

Timbalan Yang di-Pertua [Dato’ Mohd Rashid Hasnon]: Sila rumuskan Yang
Berhormat.

Tuan Loke Siew Fook [Seremban]: Jadi, saya pohon supaya kerajaan melihat
semula dan mengkaji semula dasar-dasar ini.

Seterusnya Tuan Yang di-Pertua secara kesimpulan, saya mengucapkan terima
kasih kepada EPU kerana mengiktiraf inisiatif yang dibawa oleh Pakatan Harapan untuk
pengangkutan awam khususnya dalam dokumen ini ada disebut salah satu usaha utama
yang telah dilaksanakan untuk meningkatkan perkongsian mod pengangkutan awam ialah
