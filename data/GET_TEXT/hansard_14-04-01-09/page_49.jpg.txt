DR.28.09.2021 43

Timbalan Yang di-Pertua [Dato’ Mohd Rashid Hasnon]: Tak apa, itu soalan
tidak relevan, tidak perlu jawab. Itu cerita lain.

Dato’ Seri Anwar bin Ibrahim [Port Dickson]: Itu sampingan. [Dewan riuh] Tuan
Yang di-Pertua, itu yang disebut ECRL. RM100 bilion kalau betul kita nak jaga
pertumbuhan ekonomi, gunakan wang itu dalam prasarana seperti sekolah. Tingkatkan
mutu sekolah. Baru-baru ini saya dapat daripada satu sekolah di Johor. Saya baru nak
tulis surat kepada Yang Berhormat Menteri Pendidikan, terlalu daif, sekolah lama. Banyak
juga di Port Dickson yang kemudahan asas tidak cukup, kedudukan tandas, terpaksa kita
cari jalan.

Saya percaya Tuan Yang di-Pertua juga sama di Batu Pahat, dok cari jalan untuk
baiki. Kalau ini kita berikan tumpuan umpamanya dalam satu ke dua tahun, Rancangan
Malaysia Ke-12 ini tumpu hal ini. Perbelanjaan diteruskan, ekonomi dapat dijana tetapi di
peringkat bawahan. Ini yang kita tekankan.

Soal Yang Berhormat Parit Buntar sebut tentang Tabung Haji, sama. Saya setuju
sebab kalau Perdana Menteri serius— baik, kalau masih kita nak tekankan soal
kepentingan bumiputera, kita urus dengan begitu baik Bank Islam, Bank Rakyat, Tabung
Haji, MARA, institusi dan GLC yang bumiputera itu, kita bangun dan beri sokongan cukup
kuat dengan uruskan dengan begitu baik, ia tak jadi sangat kontroversi. [Tepuk] Akan
tetapi, bila hal ini dikhianati, perbelanjaan untuk pengurusan dan sebagainya, ini perkara
yang tak mungkin dimungkiri. Jadi, saya khuatir kalau hal ini tidak diberi tekanan dalam
kita nak perbesarkan, nak perluaskan dan kita tak dapat buktikan pengurusan itu cekap.

Saya terkesan Tuan Yang di-Pertua, terutamanya Bank Islam kerana Bank Islam—
saya juga ada sedikit sumbangan mendirikan, membantu semasa saya menjadi Yang
Berhormat Menteri Kewangan dahulu, membesarkan tetapi pengurusan kemudian yang
menyebabkan kerugian itu ratusan juta dan sekarang ini bila kita bercakap tentang
moratorium bank— komersial bank semua boleh tetapi bank-bank yang di bawah kelolaan
kerajaan termasuk yang dijaga dan dikawal oleh bumiputera, lingkup semua atau tak
mampu nak berikan kemudahan itu kerana tanggungan besar. Bank Islam sekarang
dipunyai oleh Tabung Haji dan kalau dia terheret rugi, dia kesan pula kepada Tabung Haji.
Jadi, problematic bagi kita.

Oleh sebab itu, saya minta ada kepastian untuk memberi tumpuan kepada soal-
soal basic. Ekonomi harus dijana. Saya setuju, tetapi tak perlu dengan projek mega yang
melibatkan syarikat-syarikat asing atau memberikan wang dan dana kepada syarikat-
syarikat asing kerana kita lebih baik tumpu kepada kekuatan dalaman supaya penjanaan
itu lebih meluas. Saya tidak pergi detail kerana ECRL juga disentuh oleh banyak hal tetapi
soal ini ada kaitan dengan soal pendidikan yang disebut tadi sama ada TVET, mutu
pendidikan yang mesti diselesaikan.

Tuan Yang di-Pertua, kita kehilangan hampir satu generasi sekarang. Dua tahun
walaupun ada on-off, on-off, online-offline, online-offline, memang prestasi pendidikan itu
rata-rata memang rendah. Kalau ada Ahli-ahli Yang Berhormat baik pembangkang
ataupun kerajaan nak nafikan, mereka itu dalam keadaan state of denial melainkan anak-
anak kaya di bandar, anak-anak di sekolah semua parah. Maknanya kalau betul
memerlukan transformasi, adakan transformasi. Belanja yang secukupnya untuk betul-
betul jamin anak muda generasi ini diberi perhatian jauh lebih daripada yang sebelumnya.

Yang Amat Berhormat Perdana Menteri sekarang ada kemudahan dan
kedudukan. Tak perlu terlalu takut kalau nak buat perubahan-perubahan ini kerana kita
akan bagi sokongan. Tak payah upah, tak payah lantik sesiapa jadi GLC. Tak nak bagi
taraf Menteri kepada Ketua Pembangkang, tak ada masalah. Saya tak pernah minta.
Jangan dok jadikan ini isu, it’s not an issue. What is the primary issue ialah Yang Amat
Berhormat Perdana Menteri mengambil tindakan yang berani melakukan transformasi.
[Tepuk]

Timbalan Yang di-Pertua [Dato’ Mohd Rashid Hasnon]: Yang Berhormat Port
Dickson, kita ada satu minit sebelum kita break.

Dato’ Seri Anwar bin Ibrahim [Port Dickson]: Ya. Jadi sebab itu kalau kita lihat
umpamanya daripada Jabatan Perangkaan yang saya sebut tadi kemiskinan ini, saya rasa
cukup mengaibkanlah. Sebagai Ahli Parlimen, kalau tak suarakan ini dan jadikan Parlimen
