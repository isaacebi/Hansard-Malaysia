DR.28.09.2021 47

rendah, keuntungan melonjak tinggi, ia tidak akan menjamin peningkatan produktiviti. la
ada correlation di antara upah dan produktiviti. Ini kajian cukup dibuat baik. Oleh sebab
itu, saya sengaja menyebut tentang contoh syarikat-syarikat yang berkeuntungan.

Tuan Yang di-Pertua, saya juga sebut tadi tentang keperluan kerajaan
menyegerakan tindakan menjamin pengurusan dan pengawasan_ syarikat-syarikat
kerajaan, GLC dan GLIC terutama yang dianggap tonggak institusi bumiputera. Saya
sudah sebut contoh di mana institusi bumiputera itu dikhianati sehingga terkorban. Akan
tetapi, dalam langkah ini, Yang Berhormat Menteri ada, yang disebut transformasi ratusan
kali itu tidak menunjukkan keupayaan kita untuk bertindak lain daripada yang lain. GLC
masih diteruskan, masih ada pembahagian, kroni-kroni, politik itu ini. Kalau layak, saya
tidak persoalkan. Kalau strict untuk menjadi pengurusan tidak soal. Akan tetapi, kalau
dinilai unpamanya dari sudut berapa upahnya, berapa kemudahannya, berapa saham,
berapa kontrak hendak beri pada anak, menantu dan keluarga dari Yang Amat Berhormat
Perdana Menteri sampai ke bawah? Kalau itu pertimbangannya, mustahil Yang Berhormat
Menteri, transformasi ini akan berlaku.

Jadi sebab itu, saya syorkan supaya ada laporan dalam pemantauan ini dan kalau
boleh Jawatankuasa Pilihan Parlimen hanya untuk memantau perjalanan badan-badan
selain daripada kerajaan, juga GLC dan GLIC supaya lebih terus bertanggungjawab. Ini
kalau tidak, namanya inklusif tetapi dasarnya tidak. Namanya ‘mampan’, ia berbeza
dengan ‘mapan’. ‘Mapan’ ini sekadar kekal seperti biasa.

Mampan Tuan Yang di-Pertua, saya memperkenalkan istilah itu untuk bermaksud
sustainable. Pada tahun 90-an saya perkenalkan dan terima kasihlah kerajaan guna
sekarang. Jadi mampan (sustainable) itu dari sudut yang baik, maknanya ‘mampan’ itu
lebih daripada ‘mapan’ kerana mapan itu sekadar pertahan prestasi, ‘kemampanan’ is
sustainability yang boleh meningkat keupayaan dan nampak tahap kecekapannya.
Bagaimana boleh mampan kalau tidak ada pemantauan? Bagaimana ada makna
Memorandum Persefahaman (MoU) kalau tidak dapat kita bekerjasama memantau
perjalanan.

Saya ingat ini akan memberikan satu impak supaya orang yang menjalankan GLC
dan GLIC ini, jangan anggap iaitu off-budget agencies dia boleh buat apa-apa. Lebih
bahaya kerana government guarantee is required dan tidak dibentangkan di sini. Ini
kerana ini di bawah non-guaranteed corporate bodies yang tidak memerlukan laporannya
di sini. Oleh demikian, GG debt itu sudah meningkat. End of June 2018, outstanding GG
debt registered was RM258.4 billion atau 18.1 GDP. Apa lagi cara kita hendak pantau
kalau tidak Jawatankuasa Pilihan Parlimen boleh lakukan?

Jadi, saya harap perkara ini dapat pertimbangan khususnya dari Yang Amat
Berhormat Perdana Menteri kerana Yang Amat Berhormat Perdana Menteri telah
menunjukkan kesediaannya, mengambil sikap yang lebih terbuka, kesediaannya untuk
memberikan taklimat, kesediaan untuk mendengar dan memberi ruang yang cukup baik.
Akan tetapi, janganlah ini sekadar retorik sesat, nampak semuanya baik but when it comes
to details, analyze, menilai itu tidak dapat kita lakukan. Itu akan menyebabkan persepsi
rakyat bahawa kita gagal.

Contoh umpamanya macam COVID-19, ada kemajuan sekarang kita akui. Akan
tetapi, kelengahan memberi vaksin yang menyebabkan kematian mencecah lebih 25 ribu.
Itu harus dijawab. Saya sebut di sini dua minggu yang lalu, kebanyakan yang mati itu
orang miskin terutama brought-in-dead, tidak ada akses kepada kemudahan hospital.
Memang ada orang yang lain-lain pun meninggal, kita simpatilah tidak kiralah miskin kaya
tetapi kebanyakannya itu tidak ada akses kepada Kementerian Kesihatan.

Maknanya public health itu satu masalah besar dan kalau berbicara soal
transformasi menyelesaikan masalah COVID-19 ini, kita kena jawab masalah ini.
Janganlah ceritakan kejayaan hari ini. Kita kena tahu punca yang mati, sudah mati. Apa
puncanya? Bagaimana kita boleh mengelak perkara ini berlaku dan seterusnya.

Jadi, sebab itu soal yang dibangkitkan oleh ramai Ahli Yang Berhormat. Pertama,
kemudahan prasarana perubatan yang perlu ditingkatkan. Kedua, mental health issues
yang dianggap baru di dalam negara kita. Soal bunuh diri, soal sakit, soal kehilangan ibu
