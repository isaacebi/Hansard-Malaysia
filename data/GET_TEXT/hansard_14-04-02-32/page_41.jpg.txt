DR.16.12.2021 31

Sebab itulah pada lima tahun akan datang kita telah merancang sebanyak
500,000 buah rumah mampu milik yang kita cadangkan pada RMKe-12 ini. Kita harap
usaha ini akan dapat juga menyelesaikan sebahagian permohonan perumahan yang...

Tuan P. Prabakaran [Batu]: Yang Berhormat Timbalan Menteri, minta maaf
mencelah. Maksud saya, rumah tidak cukup di negara ini. Saya harap pihak KPKT ambil
tindakan segera sebab kadar pada dua tahun lepas berbeza dengan musim COVID-19.

#1200

Sebab banyak yang hilang pekerjaan, tak mampu bayar sewa. So, mereka harap
hanya kerajaan yang boleh bantu. Apabila rumah tak cukup, macam mana dengan
keadaan mereka? Itu sahaja. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua.
Terima kasih Yang Berhormat Batu. Saya sebutkan tadi, di bawah khusus untuk yang
terjejas COVID, kita ada 2,000 unit rumah yang dipanggil Rumah IKRAM yang kita
tumpukan kepada mereka yang terjejas kerana dikeluarkan dari rumah yang mereka tidak
mampu lagi sewa dan mereka terpaksa keluar. Jadi kita beri ruang.

Yang Berhormat boleh lah kalau ada pemohon-pemohon kemukakan kepada kita,
kita ada 2,000 unit yang ditawarkan sebahagian telah pun diisi bagi mereka yang seperti
mana Yang Berhormat sebutkan tadi. Sewanya hanya RM124 sebulan dan bagi enam
bulan yang pertama ini, kita berikan pengecualian sewa kepada mereka. Kita harap
COVID-19 ini akan selesai dan kita akan melihat dalam tempoh dua tahun mungkin
keadaan sewa ini bagaimana kita boleh pastikan supaya tindakan yang lebih terjamin
dapat diberikan kepada mereka yang terlibat.

Tuan P. Prabakaran [Batu]: Kalau boleh, bagi /ist.
Timbalan Yang di-Pertua [Dato’ Mohd Rashid Hasnon]: Terima kasih.

Tuan P. Prabakaran [Batu]: Timbalan Menteri boleh bagi /ist rumah-rumah
IKRAM itu supaya kita tahu.

Dato’ Sri Dr. Haji Ismail bin Abd Muttalib: Tidak mengapa, Yang Berhormat
hantar sahaja senarai permohonan kepada kita, insya-Allah kita akan lihat. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Ahli-ahli
Yang Berhormat, sekarang tamatlah sesi untuk waktu pertanyaan-pertanyaan bagi jawab
lisan pada hari ini. Terima kasih Ahli-ahli Yang Berhormat.

[Sesi untuk Pertanyaan-pertanyaan Jawab Lisan tamat]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG AGENSI KAWALAN SEMPADAN
MALAYSIA (PEMBUBARAN) 2021

Bacaan Kali Yang Pertama

Rang undang-undang bernama suatu akta untuk memansuhkan Akta Agensi
Kawalan Sempadan Malaysia 2017 (Akta 799) untuk membubarkan Agensi Kawalan
Sempadan Malaysia yang ditubuhkan di bawah akta itu dan untuk mengadakan
peruntukan bagi perkara yang berkaitan; dibawa ke dalam Mesyuarat oleh Menteri Dalam
Negeri [Dato’ Seri Hamzah bin Zainudin]; dibaca kali yang pertama; akan dibaca kali yang
kedua dan ketiga pada Mesyuarat yang akan datang.
