DR.16.12.2021 57

Kontrak acara dan pembinaan adalah kategori kontrak yang paling banyak dirujuk
kepada PMC-19. Sehingga kini hanya satu buah kes pertikaian berhubung dengan pakej
pelancongan yang dibawa ke PMC-19 dan kes tersebut berjaya diselesaikan.

Ahli Yang Berhormat Hang Tuah Jaya telah membangkitkan persoalan mengenai
proses pengantaraan yang akan dilaksanakan apabila skop kategori kontrak diperluaskan
melalui pindaan ini. Seperti mana proses pengantaraan yang telah dilaksanakan sebelum
ini mediation rules dengan izin, telah pun dibangunkan sebagai panduan kepada mana-
mana pihak yang menggunakan perkhidmatan pengantaraan di bawah Akta 342 iaitu
melalui PMC-19. Secara umumnya mediation rules dengan izin, ini adalah merupakan
garis panduan kepada perkhidmatan pengantaraan PMC-19.

Selain itu, saya ingin menarik perhatian Yang Berhormat bahawa tidak wujud
kerenah birokrasi dalam pelaksanaan pengantaraan PMC-19 kerana permohonan pihak-
pihak untuk mendapatkan perkhidmatan pengantaraan di PMC-19 ini adalah dikemukakan
secara atas talian.

01520

Permohonan seterusnya diproses melalui sistem permohonan mediasi PMC-19
yang dikendalikan secara kerjasama antaranya;

(i) Bahagian Hal Ehwal Undang-undang Jabatan Perdana
Menteri:

(ii) Malaysian Bar,
(iii) Sabah Law Society;
(iv) Advocates Association of Sarawak.

Saya juga ingin menegaskan bahawa prinsip asas pengantaraan adalah
penyelesaian pertikaian yang berbentuk sukarela. Maknanya sekiranya pihak-pihak tidak
berjaya mencapai persetujuan sesi pengantaraan terpaksa ditamatkan tanpa perjanjian
penyelesaian. Pihak-pihak boleh memilih kaedah pertikaian yang lain termasuklah boleh
membawa tuntutan tersebut kepada mahkamah.

Kerajaan juga telah melaksanakan sesi libat urus holistik sebagaimana yang telah
dinyatakan oleh Yang Berhormat Timbalan Menteri Sumber Manusia sebentar tadi yang
mana kita telah mengadakan sesi libat urus yang holistik dan juga komprehensif bersama
dengan pihak kementerian, jabatan dan agensi yang berkaitan dengan pindaan-pindaan
yang dicadangkan.

Kementerian, agensi dan jabatan juga telah pun melaksanakan sesi libat urus
mereka sendiri dengan pihak berkepentingan untuk mendapatkan input dan pandangan
berkaitan dengan pindaan-pindaan tersebut. Oleh itu, kerajaan yakin pindaan ini telah
mendapat pandangan semua pihak yang berkepentingan secara langsung dan tidak
langsung.

Kerajaan juga komited untuk memastikan perkhidmatan pengantaraan ini melalui
PMC-19 ini dihebahkan dan rakyat maklum tentang perkara ini. Kempen secara
berterusan melalui saluran rasmi melibatkan stesen radio dan juga televisyen serta
penggunaan medium kempen melalui pengiklanan rel di bawah Prasarana Berhad turut
digunakan selain daripada platform sosial media seperti Facebook, Instagram, TikTok,
Twitter dan sebagainya akan digunakan.

Saya juga hendak maklumkan di sini bahawa konsep mediasi ini adalah
merupakan konsep yang dibuat secara sukarela oleh kedua-dua pihak. Maksudnya
kedua-dua pihak ini perlu bersetuju untuk sama-sama menyelesaikan pertikaian.

Oleh hal demikian, peruntukan di bawah mediasi ini tidak akan mengikat mana-
mana pihak termasuklah pihak bank sebagaimana yang telah dibangkitkan oleh Yang
Berhormat Jelutong sebentar tadi.

Saya juga hendak merujuk kepada persoalan Yang Berhormat Jelutong, Yang
Berhormat Setiu dan juga Yang Berhormat Lumut berkenaan dengan cadangan
