34 DR.16.12.2021

Ketiga, Jabatan Perdana Menteri iaitu fasal 4 merujuk kepada subseksyen 9(1)
Bahagian II, Ketidakupayaan Melaksanakan Obligasi Kontraktual, akta ibu dipinda dengan
menggantikan subseksyen 9(1) yang baharu. Pindaan tersebut berkenaan klausa
pengantaraan di mana Menteri di Jabatan Perdana Menteri, Parlimen dan Undang-
undang diberi kuasa untuk mempertimbangkan jenis kontrak lain selain daripada senarai
dalam Jadual Bahagian II akta ibu.

Tujuan pindaan adalah untuk membantu lebih ramai rakyat yang terkesan dan
gagal memenuhi obligasi kontraktual mereka dan pada masa yang sama memperluaskan
lagi ruang lingkup pelaksanaan pengantaraan di bawah Pusat Mediasi COVID-19 (PMC-
19) kepada pihak-pihak yang mempunyai pertikaian kontraktual selain daripada jenis
kontrak yang disenaraikan di bawah Jadual Bahagian II.

01210

Berdasarkan statistik sehingga 7 Disember 2021, PMC-19 telah menerima
sebanyak 171 permohonan untuk mendapatkan perkhidmatan pengantaraan. Daripada
jumlah tersebut, sebanyak 13 peratus ataupun 22 kes pengantaraan telah selesai
menjalani proses pengantaraan, manakala empat kes sedang dalam _ proses
pengantaraan ataupun sedang menunggu sidang pengantaraan untuk berjalan.

Baki sebanyak 145 kes lagi merupakan permohonan yang separa lengkap dan
sukar diteruskan proses pengantaraan disebabkan faktor-faktor seperti kegagalan untuk
mendapatkan persetujuan kedua-dua pihak yang bertikai, permohonan yang menukar
fikiran serta permohonan di luar kategori.

Justeru, situasi ini juga mendorong pindaan kepada subseksyen 9(1) bahagian II
dilaksanakan, di mana lebih ramai pihak yang terkesan daripada pelbagai obligasi
kontraktual akibat PKP dan COVID-19 dapat menggunakan perkhidmatan PMC19.
Seterusnya, yang melibatkan Kementerian Perumahan dan Kerajaan Tempatan (KPKT).

Fasal 5 merujuk kepada pindaan untuk memasukkan fasal bahagian baharu iaitu
Bahagian XIA yang mengandungi seksyen 38A sehingga seksyen 38F selepas Bahagian
XI, pengubahsuaian Akta Pemaju Perumahan (Kawalan dan Pelesenan) 1966 [Akta 118].
Perincian seksyen-seksyen tersebut adalah seperti berikut.

Seksyen 38A berkaitan peruntukan tafsiran perjanjian dan perjanjian pertama.

Seksyen 38B berkaitan apa-apa caj bayaran lewat yang dikecualikan ke atas
pembeli yang gagal membayar ansuran bagi tempoh 1 Januari 2021 sehingga 31
Disember 2021.

Seksyen 38C bertujuan untuk membenarkan pemaju memohon kepada Menteri
bagi pengecualian bagi tempoh 1 Januari 2021 hingga 31 Disember 2021 untuk pengiraan
masa bagi penyerahan pemilikan kosong dan penyediaan kemudahan bersama.

Seksyen 38D pula merujuk kepada pembeli tidak boleh disifatkan telah mengambil
milikan kosong sekiranya pemilik tidak dapat mengambil pemilikan kosong suatu
kemudahan perumahan disebabkan oleh langkah-langkah yang diambil di bawah Akta
Pencegahan dan Pengawalan Penyakit Berjangkit 1988 bagi tempoh 1 Jun 2021 sehingga
31 Oktober 2021.

Seksyen 38E seterusnya dicadangkan untuk mengecualikan tempoh 1 Jun 2021
hingga 31 Oktober 2021 daripada pengiraan tempoh liabiliti kecacatan dan tempoh
pemaju melaksanakan kerja-kerja pembaikan.

Seksyen 38F dicadangkan untuk mengadakan peruntukan kecualian.

Fasal 6 diadakan bertujuan untuk menggantikan seksyen 39 untuk mengadakan
peruntukan bagi permulaan kuat kuasa seksyen baharu iaitu 40A mulai 1 Jun 2021 dan
juga seksyen 40B mulai 10 Jun 2020.

Fasal 7 bercadang untuk memasukkan seksyen baharu iaitu seksyen 40A dan
seksyen 40B yang mengandungi peruntukan pengecualian pengiraan tempoh 1 Jun 2021
hingga 31 Disember 2021. Untuk pengiraan tempoh bagi pemberian pengiktirafan dan
