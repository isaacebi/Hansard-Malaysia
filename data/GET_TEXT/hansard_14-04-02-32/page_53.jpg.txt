DR.16.12.2021 43

September 2021 berdasarkan kelayakan yang ditetapkan. Jadi persoalan saya,
berapakah peruntukan yang telah digunakan setakat ini?

01250

Kedua, berapakah jumlah individu dan syarikat yang telah mendapatkan
perkhidmatan PMC dan peratusan mereka yang dapat menyelesaikan dispute tersebut?
Bagaimana pula jika persetujuan tidak dicapai oleh pihak-pihak berkaitan dalam
perantaraan ini? Berapakah peratus mereka yang telah mengambil tindakan undang-
undang setelah melalui proses pengantaraan ini?

Seterusnya, saya juga ingin tahu pecahan jenis kontrak yang terlibat dan sektor
manakah yang paling banyak mendapatkan PMC-19. Seterusnya saya ingin menyentuh
fasal 4 yang mana pada masa ini hanya kategori kontrak yang dinyatakan dalam Jadual
kepada bahagian dua yang boleh diselesaikan dengan cara pengantaraan.

Pindaan ini membolehkan apa-apa kontrak yang disebabkan oleh langkah-
langkah yang ditetapkan dibuat atau diambil di bawah Akta 342 bolehlah diselesaikan
dengan cara pengantaraan. Ketika ini, kontrak yang melibatkan adalah pembinaan bon
pelaksana, acara profesional, pelancongan, pajak sewa, ziarah keagamaan, perjanjian
sewa balik dan kontrak jualan kredit.

Soalan saya, berapakah tambahan kontrak yang dimaksudkan dan sektor
manakah yang terlibat? Menyentuh mengenai kontrak pelancongan dan ziarah
keagamaan, saya juga ingin tahun status terkini tiket pakej-pakej pelancongan yang
dibawa ke mediasi dan apakah penyelesaian yang diperoleh.

Seterusnya mengenai seksyen baharu 38A yang dicadangkan bertujuan untuk
mengecualikan caj pembayaran lewat bagi pembeli yang gagal membayar ansuran
daripada 1 Januari hingga 31 Disember 2021. Soalan saya, bagaimanakah sekiranya
pembeli telah membayar caj pembayaran lewat sepanjang tahun ini dan apakah rang
undang-undang ini dikuatkuasakan? Adakah pembeli akan menerima semula
pembayaran yang telah dibuat kepada penyedia kontrak?

Terakhir Tuan Yang di-Pertua, di kesempatan ini saya ingin mengucapkan sekali
lagi, selamat menyambut Hari Krismas, Hari Thaipusam dan Tahun Baru Cina kepada
seluruh rakyat Malaysia yang terdiri daripada Persekutuan Malaya, Wilayah Sabah dan
Sarawak terutamanya P.175 Papar. Terima kasih. Papar mohon undur diri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Papar. Seterusnya, Yang Berhormat Tebrau, Yang Berhormat Lumut, Yang
Berhormat Jelutong dan Yang Berhormat Bukit Gelugor tiada di dalam Dewan. Seterusnya
Yang Berhormat Kalabakan, kedua terakhir. Silakan Yang Berhormat Kalabakan.

12.53 tgh.

Tuan Ma’mun bin Sulaiman [Kalabakan]: Terima kasih Tuan Yang di-Pertua.
Bismillahi Rahmani Rahim. Assalamualaikum warahmatullahi wabarakatuh. Terima kasih
kepada Tuan Yang di-Pertua kerana memberikan saya ruang dan peluang untuk turut
membahaskan Rang Undang-undang Langkah-langkah Sementara bagi Mengurangkan
Kesan Penyakit Koronavirus 2019 (COVID-19) (Pindaan) 2021.

Saya mengikuti ucapan Yang Berhormat Menteri ketika membentangkan pindaan
RUU ini dan saya percaya bahawa semangat asal dan objektif RUU pada hari ini adalah
semata-mata memberikan kelegaan kepada rakyat dan usaha kerajaan menyediakan
aspek compromise di antara banyak pihak iaitu pihak penyewa, tuan rumah, penjual,
pembeli, pembiaya, peminjam dan sebagainya.

Saya terus kepada perkara-perkara pindaan serta persoalan dalam rang undang-
undang ini. Sejak RUU ini diluluskan pada bulan Ogos 2020, sudah empat tarikh
pelanjutan kuat kuasa dipinda. Lanjutan terakhir yang saya fahami adalah sehingga 31
Disember 2021. Pada hari ini, adakah tempoh tersebut akan dilanjutkan selepas tempoh
tamat tersebut yang akan berakhir pada 31 Disember 2021?
