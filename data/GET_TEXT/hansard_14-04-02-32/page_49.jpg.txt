DR.16.12.2021 39

01230

Akan tetapi tahun ini disebabkan ada— kerajaan ketika takut untuk panggil sidang
dan melaksanakan darurat sehingga hari terakhir kita bersidang pada tahun ini. 16
Disember pada hari ini, baru kita hendak bentang dan bahaskan bacaan yang kedua dan
seterusnya untuk diluluskan. Memang berlaku kelewatan. Jadi, dari segi teknikal saya
hendak merekodkan teguran terhadap kerajaan disebabkan kerajaan sebelum ini yang
gagal memanggil sidang Parlimen menyebabkan kelewatan sebegini yang tidak
sepatutnya berlaku.

Tuan Yang di-Pertua, saya meneliti beberapa bahagian khasnya Bahagian XIA
yang berkaitan dengan pengubahsuaian tambahan kepada Akta Pemajuan Perumahan
Kawalan dan Pelesenan 1966 atau Akta 118 yang disebutkan oleh Yang Berhormat
Timbalan Menteri tadi ketika pembentangan.

Saya nampak memang ada keperluan sebab kita tahu industri ataupun
pembinaan ataupun perumahan negara merupakan antara industri yang akan memacu
dan memangkin kemajuan dan pembangunan pelbagai sektor. la merupakan satu
rantaian yang melibatkan banyak pihak.

Jangan kita sebut, jangan kita fikir— walaupun akta hanya sebut pemaju dan
pembeli, dua pihak sahaja tetapi dua pihak ini di tengah-tengahnya melibatkan banyak
pihak. Melibatkan pelbagai syarikat konsultan, main con, sub con, pembekal yang bukan
satu atau dua, berpuluh, beratus. Jadi ia memberi impak yang sangat besar. Jadi ada
keperluan perkara ini dilaksanakan. Cuma saya hendak tanya, tempoh yang disebutkan
dalam RUU ini adalah berkaitan dengan 1 Januari sehingga 31 Disember pada tahun ini.

Saya hendak tanya khasnya untuk pemaju, kalau hendak dapatkan pengecualian
perlu mohon kepada Menteri yang berkenaan yang saya percaya Menteri KPKT untuk
berapa lama tempohnya. Saya hendak tanya. Saya ada dengar ura-ura bahawa Menteri
akan bagi pengecualian tempoh selama lima bulan yang bermula pada 1 Jun sehingga 31
Oktober. Adakah benar perkara ini ataupun Menteri akan gunakan budi bicara yang ada
pada Menteri case-to-case?

Berkaitan dengan perkara ini juga— sebab dalam tempoh itu kita tahu
pelaksanaan full lockdown ketika itu yang menyebabkan keseluruhan sektor pembinaan
terpaksa berhenti, tidak beroperasi untuk tempoh beberapa bulan. Jadi, saya hendak
tanya kes yang berkaitan juga. Sekiranya tapak binaan itu ada kluster, ada pekerja yang
dijangkiti atau sekumpulan pekerja— kita tahu banyak kluster.

Yang luar dari tempoh tersebut, boleh tidak pemaju tersebut memohon kepada
budi bicara Menteri berkenaan untuk mendapatkan kemudahan daripada RUU ini? Oleh
sebab benda itu saya tidak nampak ada dinyatakan secara jelas. Jadi mohon penjelasan
daripada pihak Menteri berkenaan perkara ini.

Satu lagi perkara yang saya hendak sebutkan adalah saya meneliti jawapan
daripada Yang Berhormat Timbalan Menteri KPKT tadi dan juga jawapan yang diberikan
kepada saya pada dua hari lepas pada hari Selasa oleh Menteri KPKT berkenaan dengan
HOC sebab saya sebut berkenaan dengan perumahan ini. Saya hendak dapatkan
pengesahan daripada kerajaan. Apakah HOC akan dilanjutkan? Cadangan saya, saya
mohon supaya dilanjutkan.

HOC mula-mula dilaksanakan, digubal dan dilaksanakan di Malaysia di bawah
Kerajaan Pakatan Harapan dahulu. la memang sesuatu yang baik. la akan memboleh
merancakkan lagi sektor pembinaan memberikan kemudahan kepada lebih ramai pembeli
rumah yang berpotensi untuk membeli rumah dan ia membolehkan banyak rumah yang
sudah siap yang tidak sempat dijual, tidak dapat dijual atas pelbagai sebab dapat dijual.
Jadi saya mohon supaya dilaksanakan sebab setakat hari ini, setakat dua hari dahulu
jawapan daripada Menteri KPKT, dia kata kerajaan bercadang untuk melanjutkan kempen
HOC.

Kementerian juga sedang meneliti cadangan untuk mewujudkan’ skim
pembiayaan perumahan yang lebih bersesuaian. Jadi saya, nampak gaya macam hendak
lanjut. Jadi saya mohon dilanjutkan sekurang-kurangnya untuk setahun lagi. Lanjutan ini
