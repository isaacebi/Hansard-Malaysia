60 DR.16.12.2021

Ayat ini mudah sahaja. Untuk memudahkan para pekerja yang diambil tindakan
dan sebagainya dan rasa tidak puas hati. Jadi, pihak kementerian telah membuka satu
portal untuk aduan terus kepada pihak Ketua Pengarah Jabatan Tenaga Kerja yang
dinamakan Working for Workers tanpa kita mengisytiharkan nama-nama pekerja tersebut.
Dalam masa kita dapat sahaja aduan ini dalam portal, terus kita akan buat semakan dan
terus ambil tindakan untuk kita berjumpa dengan majikan. Di sini, tindakan-tindakan akan
diambil.

Kalaulah berlaku peraturan ataupun standard operating procedure di dalam
peraturan Akta Kerja iaitu dalam— disebut juga domestic inquiry yang telah dilaksanakan.
Ini kita akan ambil semak, siasat supaya kita memberi pembelaan kepada pekerja dan
tidak juga kita menganiaya majikan kalau standard operating procedure itu berlaku. Di
situlah tugas Ketua Pengarah Jabatan Tenaga Kerja untuk membuat keputusan dalam
seksyen yang disebutkan tadi.

Jadi, kita tengok di sini, dalam masa tempoh COVID-19 ini, kes tuntutan untuk
pengiktirafan yang akan dibuat oleh Ketua Pengarah Jabatan Tenaga Manusia berhubung
dengan pengiraan tempoh 21 hari di bawah seksyen 9(3) dan pengiraan tempoh 14 hari
di bawah seksyen 9(4) Akta 177. Ini kerana syarikat-syarikat yang menerima notis tuntutan
pengiktirafan di bawah seksyen 9 Akta 77. Saya terpaksa juga menyebut teknikal
pengamal undang-undang yang ada di sini. Sebab, itulah yang digariskan, diberi
panduan.

Jadi, disebabkan oleh itu, fasal 7 adalah bagi pengecualian tempoh pekerja,
kesatuan majikan, majikan yang berada di tempat yang diisytiharkan PKPD dan tidak
dapat hendak patuhi tempoh yang dinyatakan dalam subseksyen yang saya sebut tadi
iaitu seksyen 9(3), seksyen 9(4) dan seksyen 20(1A) kerana mereka tidak dapat keluar
daripada tempat kediaman kerana PKPD. Itu sahaja yang kita dapat beri penjelasan
tentang interpretasi seksyen 40 yang disebut oleh Yang Berhormat tadi. Jadi, sekian,
terima kasih.

Tuan Pengerusi: Terima kasih. Silakan Yang Berhormat Timbalan Menteri. Ada
jawapan lagi?

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Timbalan Menteri balik dah kah?

Datuk Wira Dr. Mohd. Hatta bin Md. Ramli [Lumut]: Banyak lagi belum dijawab
itu.

Tuan Pengerusi: Yang Berhormat Timbalan Menteri hendak jawab secara
bertulis atau boleh jawab sekarang?

3.34 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Saya ingat, Tuan Pengerusi, boleh kita beri jawapan bertulis?

Dato’ Mahfuz bin Haji Omar [Pokok Sena]: Kita jawab kedai mamak.

Dato’ Wira Haji Amiruddin bin Haji Hamzah [Kubang Pasu]: Di saat skrip
jawapan tidak dapat lagi.

Dato’ Sri Dr. Haji Ismail bin Abd Muttalib: Tuan Pengerusi, terima kasih banyak.
Minta maaf kerana ada sedikit kesilapan teknikal. Kita ada dua pertanyaan di sini.

Pertama ialah daripada Yang Berhormat Dungun mengenai tempoh masa
pengecualian diberikan daripada 1 Januari 2021 hingga 31 Disember 2021. Pemaju yang
memohon hendaklah memastikan bahawa pemilikan kosong tidak diberikan kepada
pembeli. Maka, layak memohon di bawah Akta COVID-19 oleh pemaju. Jadi, maknanya
ini jawapan atas pertanyaan Yang Berhormat dari Dungun.

Yang Berhormat Dungun juga bertanya apakah rasional tempoh liabiliti kecacatan
(DLP) dikecualikan bagi tempoh 1 Jun 2021 hingga 31 Oktober. Dalam tempoh 1 Jun
2021 hingga 31 Oktober 2021, kerajaan telah mengenakan pelbagai Perintah Kawalan
