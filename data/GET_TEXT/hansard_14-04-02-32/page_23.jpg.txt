DR.16.12.2021 13

Selain itu, NADMA juga mempunyai satu lagi tabung iaitu Tabung COVID-19
untuk menguruskan bantuan-bantuan yang berkaitan pandemik ini. Memandangkan
kerajaan telah menubuhkan Kumpulan Wang COVID-19, maka penggunaan Tabung
Kumpulan Wang Amanah Bantuan Bencana Negara (KWABBN) difokuskan pula kepada
pengurusan lain-lain bencana seperti banjir, tanah runtuh dan sebagainya.

Ketiga, memberi bantuan kepada kerajaan negeri, jabatan dan agensi yang tidak
mempunyai peruntukan yang mencukupi dalam Tabung Bantuan Bencana Negeri atau di
peringkat jabatan agensi masing-masing. Bagi musim tengkujuh ini, NADMA telah
menyalurkan peruntukan pengoperasian bencana sebanyak RM6.5 juta pada bulan
November 2021 bagi membantu kerajaan negeri dan agensi-agensi tindak balas dalam
operasi menyelamat mangsa sepanjang musim tengkujuh.

Keempat, bagi menzahirkan keprihatinan kerajaan terhadap mangsa-mangsa
bencana, termasuk banjir. Kerajaan telah memberi bantuan wang ihsan sebanyak
RM1,000 kepada setiap ketua isi rumah yang terjejas untuk membantu meringankan
beban mangsa buat sementara waktu ketika bencana. Bantuan wang ihsan bukan
pampasan atau ganti rugi Yang Berhormat, terhadap kerosakan rumah, harta benda yang
dialami oleh mangsa bencana. la merupakan sumbangan ikhlas yang tertakluk kepada
kadar semasa yang ditentukan oleh kerajaan.

Sedikit lagi, Tuan Yang di-Pertua. Bagi bantuan kerosakan rumah, harta benda,
terdapat agensi lain yang memberi bantuan, seumpamanya KPLB, KPKT dan ICU dan
juga kerajaan negeri. Buat masa ini, dasar kerajaan berhubung bantuan wang ihsan ini
adalah untuk mangsa-mangsa yang berpindah ke pusat pemindahan sementara sahaja.
Oleh itu, kita menggalakkan mangsa untuk mematuhi arahan pihak berkuasa untuk
berpindah segera. la adalah selaras dengan dasar pengurangan risiko bencana, di mana
berpindah segera itu boleh mengelakkan risiko kehilangan nyawa. Terima kasih Tuan
Yang di-Pertua.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Yang di-Pertua. Terima kasih kepada Timbalan Menteri yang telah memberikan jawapan.
Saya memahami keadaan di pihak kementerian.

Soalan tambahan saya, setakat ini berapa jumlah wang terkumpul daripada
sumbangan pihak swasta dan awam? Nyatakan organisasi utama yang terlibat
memberikan dana terbabit. Setakat manakah kesemua sumbangan yang dimasukkan ke
tabung amanah ini, diuruskan dan dikendalikan serta diselaraskan dalam memberikan
bantuan kepada rakyat yang terjejas akibat bencana?

Ini kerana saya dapati apabila di peringkat daerah, kita tidak tahu di manakah
jabatan yang menyelaraskan. Contohnya, kalau berlaku kebakaran, rumah di kampung
terbakar, kena beri bantuan segera. Kadang-kadang memakan masa sampai tiga, empat
bulan, barulah tuan empunya rumah yang terbakar itu dapat diuruskan.

Saya minta kepada kementerian untuk menyelaraskan, kementerian mana atau
jabatan mana untuk memastikan bahawa tindakannya mestilah diambil dengan segera.
Sekian, terima kasih.

Datuk Mastura binti Tan Sri Dato’ Mohd Yazid: Terima kasih Yang Berhormat
Sabak Bernam. Terima kasih Tuan Yang di-Pertua. Untuk makluman Yang Berhormat,
Tabung KWABBN ini hanya menerima peruntukan kerajaan sebanyak RM50 juta daripada
Kementerian Kewangan pada setiap tahun dan tidak menerima sebarang sumbangan
daripada pihak swasta atau awam. la betul-betul daripada peruntukan kerajaan sahaja.

Mengenai pengurusan di peringkat daerah dan juga negeri Yang Berhormat,
sebagaimana telah dijelaskan sebelum ini, Kumpulan Wang Amanah Bantuan Bencana
Negara ini bertujuan memberi bantuan kepada mangsa-mangsa bencana sahaja. Soal
rumah terbakar itu tidak dianggap satu bencana, Yang Berhormat. la perlu diuruskan
dengan saluran lain pula.

Kerajaan Pusat melalui Jawatankuasa Pengurusan Bencana Pusat sentiasa
bekerjasama dengan Jawatankuasa Pengurusan Bencana di peringkat negeri yang
