DR.16.12.2021 11

kehakiman dilantik bagi tujuan membolehkan pelan penyelamat dapat dipersetujui oleh
pemiutang untuk dilaksanakan.

Semasa tempoh moratorium dengan izin, mekanisme penyelamat korporat
sedang berkuat kuasa, syarikat diberikan perlindungan daripada apa-apa tindakan atau
prosiding terhadap syarikat termasuk tindakan penggulungan.

Di samping skim penyelamat korporat, syarikat boleh mencadangkan suatu skim
berkompromi di bawah seksyen 366 Akta 777 dan pada masa yang sama memohon
kepada mahkamah memberikan perintah halangan di bawah seksyen 368 Akta 777 untuk
menghalang prosiding selanjutnya dan apa-apa tindakan ataupun prosiding terhadap
syarikat kecuali dengan keizinan mahkamah.

Namun begitu Tuan Yang di-Pertua, minta maaf panjang sedikit. Dalam konteks
kes kebankrapan pelepasan seorang individu yang telah dijatuhkan perintah kebankrapan
boleh dipertimbangkan berdasarkan peruntukan-peruntukan dalam Akta Insolvensi 1967
seksyen 33, seksyen 33A, seksyen 33C dan juga seksyen 105 Akta Insolvensi. Jadi
butiran macam mana hendak melaksanakan ada di dalam dengan saya tetapi panjang
sangat Tuan Yang di-Pertua. Terima kasih.

Tuan Yang di-Pertua: Terima kasih. Soalan tambahan pertama Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Terima kasih Yang Berhormat Menteri yang menjawab dengan begitu teliti
dan saya juga dengar akan jawapannya tadi. Antara lain yang mengambil kira peruntukan-
peruntukan seumpama corporate voluntary arrangement yang ada kepada badan-badan
seumpama corporate entities.

Adapun Tuan Yang di-Pertua yang lebih menggusarkan kita adalah kebankrapan
individu dan khususnya laporan mengikut Malaysian Association of Borrower and
Consumer Solutions yang mengunjurkan umur di antara 30 hingga 45 tahun dalam waktu
terdekat tahun hadapan ini akan mengalami kebankrapan pada paras yang lebih parah.

Jadi khususnya, dari sudut tindakan dan langkah-langkah yang boleh dibantu oleh
kerajaan. Memandangkan prospek turn around economy tidak akan berlaku sehingga
second atau third quarter dan mereka sangat memerlukan bantuan yang lebih mudah jelas
dan akan dapat mengeluarkan mereka. la tidak membabitkan apa-apa kewangan kepada
kerajaan. Sekadar untuk mengambil inisiatif untuk membantu rakyat khasnya individu-
individu yang sedang mengalami kegawatan aliran tunai ini.

Terima kasih Tuan Yang di-Pertua. Terima kasih Yang Berhormat Menteri.
Tuan Yang di-Pertua: Terima kasih. Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Kalau ditilik Tuan Yang di-
Pertua dari sudut undang-undang yang ada pada kita sekarang ini, knususnya di bawah
Jabatan Insolvensi Malaysia bahawa kita tidak punya kuasa untuk intervene dalam soalan
ini. Walaupun kita mengetahui bahawa kes dikatakan kebankrapan berlaku khususnya di
masa COVID-19 ini dan juga kepada mereka yang telah larut umurnya.

Akan tetapi dalam seksyen-seksyen yang saya sebut tadi ada banyak syarat yang
tertentu kalau boleh dipenuhi syarat-syarat tersebut, pihak mahkamah boleh memberi
arahan supaya bankruptcy itu dikeluarkan daripada senarai. Begitu juga arahan kalau
social debtor ataupun guarantor social boleh dikeluarkan atas arahan Ketua Pengarah
Insolvensi tetapi syarat-syarat tertentu ada juga terletak di bawah undang-undang, Tuan
Yang di-Pertua. Terima kasih.

Tuan Yang di-Pertua: Terima kasih. Soalan tambahan kedua, sebelah ini tidak
ada. Silakan Yang Berhormat Lumut.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Terima kasih Yang Berhormat Menteri. Dalam tempoh kita menghadapi
pandemik ini, kita akan meminda satu akta iaitu Akta Langkah-langkah Sementara Bagi
Mengurangkan Kesan Penyakit Koronavirus.
