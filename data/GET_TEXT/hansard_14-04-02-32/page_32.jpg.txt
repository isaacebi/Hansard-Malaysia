22 DR.16.12.2021

12. Tuan Khoo Poay Tiong [Kota Melaka] minta Menteri Kesihatan menyatakan:
(a) senarai nama Pusat Pemberian Vaksin (PPV) Mega yang telah
beroperasi melalui Program Imunisasi COVID-19 Kebangsaan;
dan
(b) lokasi, nama pemilik, jumlah bayaran sewa dan penanggung

bayaran sewa untuk setiap lokasi PPV Mega tersebut.

Timbalan Menteri Kesihatan II [Datuk Aaron Ago Dagang]: Terima kasih Tuan
Yang di-Pertua. Pelaksanaan vaksinasi melalui PPV Mega berkapasiti tinggi iaitu 3,000
dos sehari ke atas adalah bertujuan untuk meningkatkan kapasiti dan kadar vaksinasi
negara. PPV Mega yang dikendalikan oleh CITF ataupun COVID-19 Immunisation Task
Force melibatkan pengamal perubatan swasta di bawah ProtectHealth adalah sebanyak
41 PPV di seluruh negara. Walau bagaimanapun, kesemua PPV Mega ini di bawah
Program Imunisasi COVID-19 Kebangsaan telah ditutup pada bulan Oktober 2021.

Untuk makluman Yang Berhormat, senarai PPV Mega di seluruh negara adalah
seperti berikut.

Di Johor ada lima seperti Persada Johor International Convention Centre,
Universiti Tun Hussein Onn dan sebagainya. Di Kedah ada dua iaitu Langkawi
International Convention Centre dan Amanjaya Sports Arena. Di Kelantan ada satu, di
Melaka ada dua iaitu Stadium Mini Majlis Perbandaran Jasin dan Stadium Hang Tuah
Melaka Tengah.

Di Negeri Sembilan ada satu, di Pulau Pinang ada dua, di Sabah ada dua seperti
Dewan Masyarakat Tawau. Di Sarawak, ada satu sahaja iaitu Borneo Convention Centre
Kuching. PPV Mega yang banyak adalah di Selangor 17 seperti The Mines International
Exhibition and Convention Centre, UiTM Shah Alam, Multimedia Universiti Cyberjaya dan
sebagainya.

Di Terengganu, ada tiga seperti Stadium Tertutup Gong Badak. Di Wilayah
Persekutuan ada lima seperti di Kuala Lumpur Convention Centre, di Stadium Nasional
Bukit Jalil, Putra World Trade Centre Kuala Lumpur. Senarai ini adalah ada di dalam
jawapan dan akan diberi kepada Yang Berhormat.

Berhubung pelaksanaan PPV di negeri-negeri yang dahulunya dilaksanakan oleh
pihak Kementerian Sains, Teknologi dan Inovasi (MOSTI), perkara ini diuruskan oleh
pihak kerajaan negeri masing-masing melalui platform CITF di peringkat negeri. Anggaran
kos vaksinasi adalah RM14 seorang penerima vaksin yang dibayar terus kepada
pengamal perubatan swasta.

Manakala anggaran kos penetapan PPV Mega adalah tidak melebihi RM15
seorang yang meliputi kos sewaan, kos utiliti, perkakasan untuk pengoperasian PPV
sebagai contoh /aptop, kerusi, meja, fotostat dan sebagainya dan juga bahan pakai habis
seperti face shield, face mask, sanitizer, pembersihan dan sanitasi serta makan minum
petugas yang dibiayai oleh CITF. Terima kasih.

Tuan Khoo Poay Tiong [Kota Melaka]: Tuan Yang di-Pertua, sebenarnya
soalan saya ada dua bahagian. Satu bahagian saya tanya tentang kadar sewa PPV
tersebut tetapi tidak dijawab. Saya tidak tahu sama ada nanti dalam jawapan yang lengkap
akan diberikan.

Soalan saya, kalau kita lihat soalan saya Tuan Yang di-Pertua, bahagian (b) saya
tanya lokasi, nama pemilik dan jumlah bayaran sewa. Contohnya PWTC kita sewa tempat
tersebut dijadikan sebagai Mega PPV, jadi berapakah sewa yang kita bayar untuk PWTC
contohnya. Sebab saya dimaklumkan PWTC satu hari sewanya ialah RM50,000 satu hari
untuk sewa, bayar kepada PWTC.

01130

Jadi, saya hendak satu kepastian daripada kementerian, adakah maklumat itu
betul? Kita bayar RM50,000 satu hari kepada PWTC dan kita tahu siapa pemilik PWTC
tersebut. Jadi, soalan tambahan saya Tuan Yang di-Pertua, sekarang kita sudah masuk
