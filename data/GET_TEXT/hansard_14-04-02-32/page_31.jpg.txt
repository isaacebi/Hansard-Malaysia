DR.16.12.2021 21

program di Vienna, Austria. Kerajaan juga menyediakan Skim Rumah Mesra Rakyat di
bawah Syarikat Perumahan Negara. Skim ini memberi peluang kepada rakyat untuk
memiliki rumah, memiliki tanah dan bina rumah sendiri.

Selain daripada itu, model perumahan Vienna, model-model perumahan sosial di
negara lain juga akan turut diteliti oleh kKerajaan Tuan Yang di-Pertua dan akan kita ambil
contoh-contoh yang baik untuk kita aplikasikan di negara kita di mana yang sesuai. Namun
demikian, kepentingan kerajaan ialah ingin melihat supaya sebahagian besar rakyat di
negara kita bukan sekadar menyewa rumah tetapi kita hendak mereka memiliki rumah
sendiri untuk masa depan yang lebih terjamin. Terima kasih Tuan Yang di-Pertua.

Puan Maria Chin binti Abdullah [Petaling Jaya]: Terima kasih Timbalan
Menteri. Soalan tambahan saya ialah isu berkenaan dengan golongan miskin tegar. Salah
satu konsep berkenaan dengan perumahan sosial ialah menyediakan perumahan untuk
golongan miskin tegar. Adakah kemungkinan yang mana kementerian akan
mempertimbangkan bekerjasama dengan majlis tempatan dengan majlis negeri untuk
mengambil alih perumahan sosial ini seperti rumah pangsa awam dan kos rendah serta
menguruskannya tanpa sewa dan juga mengenakan tanggungjawab sosial yang ketat
kepada penghuni.

Bolehkah menyatakan perumahan sosial yang disebut oleh Timbalan Menteri,
ada road map kah atau pelan tindakan untuk menguruskan konsep itu. Terima kasih.

Dato’ Sri Dr. Haji Ismail bin Abd Muttalib: Tuan Yang di-Pertua, untuk
makluman Yang Berhormat- terima kasih. Saya terima pandangan Yang Berhormat,
pandangan yang cukup baik. Untuk makluman Yang Berhormat sebenarnya satu kajian
telah dibuat oleh Khazanah Research Institute tentang pelaksanaan social housing ini di
Vienna dan beberapa negara yang lain, namun belum ada keputusan ataupun hasil
daripada yang dilahirkan untuk kita buat penelitian.

Kedua tentang rumah-rumah yang disebutkan oleh Ahli Yang Berhormat untuk
golongan miskin tegar. Suka saya maklumkan bahawa terdapat 15 agensi di negara kita
yang mengendalikan urusan pembinaan rumah termasuklah Kementerian Luar Bandar,
Kementerian Perumahan dan Kerajaan Tempatan, kerajaan negeri, RISDA, FELDA dan
ada lagi beberapa agensi lain.

Agensi-agensi ini bertanggungjawab untuk membina rumah-rumah_ bagi
masyarakat ataupun kumpulan-kumpulan di bawah tanggungjawab mereka. Umpamanya
RISDA. Mereka membantu rumah-rumah pekebun-pekebun kecil untuk membuat rumah.

Jadi Tuan Yang di-Pertua dan Yang Berhormat Petaling Jaya, saya terima
pandangan yang baik itu dan insya-Allah sebenarnya kita banyak program perumahan
untuk membantu rakyat miskin ini di bawah miskin tegar ini. Umpamanya SPNB di bawah
Rumah Mesra Rakyat yang harga rumah RM75,000 tetapi kita bagi subsidi RM20,000,
hanya RM55,000.

Satu lagi yang terbaru yang kita telah lancarkan ialah Program Rumah IKRAM,
yang kita membantu lebih kepada mereka yang terjejas dengan COVID-19 yang mana
dahulunya mereka menyewa di tempat-tempat tertentu tetapi terpaksa keluar kerana tidak
mampu membayar sewa dan akhirnya kita tawarkan kepada mereka rumah dengan kadar
sewa hanya RM194 sebulan. Kita kecualikan enam bulan pertama dalam tempoh mungkin
dua tahun kita tengok ruang.

Setakat ini kita telah menawarkan 2,000 unit rumah dan sebahagian daripadanya
telah pun disahut oleh mereka yang berpendapatan rendah dan terkesan dengan COVID
ini. Insya-Allah Tuan Yang di-Pertua kita akan cari jalan bagaimana sebaik-baiknya Yang
Berhormat kita bantu penduduk negara kita terutamanya mereka yang golongan miskin
tegar ini. Terima kasih Tuan Yang di-Pertua.
