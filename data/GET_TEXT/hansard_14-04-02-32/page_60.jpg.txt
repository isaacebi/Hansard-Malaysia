50 DR.16.12.2021

2.49 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalamualaikum warahmatullahi
wabarakatuh. Salam sejahtera dan salam Keluarga Malaysia. Terima kasih Tuan Yang di-
Pertua.

Saya bagi pihak Kementerian Perumahan dan Kerajaan Tempatan dan keluarga
KPKT mengucapkan terima kasih kepada sembilan Yang Berhormat Ahli Parlimen yang
telah membahaskan Rang undang-undang Langkah-langkah Sementara bagi
Mengurangkan Kesan Penyakit Koronavirus 2019 (COVID-19) (Pindaan) 2021.

01450

Tuan Yang di-Pertua, Yang Berhormat Kuala Selangor telah menimbulkan
adakah tempoh perjanjian pertama boleh dilanjutkan selepas 31 Mei 2021 dan bilakah
tempoh permohonan boleh dibuat kepada Menteri KPKT?

Perjanjian pertama adalah sebelum 31 Mei 2021 kerana mengambil kira kerajaan
telah mengisytiharkan PKP bermula pada 1 Jun 2021. Maka bermula pada tarikh ini, tiada
perjanjian jual beli ditandatangani antara pemaju dan pembeli sehingga 31 Julai 2021.
Pemaju dan pembeli juga boleh mengemukakan permohonan mengikut akta ini kepada
Menteri selepas pewartaan pindaan Akta 829 ini.

Yang Berhormat Kuala Selangor juga mencadangkan untuk melanjutkan tempoh
kuat kuasa selepas 31 Disember 2021, KPKT juga menyambut baik hasrat Yang
Berhormat Kuala Selangor untuk melanjutkan tempoh pengecualian selepas 31 Disember
2021 mengambil kira COVID-19 yang masih belum berakhir. Insya-Allah Tuan Yang di-
Pertua, kita akan meneliti cadangan ini.

Tuan Yang di-Pertua, Yang Berhormat Rasah yang menimbulkan tempoh
permohonan pengecualian yang ditetapkan boleh dibuat oleh pemaju kepada Yang
Berhormat Menteri dan kriteria kelulusan permohonan pengecualian. Pemaju boleh
mengemukakan permohonan kepada Menteri KPKT bagi tempoh penyerahan milikan
kosong dan penyiapan milikan bersama. Pertimbangan dibuat oleh Menteri KPKT
mengikut merit setiap permohonan pemaju bagi mana-mana tempoh daripada 1 Januari
2021 sehingga 31 Disember 2021.

Untuk makluman Yang Berhormat, Menteri Perumahan dan Kerajaan Tempatan
akan mempertimbangkan permohonan pemaju. Jika disebabkan langkah-langkah yang
ditetapkan dibuat atau diambil di bawah Akta Pencegahan dan Pengawalan Penyakit
Berjangkit 1988 untuk mengawal dan mencegah merebaknya COVID-19, berdasarkan
kriteria-kriteria seperti berikut:

(i) permohonan pemaju adalah bagi projek berlokasi di dalam
kawasan diisytiharkan Perintah Kawalan Pergerakan Bersyarat
(PKPB), zon merah;

(ii) arahan pelaksanaan standard operating procedure (SOP) oleh
MKN, CIDB dan Akta 446 menyukarkan pihak pemaju,
kontraktor untuk beroperasi seperti biasa;

(iii) terdapat kes positif COVID-19 di kalangan pekerja
menyebabkan tapak bina perlu ditutup dan dikuarantin;

(iv) kesukaran pihak pemaju, konsultan untuk berurusan dengan
pihak berkuasa tempatan bagi urusan sokongan dan
permohonan CCC; dan

(v) kesukaran pihak pemaju untuk mendapatkan bekalan bahan-
bahan yang perlu diimport dari luar negara.

Selain itu Yang Berhormat juga bertanya tentang pelanjutan kempen pemilikan
rumah (HOC) dan adakah moratorium melibatkan pinjaman perumahan akan diteruskan?
Untuk makluman Yang Berhormat juga, pada masa ini kempen HOC akan tamat pada 31
