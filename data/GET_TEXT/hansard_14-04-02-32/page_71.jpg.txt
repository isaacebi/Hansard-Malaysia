DR.16.12.2021 61

Pergerakan (PKP) dan standard operating procedure (SOP) yang telah menghalang
pergerakan pemaju untuk menjalankan kerja-kerja pembaikan rumah dalam tempoh
tersebut. Selain itu, tempoh tersebut juga melibatkan proses pemulihan, persediaan dan
peralihan negeri-negeri ke fasa-fasa Pelan Pemulihan Negara (PPN) yang berikutnya.

Sehubungan itu, bagi melindungi kepentingan pembeli, kerajaan akan
mengecualikan tempoh tersebut iaitu 1 Jun 2021 hingga 31 Oktober 2021 daripada
pengiraan tempoh liabiliti kecacatan (DLP) selepas pembeli mengambil pemilikan kosong
sesuatu kediaman perumahan.

Tuan Pengerusi, sementara itu Yang Berhormat Lumut tanyakan tentang tempoh
kecacatan. Tempoh kecacatan tidak dipendekkan. la memenuhi masa yang hilang
kerana PKP. Terima kasih Tuan Pengerusi.

Tuan Pengerusi: Terima kasih Yang Berhormat Timbalan Menteri.

[Fasal-fasal 1 hingga 10 diperintahkan jadi sebahagian daripada rang undang-
undang]

[Rang Undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri di Jabatan Perdana Menteri (Tugas-tugas Khas)
(Datuk Mastura binti Tan Sri Dato’ Mohd Yazid) dan diluluskan]

PEMASYHURAN TUAN YANG DI-PERTUA

MESYUARAT DEWAN RAKYAT DITAMBAH SATU HARI

Tuan Yang di-Pertua: Ahli-ahli Yang Berhormat, dimaklumkan bahawa Yang
Amat Berhormat Perdana Menteri selaku Ketua Majlis telah bersetuju untuk menambah
satu hari lagi bagi Mesyuarat Kedua Dewan Rakyat Penggal Keempat, Parlimen Keempat
Belas tahun 2021, selaras dengan Peraturan Mesyuarat 11(2) Peraturan-peraturan Majlis
Mesyuarat Dewan Rakyat iaitu pada Isnin, 20 Disember 2021 bagi membolehkan Rang
Undang-undang Pencegahan dan Pengawalan Penyakit Berjangkit (Pindaan) 2021 (D.R.
20/2021) dibentangkan dan diputuskan di Dewan Rakyat. Notis bertulis akan diberikan
kepada semua Ahli Yang Berhormat selepas ini. Sekian, terima kasih.

01540

Dato’ Mahfuz bin Haji Omar [Pokok Sena]: Tuan Yang di-Pertua, Tuan Yang
di-Pertua. Tuan Yang di-Pertua, mohon pencerahan.

Tuan Yang di-Pertua: Ya.

Dato’ Mahfuz bin Haji Omar [Pokok Sena]: Saya lihat pengurusan sidang ini—
saya tidak menyalahkan Tuan Yang di-Pertua tetapi ini soal kKelemahan dipihak kerajaan
yang telah pun mengiktiraf 90 percent Aspirasi Keluarga Malaysia. Selepas 100 hari, saya
linhat bahawa ia telah merudum jatuh. Ini adalah berpunca daripada isu Rang Undang-
undang Pencegahan dan Pengawalan Penyakit Berjangkit.

Tuan Yang di-Pertua: Ini point of order-kah Yang Berhormat?

Dato’ Mahfuz bin Haji Omar [Pokok Sena]: Tidak, tidak. Saya mohon
pencerahan sebab masalahnya kami ini Ahli Parlimen telah mengatur program pergerakan
peribadi kami. Apabila tidak dimaklumkan bahawa tidak ada tentang pertambahan. Yang
Berhormat Menteri di Jabatan Perdana Menteri (Hal Ehwal Parlimen) saya jumpa di luar.
Pagi tadi dia kata, “Saya memang hendak sambung tetapi kita tidak sambung sebab
masalah staf di sini pun ramai yang bercuti dan sebagainya’.
