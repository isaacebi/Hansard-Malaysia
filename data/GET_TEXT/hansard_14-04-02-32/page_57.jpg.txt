DR.16.12.2021 47

Maklumlah, kita pun pada hari ini dikejutkan dengan berita pengumuman oleh
Yang Berhormat Menteri Kesihatan bahawa seorang kanak-kanak berusia lapan tahun
telah pun dikesan dijangkiti dengan COVID-19 varian Omicron. Kita belum tahu lagi,
apakah yang akan berlaku pada tahun depan.

Akan tetapi permohonan saya sebagai Ahli Parlimen pembangkang adalah untuk
menyokong rang undang-undang ini. Cuma permintaan saya adalah kalau boleh
penguatkuasaan rang undang-undang ini dilanjutkan ke tempoh yang boleh sampai ke
tahun 2023. Pada masa yang sama, saya ingin merakamkan kehampaan saya iaitu
undang-undang ini sepatutnya dibentangkan lebih awal lagi.

Oleh kerana pada masa sekarang kita lihat bahawa ramai daripada rakyat
Malaysia dalam keadaan yang begitu tertekan. Seperti yang telah disentuh oleh Yang
Berhormat Pontian tadi, saya ingin tanya kalau boleh opsyen menggunakan perantara
ataupun prosiding perantaraan ini juga melibatkan kontrak-kontrak melibatkan pembelian
rumah, kontrak-kontrak melibatkan sewa beli kenderaan, kontrak-kontrak pinjaman-
pinjaman sampingan daripada pihak bank, menggunakan kad kredit dan sebagainya.

Berkenaan kad kredit untuk makluman Tuan Yang di-Pertua juga, ramai daripada
golongan M40 dan juga B40. M40 terutamanya menggunakan kad kredit. Ada yang telah
pun menggunakan kad kredit ketika mereka tidak lagi boleh membayar kad kredit. Ada
juga yang telah hilang pekerjaan mereka, di mana mereka dipaksa ataupun terpaksa
menggunakan kad kredit untuk membiayai perbelanjaan bulanan.

So, permintaan saya ataupun pertanyaan saya adalah bolehkah undang-undang
ini juga mengikat pihak bank kalau ada individu-individu, terutamanya rakyat Malaysia
yang terkesan akibat disebabkan oleh wabak COVID-19, di mana mereka telah pun
menggunakan kad kredit mereka untuk berbelanja tetapi tidak boleh membayar balik dan
kalau mereka memilih untuk menggunakan proses prosiding pengantaraan.

Saya juga ingin tanya, bolehkah undang-undang ini- persoalan saya, mengikat
pihak bank ataupun mana-mana satu pihak untuk menangguhkan prosiding mahkamah
ketika menunggu proses pengantaraan? Oleh kerana ada yang akan memilih untuk pergi
ke mahkamah juga walaupun undang-undang ini ada.

Saya di sini pada akhirnya cuma ingin sekali lagi bertanyakan kepada Yang
Berhormat Menteri, apakah sebabnya undang-undang ini baru-baru_ sahaja
dibentangkan? Sepatutnya dibentangkan lebih awal lagi. Akan tetapi kita lihat bahawa
walaupun kita telah membentangkannya pada hari ini, sepatutnya undang-undang dibawa
kepada pertimbangan Majlis Mesyuarat Dewan yang mulia ini sebelum hari terakhir. Saya
berharap persoalan-persoalan yang telah dibangkitkan oleh saya dapat dijawab oleh Yang
Berhormat Timbalan Menteri. Terima kasih Tuan Yang di-Pertua. Saya mohon
menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Seterusnya, saya menjemput Yang Berhormat Setiu. Yang
Berhormat Lumut, tunggu sebentar, sabar. Ya, Yang Berhormat Setiu.

2.39 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Assalamualaikum warahmatullahi wabarakatuh. Pandemik COVID-19 bukan
sahaja memberi cabaran yang amat besar untuk terus bangkit bersama mendepani
penularan COVID-19, begitu juga pasca pandemik. Malah, tidak dapat dinafikan setiap
individu dari pelbagai lapisan masyarakat akan merasai impak pandemik ini. Justeru,
pembentangan rang undang-undang ini amat bertepatan, lebih-lebih lagi bagi menyentuh
isu yang berkaitan dengan pinjaman perumahan, kesan perjanjian perumahan dan
sebagainya.

01440

Tuan Yang di-Pertua, unum mengetahui PKP baru-baru ini memberi kesan yang
besar dalam sektor perumahan, lebih-lebih lagi apabila penawaran pemberian
