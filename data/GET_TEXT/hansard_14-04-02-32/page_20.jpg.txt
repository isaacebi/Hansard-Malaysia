10 DR.16.12.2021

Tuan Yang di-Pertua: Terima kasih. Soalan tambahan pertama.

Tuan Chow Kon Yeow [Tanjong]: Soalan tambahan, Tuan Yang di-Pertua.
Terima kasih kepada Yang Berhormat Timbalan Menteri. Soalan tambahan saya,
memandangkan peruntukan di bawah DE memang tidak cukup bagi setiap negeri,
bolehkah Kerajaan Persekutuan menimbang, menetapkan dasar kewangan yang baharu
untuk membantu negeri-negeri dengan memulangkan katakan 10 hingga 20 peratus
daripada keseluruhan hasil pelbagai cukai Persekutuan yang dikutip di setiap negeri itu?

Tuan Yang di-Pertua: Terima kasih. Silakan, Yang Berhormat Timbalan Menteri.

Tuan Haji Yamani Hafez bin Musa: Terima kasih Tuan Yang di-Pertua. Terima
kasih Yang Berhormat Tanjong atas soalan tersebut.

01040

Sememangnya kutipan cukai ini, seperti yang saya katakan tadi tidak
menggambarkan kerana kebanyakannya cukai-cukai yang utama seperti cukai petroleum
misalnya diambil terus dan direkod di HQ, bukan di negeri-negeri. Ini mungkin tentang apa
yang dicadangkan oleh Yang Berhormat, kita ambil maklum dan mungkin juga boleh
diutarakan oleh Yang Berhormat sendiri dalam mesyuarat Majlis Kewangan Negara yang
saya percaya akan dilaksanakan pada tahun hadapan. Mungkin berbincang juga dengan
negeri-negeri lain dan Menteri Besar lain. Mungkin ada satu kaedah baharu supaya
keperluan negeri itu dapat diberi keutamaan oleh Kerajaan Persekutuan. Terima kasih
Yang Berhormat.

Tuan Yang di-Pertua: Terima kasih Yang Berhormat Timbalan Menteri. Ada
soalan tambahan kedua? Kalau tidak ada, saya sekarang menjemput Yang Berhormat
Kuala Selangor. Silakan.

4. Datuk Seri Dr. Haji Dzulkefly bin Ahmad [Kuala Selangor] minta Perdana
Menteri menyatakan kesediaan kementerian untuk membekukan atau ‘freeze bankruptcy
proceeding’ buat perniagaan yang sedang dalam kegawatan ‘cashflow’ dan tekanan
kewangan.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Tuan
Yang di-Pertua, Menteri di Jabatan Perdana Menteri (Parlimen dan Undang-undang),
Ketua Pengarah Insolvensi dan pegawai-pegawai yang berkhidmat di Jabatan Insolvensi
Malaysia tidak mempunyai bidang kuasa untuk membeku atau freeze bankruptcy
proceeding yang telah dimulakan di mahkamah terhadap perniagaan syarikat dan individu
yang sedang dalam kegawatan cashflow dan tekanan kewangan.

Jabatan Insolvensi Malaysia akan bertindak sebagai pentadbir hal ehwal
kebankrapan setelah perintah kebankrapan (bankruptcy order) direkod terhadap seorang
individu. Jabatan Insolvensi Malaysia juga berperanan sebagai penyelesai ataupun
liquidator untuk mentadbir hal ehwal syarikat yang digulung oleh mahkamah. Sehubungan
dengan itu, tindakan untuk membeku atau freeze bankruptcy proceeding yang telah
dimulakan di mahkamah tidak berlaku sebelum peranan statutori Jabatan Insolvensi
Malaysia bermula.

Merujuk kepada input daripada Suruhanjaya Syarikat Malaysia (SSM) dalam
konteks syarikat yang menghadapi masalah aliran wang tunai, syarikat tersebut juga dapat
manfaat peruntukan berkaitan skim penyelamat korporat di bawah Penggal 8 Bahagian 3
Akta Syarikat 2016 [Akta 777]. Itu skim perkiraan sukarela korporat ataupun corporate
voluntary arrangement atau pengurusan kehakiman (judicial management) dengan izin.

Skim perkiraan sukarela korporat untuk berunding dengan pemiutang tanpa
campur tangan atau kelulusan mahkamah. Skim pengurusan kehakiman pula merupakan
skim yang lebih formal di mana syarikat ataupun pemiutang boleh memohon kepada
mahkamah supaya perintah pengurusan kehakiman diluluskan dan seorang pengurus
