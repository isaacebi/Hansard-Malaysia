28 DR.16.12.2021

Manakala bagi soalan kedua tadi mengenai pekerja Nepal, sebenarnya pekerja
Nepal adalah salah satu daripada sumber manusia yang saya baca tadi. Jadi, saya
hendak baca semula 15 negara sumber sahaja iaitu Thailand, Kemboja, Nepal, Myanmar,
Lao PDR, Vietnam, Filipina, Pakistan, Sri Lanka, Bangladesh, Turkmenistan, Uzbekistan,
Kazakhstan, India dan Indonesia.

01150

Datuk Seri Panglima Abdul Azeez bin Abdul Rahim [Baling]: Thank you Sir.
Terima kasih.

Dato’ Seri Hamzah bin Zainudin: Alright, terima kasih.
Tuan Haji Ahmad bin Hassan [Papar]: Papar. Papar. Papar.

Dato’ Haji Salim Sharif [Jempol]: Sedikit sahaja. Ini penting juga ini. Pelarian
Rohingya yang dimaksudkan...

Timbalan Yang di-Pertua [Dato' Mohd Rashid Hasnon]: Yang Berhormat
Jempol, tunggu Yang Berhormat.

Dato’ Haji Salim Sharif [Jempol]: Sedikit, sedikit sahaja.

Timbalan Yang di-Pertua [Dato' Mohd Rashid Hasnon]: Saya kena cari dari
sebelah sini pula. Dijemput, Yang Berhormat Papar. Soalan tambahan /ast, ketiga. Saya
kena bagi kepada Yang Berhormat Papar, dari sebelah sini.

Tuan Haji Ahmad bin Hassan [Papar]: Terima kasih Tuan Yang di-Pertua. Saya
menyokong penuh dengan langkah-langkah kerajaan untuk rekaliberasi dan juga
pemutihan pekerja-pekerja asing iaitu PATI.

Kedua, saya ingin bertanya kepada Yang Berhormat Menteri. Selepas GRS
mengambil alih Kerajaan Sabah, saya ingin bertanya sekali lagi kepada Yang Berhormat
Menteri; berapa ramaikah PATI yang telah dihantar balik ke negara asal seperti yang telah
dijanjikan dahulu sewaktu berkempen di Sabah?

Jadi, apa yang saya lihat sekarang ini ialah masih ramai lagi PATI-PATI yang
berkeliaran di Kota Kinabalu. Begitu juga di tempat saya, di Papar. Jadi, saya ingin minta
penjelasan daripada Yang Berhormat Menteri. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Papar. Sila, Yang Berhormat Menteri.

Dato’ Seri Hamzah bin Zainudin: Masalahnya — Terima kasih, Tuan Yang di-
Pertua. Masalahnya di sini ada dua. Isunya sama ada pekerja asing tanpa izin, ataupun
pendatang tanpa izin. Jadi, soalannya PATI. PATI itu kita kena lihat di sini. Kalau mereka
adalah merupakan pekerja asing tanpa izin, melalui Program Rekalibrasi ini boleh juga
kita daftarkan jika mengikut kriteria yang telah saya bacakan tadi.

Bagi mereka pendatang tanpa izin ini, ia adalah merupakan satu masalah yang
besar di negeri Sabah. la perlukan political will untuk kita kerjasama hendak memastikan
mereka yang sekarang mendapat IMM13 dan semua dokumen yang telah pun dikeluarkan
oleh kerajaan semasa dahulu lagi sebanyak — Sudah pun keluar lebih kurang 130,000
semua nya, itu adalah perkara lain.

Manakala mereka yang masuk sekarang ini benar-benar tanpa izin, yang kita
telah lakukan melalui Ops Benteng dan sebagainya, memang telah pun kita hantar balik
dari semasa ke semasa. Saya tidak ada angka di sini, tetapi kita memang menghantar
mereka balik terutamanya dalam masa COVID-19 untuk kita menangani masalah
pandemik yang ada dalam negara kita.

Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat.

Dato’ Haji Salim Sharif [Jempol]: Sedikit sahaja. Ini penting ini. Sudah /ast. Hari
ini last. Esok tidak ada soalan lagi.
