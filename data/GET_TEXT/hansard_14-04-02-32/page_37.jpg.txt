DR.16.12.2021 27

Oleh kerana lambat dari segi untuk mendapatkan kuota, sebab itu kita kata okey,
apply terus kepada imigresen. Kita hanya luluskan 70 peratus daripada permohonan. Itu
sahaja yang kita lakukan. Dan 30 peratus lagi kalau mereka hendak jadikan 100 peratus,
dia boleh minta semula dengan Jabatan Tenaga Kerja untuk mendapatkan kelulusan
kuota sebanyak 100 peratus.

Itulah yang dilakukan buat masa program rekalibrasi sahaja. Untuk program yang
betul, program yang biasa dilakukan untuk warga asing dari luar datang, mesti mendapat
kelulusan kuota sebanyak 100 peratus dari Jabatan Tenaga Kerja. Terima kasih, Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
kedua. Saya jemput Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih, Yang Berhormat Menteri. Jawapan yang begitu
meluas yang kita sudah boleh faham.

Saya ada dua sahaja soalan saya. Yang Berhormat Menteri, di atas bijaksana
Yang Berhormat Menteri, kalau boleh kita selaraskan. Rakyat di bawah sana, Yang
Berhormat Menteri, they only understand immigration. Kalau hendak PATI hendak pergi
minta buat rekalibrasi ini atau hendak minta kelulusan khas, imigresen. They do not
understand the system yet. Hundred percent rakyat kita di bawah, dia tidak faham
Kementerian Sumber Manusia punya involvement.

Jadi, saya harap kalau perkara ini boleh dapat kita selaraskan dengan pihak
imigresen, jadi rakyat memberi tumpuan khas kepada imigresen. Saya faham kekangan
di JIM iaitu kakitangan. Akan tetapi, saya harap Yang Berhormat Menteri boleh lakukan
satu keputusan atas kebijaksanaan.

Kedua, Yang Berhormat Menteri, isu kita sekarang ini ialah pekerja asing dari
Nepal. Dalam 15 negara Yang Berhormat sebut tadi, nama Nepal tidak ada. Kalaulah
PATI ini ada warga Nepal yang ada tidak melakukan sebarang kesalahan jenayah seperti
yang dijelaskan oleh Yang Berhormat Menteri tadi, bolehlah memberikan kelonggaran. Ini
kerana di merata tempat kawasan perumahan pada hari ini, mereka memerlukan Nepal
ini sebagai security guard.

Jadi, ini sudah ada kekangan. Hendak datang yang baharu, oleh kerana pandemik
COVID-19 masih lagi belum menentu, kita tidak boleh hendak bawa masuk. Jadi, saya
harap Yang Berhormat Menteri boleh mempertimbangkan Nepal ini untuk diberikan
kelulusan. Terima kasih Yang Berhormat Menteri, terima kasih Tuan Yang di-Pertua.

Dato’ Haji Salim Sharif [Jempol]: Saya tambah Yang Berhormat Baling sikit
boleh?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baling. Sila Yang Berhormat Menteri jawab.

Dato’ Seri Hamzah bin Zainudin: Tuan Yang di-Pertua, pertamanya, saya
hendak jelaskan dari segi cara-cara untuk kita mengambil pekerja asing. Negara kita ini
masalahnya bukan hanya program rekalibrasi tetapi juga program untuk membawa masuk
pekerja asing. Oleh sebab itu, kita knhususkan dari segi pekerja itu sendiri mesti datangnya
daripada Kementerian Sumber Manusia untuk kita dapatkan data berapa ramai pekerja,
sama ada orang dalaman warganegara atau yang bukan warganegara Malaysia yang
bekerja dalam negara kita. Oleh sebab itu, data ini mesti dijaga oleh Kementerian Sumber
Manusia.

Akan tetapi, oleh sebab program rekalibrasi tadi adalah sesuatu yang hendak
permudahkan dalam masalah untuk kita membangunkan semula ekonomi negara dalam
COVID-19 ini, maka sebab itu diberikan sesuatu kelonggaran supaya kuota itu 70 peratus.

Maknanya kalau dia apply 100 peratus kepada Jabatan Tenaga Kerja, takut oleh
kerana permohonan begitu banyak sekali, kita terus luluskan 70 peratus tanpa mendapat
kelulusan Kementerian Sumber Manusia. Itu sebenarnya yang kita lakukan dari segi
kuota. Yang 70:30 itu hanya daripada segi kuota sahaja semata-mata.
