14 DR.16.12.2021

dipengerusikan oleh Setiausaha Kerajaan Negeri dan daerah pula dipengerusikan oleh
Tuan DO.

Dato’ Haji Mohd Fasiah bin Mohd Fakeh [Sabak Bernam]: Yang Berhormat
Timbalan Menteri, kalau rumah terbakar kita perlu berurusan...

Tuan Yang di-Pertua: Tolong, Yang Berhormat. Bukan untuk berbahas sekarang.
Sudah habis jawapan?

Datuk Mastura binti Tan Sri Dato’ Mohd Yazid: Jadi, di peringkat daerah
dengan Tuan DO, Yang Berhormat. Peruntukan operasi bencana ini disalurkan lebih awal
sebenarnya. Penggunaannya meliputi operasi ketika bencana seperti memindahkan
mangsa ke tempat selamat dan pengurusan PPS, kit makanan dan collapsible tent dan
lain-lain lagi yang saya sebut sebelum ini.

Untuk penyaluran bantuan wang ihsan yang RM1,000 itu, kerajaan negeri selaku
Jawatankuasa Pengurusan Bencana Negeri, dibuat setelah laporan penuh dan tepat
mengenai bilangan ketua isi rumah itu yang telah terjejas, telah disubmit kan. Daripada
peringkat daerah melalui ketua-ketua kampung dan juga penghulu, dibagi kepada daerah,
Tuan DO akan submitkan kepada Setiausaha Negeri di peringkat negeri. Masa itu, duit
KWABEBN ini akan turun.

Akhir sekali, bantuan wang ihsan Yang Berhormat, yang RM1,000 yang diberi
kepada ketua isi rumah (KIR) ini bukan pampasan atau ganti rugi. la adalah untuk
membantu meringankan beban buat sementara waktu, yang diberi oleh kerajaan. Senarai
ketua isi rumah untuk memastikan tidak lagi berlaku apa-apa pertindihan ataupun
ketidaktepatan maklumat yang diterima daripada akar umbi, ia harus dipastikan perkara
ini sebelum wang itu disalurkan. Sekiranya apa sahaja yang ditakrifkan bencana ini, ada
peraturan bawah MKN Yang Berhormat. la tidak boleh ditakrifkan hanya fasal rumah itu
terbakar. la ditakrifkan sebagai bencana. Terima kasih Yang Berhormat. Terima kasih
Tuan Yang di-Pertua.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Saya ingin bertanya Yang Berhormat Timbalan Menteri. Pada setakat ini,
berapakah Wilayah Persekutuan Kuala Lumpur ini mendapat manfaat dari Kumpulan
Wang Bantuan Bencana Negara ini?. Baru-baru ini, pada tahun ini, ada berlaku banjir kilat
di Kuala Lumpur. Berapa jumlah yang telah dibayar kepada mereka? Terima kasih.

Datuk Mastura binti Tan Sri Dato’ Mohd Yazid: Terima kasih Yang Berhormat
Bukit Bintang. Terima kasih Tuan Yang di-Pertua. Untuk bantuan kepada Wilayah
Persekutuan, saya tidak mempunyai jumlah spesifik yang ada dalam simpanan saya ini.
Akan tetapi saya akan memberi tahu kepada Yang Berhormat selepas ini. Keduanya,
banjir kilat ini Yang Berhormat, tidak ditakrifkan sebagai bencana di bawah Arahan MKN.
Terima kasih.

8. Tuan Su Keong Siong [Kampar] minta Menteri Perumahan dan Kerajaan
Tempatan menyatakan keberkesanan dan tahap pelaksanaan Kempen Pemilikan Rumah
(Home Ownership Campaign) PR1MA yang telah dilanjutkan sehingga 31 Disember 2021.
Apakah cadangan atau tindakan kementerian untuk membantu pembeli-pembeli terawal
yang telah mengalami kerugian apabila PR1MA menawarkan diskaun atau rebat sehingga
30 peratus kepada pembeli baharu dalam pelancaran kempen PR1MA (HOC) pada tahun
2019.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalammualaikum warahmatullahi
wabarakatuh dan salam sejahtera. Salam Keluarga Malaysia. Terima kasih Tuan Yang di-
Pertua. Terima kasih Yang Berhormat Kampar. Yang Berhormat Tuan Yang di-Pertua,
Kempen Pemilikan Rumah (Home Ownership Campaign — HOC) merupakan
pengecualian duti stem yang diberikan kepada pembeli atau pelan rumah kediaman yang
berharga antara RM300,000 hingga RM2.5 juta, terhad kepada 1,000,000 pertama
daripada harga kediaman tersebut.
