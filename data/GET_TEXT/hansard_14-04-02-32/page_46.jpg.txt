36 DR.16.12.2021

Dato’ Mahfuz bin Haji Omar [Pokok Sena]: Tuan Yang di-Pertua, Peraturan
Mesyuarat 36(12) berkaitan dengan kenyataan yang mengelirukan Dewan. Semalam,
Yang Berhormat Timbalan Menteri Komunikasi ada membuat sidang media berkaitan
dengan Digital Nasional Berhad (DNB).

Daripada kenyataan yang dibuat oleh Yang Berhormat Timbalan Menteri ini, saya
dapati ada beberapa orang Yang Berhormat Menteri, khususnya Yang Berhormat Menteri
Kewangan dan Timbalan Menteri Kewangan yang saya beranggapan telah membuat
kekeliruan dan mengelirukan Dewan dalam perbahasan-perbahasan ataupun jawapan-
jawapan terhadap perbahasan yang dibuat oleh Dewan.

Antara yang disebut semalam oleh Yang Berhormat Timbalan Menteri berkaitan
dengan DNB ini ialah isu-isu yang dibangkitkan sebelum ini. Beliau membangkitkan
bahawa tidak telus dalam tender DNB ini, sedangkan jawapan jawapan-jawapan daripada
pihak Yang Berhormat Menteri dan Yang Berhormat Timbalan Menteri Kewangan, mereka
kata telus.

Beliau menyebut bahawa antaranya ialah berlaku perbincangan rahsia antara
Yang Berhormat Menteri Komunikasi dahulu, Yang Berhormat Menteri Kewangan dan
Yang Berhormat Menteri Komunikasi dahulu, ada perbincangan rahsia.

KKM tidak dirunding katanya. Begitu juga dengan isu-isu yang disebut bahawa
antaranya isu monopoli. Beliau menyatakan bahawa ada isu monopoli dalam pelaksanaan
DNB. Terakhir semalam, Yang Berhormat Timbalan Menteri Kewangan menyebut projek
ini RM12.5 bilion, sedangkan Yang Berhormat Timbalan Menteri Komunikasi semalam
jawab bahawa ialah RM20 bilion. Jadi, ini menimbulkan kekeliruan kepada Dewan.
Seolah-olahnya bagi saya, dalam ucapan Yang Berhormat Menteri Kewangan dalam
pembentangan bajet, ada menyebut soal 5G ini, berkaitan dengan myDigital dan
sebagainya.

01220

Jadi seolah-olah kita telah berbahas dan meluluskan bajet ini yang juga berkaitan
dengan syarikat yang diperbadankan iaitu DNB ini, seolah-olahnya kita telah berbohong
kepada rakyat dan seolah-olahnya kita lihat Dewan telah melakukan satu benda yang
sangat tidak wajar dilakukan.

Timbalan Yang di-Pertua [Dato' Mohd Rashid Hasnon]: Baik, terima kasih,
Yang Berhormat Pokok Sena.

Dato’ Mahfuz bin Haji Omar [Pokok Sena]: Jadi saya minta petua daripada
Tuan Yang di-Pertua, apa jadi dengan bajet yang telah kita luluskan, sedangkan sekarang
timbul isu kekeliruan dalam pelaksanaan DNB. Jadi sebab itu bagi saya bahawa kerajaan
harus tampil, Menteri Kewangan harus tampil memperjelaskan apa sebenarnya yang
dimaksudkan rahsia, perbincangan rahsia antara Menteri Kewangan sekarang dengan
Menteri Komunikasi dan Multimedia dahulu?

Ini merupakan satu benda yang sangat-sangat penting kepada negara kita dalam
konteks pengurusan kewangan negara kita dan bagi saya, kenyataan semalam ialah
kenyataan daripada seorang Timbalan Menteri dan dia meluahkan sesuatu yang saya
percaya daripada hati dia sendiri. Maknanya, dia merasakan sesuatu yang tidak kena
dalam soal tadbir urus.

Jadi apa yang disebut oleh Yang Berhormat Menteri Hal Enwal Ekonomi baru-
baru ini macam saya sebut pagi tadi, mengatakan bahawa kita tidak akan mencapai
negara berpendapatan tinggi kalau kita tidak mengatasi masalah tadbir urus, masalah
rasuah yang mesti diperangi secara habis-habisan. Akan tetapi apa yang berlaku hari ini
ialah bagaimana kerajaan datang berbohong kepada Dewan yang mulia ini.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pokok Sena. Apa yang dibangkitkan oleh Yang Berhormat Pokok Sena
walaupun dengar macam satu perbahasan tetapi ini bukan perbahasan, saya mohon
untuk Yang Berhormat Pokok Sena tulis kepada Tuan Yang di-Pertua untuk kita bagi
jawapan secara bertulis. [Ketawa]
