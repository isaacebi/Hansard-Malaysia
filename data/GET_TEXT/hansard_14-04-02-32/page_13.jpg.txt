DR.16.12.2021 3

kementerian. Kementerian ini akan dipanggil untuk duduk, untuk hendak dapatkan satu
naratif yang sama-sama kita bina.

Keduanya, bantuan segera. Untuk pembinaan rumah bagi seluruh negara,
sekarang ini untuk tahun 2022 ini contohnya, sudah ada senarai nama yang dikeluarkan
yang selalunya kita dapat melalui pejabat daerah. Pejabat daerah sudah beri senarai
nama yang mereka dapat melalui struktur di bawah dan disenaraikan kumpulan ini ialah
kumpulan miskin dan patut dibantu rumah.

Keduanya, senarai yang ada di dalam itu adalah daripada eKasih. eKasih ini
datang daripada EPU dan juga ICU. Senarai nama yang ada itu dan ia beri prioriti.
Maknanya, ini kumpulan prioriti hendak diberi. Jadi, berdasarkan itulah Kementerian
Pembangunan Luar Bandar akan beri. Ketiga, datang daripada senarai yang dikemukakan
juga oleh Ahli-ahli Yang Berhormat. Sekian, terima kasih.

Tuan Yang di-Pertua: Terima kasih. Ada soalan tambahan? Sebelah sini? Yang
Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua. Saya
ingin bertanya, sebenarnya penggunaan IBS ini sudah bertahun-tahun, bahkan disokong
kuat oleh Lembaga Pembangunan Industri Pembinaan Malaysia (CIDB) sebab kelebihan
ia mengurangkan kos, tidak memakai tenaga pekerja yang ramai dan cepat siap.

Oleh sebab itu kos akan menjadi rendah. Persoalannya, CIDB pernah
menyasarkan hendak mengeluarkan IBS seramai 100 pengeluar sehingga 300 pada
tahun 2018. Jadi, bagaimanakah status tersebut? Adakah tercapai yang 300 pengeluar
IBS itu? Terima kasih.

Tuan Yang di-Pertua: Silakan Yang Berhormat Menteri.

Dato’ Seri Mahdzir bin Khalid: Tuan Yang di-Pertua, terima kasih Yang
Berhormat Merbok. Dalam Kementerian Pembangunan Luar Bandar setakat ini kita ada
yang disenaraikan oleh kementerian ada 18 kumpulan ataupun syarikat yang terlibat
dengan IBS. Akan tetapi oleh sebab pembina rumah PPRT ini di luar bandar dan ia
berselerak. Kadang-kadang kampung ‘A’ ada satu, kampung ‘B’ ada satu, kampung ‘C’
pula ada dua.

Jadi, saya tidak fikir tempat yang seumpama itu sesuai untuk IBS. la lebih kepada
konvensional. Oleh sebab hendak bawa barang, hendak masuk kampung. Kemudian jalan
pula jalan kampung. Bukan jalan besar. Kalau hendak bawa IBS ini kena pakai lori yang
besar itu. Jadi, sudah tentu ia jadi konvensional. Tempat lokasi yang berhampiran dengan
jalan, tepi jalan dan jalan besar, serta rumah pula banyak hendak dibuat, itu sesuai untuk
IBS.

Jadi, untuk jawapan berapa banyak itu, yang itu saya tidak dapat jawablah sebab
itu kena pergi kepada CIDB di bawah KKR. Terima kasih Yang Berhormat Merbok.

2. Puan Kasthuriraani a/p Patto [Batu Kawan] minta Perdana Menteri
menyatakan apakah usaha kerajaan untuk meningkatkan umur perkahwinan kepada 18
tahun dan langkah-langkah lain untuk membanteras perkahwinan bawah umur.

Menteri di Jabatan Perdana Menteri (Hal Ehwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh dan salam sejahtera Tuan
Yang di-Pertua. Pada 7 Ogos 2018, Mufti Wilayah Persekutuan telah mengeluarkan
kenyataan yang menyebut bahawa dengan melihat kepada kaedah usul figh seperti
maslahah, ist’hsan, sadd al-zara'ie, zuruf serta adat, sewajarnya perkahwinan di bawah
umur mengikut undang-undang hanya dibenarkan bagi kes-kes tertentu sahaja setelah
menepati syarat yang ketat dan diperakui oleh mahkamah.

Di bawah prinsip siyasah syar'iyyah, kerajaan berkuasa meletakkan_polisi
mengehadkan umur minimum perkahwinan kerana termasuk dalam kategori mengikat
perkara yang harus dengan satu maslahat atau kepentingan bagi menegakkan keadilan
