56 DR.16.12.2021

Oleh yang demikian perkara ini tidak hanya memfokuskan kepada obligasi kontrak
perumahan di bawah Kementerian Perumahan dan Kerajaan Tempatan semata-mata
tetapi sebaliknya dengan adanya pindaan ini, skop jenis kontrak ini diperluaskan. Namun,
pertikaian yang timbul akibat daripada ketidakupayaan mana-mana pihak untuk
melaksanakan obligasinya, hendaklah disebabkan oleh langkah-langkah yang ditetapkan,
dibuat ataupun diambil di bawah Akta 342.

Oleh yang demikian bagi menjawab soalan Yang Berhormat Pontian, Yang
Berhormat Papar dan Yang Berhormat Jelutong selepas daripada pindaan ini diluluskan
semua kategori kontrak termasuk kontrak kad kredit boleh dibawa untuk penyelesaian
melalui pengantaraan di bawah akta ini, asalkan pertikaian yang timbul akibat daripada
ketidakupayaan mana-mana_ pihak untuk melaksanakan obligasinya hendaklah
disebabkan oleh langkah-langkah yang ditetapkan, dibuat ataupun diambil di bawah Akta
342. Walau bagaimanapun, ia tidak boleh mengikat pihak bank untuk tidak mengambil
sebarang tindakan kerana ia tidak tersenarai di bawah Jadual seksyen 7.

Tuan Yang di-Pertua...

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri. Sebentar. Mengenai perkara yang baru dijelaskan. Kalau ia tidak mengikat pihak
bank untuk menunggu proses mediasi ini diselesaikan, ia tidak berguna. la sia-sia kerana
kalau saya merupakan seorang yang telah meminjam menggunakan kad kredit dan saya
berhutang RM30,000 dan pihak bank telah memulakan tindakan guaman terhadap saya.
Saya telah minta supaya perkara ini dibincangkan antara pengantara mediasi. Kalau pihak
bank tidak mahu menunggu, maka ia boleh— memang mediasi selalunya akan dilakukan
oleh pihak hakim atau penolong kanan pendaftar ataupun majistret.

Kalau pihak bank tidak tunggu untuk proses mediasi itu selesai, maka saya
percaya pada hemat saya ia adalah cuma selesai— ia menjadi sia-sia sahaja. Itu adalah
kerisauan saya.

Timbalan Yang di-Pertua: Terima kasih, Yang Berhormat Jelutong. Sila.

Datuk Wira Hajah Mas Ermieyati binti Samsudin: Oleh sebab itu daripada awal
saya maklumkan sebentar tadi bahawa skop ini diperluaskan di bawah semangat Akta
342 ini. Semua jenis skop kontrak ini diperluaskan. la hanya mengatakan bahawa tidak
mengikat tetapi masih lagi boleh diadakan mediasi ini.

Tuan Yang di-Pertua, seterusnya Yang Berhormat Papar juga menimbulkan
beberapa persoalan berkenaan dengan perkhidmatan pengantaraan melalui PMC-19.
Yang Berhormat ingin mendapatkan penjelasan berkenaan dengan jumlah peruntukan
perbelanjaan yang telah pun digunakan bagi tujuan pengantaraan.

Untuk makluman Yang Berhormat, kerajaan telah pun meluluskan peruntukan
berjumlah RM29.1 juta untuk menjalankan insentif di bawah mediasi di bawah PMC-19 ini
dan sebanyak RM2.08 juta telah pun disalurkan kepada tiga penyedia perkhidmatan
mediasi yang terdiri daripada dengan izin, Malaysian Bar, Sabah Law Society dan
Advocates Association of Sarawak. Namun, hanya sejumlah RM384,000 sahaja yang
telah pun dibelanjakan.

Berdasarkan kontrak perjanjian antara kerajaan dan penyedia perkhidmatan
mediasi ini, apa-apa lebihan peruntukan yang tidak dibelanjakan akan dipulangkan
kepada kerajaan. Ada juga persoalan dari segi pelantikan pengantara ini oleh Yang
Berhormat Menteri ini adalah berdasarkan senarai yang dikemukakan oleh pihak penyedia
perkhidmatan pengantaraan. Pengantara-pengantara ini adalah dilantik dalam kalangan
mereka yang terlatih serta bertauliah dan mempunyai pengalaman yang luas dalam
bidang pengantaraan.

Berdasarkan statistik daripada 7 Disember 2021 sebanyak 22 buah kes
pengantaraan telah selesai menjalani proses pengantaraan, manakala empat kes sedang
dan dalam proses pengantaraan ataupun sedang menunggu sidang pengantaraan untuk
berjalan. Daripada 22 kes yang diselesaikan, 16 kes merupakan kes di bawah kategori
individu manakala enam kes di bawah kategori syarikat.
