DR.16.12.2021 23

ke peringkat kita memberikan booster kepada orang ramai. Cara kita bagi melalui
MySejahtera, minta mereka pergi ke klinik-klinik tanpa melibatkan mega PPV ataupun
PPV.

Jadi soalan saya ialah, kenapa pada peringkat awal apabila kita memberikan
suntikan satu dan dua, kita tidak mengamalkan cara seperti yang kita amalkan sekarang
iaitu kita bagi booster dengan tidak perlu ada PPV, tidak perlu ada mega PPV. Bukankah
dengan cara sekarang kita amalkan, booster hantar mereka pergi ke klinik, ia dapat
menjimatkan kos untuk kita mendirikan PPV dan juga mega PPV. Itu soalan yang saya
hendak tanya kepada Yang Berhormat Timbalan Menteri.

Sekarang pada peringkat booster ini, kita lihat sambutannya amat rendah. Di
Melaka Tuan Yang di-Pertua, saya pergi ke sebuah tempat, satu hari sepatutnya ada 600
orang pergi tetapi berlaku sehingga ada kalanya satu hari hanya 60 orang lebih yang pergi
sahaja. Hanya sekadar 10 peratus. Jadi, bagaimanakah kementerian hendak mengatasi
masalah ini? Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Yang Berhormat Timbalan
Menteri, silakan.

Datuk Aaron Ago Dagang: Terima kasih Yang Berhormat atas soalan yang
diutarakan dalam jawapan ini. Kalau kita melihat seperti yang saya telah katakan tadi
anggaran seseorang penerima vaksin untuk datang ke PPV ini adalah RM15 untuk
seorang. Ini bukan kos vaksin, kos vaksin adalah RM14. Akan tetapi apabila kita membuka
PPV, kita menganggarkan daripada kesemua kos adalah RM15 seorang sehari.

Jadi kalau kita melihat — saya pun tidak dapat kos sebenarnya apa yang telah
dibayar oleh MOSTI dalam hal ini tetapi membuat anggaran, kalau kita membuat anggaran
18,000 kedatangan sehari, kalau darab dengan RM15 ia jumlah yang besar.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Akan tetapi, kita mengira kos yang sebenar yang dibayar adalah cuma RM6.30
bukannya RM15. RM6.30 only for one penerima — Hold on, hold on. You duduk dahulu.
Dos booster ini Yang Berhormat yang bertanya kepada saya mengapa kita tidak membuka
PPV. Ini telah dijawab oleh Yang Berhormat sendiri iaitu tadi Yang Berhormat katakan
mereka yang datang untuk mengambil dos booster ini amat kurang, jadi kalau kita
menyewa PPV yang begitu mahal, tidak memadailah.

Jadi, begitulah keadaan sekarang saya ingat mungkin jawapan ini tidak
memuaskan Yang Berhormat tetapi kita melihat memang— cuma di Sarawak, ramai yang
suka dos booster ini. Dahulu apabila kita memberikan dos pertama dan kedua, kita
membuka PPV kerana semasa itu, kita menginginkan imuniti kepada komuniti supaya
lebih ramai rakyat kita menerima vaksin dos pertama dan kedua. Akan tetapi booster dose
ini seperti Yang Berhormat katakan tidak ramai orang yang berminat mengambilnya.
Okey, boleh?

Tuan Khoo Poay Tiong [Kota Melaka]: Sedikit penjelasan Yang Berhormat
Timbalan Menteri. Soalan yang saya tanya ialah berapakah bayaran sewa? Jadi bolehkah
berikan jawapan bertulis berkenaan tapak yang kita sewa. Contohnya kita menggunakan
PWTC sebagai mega PPV. Kerajaan perlu membayar sewa untuk tapak tersebut. Jadi
saya hendak tahu berapakah sewaan untuk tapak tersebut? Ini kerana, maklumat yang
saya dapat, satu hari dibayar RM50,000. Jadi itu soalan saya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Melaka.

Datuk Aaron Ago Dagang: Saya ada senarai 41 PPV besar dan semua ini ada
dalam senarai dan saya akan bagi dengan tempat, nama PPV ini. Akan tetapi, kalau Yang
Berhormat menginginkan jumlah atau pembayaran kepada ini, saya tidak tahu kerana ini
di bawah MOSTI. Saya pun tidak ada maklumat. Cuma yang saya sebut tadi RM6.30
