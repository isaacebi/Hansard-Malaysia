2 DR.16.12.2021

Soalan di sini berkaitan dengan PPRT ataupun Program Perumahan Rakyat
Termiskin merupakan salah satu daripada usaha kerajaan untuk rakyat mendiami rumah
yang lebih selamat dan selesa khususnya kepada kumpulan sasar yang terdiri daripada
golongan miskin dan miskin tegar di kawasan luar bandar. PPRT di bawah Kementerian
Pembangunan Luar Bandar pada masa ini melibatkan dua skop bantuan iaitu baik pulih
rumah dan bina baharu rumah kepada golongan miskin.

Bagi pelaksanaan tahun 2022, kementerian telah diluluskan peruntukan sebanyak
RM361.1 juta yang melibatkan 2,400 unit rumah PPRT bina baharu dan 11,450 unit PPRT
baik pulih.

Untuk makluman Yang Berhormat, pelaksanaan PPRT bagi projek bina baharu
secara kaedah IBS telah dimulakan sejak tahun 2019, bertujuan untuk penjimatan kos dan
mengurangkan tempoh masa bagi pembinaan. la juga menyahut seruan kerajaan,
menggalakkan peningkatan industri pembinaan dengan tumpuan kepada penggunaan
IBS selaras dengan hala tuju ke arah pencapaian status negara maju serta pembinaan
yang lestari.

Buat masa ini kementerian memberi pilihan kepada kontraktor yang dilantik untuk
melaksanakan projek secara konvensional atau IBS. Tahun 2019 sehingga 2021
sebanyak 1,918 unit rumah ataupun 50.3 peratus rumah bina baharu PPRT telah
dilaksanakan secara IBS berbanding dengan jumlah keseluruhannya 3,833 unit. Maksud
saya, 50 peratus IBS dan 50 peratus konvensional.

Kementerian juga menyokong usaha pihak agensi pusat untuk melaksanakan
semakan semula insentif IBS sama ada untuk menggalakkan pemaju menggunakan
teknologi IBS bagi mengawal kos dan meningkatkan kecekapan dalam pembinaan
terutama bagi projek berskala kecil. Tuan Yang di-Pertua.

01010

Tuan Yang di-Pertua: Terima kasih Yang Berhormat Menteri. Silakan, soalan
tambahan.

Datuk Seri Mohd Redzuan bin Md Yusof [Alor Gajah]: Tuan Yang di-Pertua,
saya ingin memberi gambaran sedikit. Ada tiga perkara. Pertama, kalau kita lihat dapatan
khusus daripada Parlimen Alor Gajah. Ratusan rumah rakyat termiskin yang sangat daif,
kadang-kadang dindingnya tiada, bumbung pun bocor dan sukar untuk diperbaiki.

Kedua, kita lihat hari ini dapatan daripada KPKT, berjumlah 32,000 buah rumah
yang tidak terjual. Ketiga, kerajaan telah memperuntukkan di dalam Belanjawan 2022
yang kita bahaskan baru-baru ini keseluruhannya berjumlah- bantuan kewangan Keluarga
Malaysia, dinyatakan hari itu berjumlah RM52 bilion.

Adakah kerajaan merancang untuk menyelaraskan segala bentuk bantuan ini
untuk memberi- berbentuk bantuan segera kepada rakyat termiskin yang kita lihat hari ini
duduk di tempat yang begitu daif, sebahagian daripada RM52 bilion itu? Keduanya, untuk
mempercepatkan pembangunan rumah-rumah untuk PKRT ini tadi untuk rakyat termiskin,
kita menyeragamkan satu pelan untuk memastikan IBS diguna pakai untuk memenuhi
keperluan ini. Terima kasih.

Tuan Yang di-Pertua: Silakan Yang Berhormat Menteri.

Dato’ Seri Mahdzir bin Khalid: Tuan Yang di-Pertua, terima kasih Yang
Berhormat Alor Gajah. Dua perkara yang disebut di sini. Pertama ialah bantuan segera
dan yang kedua ialah kolaborasi ataupun koordinasi semua agensi. Ini Yang Berhormat
Alor Gajah, saya fikir agensi pusat seperti EPU dan juga MOF boleh menjadi penyelaras
kepada kementerian-kementerian yang mempunyai projek-projek pembangunan,
khususnya yang berkaitan dengan pembinaan rumah.

Kita ada Kementerian Pembangunan Luar Bandar bagi luar bandar dan kita ada
KPKT. Saya tidak menjawab bagi pihak kementerian lain, cuma saya nyatakan di sini, kita
ada bajet dan kita ada peruntukan yang kita kena ro/l out pada tahun 2022. Cumanya jika
ada apa-apa penyelarasan ataupun dasar baharu yang hendak dilaksanakan di peringkat
nasional, saya fikir koordinasi atau kolaborasi antara kementerian— katalah ada lima
