DR.16.12.2021 25

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya, saya ingin menjemput
Yang Berhormat Beruas.

14. Dato’ Ngeh Koo Ham [Beruas] minta Menteri Dalam Negeri menyatakan satu
persatu langkah-langkah permohonan untuk rekalibrasi/pemutihan pekerja-pekerja asing
(PATI).

Menteri Dalam Negeri [Dato’ Seri Hamzah bin Zainudin]: Terima kasih Tuan
Yang di-Pertua. Untuk makluman Ahli Yang Berhormat, kerajaan telah memperkenalkan
Pelan Rekalibrasi Pendatang Asing Tanpa Izin yang bertujuan untuk menyelaras
pendataan PATI melalui pendaftaran maklumat oleh PATI dan majikan yang terlibat. Pelan
tersebut turut mensasarkan pemulihan semula sektor ekonomi negara di samping
membendung penularan pandemik COVID-19 di dalam negara.

Pelan yang mengandungi dua komponen utama iaitu Program Rekalibrasi Pulang
dan Program Rekalibrasi Tenaga Kerja. Mesyuarat Jawatankuasa Bersama Antara
Menteri Dalam Negeri & Menteri Sumber Manusia Mengenai Pengurusan Pekerja Asing
Kali Keenam bertarikh 26 Oktober 2021 yang lepas, telah bersetuju untuk menambah baik
perjalanan program RTK dengan memberi beberapa kelonggaran syarat seperti berikut.
Majikan perlu memenuhi syarat-syarat kelayakan Program Rekalibrasi Tenaga Kerja:

(i) berdaftar dengan Jabatan Imigresen Malaysia melalui portal
RTK di dalam sesawang jabatan bagi penentuan keperluan
tenaga kerja serta kawalan penggajian;

01140
(ii) majikan perlu membuat bayaran deposit sebanyak RM500;

(iii) majikan boleh mendaftar dalam semua sektor kecuali sektor
yang telah dibekukan. Namun begitu, sektor-sektor lain akan
dipertimbangkan tertakluk kepada kajian terperinci dan
keberkesanan program.

(iv) pendaftaran PATI bagi semua kesalah imigresen kecuali
mereka yang mempunyai kesalahan kes jenayah melibatkan
pihak PDRM;

(v) PATI akan dipanggil untuk membuat verifikasi bagi
menentukan kelayakan dalam sektor yang dibenarkan dan
kesalahan-kesalahan PATI;

(vi) Jabatan Imigresen Malaysia akan memberikan kelulusan
berdasarkan kelayakan 70 peratus dalam permohonan majikan
berdasarkan kepada PATI yang lulus dan layak diverifikasi;

(vii) majikan boleh memohon untuk mendapatkan kelulusan bagi 30
peratus dari pihak Jabatan Tenaga Kerja sekiranya perlu;

(viii) majikan akan membawa PATI bagi tujuan pemeriksaan
FOMEMA; dan

(ix) mana-mana PATI yang melepasi tapisan keselamatan
FOMEMA, pihak majikan perlu membuat bayaran fi rekalibrasi
dan PATI akan dikeluarkan Pas Lawatan Kerja Sementara
(PLKS).

PATI perlu memenuhi syarat-syarat kelayakan iaitu terbuka kepada PATI yang
belum didakwa di mahkamah atau dijatuhkan hukuman di bawah seksyen 6(1)(c), tidak
memiliki suatu pas yang sah yang dikeluarkan dengan sah kepadanya bagi memasuki
Malaysia, kesalahan di bawah seksyen 15(1)(c) iaitu kesalahan tinggal lebih masa di
