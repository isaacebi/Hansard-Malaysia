42 DR.16.12.2021

Saya ingin mengingatkan kerajaan bahawa Temporarily Measurement Bill ini
sebenarnya satu social legislation untuk membantu pelaksanaan kewajipan kontrak
terhadap pihak yang lebih lemah iaitu mereka yang tidak mempunyai kuasa menawar
yang sama kekuatan dengan pihak kontrak yang lain. Ini bermaksud, bill ini sepatutnya
memihak kepada pembeli rumah dan bukan memihak kepada pemaju kerana pembeli
rumah mempunyai kuasa negotiation power yang lebih lemah berbanding dengan pemaju.

Di samping stakeholder money dan extension of time, satu perkara yang tidak —
setahun yang lalu saya membahaskan rang undang-undang ini dan saya menyatakan
bahawa seksyen 257(1)(g) Kanun Tanah Negara untuk lelong. Antaranya disebut ialah
masa untuk membayar purchase prices hendaklah dilengkapkan dalam masa 120 hari
dan Temporarily Measurement Bill pertama tiada diambil kira atau tidak dimasukkan
pindaan tersebut.

Untuk pindaan ini juga tidak dimasukkan untuk sesiapa yang pada waktu MCO
mereka membeli rumah yang dilelong dan gagal dalam masa 120 hari untuk
menyempurnakan lelong tersebut, membayar lelong tersebut dan melengkapkan
dokumen. Dia punya deposit will be forfeited.

Saya ada satu kes, Maybank forfeited, hanya pulangkan 50 peratus deposit
sahaja. Oleh itu, 50 peratus yang lain Maybank— yang telah dilucutkan hak. Saya nampak
bahawa itu satu contoh yang jelas bahawa kerajaan gagal menggunakan Temporarily
Measurement Bill ini untuk melindungi hak pembeli rumah, hak-hak mereka yang meminta
lelong dan memberikan perlindungan yang secukupnya kepada pembeli-pembeli rumah.

Saya mahu minta penjelasan daripada Yang Berhormat Timbalan Menteri
terhadap tiga isu yang saya bangkitkan iaitu stakeholder money sebanyak five percent dia
punya extension of time, sama ada hak untuk didengar untuk EoT dan untuk tempoh
Kanun Tanah Negara seksyen 257(1)(g) hak untuk 120 hari itu tidak dipinda melalui
Temporarily Measurement Bill pertama dan kedua ini.

Itu sahaja Tuan Yang di-Pertua. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bukit Bendera. Seterusnya saya jemput Yang Berhormat Tumpat, tiada dalam
Dewan. Yang Berhormat Papar.

12.47 tgh.

Tuan Haji Ahmad bin Hassan [Papar]: Terima kasih Tuan Yang di-Pertua.
Assalamualaikum warahmatullahi wabarakatuh. [Bercakap dalam bahasa_ Cina]
Ketohadan. Saya rasa pada asasnya matlamat akta ini adalah baik kerana bertujuan untuk
membantu golongan yang terjejas akibat daripada PKP (MCO) yang bermula pada tahun
2020 dan disambung lagi pada MCO 2.0 pada tahun 2021. Ini terutamanya kepada
mereka yang tidak dapat melaksanakan obligasi contractual mereka.

Akan tetapi, apa yang terjadi seperti di kawasan P.175 Papar iaitu pada waktu
PKP dan PKPD ramai penduduk di Papar yang sangat terkesan kerana tidak mendapat
apa-apa bantuan daripada kerajaan. Apa yang terjadi bukan sahaja kepada penduduk
tetapi anak-anak juga kekurangan susu, kekurangan pampers, orang-orang tua yang
sakit, juga memerlukan bantuan tetapi bantuan lambat datang.

Namun, pada kebiasaan apa yang berlaku di atas kertas memang nampak cantik
dan indah tetapi apabila pada pelaksanaannya, objektif yang sepatutnya tidak dicapai.
Justeru, terdapat asbab untuk kita mempersoalkan beberapa perkara yang menyentuh
mengenai rang undang-undang ini yang memerlukan penjelasan daripada kerajaan.

Sewaktu pembentangan rang undang-undang ini pada Ogos 2020, kerajaan telah
mengumumkan peruntukan sebanyak RM29 juta bagi penyediaan perkhidmatan mediasi
melalui Pusat Mediasi COVID-19 (PMC19) kepada orang awam dan syarikat yang
terkesan dengan pandemik COVID-19. Perbelanjaan di bawah proses ini akan ditanggung
oleh kerajaan bagi tempoh 12 bulan iaitu bermula pada Oktober 2020 sehingga 30
