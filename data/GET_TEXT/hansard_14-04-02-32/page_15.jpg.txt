DR.16.12.2021 5

Tuan Yang di-Pertua: Soalannya Yang Berhormat.

Puan Kasthuriraani a/p Patto [Batu Kawan]: Isunya bukan— merentas agama,
merentas gender, budaya, adat dan sebagainya...

Tuan Yang di-Pertua: Ya, soalannya, soalannya?

Puan Kasthuriraani a/p Patto [Batu Kawan]: Maka, saya ingin tahu apakah
rancangan Yang Berhormat Menteri untuk melobi dan memastikan negeri-negeri yang
saya sebutkan tadi juga bersama-sama meminda enakmen syariah mereka untuk
memastikan bahawa umur 18 tahun ditetapbkan sebagai had umur minimum untuk
perkahwinan. Terima kasih.

Tuan Yang di-Pertua: Terima kasih. Yang Berhormat Menteri, silakan.

Tuan Haji Idris bin Haji Anmad: Terima kasih Tuan Yang di-Pertua dan terima
kasih Yang Berhormat Batu Kawan. Dalam soal berkenaan dengan hal yang berhubung
kait dengan orang Islam, had perkahwinan atau umur perkahwinan ialah bidang kuasa
kerajaan negeri sebab itu kita ada stakeholder masing-masing. Maka, itu adalah
merupakan bidang kuasa mereka. Maka, perkara ini adalah perkara yang kita hormat dan
setakat hari ini kita tidaklah mengatakan bahawa perlu kita larang terus dan tidak juga
perlu kita hendak ketat terus. Maknanya sebab itu kita perkenalkan dan kenakan SOP
yang ketat bagi memastikan tidak berlakunya kezaliman antara dua pihak tadi. Terima
kasih.

Tuan Yang di-Pertua: Terima kasih. Ada soalan tambahan kedua?
Tuan Shahrizukirnain bin Abd Kadir [Setiu]: Setiu.
Tuan Yang di-Pertua: Silakan Yang Berhormat Setiu.

Tuan Shahrizukirnain bin Abd Kadir [Setiu]: Terima kasih Yang Berhormat
Menteri. Soalan saya, apakah SOP yang dilaksanakan oleh Jabatan Kehakiman Syariah
Malaysia dalam mengendalikan permohonan perkahwinan bawah umur di Mahkamah
Syariah?

Tuan Haji Idris bin Haji Anmad: Terima kasih Tuan Yang di-Pertua dan Yang
Berhormat Setiu. Berdasarkan kepada satu surat pekeliling daripada Ketua Pengarah
ataupun Ketua Hakim JKSM yang berkuat kuasa pada 28 September 2018, di sana ada
beberapa SOP yang ditetapkan di pihak lelaki dan perempuan.

Jika pemohon itu daripada kalangan pihak perempuan adalah seperti berikut:

(i) dia hendak kahwin itu mesti ada alasan permohonannya;

(ii) latar belakang keluarga pemohon;

(iii) latar belakang keluarga bakal suami pemohon;

(iv) kemaslahatan kemampuan status pendidikan, sifat peribadi

dan kesihatan;
(v) latar belakang seksual;
(vi) kefahaman terhadap perkahwinan;

(vii) sekufu yang bermaksud janganlah dia berumur 16 tahun dan
lelaki berumur 70 tahun;

(viii) wali; dan

(ix) laporan daripada JKM, KKM dan juga PDRM jika perlu.
Bagi pihak lelaki pula ialah:

(i) alasan permohonan;

(ii) latar belakang keluarga pemohon;

(iii) latar belakang keluarga bakal isteri pemohon;
