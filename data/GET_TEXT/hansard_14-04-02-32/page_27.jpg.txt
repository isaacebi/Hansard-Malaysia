DR.16.12.2021 17

Tuan Yang di-Pertua: Yang Berhormat Jempol silakan.

Dato’ Haji Salim Sharif [Jempol]: Ya, terima kasih Tuan Yang di-Pertua yang
dihormati. Pelaksanaan kempen HOC yang dilaksanakan sebelum ini adalah bertujuan
untuk menyelamatkan pasaran hartanah tempatan daripada mengalami kemerosotan
dengan ketara.

Saya difahamkan sebanyak 82,000 unit rumah bernilai lebih daripada RM38.29
bilion telah pun terjual setakat tahun 2019 hingga tahun 2021. Jadi, saya hendak tanya,
berapakah jumlah ataupun peratus bumiputera dan bukan bumiputera untuk memiliki
hartanah tersebut? Adakah kementerian ingin melanjutkan lagi satu tempoh yang ada dan
berapa baki-baki yang tidak terjual?

Saya difahamkan berbagai-bagai inisiatif yang diberikan. Contohnya, 10 peratus
diskaun, guaman percuma untuk golongan B40. Jadi, soalan saya yang saya maksudkan
tadi ialah peratus bumiputera dan bukan bumiputera dan berapa lamakah ia akan
dilanjutkan tempoh penjualan tersebut? Mohon Yang Berhormat Menteri untuk menjawab.
Terima kasih Tuan Yang di-Pertua.

Tuan Yang di-Pertua: Terima kasih. Dipersilakan Yang Berhormat Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua
dan terima kasih Yang Berhormat Jempol sahabat saya. Sebenarnya Tuan Yang di-
Pertua, kita tidak boleh nafikan jasa dan keprihatinan kerajaan kepada pembeli dan
pemilik rumah dan juga syarikat-syarikat yang terlibat dengan pembinaan rumah ini.

Kedua-dua mereka terkesan apabila berlakunya COVID-19 ini. Sebab itulah
banyak usaha telah dibuat oleh kerajaan termasuklah kempen HOC ini. Jadi, Tuan Yang
di-Pertua, sepertimana yang disebutkan oleh Yang Berhormat Jempol tadi, sebenarnya
kita tidak ada mendiskriminasikan mana-mana jumlah kaum sama ada Melayu, Cina, India
dan sebagainya. Mereka layak untuk membeli rumah mengikut kategori yang mereka
boleh...

Dato’ Haji Salim Sharif [Jempol]: Itu tidak menjawab soalan itu.

Dato’ Sri Dr. Haji Ismail bin Abd Muttalib: Ya, nantilah saya jawab, belum
sampai lagi. Saya berjalan belum sampai ke Kuala Lumpur lagi, baru hendak sampai.
Tuan Yang di-Pertua, sebab itulah detail ini saya akan dapatkan berapa jumlah yang telah
mendapat faedah daripada ini. Jadi, dalam rekod saya ini tidak ada Tuan Yang di-Pertua.
Saya akan dapatkan.

Dato’ Haji Salim Sharif [Jempol]: Tidak ada jawapaniah itu.

Dato’ Sri Dr. Haji Ismail bin Abd Muttalib: Kementerian tiada maklumat
mengenai peratus pemilikan bumiputera dan bukan bumiputera. Data ada di negeri-
negeri. Kita sedang merancang untuk laksanakan BORN data analytic perumahan untuk
dapatkan data perumahan keseluruhannya. Ini masalah kita. Kita ada 15 Tuan Yang di-
Pertua, agensi yang melibatkan perumahan ini. Bukan sahaja Kementerian Perumahan
dan Kajian Tempatan. Kita mesti faham.

Oleh sebab itulah, di perumahan negeri, di swasta dan sebagainya. Jadi, data-
data ini perlu kita peroleh dan insya-Allah, Yang Berhormat sahabat saya, saya akan...

Dato’ Haji Salim Sharif [Jempol]: Bila hendak jawab itu? Lima hari tempoh?
Dato’ Sri Dr. Haji Ismail bin Abd Muttalib: [Ketawa]
Tuan Yang di-Pertua: Yang Berhormat Jempol, duduk dulu.

Dato’ Sri Dr. Haji Ismail bin Abd Muttalib: /nsya-Allah Tuan Yang di-Pertua.
Insya-Allah. Berhubung dengan perlanjutan itu Tuan Yang di-Pertua, setakat ini kita
laksanakan kempen ini sehingga 31 Disember 2021. Insya-Allah Tuan Yang di-Pertua,
kita akan bawa kepada kementerian dan juga agensi yang terlibat.
