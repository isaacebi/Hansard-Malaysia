32 DR.16.12.2021

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.02 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan  Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga dibahaskan dan diputuskan DR.17/2021, Rang Undang-undang
Langkah-langkah Sementara Bagi Mengurangkan Kesan Penyakit
Koronavirus 2019 (COVID-19) (Pindaan) 2021 dan DR.20/2021, Rang
Undang-undang Pencegahan dan Pengawalan Penyakit Berjangkit
(Pindaan) 2021 di No. 1 dan 2 Usul Menteri Kewangan di No. 8, 9 dan 10
dalam Aturan Urusan Mesyuarat dan Usul-usul hari ini dan selepas itu
Majlis Mesyuarat akan ditangguhkan sehingga suatu tarikh yang tidak
ditetapkan’.

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Dato’ Mahfuz bin Haji Omar [Pokok Sena]: Tuan Yang di-Pertua, peraturan
mesyuarat.

Timbalan Yang di-Pertua [Dato’ Mohd Rashid Hasnon]: Boleh saya teruskan
dahulu, sekejap nanti kita akan rujuk. Sila Menteri.

RANG UNDANG-UNDANG

RANG UNDANG-UNDANG LANGKAH-LANGKAH SEMENTARA
BAGI MENGURANGKAN KESAN PENYAKIT KORONAVIRUS 2019 (COVID-19)
(PINDAAN) 2021

Bacaan Kali Yang Kedua dan Ketiga

12.03 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua, saya
mohon mencadangkan rang undang-undang bernama suatu akta untuk meminda Akta
Langkah-langkah Sementara bagi mengurangkan Kesan Penyakit Koronavirus 2019
(COVID-19) 2020 dibacakan kali kedua sekarang.

Tuan Yang di-Pertua, rang undang-undang yang akan saya bentangkan bertujuan
untuk meminda Akta Langkah-langkah Sementara Bagi Mengurangkan Kesan Penyakit
