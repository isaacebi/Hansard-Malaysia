16 DR.16.12.2021

tindakan mahkamah. Jadi, mantan Yang Berhormat Menteri yang terdahulu telah memberi
jaminan bahawa beliau akan mengkaji, mengkaji, tetapi sudah dua tahun tidak ada
penyelesaian daripada pihak kerajaan.

Ini adalah satu masalah yang timbul sebab pelancaran HOC yang tidak dirancang
dengan lebih teliti. Jadi, kerajaan perlu bertanggungjawab. Jadi, soalan saya Tuan Yang
di-Pertua, kenapakah kerajaan tidak mengambil langkah proaktif untuk menyelesaikan isu
ini dan membiarkan pembeli-pembeli terawal ini mengambil tindakan mahkamah?

Tuan Yang di-Pertua: Terima kasih.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua
dan terima kasih Yang Berhormat. Yang Berhormat janganlah terlalu menyalahkan
kerajaan. Sebenarnya, kerajaan telah terlalu banyak...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Last, last.

Dato’ Sri Dr. Haji Ismail bin Abd Muttalib: ...Membantu rakyat. Saya hendak
cerita kepada Yang Berhormat. Sejak Jun 2020 hingga 31...

Tuan Su Keong Siong [Kampar]: Ini memang salah kerajaan. Kerajaan
[Pembesar suara dimatikan]

Dato’ Sri Dr. Haji Ismail bin Abd Muttalib: Tidak apa. Sabar.
Tuan Yang di-Pertua: Yang Berhormat, Yang Berhormat...

Tuan Su Keong Siong [Kampar]: [Bercakap tanpa menggunakan pembesar
suara]

Tuan Yang di-Pertua: Yang Berhormat tolonglah. Terima kasih. Silakan.

Dato’ Sri Dr. Haji Ismail bin Abd Muttalib: Yang Berhormat, Yang Berhormat
bertenang, saya pun bertenang. Saya pun bertenang Yang Berhormat. Sabar, sabar. Saya
beri jawapannya. Janganlah marah. Kita selesaikan dengan terbaik.

Seorang Ahli: [Bercakap tanpa menggunakan pembesar suara]

Dato’ Sri Dr. Haji Ismail bin Abd Muttalib: Dari Jun 2020 hingga 31 Oktober
2021, sejumlah 79,605 pembeli terlibat dengan HOC. Ramai ini Tuan Yang di-Pertua. Kita
bantu rakyat ini. Kita bantu rakyat. Nilai asal jualan RM61.7 bilion patutnya dapat diperoleh
oleh kerajaan. Akan tetapi, nilai lepas HOC, RM51.3 bilion diskaun yang diberikan kepada
rakyat yang terlibat bernilai RM79,000 Tuan Yang di-Pertua ialah RM10.4 bilion. Ini untuk
rakyat dan bukan untuk kementerian atau bukan untuk kerajaan.

Akan tetapi, untuk rakyat. Cuma, yang terdahulu yang tidak terlibat dengan rebat
dan juga diskaun ini, mungkin nasib mereka —Bukanlah maknanya tidak baik. Akan tetapi,
itu tempohnya. Macam contoh saya dulu. Saya pegawai kerajaan, gaji saya dulu RM880.
Hari ini kalau PTD baharu, pegawai baharu, gaji sudah ribu-ribu. Apakah saya hendak
marah kepada kerajaan kerana gaji dulu? Itu suasana semasa kita ya. Ini keadaan yang
harus kita fahami.

Oleh sebab itulah Tuan Yang di-Pertua, perkara ini telah dibawa ke mahkamah.
Jadi, kita simpati dengan mereka yang terdahulu Tuan Yang di-Pertua tetapi kita
tunggulah keputusan dari mahkamah. Ini sebab daripada segi peraturannya, tidak ada
syarat yang menetapkan bahawa PR1MA tidak boleh memberikan diskaun sepertimana
yang saya sebutkan tadi.

Dato’ Haji Salim Sharif [Jempol]: [Bangun]

Dato’ Sri Dr. Haji Ismail bin Abd Muttalib: Begitu juga, untuk menghalang. Jadi,
maknanya benda ini kita serahkan kepada mahkamah. Saya tidak hendak campur tangan
antara —Beri peluang kepada mahkamah untuk menyelesaikan. Insya-Allah, tidak apa
Yang Berhormat. Relax Yang Berhormat, kita cari jalan. Sebenarnya, kita sentiasa hendak
membantu rakyat kita tanpa kira siapa mereka. Terima kasih Tuan Yang di-Pertua.

Dato’ Haji Salim Sharif [Jempol]: Terima kasih.
