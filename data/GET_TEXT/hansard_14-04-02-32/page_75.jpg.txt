DR.16.12.2021 65

Datuk Seri Panglima Abdul Azeez bin Abdul Rahim [Baling]: GPS menang
besar di Sarawak kalau macam ini.

Dato’ Seri Anwar bin Ibrahim [Port Dickson]: Saya minta maaf Tuan Yang di-
Pertua.

Tuan Haji Yamani Hafez bin Musa:... dari September hingga Disember 2021...
Tuan Yang di-Pertua: Yang Berhormat Timbalan Menteri, sekejap.
[Pembesar suara dimatikan]

Tuan Yang di-Pertua: Yang Berhormat Timbalan Menteri. Sekejap, sekejap.
Yang Berhormat Ketua Pembangkang.

Dato’ Seri Anwar bin Ibrahim [Port Dickson]: Sepanjang pagi tadi dan tengah
hari memang ada proses libat urus yang melibatkan Menteri Kesihatan, Ketua Pengarah
Kesihatan dan kemudian pimpinan parti. Kemudian, merujuk kepada Perdana Menteri
tentang keperluan untuk menangguh, untuk memberi ruang perbincangan dengan semua
pihak. Kemudian supaya Select Committee dapat bersidang sebelum dikemukakan
beberapa cadangan pindaan yang lain. Tentu kita ini disebabkan pandangan kita tentang
beberapa peruntukan yang harus dipinda secara total, secara lebih jelas terutama yang
melibatkan kompaun bagi sebahagian besar rakyat.

Oleh yang demikian, dalam rundingan itu dipersetujui supaya Select Committee
bersidang 8 pagi dan kita bersidang jam 10 pagi. Sekiranya, semua ini— hal-hal yang
penting itu disepakati, kita mungkin menimbangkan untuk menyokong. Akan tetapi kalau
beberapa perkara substantif itu tidak dipersetujui, kita masih ada ruang untuk
membangkang atau menolak usul itu.

Jadi, saya hendak jelaskan tentang ini dan saya ambil kesempatan ini untuk
menjelaskan bahawa ini bukan keputusan satu pihak. Ini setelah kita mengambil pendirian
untuk mempertikai beberapa peruntukan yang dipinda dan dengan persetujuan Menteri
dan Perdana Menteri, itulah sebabnya iri...

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Port Dickson, terima kasih. Amat hebat sekali. Betul.

[Pembesar suara dimatikan]

Tuan Yang di-Pertua: Terima kasih Yang Berhormat, terima kasih Yang
Berhormat Ketua Pembangkang.

Datuk Seri Panglima Abdul Azeez bin Abdul Rahim [Baling]: Kami tetap 90
percent ya Yang Berhormat Pokok Sena.

Tuan Ahmad Fahmi bin Mohamed Fadzil [Lembah Pantai]: Sembilan percent,
sembilan percent.

Tuan Yang di-Pertua: Baiklah saya...

Dato’ Mahfuz bin Haji Omar [Pokok Sena]: Saya bagi diskaun tinggal sembilan
percent sahaja.

[Pembesar suara dimatikan]
Tuan Yang di-Pertua: Okey.

Datuk Seri Panglima Abdul Azeez bin Abdul Rahim [Baling]: Pakatan
Harapan lagi teruklah dahulu Yang Berhormat Pokok Sena.

Tuan Yang di-Pertua: Cukup, cukup. Terima kasih. Saya ingin menjemput Yang
Berhormat Timbalan Menteri untuk memulakan usul sekali lagi. Maaf.
