12 DR.16.12.2021

Kalau kita perpanjangkan isu insolvensi ke dalam pindaan ini, apakah kita tidak
boleh mengatur bagi kedua-dua pihak yang terlibat supaya menyerahkan kepada
perantaraan dalam tempoh-tempoh tertentu? Seperti apa yang dicadangkan dalam akta
yang akan kita bentangkan sebentar lagi. Supaya kita dapat selesaikan, paling tidak pun
dalam tempoh pandemik ini supaya bankruptcy ataupun kebankrapan sama ada individu
ataupun syarikat itu dapat kita elakkan kerana ia berkait-kait dengan suasana COVID-19
yang sangat mendesak ini. Apakah tidak boleh kita rangka sedemikian. Terima kasih.

Tuan Yang di-Pertua: Terima kasih. Silakan Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Terima kasih Yang Berhormat. Soalan ini memang banyak dibincang dalam
Kabinet. Akan tetapi apabila perkara ini di bincang dahulu kita meningkatkan dia punya
threshold daripada satu peringkat hingga ke status ribu. Sebelum seseorang itu
diisytiharkan bankrap dia mendapat kebenaran daripada pihak Menteri dahulu. Ini ada
diletak dalam pindaan yang telah berlaku dahulu.

Akan tetapi, walau bagaimanapun untuk kita meminda undang-undang yang telah
diletak di atas meja dengan tidak ada notis-notis tertentu, saya mohon arahan daripada
Tuan Yang di-Pertua kerana bidang kuasa itu bukan diletak di tangan saya lagi sebabnya
kita kena observe the independent of Parliament itu sendiri. Jadi, saya tidak boleh
mengarah mana-mana pihak Parlimen ini.

Jadi, Tuan Yang di-Pertua juga perlu patuh dengan peraturan yang ada di
hadapan kita yang tidak boleh kita tidak mematuhinya. Jadi dalam keadaan sedemikian
Yang Berhormat mungkin difikir pada masa yang akan datang, mungkin Parlimen sesi
yang akan datang, kita boleh fikirkan perkara tersebut. Terima kasih.

01050

Tuan Yang di-Pertua: Terima kasih. Ada soalan? Tidak ada? Saya ingin
menjemput Yang Berhormat Sabak Bernam, silakan.

5. Dato’ Haji Mohd Fasiah bin Mohd Fakeh [Sabak Bernam] minta Perdana
Menteri menyatakan penggunaan Tabung Kumpulan Wang Amanah Bantuan Bencana
Negara (KWABBN).

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih Tuan Yang di-Pertua. Terima
kasih Yang Berhormat Sabak Bernam. Kumpulan Wang Amanah Bantuan Bencana
Negara (KWABBN) ditubuhkan dengan tujuan untuk memperakukan terimaan dan
bayaran bagi pertama, memberi bantuan kepada mangsa-mangsa bencana yang berlaku
di dalam atau luar negara yang diputuskan oleh Jemaah Menteri Yang Amat Berhormat
Perdana Menteri atau Yang Berhormat Menteri yang dilantik oleh Yang Amat Berhormat
Perdana Menteri selaku Pengerusi Jawatankuasa Pengurusan Bencana Pusat.

Kedua, membiayai aktiviti-aktiviti, program-program. Contohnya, aktiviti dan
program latih amal pengurusan bencana antara agensi dan komuniti. Projek-projek,
contohnya projek pembaikan infrastruktur yang memerlukan pembaikan segera seperti
tanah runtuh di Bukit Antarabangsa baru-baru ini dan operasi pembenihan awan. Kos
operasi, contohnya peruntukan operasi bencana sewaktu musim tengkujuh atau
perolehan sama ada barangan, contohnya collapsible tent, dengan izin, kit makanan dan
personal protective equipments, dengan izin, atau perkhidmatan penghantaran barangan
bantuan di kawasan-kawasan pedalaman yang berkaitan dengan pengurusan dan
pengendalian bencana di dalam atau luar negara.

Semenjak berlakunya penularan pandemik COVID-19 Yang Berhormat, yang
masih berpanjangan sehingga kini, Kementerian Kewangan telah menubuhkan Kumpulan
Wang COVID-19 (KWC) khusus untuk pembiayaan pengoperasian ketika COVID-19 yang
mana antara penerimanya ialah NADMA. Pada tahun 2021, NADMA telah menerima
peruntukan sebanyak RM350 juta, khusus untuk perbelanjaan pengoperasian yang
berkaitan dengan COVID-19.
