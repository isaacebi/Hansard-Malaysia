DR.16.12.2021 59

3.27 ptg.

Datuk Wira Dr. Mohd. Hatta bin Md. Ramli [Lumut]: Terima kasih, Tuan
Pengerusi. Saya ingin menyentuh mengenai fasal 5 seksyen 38D dibaca sekali dengan
38E mengenai pengambilan pemilikan kosong.

Ertinya dalam tempoh masalah COVID-19 ini berlaku maka pembeli itu tidak boleh
disifatkan telah mengambil pemilikan kosong walaupun telah diberikan tarikh dan tidak
dapat disempurnakan oleh pembeli. Jadi perkara ini adalah sebenarnya — adakah ia untuk
kita mula mengira tempoh liabiliti kecacatan supaya tempoh liabiliti kecacatan ini betul-
betul bermula daripada tarikh ia disahkan mengambil pemilikan kosong itu?

Ini kerana, kita tidak mahu tarikh liabiliti kecacatan itu dipendekkan kerana
kelambatan untuk mengambil alih pemilikan kosong oleh pembeli. Jadi, ini merugikan
pembeli. Adakah ini isi kepada pindaan ini. Terima kasih.

Tuan Pengerusi: Yang Berhormat, silakan.

3.28 ptg.

Tuan Su Keong Siong [Kampar]: Terima kasih, Tuan Pengerusi. Saya ingin
bangkitkan isu seksyen 38C terutamanya dalam perenggan subseksyen (3). Dinyatakan
bahawa Menteri tidak boleh mempertimbangkan satu permohonan selepas habisnya
masa bagi tarikh pemilikan kosong.

Seperti mana yang kita sedia maklum, undang-undang ini adalah untuk tempoh
sehingga 31 Disember 2021. Jadi untuk beberapa hari sahaja kita luluskan undang-
undang ini. Jadi, sekiranya perjanjian di mana pemilikan yang telah sepatutnya diberikan
dalam tempoh tahun ini, adakah mereka dikecualikan untuk memohon pengecualian di
bawah subseksyen (3) sekarang? Ini adalah hal penting untuk penjelasan. Saya mohon
Yang Berhormat Timbalan Menteri untuk beri penjelasan.

Tuan Pengerusi: Terima kasih. Yang Berhormat Pasir Gudang.

3.29 ptg.

Tuan Hassan bin Abdul Karim [Pasir Gudang]: Terima kasih, Tuan Pengerusi.
Yang Berhormat Timbalan Menteri, saya ingin penjelasan berkenaan fasal 7, ini
berkenaan dengan Akta Perhubungan Perusahaan. Saya cuba baca sebab macam tidak
faham ini. Kalau boleh bantu minta penjelasan daripada Yang Berhormat Menteri.

Saya baca di sini, seksyen baharu 40B yang dicadangkan mengecualikan “(1)
Tempoh yang mana-mana majikan, kesatuan sekerja majikan, kesatuan sekerja pekerja
atau pekerja berada di tempat yang tertakluk kepada perintah kawalan diperketat
hendaklah dikecualikan daripada pengiraan tempoh di bawah Akta Perhubungan
Perusahaan 1967 bagi pemberian pengiktirafan atau pemberitahuan secara bertulis
kepada kesatuan sekerja pekerja yang berkenaan alasan-alasan untuk tidak memberi
pengiktirafan di bawah subseksyen 9(3), pembuatan suatu laporan secara bertulis kepada
Ketua Pengarah Perhubungan Perusahaan di bawah subseksyen 9(4) dan pemfailan
representasi di bawah subseksyen 20(1A)”.

01530

Ayat ini ayat yang legalistiklah, undang-undang. Akan tetapi, bagi orang biasa
termasuk saya peguam pun tidak faham ini. [Ketawa] Boleh terangkan? Terima kasih.

Tuan Pengerusi: Terima kasih. Ada lagi? Kalau tidak ada, saya jemput Yang
Berhormat Timbalan Menteri untuk menjawab.

3.30 ptg.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Assalamualaikum warahmatullahi wabarakatuh. Alhamdulillah.
