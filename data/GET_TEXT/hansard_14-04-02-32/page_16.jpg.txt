6 DR.16.12.2021

iv) kemaslahatan;

v) latar belakang seksual

(
(
(vi) kefahaman terhadap perkahwinan;
(vii) sekufu; dan

(

viii) laporan daripada JKM, KKM ataupun PDR\M jika perlu.

Terima kasih Tuan Yang di-Pertua.

3. Tuan Shaharizukirnain bin Abd. Kadir [Setiu] minta Menteri Belia dan Sukan
menyatakan sejauh mana kementerian mengawal tindakan menaturalisasikan pemain
bola sepak sebagai pemain kebangsaan di negara ini.

Menteri Belia dan Sukan [Dato' Seri Ahmad Faizal bin Azumul]:
Assalamualaikum warahmatullahi wabarakatuh. Salam sejahtera dan salam Keluarga
Malaysia. Tuan Yang di-Pertua, untuk makluman Yang Berhormat Setiu, Kementerian
Belia dan Sukan tidak dapat mengawal proses naturalisasi pemain bola sepak kerana
permohonan tersebut tidak melalui Kementerian Belia dan Sukan.

Ketetapan naturalisasi bagi seseorang individu adalah menggunakan syarat-
syarat dan undang-undang sedia ada. Persatuan Bola Sepak Malaysia (FAM) juga telah
menangguhkan projek naturalisasi ini berikutan persembahan pasukan negara pada
saingan kelayakan Piala Dunia FIFA, Piala Asia 2023 di Dubai, Emiriah Arab Bersatu pada
bulan Jun yang lalu.

Namun, Kementerian Belia dan Sukan amat komited dalam memberikan tumpuan
kepada pembangunan sukan negara di kalangan pemain-pemain tempatan. Bagi sukan
bola sepak, Program Pembangunan Bola Sepak Negara (PPBN) merupakan inisiatif yang
memberikan penekanan kepada pembangunan pemain-pemain muda tempatan daripada
seluruh negara. Selain itu, kita juga mengalu-alukan pemain-pemain berpengalaman yang
mendapat status naturalisasi untuk membantu melatih pemain muda bagi meningkatkan
prestasi sukan bola sepak negara.

Untuk makluman Ahli Yang Berhormat juga, sehingga kini PPBN mempunyai
seramai 14,214 orang pemain, 767 orang jurulatih daripada 52 buah Akademi Tunas, 63
buah Pusat Latihan Daerah, 14 buah Sekolah Sukan Negeri, sebuah Sekolah Sukan
Malaysia dan sebuah Akademi Bola Sepak Negara Mokhtar Dahari.

Pemain-pemain tempatan kita juga telah menunjukkan prestasi yang amat baik
dan tidak kurang hebatnya jika dibandingkan dengan pemain naturalisasi. Hasil
perbandingan yang dilakukan di antara pemain tempatan iaitu Safawi Rashid, 24 tahun
dan pemain naturalisasi De Paula Lucrécio, 35 tahun di kejohanan AFF Suzuki Cup 2020
menunjukkan perbezaan seperti berikut:

(i) tempoh bermain — Safawi sebanyak 246 minit dan De Paula
sebanyak 119 minit dengan satu starter, dua sub dan Safawi
dengan tiga starter,

(ii) gol yang disumbangkan — Safawi ialah empat gol dan De Paula
tiada;

(iii) cubaan (shots) — Safawi melakukan 10 cubaan dan De Paula
hanya dua;

(iv) cubaan tepat (shots on target) — Safawi mempunyai lapan dan
De Paula sebanyak dua;

(v) ketepatan (shooting accuracy) — Safawi sebanyak 80 dan De
Paula sebanyak 100;

(vi) hantaran penting (key passes) — Safawi sebanyak empat dan De
Paula, satu; dan
