DR.16.12.2021 29

Timbalan Yang di-Pertua [Dato' Mohd Rashid Hasnon]: Yang Berhormat
Jempol, saya ada peraturan. Kena maksimum sebanyak tiga sahaja. Minta maaf, Yang
Berhormat Jempol.

Timbalan Menteri Kesihatan | [Dato' Dr. Haji Noor Azmi bin Ghazali]:
Sabarlah, Jelebu.

Timbalan Yang di-Pertua [Dato' Mohd Rashid Hasnon]: Sekarang, saya
jemput Yang Berhormat Batu.

17. Tuan P. Prabakaran [Batu] minta Menteri Perumahan dan Kerajaan Tempatan
menyatakan walaupun dengan penjenamaan semula Rumah Kos Rendah kepada Rumah
Mampu Milik, tetapi dengan harga jualan RM200,000 hingga RM300,000 ianya masih
tidak mampu dimiliki oleh B40. Bukankah ini suatu pembohongan. Isunya tidak boleh
diselesaikan dengan memudahcarakan pinjaman dan meletakkan beban hutang
RM300,000 atas bahu golongan B40. Apakah penyelesaian KPKT mengenai masalah ini?

Timbalan Menteri Perumahan dan Kerajaan Tempatan [Dato' Sri Dr. Haji
Ismail bin Abd. Muttalib]: Assalamualaikum warahmatullahi wabarakatuh. Salam
sejahtera. Salam Keluarga Malaysia. Terima kasih, Tuan Yang di-Pertua. Terima kasih,
Yang Berhormat Batu.

Cuma Yang Berhormat Batu, saya minta Yang Berhormat Batu tentang soalan itu;
“Bukankah ini suatu pembohongan.” Saya ingat perkataan itu tidak berapa baik, Yang
Berhormat. Bahkan saya boleh kata Yang Berhormat juga bohong.

Akan tetapi, saya tidak hendak beri persepsi yang tidak baik kepada Yang
Berhormat. Cuma, perkataan itu. Yang Berhormat keluarkan. Mungkin bukan
pembohongan tetapi mungkin kerana Yang Berhormat tidak faham dan tidak memiliki
maklumat yang cukup dan tepat. Jadi, saya tidak hendak kata Yang Berhormat
berbohong. Akan tetapi mungkin maklumat pada Yang Berhormat tidak tepat tentang
perumahan ini.

Tuan Yang di-Pertua, untuk makluman Yang Berhormat Program Perumahan
Mampu Milik yang diuruskan oleh Kementerian Perumahan dan Kerajaan Tempatan
terbahagi kepada dua iaitu program untuk golong B40 dan golongan M40. Ini dua yang
berbeza, Yang Berhormat.

Bagi golongan B40, KPKT menyediakan Program Perumahan Rakyat (PPR) dan
Program Rumah Mesra Rakyat (RMR) yang dijual antara RM35,000 hingga RM100,000.
Jadi, soalan Yang Berhormat itu tidak berapa tepat. Sebab itu Yang Berhormat kata
bohong, sebab Yang Berhormat tidak ada maklumat yang tepat.

Bagi golongan M40 pula, KPKT menyediakan Rumah Mampu Milik (RM) dengan
harga jualan sebanyak RM300,000 dan ke bawah. Seperti Perumahan Penjawat Awam
(PPAM) program perumahan di bawah Perbadanan PR1MA Malaysia (PR1MA) dan
Kediaman SPNB- Ini mungkin yang agak medium class sedikit.

Bagi membantu pemilikan rumah mampu milik dalam kalangan golongan B40 ini,
kerajaan komited untuk menyediakan perumahan khususnya bagi mereka yang
berpendapatan sebanyak RM3,000 dan ke bawah menerusi pembinaan PPR secara
berterusan. Program ini merupakan subsidi terbesar bagi pemilikan rumah awam kepada
golongan B40.

Terdapat dua jenis PPR yang disediakan oleh kerajaan iaitu Program Perumahan
Rakyat Dimiliki dan Program Perumahan Rakyat Disewa. Program Perumahan Rakyat
Dimiliki merujuk kepada unit PPR yang dijual kepada pemohon yang berkelayakan.
Manakala PPR Disewa ditawarkan kepada rakyat yang masih belum berkemampuan
untuk memiliki kediaman sendiri.

Sejak diperkenalkan pada tahun 1982 sehingga kini, terdapat sebanyak 154 buah
projek PPR Dimiliki dan PPR Disewa yang telah siap dibina dan melibatkan sebanyak
