68 DR.16.12.2021

AKTA PENDANAAN KERAJAAN 1983 [AKTA 275]
Memindahkan RM11,000 juta ke Kumpulan Wang COVID-19

3.55 ptg.

Timbalan Menteri Kewangan Il [Tuan Haji Yamani Hafez bin Musa]: Tuan
Yang di-Pertua, saya mohon mencadangkan;

“Bahawa mengikut peruntukan perenggan 4(b) Akta Pendanaan
Kerajaan 1983 [Akta 275] mengambil ketetapan supaya kerajaan
memindahkan sebanyak RM11,000 juta di bawah seksyen 3(1) Akta 275
dan seksyen 4(2) Akta Langkah-langkah Sementara Bagi Pembiayaan
Kerajaan (Penyakit Koronavirus 2019 (COVID-19)) 2020 [Akta 830] iaitu
baki wang terimaan Terbitan Pelaburan Kerajaan Malaysia (MGIl) dari
September hingga Disember 2021 ke Kumpulan Wang COVID-19”.

Tuan Yang di-Pertua, saya mohon untuk membentangkan satu resolusi berkaitan
ketetapan mengenai pemindahan wang Terbitan Pelaburan Kerajaan Malaysia (MGII) dan
Bil Perbendaharaan Islam Malaysia (MITB) ke Kumpulan Wang COVID-19. Mengikut
keperluan seksyen 4(b) Akta Pendanaan Kerajaan 1983 [Akta 275] dan seksyen 4(2) Akta
Langkah-langkah Sementara Bagi Pembiayaan (Penyakit Koronavirus 2019 (COVID-19))
2020 [Akta 830].

Resolusi ini dibentangkan supaya kerajaan memindahkan sebanyak RM11,000
juta iaitu baki wang terimaan MGII bagi tempoh September hingga Disember 2021 ke
Kumpulan Wang COVID-19 dan pemindahan ini dilaksanakan untuk menampung pakej
rangsangan dan pelan pemulihan ekonomi serta perbelanjaan pembangunan.

Seperti Ahli-ahli Yang Berhormat sedia maklum, Kumpulan Wang COVID-19 telah
ditubuhkan selaras dengan peruntukan di bawah Akta 830 yang telah diwartakan pada 26
Oktober 2020 bagi membiayai pakej rangsangan dan pelan pemulihan ekonomi. Sumber
dana Kumpulan Wang COVID-19 diperoleh melalui pindaan terimaan Sekuriti Kerajaan
Malaysia (MGS) yang ditadbir di bawah Akta Pinjaman (Tempatan) 1959 [Akta 637] serta
MGIl dan MITB di bawah Akta 275.

Seksyen 4(b) Akta 275 memperuntukkan bahawa terimaan daripada Terbitan
Pelaburan Kerajaan Malaysia (MGII) hanya boleh dipindahkan ke Kumpulan Wang
Pembangunan dan Kumpulan Wang COVID-19 setelah mendapat kelulusan Dewan
Rakyat dengan resolusi. Untuk makluman Ahli Yang Berhormat, sekuriti pinjaman
berasakan syariah ini telah diterbitkan oleh kerajaan di bawah Akta 275. Antara tujuan
utama terbitan berasaskan syariah adalah bagi meningkatkan pembangunan pasaran
kewangan Islam.

Tuan Yang di-Pertua, dengan ini saya mohon mencadangkan resolusi berkaitan
ketetapan pemindahan sebanyak RM11,000 juta iaitu baki wang penerimaan MGIl bagi
tempoh September hingga Disember 2021 ke Kumpulan Wang COVID-19. Dimohon agar
pemindahan ini diluluskan oleh Dewan Rakyat. Terima kasih.

Tuan Yang di-Pertua: Terima kasih Yang Berhormat Timbalan Menteri. Ada yang
menyokong usul ini?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, masalah ini sekarang terbuka untuk dibahas. Sekiranya tidak ada
perbahasan, maka Ahli-ahli Yang Berhormat, sekarang saya kemukakan masalah kepada
Majlis bagi diputuskan. Masalahnya ialah bahawa usul seperti yang dikemukakan oleh
Yang Berhormat Menteri Kewangan di bawah nombor 10 dalam Aturan Urusan Mesyuarat
dan Usul-usul hari ini hendaklah disetujukan.

[Usul dikemuka bagi diputuskan; dan disetujukan]
