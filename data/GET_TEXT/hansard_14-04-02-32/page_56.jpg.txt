46 DR.16.12.2021

Timbalan Yang di-Pertua [Dato’ Mohd Rashid Hasnon]: Terima kasih. Ahli
Yang Berhormat, seramai tujuh orang telah berbahas. Jam telah menunjukkan 1.03
tengah hari. Dewan ditangguhkan dan disambung semula jam 2.30 petang dengan
jawapan oleh Yang Berhormat Menteri ataupun Yang Berhormat Timbalan Menteri.
Terima kasih Ahli Yang Berhormat.

[Mesyuarat ditempohkan pada pukul 1.03 tengah hari]
1430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Menteri.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
Menurut senarai yang telah dibaca tadi, Jelutong ada dalam senarai. Jadi, saya mohon
diberi peluang untuk membahaskan. Hari ini Tuan Yang di-Pertua nampak pun handsome
lah dengan baju batik, nampak segak.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong. Ahli-ahli Yang Berhormat, saya baik hati hari ini. Dalam senarai
yang tidak dapat hadir di peringkat pagi tadi tetapi telah hadir semula 2.30 petang ini. Saya
beri peluang sesiapa yang hadir lagi, saya bagi peluang untuk mereka berbahas. Jadi,
dalam senarai ini termasuk Yang Berhormat Jelutong, sebelum saya memanggil Yang
Berhormat Timbalan Menteri untuk menjawab.

Tuan Shaharizukirnain bin Abd Kadir [Setiu]: Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Saya panggil Yang
Berhormat Jelutong, silakan.

Tuan Shaharizukirnain bin Abd Kadir [Setiu]: Tuan Yang di-Pertua, Setiu,
Setiu.

Timbalan Yang di-Pertua [Dato’ Mohd Rashid Hasnon]: Ya.

Tuan Shaharizukirnain bin Abd Kadir [Setiu]: Kalau Setiu hendak masuk balik,
boleh tak? [Ketawa] Tadi, tarik diri.

Timbalan Yang di-Pertua [Dato’ Mohd Rashid Hasnon]: Saya beri juga
peluang pada Setiu, silakan. Kalau boleh, panggil Yang Berhormat Lumut. Siapa boleh
panggil Lumut, Lumut pun minta saya tadi.

Tuan Sanisvara Nethaji Rayer a/l Rajaji [Jelutong]: Baik, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Jelutong, lima minit.

2.34 ptg.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
terima kasih atas peluang yang diberikan untuk berbahas rang undang-undang ini iaitu
Rang Undang-undang Langkah-langkah Sementara bagi Mengurangkan Kesan Penyakit
Koronavirus 2019 (COVID-19) (Pindaan) 2021. Saya cuma ingin memohon kalau boleh
penguatkuasaan undang-undang ini dilanjutkan, kalau boleh sehingga tahun awal tahun
2023. Oleh sebab kita belum lagi tahu apakah kesan-kesan yang akan berlaku pada tahun
hadapan.
