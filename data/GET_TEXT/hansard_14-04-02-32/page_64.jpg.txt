54 DR.16.12.2021

Maka kerajaan memutuskan supaya pengubahsuaian ini dibuat bagi menjaga
kebajikan para pekerja di Sabah dan Sarawak. Kerajaan Persekutuan sentiasa prihatin
dan bekerjasama dan berkolaborasi dengan baik dengan Kerajaan Negeri Sabah dan
Sarawak dalam hal kebajikan para pekerja di kedua-dua negeri tersebut. Ini termasuklah
hal melaksanakan Ordinan Buruh Sabah dan Ordinan Buruh Sarawak. Sebagai contoh di
negeri Sabah, Jabatan Tenaga Kerja Sabah yang _ bertanggungjawab bagi
menguatkuasakan Ordinan Buruh Sabah sentiasa bekerjasama dengan kerajaan negeri
melalui Kementerian Sains, Teknologi dan Inovasi Sabah.

Untuk makluman Yang Berhormat, pihak Persekutuan melalui Kementerian
Sumber Manusia telah mengadakan libat urus dengan kedua-dua Kerajaan Negeri Sabah
dan Sarawak sebelum memasukkan cadangan untuk mengubah suai Ordinan Buruh
Sabah dan Sarawak dan kedua-dua kerajaan negeri tersebut telah pun mengalu-alukan
cadangan ini.

Berhubung dengan implikasi pelaksanaan pengubahsuaian Ordinan Buruh Sabah
dan Sarawak melalui rang undang-undang ini, ia semestinya memberi manfaat dan
kemudahan kepada para pekerja di kedua-dua negeri tersebut terutamanya dalam hal
apabila pekerja yang tidak berpuas hati dan yang terkesan dengan keputusan dengan izin,
domestic inquiry yang diputuskan oleh majikan melalui subseksyen 13(1) Ordinan Buruh
Sabah dan subseksyen 14(1) Ordinan Buruh Sarawak.

Ketiga, saya akan menyentuh perkara yang dibangkitkan oleh Yang Berhormat
Jelutong berkenaan dengan tempoh pengubahsuaian Akta Perhubungan Perusahaan
1967. Tuan Yang di-Pertua, tempoh pengubahsuaian Akta Perhubungan Perusahaan
1967 [Akta 177] diubah daripada 1 Jun 2021 sehingga 31 Disember 2021. Bila berlaku
PKPD ikut tempoh kuat kuasa Akta 829. Jadi Akta 829 dilaksanakan ia akan mengikut
tempoh akta tersebut.

Seterusnya untuk menjawab lagi perkara yang dibangkitkan oleh Yang Berhormat
Jelutong. Tempoh pengubahsuaian Akta Agensi Pekerjaan Swasta, 18 Mac 2020 hingga
tarikh tamat kuat kuasa Akta 829 tetapi tidak lebih daripada 31 Disember 2022. Maknanya
2021 tak habis lagi, kita lanjutkan sehingga 31 Disember 2022. Terima kasih Yang
Berhormat Jelutong membangkitkan perkara ini sekurang-kurangnya pihak buruh,
kesatuan sekerja dan juga pekerja-pekerja akan dapat maklumat tentang ini.

Tempoh pengubahsuaian Ordinan Buruh di Sabah juga dilanjutkan daripada 1
Jun 2021 hingga tarikh tamat kuat kuasa Akta 829 tetapi tidak lebih daripada 31 Disember
2022. PKPD ikut tempoh kuat kuasa juga Akta 829 iaitu Ordinan Buruh Sabah. Tempoh-
tempoh pengubahsuaian Ordinan Buruh di Sarawak daripada 29 Mei 2021 dilanjutkan
sehingga 31 Oktober 2021. PKPD ikut tempoh kuat kuasa Akta 829.

01510

Seterusnya, saya hendak menyentuh berkenaan dengan lanjutan tempoh lagi.
Jadi, semua tempoh Perintah Kawalan Pergerakan (PKP) dan Pelan Pemulihan Negara
(PPN) kecuali Perintah Kawalan Pergerakan Diperketatkan (PKPD) adalah tempoh
penggantungan dan tidak diambil kira. Kiraan tempoh selama 60 hari tersebut akan
bermula pada 1 Januari 2022 sebagai hari pertama bagi pengiraan tersebut dan pekerja
boleh memfailkan representasi selewat-lewatnya pada 1 Mac 2022. Sebelum ini, kalau
tempoh pemecatan atau pembuangan hanya diberikan tempoh selama 60 hari. Kalau
lebih daripada 60 hari, ia tidak boleh membawa perkara ini ke Mahkamah Perusahaan
lagi.

Jadi, seterusnya Yang Berhormat adalah berkenaan dengan perkara-perkara
yang disentuh tadi. Begitu juga dengan yang disentuh oleh Yang Berhormat Setiu dan
Yang Berhormat Lumut tadi. Saya rasa saya telah merangkumi perkara-perkara yang
disentuh oleh kelima-lima orang Yang Berhormat yang menyentuh berkenaan Akta
Pekerja iaitu Akta 829 sekarang ini.

Sekian, wabillahi taufiq walhidayah, wassalamualaikum  warahmatullahi
wabarakatuh.
