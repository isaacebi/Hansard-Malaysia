24 DR.16.12.2021

adalah berdasarkan kedatangan harian sebab kita menganggarkan RM15 tetapi tidak
sampai begitu. Thank you.

Tuan Khoo Poay Tiong [Kota Melaka]: Jadi Yang Berhormat Timbalan Menteri,
boleh dapat jawapan yang lengkap sebab kalau lihat bahagian (b), saya ada tanya jumlah
bayaran sewa.

Datuk Aaron Ago Dagang: Okey, saya cuba sebab ini under MOSTI ya, thank
you. Kita akan cuba mendapatkan maklumat seperti yang dikehendaki oleh Yang
Berhormat.

Tuan Khoo Poay Tiong [Kota Melaka]: Saya perlukan...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Melaka. Seterusnya soalan tambahan yang kedua....

Puan Alice Lau Kiong Yieng [Lanang]: Soalan tambahan.

Tuan Khoo Poay Tiong [Kota Melaka]: Tuan Yang di-Pertua, sebab soalan yang
saya tanya tidak dijawab. Jadi saya minta supaya Tuan Yang di-Pertua boleh bantu untuk
mendapatkan jawapan yang lengkap. Kalau lihat bahagian (a) dan bahagian (b), bahagian
(b) saya tanya tentang sewa tapak mega PPV, tidak dijawab. Saya minta supaya
jawapannya diberikan secara bertulis.

Timbalan Yang di-Pertua [Dato’ Mohd Rashid Hasnon]: Sila.

Tuan Khoo Poay Tiong [Kota Melaka]: Bolehkah Yang Berhormat Tuan Yang
di-Pertua bantu?

Datuk Aaron Ago Dagang: Saya cuba bantulah.
Tuan Khoo Poay Tiong [Kota Melaka]: Okey, terima kasih Timbalan Menteri.
Datuk Aaron Ago Dagang: Thank you.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua, saya jemput Yang Berhormat Rasah.

Tuan Cha Kee Chin [Rasah]: Terima kasih kepada Tuan Yang di-Pertua atas
peluang yang diberikan. Saya meneliti jawapan daripada Yang Berhormat Timbalan
Menteri tadi berkenaan dengan kos apabila menjawab soalan asal dan juga soalan
tambahan daripada Yang Berhormat Kota Melaka.

Saya hendak tanya ataupun mohon penjelasan daripada Yang Berhormat
Timbalan Menteri, antara menggunakan PPV yang sebelum ini dilaksanakan dan
semuanya ditutup pada bulan Oktober hari itu berbanding dengan sekarang yang
menggunakan klinik swasta untuk dos penggalak, booster dose yang dilaksanakan pada
ketika ini- daripada segi effectiveness of cost, daripada segi penjimatan dan sebagainya,
perbelanjaan yang perlu dibayar oleh kerajaan daripada segi mana lebih efektif.

Efektif maksudnya di sini bukan setakat kita menjimatkan kos sahaja tetapi soal
perbelanjaan yang dikeluarkan dan juga sambutan daripada rakyat Malaysia yang akan
menerima vaksin tersebut. Jadi, saya mohon jawapan ataupun pandangan daripada Yang
Berhormat Timbalan Menteri.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Datuk Aaron Ago Dagang: Terima kasih Yang Berhormat. Yang Berhormat, jelas
kalau kita menggunakan facility kita sendiri, KKM yang free. Vaksin pun free, semua free.
Jadi, Yang Berhormat ingin membandingkan, saya tidak tahu hendak bandingkan dengan
mana sebab sekarang ini Kementerian Kesihatan sendiri yang membuat semua kerja ini,
jadi free lah.

Cuma kos doktor itu, mereka dibayar gaji bulan kalau ada insentif-insentif itu
memang kita bayar tetapi kalau dibandingkan dengan PPV, PPV kita perlu membayar
lebih banyak daripada segi sewa dan sebagainya. Thank you.
