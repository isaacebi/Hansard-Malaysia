18 DR.16.12.2021

01110

Ini supaya kalau boleh— dan pertamanya, kita minta kalau boleh Allah
ringankanlah beban COVID-19 yang menimpa negara kita. Kedua, kalau COVID-19
selesai, mungkin masalah ini berkurangan sikit. Ketiganya, mungkin kita akan bincangkan
semula Tuan Yang di-Pertua, apakah boleh ruang dilanjutkan daripada 31 Disember
kepada waktu-waktu yang selanjutnya. Terima kasih Tuan Yang di-Pertua.

Tuan Yang di-Pertua: Yang Berhormat Beaufort.
Dato’ Hajah Azizah binti Mohd Dun [Beaufort]: Boleh satu lagi?
Tuan Yang di-Pertua: Ya Yang Berhormat. Silakan.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Saya ingin bertanya kepada kementerian, apakah status penjualan rumah PR1MA
Beaufort setakat ini. Saya juga ingin tahu, adakah kementerian memantau bilakah
agaknya para pembeli yang awal dapat mula menduduki rumah yang telah mereka beli
awal tetapi sekarang ini ada yang separuh siap, ada yang belum siap, ada yang sudah
hampir siap. Terima kasih.

Tuan Yang di-Pertua: Dipersilakan.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua.
Soalan asal adalah terlalu umum dan saya berikan jawapan yang agak umum dan
menyeluruh tetapi soalan Yang Berhormat Beaufort ini amat terlalu khusus dan saya perlu
mendapatkan sedikit maklumat tambahan Tuan Yang di-Pertua, berapakah jumlah semua
sekali yang telah diberikan dan sebagainya. Minta maaf Yang Berhormat Beaufort. Saya
akan berikan jawapan bertulis kepada Yang Berhormat. Terima kasih atas pertanyaan.

9. Dato’ Dr. Mohd Khairuddin bin Aman Razali [Kuala Nerus] minta Menteri
Kewangan menyatakan langkah pengurusan hutang yang dirancang oleh kerajaan
selepas hasrat menaikkan had statutori hutang negara kepada 65 peratus berbanding 60
peratus kepada KDNK sebelum ini.

Timbalan Menteri Kewangan Il [Tuan Haji Yamani Hafez bin Musa]: Terima
kasih Tuan Yang di-Pertua. Selepas mengambil kira keperluan membiayai pertambahan
siling Kumpulan Wang COVID-19 dan sumber pembiayaan untuk melaksanakan
Rancangan Malaysia Kedua Belas, had hutang statutori baharu ini ditingkatkan kepada
65 peratus kepada KDNK dan had baharu ini ditetapbkan untuk mengimbangi keperluan
pembiayaan dengan mengambil kira keupayaan kewangan dan juga hasil negara.

Sebarang peningkatan had hutang akan meningkatkan bayaran khidmat hutang
kerajaan dengan izin debt service charges (DSC) yang diunjurkan mencecah 18 peratus
kepada hasil. Paras berkhidmat bagi nisbah DSC kepada hasil seharusnya tidak melebihi
15 peratus bagi mewujudkan wang fiskal untuk perbelanjaan lain yang boleh menjana
hasil negara.

Selain itu, had yang dicadangkan ini adalah dengan mempertimbangkan tahap
keberhutangan kerajaan serta kemapanan kewangan kerajaan dalam jangka sederhana.
Adalah menjadi tanggungjawab kerajaan untuk memastikan kedudukan kewangan
kerajaan kekal stabil supaya kerajaan bersedia dan berupaya untuk melaksanakan
rancangan pembangunan dan langkah kitaran balas ekonomi sekiranya diperlukan.

Oleh itu, antara langkah untuk meringankan beban hutang dan barang khidmat
hutang, Kerajaan Persekutuan perlu memastikan perbelanjaan mestilah memberi impak
yang berganda kepada ekonomi dan rakyat dan dengan harapan pengukuhan dan
pemulihan kembali ekonomi hasil kerajaan juga akan kembali meningkat dan ini akan
memberi ruang fiskal yang diperlukan kepada kerajaan. Terima kasih.

Tuan Yang di-Pertua: Terima kasih. Silakan Yang Berhormat.
