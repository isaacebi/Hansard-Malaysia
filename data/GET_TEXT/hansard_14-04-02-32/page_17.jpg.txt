DR.16.12.2021 7

(vii) hantaran berjaya (successful passes) — Safawi sebanyak 68
berbanding De Paula hanya sebanyak 28.

Jadi, kita lihat bahawa pemain tempatan tidak kurang hebatnya berbanding
dengan pemain naturalisasi. Sekian, terima kasih.

Tuan Yang di-Pertua: Terima kasih Yang Berhormat Menteri. Silakan.

Tuan Shahrizukirnain bin Abd Kadir [Setiu]: Terima kasih Yang Berhormat
Menteri. Soalan tambahan saya, berdasarkan keputusan yang diperolehi dalam kelayakan
Piala Dunia baru-baru ini sebagaimana yang disebut oleh Yang Berhormat Menteri,
didapati pemain-pemain naturalisasi ini tidak mempunyai semangat untuk mewakili
negara dan tidak memperagakan aksi yang mengagumkan berbanding dengan pemain-
pemain muda tempatan sehingga mendapat kecaman daripada peminat bola sepak tanah
air.

Tumpuan keterlaluan di dalam program menaturaliasi pemain ini tidak sihat untuk
masa depan bola sepak negara. Apatah lagi FAM juga sudah mempunyai Route Map FAM
2019/2030 yang memfokuskan kepada pembangunan bola sepak kepada golongan muda
untuk diangkat menjadi pemain kebangsaan.

Soalan saya, adakah kementerian bercadang untuk membentuk sebuah
jawatankuasa khas yang melibatkan FAM, persatuan bola sepak negeri-negeri, tokoh-
tokoh sukan, pengkritik-pengkritik sukan dan bekas-bekas pemain kebangsaan untuk
meneliti dan mengkaji secara lebih terperinci berkait dengan naturalisasi ini sama ada
hendak diteruskan atau ditamatkan?

Tuan Yang di-Pertua: Silakan Yang Berhormat Menteri.

Dato' Seri Ahmad Faizal bin Azumu: Terima kasih Yang Berhormat Setiu.
Seperti yang telah saya sebutkan tadi, bahawa FAM sendiri telah pun mengeluarkan
kenyataan bahawa mereka telah pun menghentikan Program Naturalisasi Pemain. Dalam
masa yang sama, Kementerian Belia dan Sukan juga mempunyai kekangan kerana
berdasarkan kepada Statut dan Peraturan FIFA, pihak kerajaan tidak mempunyai hak dan
kuasa untuk mencampuri perihal berkaitan pengurusan sesuatu persatuan ataupun
pengurusan pasukan bola sepak.

01030

Sebarang kepincangan pengurusan yang berkaitan dengan pemain-pemain
profesional adalah tertakluk kepada peraturan FIFA, di mana FAM sendiri tidak
mempunyai kuasa untuk mencampuri permasalahan dan sebagainya. Namun, soalan tadi
itu yang saya melihat lebih berupa pandangan akan kita ambil perhatian.

Tentunya Kementerian Belia dan Sukan sentiasa mengadakan sesi libat urus
dengan our stakeholders, pemegang taruh kami dan akan sentiasa bekerjasama rapat
dengan pihak FAM dalam bidang sukan bola sepak dan juga persatuan-persatuan bola
sepak negeri. Terima kasih Yang Berhormat.

Tuan Yang di-Pertua: Terima kasih, ada soalan tambahan kedua? Tidak ada.
Ahli-ahli Yang Berhormat semua, sekarang tamatlah sesi untuk waktu pertanyaan-
pertanyaan Menteri pada hari ini. Terima kasih kepada semua Yang Berhormat.

[Sesi Waktu Pertanyaan-pertanyaan Menteri tamat]
