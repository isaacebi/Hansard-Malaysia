DR.16.12.2021 15

01100

Pemberian diskaun sebanyak 10 peratus turut disediakan oleh pemaju yang
menjadikan pelan ini yakni yang berdaftar dengan:

(i) Persatuan Pemaju Hartanah dan Perumahan Malaysia;
(ii) Persatuan Pemaju Perumahan dan Hartanah Sabah; dan
(iii) Persatuan Pemajuan dan Perumahan Hartanah Sarawak.

Kempen ini yang bermula Januari 2019 akan diteruskan sehingga 31 Disember
2021. Untuk makluman Yang Berhormat, Perbadanan PRiMA Malaysia, seperti juga
pemaju-pemaju yang lain telah mengambil bahagian dalam Home Ownership Campaign
(HOC) ini, anjuran bersama Kementerian Perumahan dan Kerajaan Tempatan dan
Persatuan Pemaju Hartanah dan Perumahan Malaysia (REHDA), PR1MA telah menyertai
kempen HOC mulai 1 Mac hingga 31 Disember 2021 bertujuan untuk membantu rakyat
terutamanya golongan yang menghadapi kesukaran untuk membeli rumah.

Diskaun yang ditawarkan melalui kempen ini bertujuan untuk meningkatkan jualan
dalam jangka masa yang terhad dan tertakluk kepada terma dan syarat tertentu. Pada
masa yang sama, ia juga mendorong penjualan rumah-rumah yang tidak terjual di pasaran
perumahan Malaysia.

Di bawah program HOC tersebut, PR1MA telah menawarkan diskaun sebanyak
10 peratus dan rebat sehingga 20 peratus kepada projek-projek terpilin di seluruh
Malaysia. Pihak PR1MA turut menanggung yuran guaman bagi perjanjian jual beli untuk
membeli rumah PR1MA. Tawaran promosi ini telah menggalakkan pembelian rumah
PR1MA oleh golongan M40 untuk memiliki kediaman sendiri.

Sepanjang tempoh program HOC dijalankan, PR1MA telah mencatatkan jualan
yang amat memberangsangkan dengan menunjukkan peningkatan jualan daripada
semasa ke semasa sejak Mac 2019 sehingga 13 Disember 2021. Sebanyak 21,746 unit
residensi PR1MA telah pun dijual di bawah program ini melibatkan RM1.5 bilion diskaun
dan rebat yang diberikan.

Untuk makluman Ahli Yang Berhormat, tiada pemberian rebat dalam apa jua
bentuk diberikan kepada pembeli-pembeli awal yang membeli sebelum program HOC
dibuat. Ini adalah kerana terdapat tuntutan mahkamah yang dibuat oleh beberapa pembeli
awal. Antaranya, supaya PR1MA membatalkan pembelian rebat di bawah HOC tahun
2019 atau alternatifnya untuk PR1MA memberi rebat kepada setaraf kepada para pembeli
awal tersebut.

Lantaran daripada itu, pada 30 Jun 2021, Mahkamah Tinggi telah memutuskan
bahawa tiada mekanisme penetapan harga di bawah Akta PR1MA 2012 untuk
menentukan harga rumah PR1MA dan tiada juga larangan untuk PR1MA memberikan
sebarang potongan harga. Walau bagaimanapun, para pembeli telah membawa kes ini
ke Mahkamah Rayuan pada 29 Julai 2021 untuk pertimbangan selanjutnya.

Oleh itu Tuan Yang di-Pertua, sewajarnya perkara yang diputuskan oleh
Mahkamah Rayuan supaya tidak mendatangkan prejudis kepada mana-mana pihak.
Pihak PR1MA akan menilai semua tuntutan daripada pembeli-pembeli setelah keputusan
dari Mahkamah Rayuan dimuktamadkan. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama?

Tuan Su Keong Siong [Kampar]: Terima kasih Tuan Yang di-Pertua. Pembeli-
pembeli cara ini terpaksa mengambil tindakan mahkamah kerana mereka tunggu begitu
lama untuk kerajaan memberikan satu penyelesaian kepada mereka. Apabila isu ini
dibangkitkan semasa pelancaran HOC tersebut, ini adalah tidak adil kerana pembeli-
pembeli awal yang terdiri daripada golongan anak muda membeli rumah pertama mereka
yang sekarang menghadapi pinjaman Joan yang lebih tinggi daripada harga asal rumah
baharu sekarang.

Jadi, ini adalah satu situasi yang ditimbulkan oleh kerajaan dan saya rasa
kerajaan perlu menyelesaikannya dan tidak perlu pembeli-pembeli terawal ini mengambil
