DR. 2.8.2022 4

Datuk Seri Dr. Ronald Kiandee: Memang benar tema MAHA 2022 ini
“Sekuriti Makanan Untuk Masa Depan’” atau “Food Security for the Future” adalah
merupakan tema yang diangkat oleh penganjur MAHA pada tahun 2022 ini. Dalam
menganjur ini, penganjur telah mengadakan, melalui 22 segmen seperti yang saya
katakan tadi diadakan di dalam Dewan dan di luar Dewan dan kesemua ini ada lapan
laman dalam Dewan dan 22 dan— dalam dan luar dekat Dewan dan 22 segmen.

Fokus MAHA adalah melalui 22 segmen yang telah disediakan antara elemen
tersebut adalah:

(i) Agro Trade iaitu melibatkan aktiviti perniagaan dan padanan
perniagaan serta mempromosi produk tempatan untuk
menembusi pasaran antarabangsa;

(ii) Agro Edutainment bagi mempromosi serta memberi
kesedaran tentang kepentingan sektor agromakanan dalam
menjamin sumber bekalan negara;

(iii) Agro Lifestyle bagi mempamerkan gaya hidup keluarga
serta aktiviti nilai tambah di sepanjang nilai rantaian
agromakanan;

(iv) selain itu aktiviti menarik untuk golongan muda Agro Youth
seperti yang saya katakan tadi untuk menggalakkan dan
mendorong pembangunan usahawan tani muda;

(v) Agro Tourism khusus bagi mempromosi industri agro
pelancongan;

(vi) Agroteknologi untuk mempamerkan penggunaan teknologi
serta jentera terkini; dan

(vii) Agro Job Fair akan mempromosi potensi serta peluang
pekerjaan yang tersedia dalam sektor pertanian.

Seperti saya katakan, terdapat 1,500 ruang pameran dan jualan turut
disediakan mengikut segmen termasuk pameran oleh kementerian, jabatan/agensi
kerajaan, syarikat swasta dan badan korporat. Di samping itu, terdapat juga aktiviti
demonstrasi masakan, seminar dan konvensyen agromakanan, pengoperasian
laman-laman dan rumah-rumah negeri.

Jadi kepentingan sektor agromakanan khususnya di peringkat pengeluaran
juga akan ditumpukan melalui pengisian program dan aktiviti di kawasan-kawasan

laman, antaranya:

(i) laman padi;
(ii) laman sayuran dan herba;
(iii) laman ternakan;

(iv) laman perikanan;
