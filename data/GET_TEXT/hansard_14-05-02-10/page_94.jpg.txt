DR. 2.8.2022 88

Timbalan Yang di-Pertua [Dato' Mohd Rashid Hasnon]: Yang Berhormat
Menteri, saya bagi dua minit lagi untuk selesaikan.

Datuk Seri Hamzah bin Zainudin: Terima kasih. Jadi, apa yang saya
hendak maklumkan seperti Yang Berhormat Petaling Jaya tadi, saya sudah jawab
bahawa penjawat-penjawat awam telah pun kita ambil tindakan terhadap mereka.

Yang Berhormat Jempol, saya ucapkan tahniah bahawa dia mahukan
statistik-statistik tentang kesalahan-kesalahan dan semua ini akan saya berikan
secara bertulis kerana banyak yang dia mahukan itu akan saya berikan nanti.

Bahawa eksploitasi yang dilakukan bukan hanya kerana mereka yang datang
sebagai refugees tetapi juga ada kadangkala dia datang untuk bekerja di sini tetapi
telah pun dieksploitasi sehingga menyebabkan mereka juga termasuk dalam
golongan pemerdagangan orang ini. Saya hendak jelaskan antara...

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Yang Berhormat Menteri, bolehkah saya bertanya satu sahaja.
Minta maaf... [Ketawa]

Datuk Seri Hamzah bin Zainudin: Boleh.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Saya hendak bertanya- tadi ada disebut oleh Yang Berhormat Klang
bahawa MAID online ini boleh menyebabkan trafficking- kata Indonesia. Adakah
kementerian akan mengkaji perkara ini untuk tindakan selanjutnya?

Datuk Seri Hamzah bin Zainudin: Apa yang telah dipersetujui baru-baru ini
minggu lepas, dengan Kerajaan Indonesia iaitu sistem itu masih lagi boleh diguna
pakai, tidak ada perubahan cuma mereka mahu supaya ejen di sana yang
menggunakan sistem MAID online tersebut. Ini sebab MAID online ini yang dilakukan
bukan hanya untuk Indonesia, untuk semua negara luar.

Jadi, apa yang kita perlu berikan penambahbaikan adalah sesiapa sahaja
yang bekerja nanti melalui konsep yang telah pun saya umumkan beberapa bulan
yang lepas bahawa kita hendak menggunakan satu sistem yang kita namakan e-
Locker. Maknanya sesiapa sahaja yang bekerja di sini akan kita berikan electronic
locker dan di situ nanti keluarga mereka boleh mengikuti sama ada orang ini masih
lagi bekerja dengan majikan tersebut- di mana majikannya, dia tinggal di mana, sama
ada gaji dia sudah dapat ataupun belum, itu semua akan kita lakukan untuk
memberikan penambahbaikan supaya pekerja itu nanti tidak akan menjadi mangsa
yang diperdagangkan.

Maka sebab itu saya ingin jelaskan di sini bahawa apa yang kita lakukan
merupakan sesuatu yang untuk memberikan imej yang lebih baik daripada apa yang

telah dilaporkan oleh US State Department.
