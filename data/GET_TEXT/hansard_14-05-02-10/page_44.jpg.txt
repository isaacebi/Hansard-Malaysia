DR. 2.8.2022 38

2022 dan sehingga pewartaan tersebut, jumlah pemilih terkini ialah seramai
21,113,234 orang. Daripada jumlah tersebut, seramai 1,141,749 orang iaitu 5.4
peratus adalah merupakan pemilih berumur 18 tahun hingga 20 tahun. Manakala
baki berjumlah 19,971,485 orang ataupun 94.6 peratus ialah pemilih berumur 21
tahun ke atas.

Berkenaan dengan meningkatkan kesedaran dan juga kefahaman pengundi
muda mengenai demokrasi berparlimen melalui SPR itu Akademi Pilihan Raya (APR)
telah pun melaksanakan pelbagai program pendidikan pengundi sejak dari tahun
2017 yang mana ia bertujuan untuk supaya segenap lapisan masyarakat dapat
diberikan kefahaman tentang peri pentingnya aplikasi demokrasi melalui platform
pililhan raya, proses pilihan raya yang berlaku di Malaysia, tanggungjawab sebagai
seorang pengundi dan implikasi terhadap negara serta isu-isu dan juga cabaran yang
selalu dibangkitkan semasa pilihan raya diadakan.

Susulan penguatkuasaan had umur pemilih daripada umur 21 tahun yang
diturunkan pada 18 tahun iaitu pada 15 Disember 2021 telah pun menyaksikan
pertambahan ketara pemilih iaitu seramai 5.8 juta orang di mana 1.2 juta orang
adalah terdiri daripada golongan anak muda yang berusia daripada 18 tahun ke 20
tahun.

Pertambahan pengundi di kalangan generasi muda ini adalah wajar dan
mustahak bagi kerajaan untuk pastikan golongan ini bersedia daripada aspek
pengetahuan serta pemupukan nilai-nilai dalam membentuk negara bangsa
terutama sekali hak pengundi sebagai rakyat Malaysia.

Akademi Pilihan Raya melalui kerjasama pelbagai pihak seperti agensi-
agensi kerajaan, pertubuhan-pertubuhan NGO, persatuan, badan-badan bukan
kerajaan telah pun mempergiat pelaksanaan program pendidikan pengundi
khususnya kepada golongan anak muda sama ada di peringkat institusi pengajian
tinggi, masyarakat, komuniti, acara-acara kementerian dan juga agensi serta
pentauliahan kepada golongan pendidik dan juga mahasiswa untuk sama-sama
memberikan pendidikan dan kefahaman mengenai proses pilihan raya di negara kita.
Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Sabak Bernam, tambahan.

Dato’ Haji Mohd Fasiah bin Mohd Fakeh [Sabak Bernam]: Terima kasih
kepada Tuan Yang di-Pertua. Terima kasih kepada Yang Berhormat Timbalan
Menteri yang telah memberikan jawapan dan saya memahami akan keperluan
pengundian. Kita lihat bahawa cukup besar, hampir 21 juta orang pengundi baharu

dan itu akan menjadi penentu kerajaan kita pada waktu akan datang.
