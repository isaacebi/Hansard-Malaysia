DR. 2.8.2022 19

Dato’ Sri Hasan bin Arifin [Rompin]: Terima kasih Tuan Yang di-Pertua.
Yang Berhormat Menteri, public awareness ataupun kesedaran awam ini sangat
rendah di kalangan orang awam, seolah-olah banjir ini bukan satu perkara yang
mencemaskan dan di TV pun kadang-kadang tidak diberi keutamaan. Umpamanya
berita terkini, diulang-diulang dalam TV soal banjir ini. Jadi, apakah langkah-langkah
kerajaan untuk memberi kesedaran dan supaya masyarakat berwaspada
sebenarnya? Supaya jangan terperangkap dengan banjir kilat dan banjir yang sukar
untuk ditangani kemudiannya nanti. Terima kasih.

Datuk Dr. Haji Abd. Latiff bin Ahmad: Terima kasih Yang Berhormat
Rompin. Tuan Yang di-Pertua, sebenarnya kami akui di NADMA sewaktu berlakunya
monsun timur laut pada tahun lepas, memang. Malah kita akui bahawa kelemahan
siar raya dan memberi amaran kepada awam memang jauh lebih rendah jika
dibandingkan dengan siar raya yang dikendalikan oleh sosial media.

Ekoran daripada itu, program-program yang melibatkan lebih ramai peserta
libat urus terutama pemimpin-pemimpin di kawasan yang berlakunya banjir ini perlu
kita mantapkan. Sekarang sebagai contoh, MeTMalaysia telah pun menyampaikan
amaran-amaran banjir melalui telco, melalui SMS kepada kawasan setempat, real
time setiap hari supaya rakyat mempunyai pemikiran yang bahawa mereka perlu
didedahkan dengan maklumat-maklumat yang terkini. Terima kasih.

Tuan Yang di-Pertua: Yang Berhormat Padang Serai, ringkas ya. Tak nak
syarahan.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Yang Berhormat Menteri, seperti mana Yang Berhormat Port Dickson
beritahu tadi, bukanlah sebagai pandangan tetapi itu adalah serius sebab bukan kali
pertama jadi di negara kita. Banyak kali sudah jadi. Yang mangsa ini, Padang Serai
tiada air! Itu yang jadi masalah. Ini sebab rakyat semua marah kita tetapi kita nak
marah siapa? Tolong bagi tahu!

Dato’ Mahfuz bin Haji Omar [Pokok Sena]: Marah, marah, sekarang.

Tuan Karupaiya a/l Mutusami [Padang Serai]: Kalau boleh, buatlah
planning untuk selesaikan masalah banjir ini dan juga pokok-pokok balak ini semua.
Terima kasih Tuan Yang di-Pertua, terima kasih Yang Berhormat Menteri.

Tuan Yang di-Pertua: Apa soalan dia?

Datuk Dr. Haji Abd. Latiff bin Ahmad: Tuan Yang di-Pertua, saya rasa tak
ada soalan, cuma dia hendak melahirkan kemarahan. Saya terimalah kemarahan
beliau.

Tuan Yang di-Pertua: Terima kasih. Yang Berhormat Datuk Seri Haji Mohd

Salim Sharif, silakan.
