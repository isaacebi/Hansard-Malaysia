DR. 2.8.2022 73

Berdasarkan laporan JNAS, polisi pendaftaran kelahiran Malaysia telah
diabaikan lebih daripada 500,000 individu termasuk kanak-kanak tanpa kerakyatan.
Perkara ini menyebabkan mereka yang terlibat tidak dapat mengakses kepada
pekerjaan di sektor awam mahupun swasta termasuklah untuk mendapatkan
pendidikan di sekolah. Hal ini kerana undang-undang yang sedia ada tidak
membenarkan kerajaan memberi suaka kepada orang tanpa kerakyatan atau status
pelarian. Perkara ini juga menyumbang kepada punca terjadinya eksploitasi buruh
paksa kanak-kanak dan juga pemerdagangan orang.

Soalan saya, apakah perancangan kementerian untuk menyelesaikan isu
pendaftaran kelahiran dalam kalangan kanak-kanak pendatang asing yang tidak
didaftarkan? Berapakah bilangan kanak-kanak tanpa kerakyatan ataupun status
pelarian yang sedang memohon kerakyatan di Malaysia?

Kebanyakan sektor negara masih bergantung pada perkhidmatan pekerja
asing kerana kumpulan tersebut datang dengan kesanggupan untuk melakukan
kerja-kerja berkemahiran rendah dengan julat gaji yang rendah. Perkara ini menjadi
semakin parah dari semasa ke semasa bertitik tolak daripada kerenah birokrasi yang
menyukarkan majikan untuk mengambil pekerja asing.

Soalan saya, bilakah kali terakhir syarat-syarat dan juga prosedur
pengambilan pekerja asing serta permohonan kemasukan bagi tujuan pekerja atau
warga asing ini disemak oleh kementerian? Soalan saya, sejauh manakah libat urus
kementerian bersama dengan kementerian dan agensi yang berkaitan untuk
memudahkan urusan kemasukan dan kepulangan pekerja asing?

Saya mencadangkan kementerian perlu menilai semula_ syarat-syarat
prosedur tersebut supaya penyeludupan imigran tidak terus menjadi pilihan rakyat,
pilihan majikan dan juga warga asing. Kini pemerdagangan manusia berada di tahap
yang semakin membimbangkan dengan anggaran sekitar 25 juta orang telah pun
diperdagangkan di seluruh negara. Keadaan di Malaysia juga mencatatkan
peningkatan apabila terdapat 1,854 kes dengan jumlah tangkapan 2,732 pesalah
sejak tahun 2015 sehinggalah Jun 2021.

Soalan saya, sejauh manakah hukuman pada hari ini khususnya dari sudut
hukuman mampu untuk menangani isu pemerdagangan manusia? Adakah hukuman
berat mampu menimbulkan rasa takut terhadap individu terlibat dalam sindiket
pemerdagangan manusia? Hal ini kerana pada tahun 2016 pernah dilaporkan
bahawa sindiket pemerdagangan manusia mampu meraih keuntungan yang besar
iaitu RM162 bilion setahun. Ini di peringkat global.

Saya mohon supaya perkara ini dapat pemerhatian dan jawapan daripada

Yang Berhormat Menteri. Sekian sahaja daripada saya. Saya harap kementerian
