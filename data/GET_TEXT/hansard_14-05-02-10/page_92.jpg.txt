DR. 2.8.2022 86

Tuan Charles Anthony Santiago [Klang]: Yang Berhormat Menteri, mohon
menjawab soal berkait dengan MAID online. Mengapa kerajaan masih menggunakan
MAID online bila ada dakwaan ia memberi peluang untuk trafficking?

Tuan Larry Soon @ Larry Sng Wei Shien [Julau]: Yang Berhormat Menteri,
boleh sedikit?

Datuk Seri Hamzah bin Zainudin: Jadi, bila isu...

Tuan Larry Soon @ Larry Sng Wei Shien [Julau]: Jawab Julau ya.

Datuk Seri Hamzah bin Zainudin: Bila isu Yang Berhormat Julau tadi, Yang
Berhormat Julau kata, saya ucapkan terima kasih Yang Berhormat Julau.

Tuan Charles Anthony Santiago [Klang]: Jangan lupa MAID online.

Datuk Seri Hamzah bin Zainudin: Betul apa Yang Berhormat Julau kata.
Banyak tindakan telah pun diambil dalam industri kelapa sawit ini. Saya ucapkan
tahniah kepada sektor ini yang telah pun banyak memberikan penambahbaikan
melalui program-program inisiatif yang telah pun dilakukan oleh sektor ini. Tahniah
Yang Berhormat Julau.

Timbalan Yang di-Pertua [Dato' Mohd Rashid Hasnon]: Yang Berhormat
Menteri.

Datuk Seri Hamzah bin Zainudin: Yang Berhormat Parit Buntar ada
mengatakan bahawa ramai corrupt officers, ini yang menyebabkan banyak
berlakunya kerja-kerja yang seperti ini. Maka ketika itu saya telah pun baca benda
yang sama. Itulah jumlah pegawai-pegawai yang telah pun kita ambil tindakan.

Yang Berhormat Klang pula ada cerita tentang MAID online. Saya hendak
maklumkan, MAID online ini bukan perkara baharu. la telah pun diumumkan dalam
Bajet 2017 dan penggunaan MAID online bermula dari tahun 2018. Pada tahun 2018
telah pun digunakan MAID online, ia bukan hanya untuk Indonesian maids tetapi
semua negara sumber juga perlu melalui konsep MAID online.

Tuan Charles Anthony Santiago [Klang]: Yang Berhormat Menteri.

Datuk Seri Hamzah bin Zainudin: Ketika itu, ketika tahun 2017 dalam
pengumuman Bajet 2017, ia adalah kerana ketika itu ramai di kalangan rakyat
Malaysia yang mahukan pembantu rumah tanpa diambil melalui ejen-ejen kerana fi
untuk mereka bayar kepada ejen terlampau tinggi yang menyebabkan kerajaan pada
ketika itu terpaksa melakukan secara MAID online. Ini telah pun diguna pakai dari
tahun 2018.

Yang Berhormat Petaling Jaya...

Tuan Charles Anthony Santiago [Klang]: Yang Berhormat Menteri.

Datuk Seri Hamzah bin Zainudin: ...telah pun membangkitkan...

Tuan Charles Anthony Santiago [Klang]: Yang Berhormat Menteri,

Kerajaan Indonesia mengatakan bahawa MAID online itu ada berkait...
