DR. 2.8.2022 123

Tuan Yang di-Pertua: Yang Berhormat Shah Alam amat berani. Bukan
sahaja merokok, dia merokok dekat ‘Petronas’ lagi. Bahaya itu.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Saya hendak bertanya, statement yang dikeluarkan Yang Berhormat
Menteri yang mengatakan ada Ahli-ahli Parlimen kita yang bertemu dengan syarikat
industri tembakau ini ketika kita sedang berbahas beberapa hari lepas.

Padahal lobi daripada syarikat tembakau ini salah daripada segi The World
Health Organization Framework Convention on Tobacco Control yang kita telah
signed dengan WHO. Jadi adakah Yang Berhormat Menteri setuju supaya kalau ada
Ahli Parlimen ataupun pegawai-pegawai mereka kepentingan dengan industri
tembakau ini, mereka perlu isytinar kepada rakyat apa yang telah mereka berhubung
dengan syarikat-syarikat tembakau ini. Terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat
Menteri, sedikit sahaja. Saya perlu isytihar kepentingan saya. Isteri saya merupakan
seorang guru dan saya difahamkan rata-rata guru menyokong betul undang-undang
ini tetapi saya serba salah kerana ada peruntukan-peruntukan yang saya sebagai
peguam rasa tidak begitu adil.

Soalan saya adalah, adakah undang-undang ini juga akan mengkaji semula
saranan kerajaan berkenaan dengan penggunaan vape yang dikatakan boleh
mengurangkan ketagihan kepada rokok?

Tuan Khairy Jamaluddin Abu Bakar: Okey, saya akan jawab sebab banyak
lagi yang saya nak rumuskan...

Tuan Karupaiya a/l Mutusami [Padang Serai]: Yang Berhormat Menteri,
Padang Serai...

Tuan Khairy Jamaluddin Abu Bakar: Saya akan jawab vape tetapi saya
beri kepada kawan kita Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Menteri.

Saya memang sokong terhadap- kita bantah rokok. Ini satu cara yang terbaik
untuk negara kita. Untuk masa hadapan generasi muda. So, bagi saya Yang
Berhormat Menteri, saya melihat papan tanda dipamerkan untuk publik di India di
mana tempat-tempat mereka letak papan tanda mengatakan, hadiah pertama untuk
merokok iaitu pertama mereka tulis “Tibi’, kKedua, mereka tulis “lemah jantung’”,
ketiga, mereka tulis “hilang tenaga batin.” Dia macam-macam ditulis, diletakkan di
pameran di sana. Hadiah-hadiah untuk orang yang merokok.

So, mengapa di negara kita tidak- / tidak tengok apa-apa tanda yang

menunjukkan, apa kesan-kesan apabila kita merokok. Hanya diletak, “Dilarang
