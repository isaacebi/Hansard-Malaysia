DR. 2.8.2022 22

juga lebih prihatin untuk memandangkan bahawa sawit merupakan komoditi nombor
satu pada negara. Maka, kita harus mempertahankan, pastikan bahawa hasil
daripada sawit ini akan tetap sustainable untuk ekonomi negara.

So, jadi apa yang juga kita lakukan, kementerian telah membentuk satu
pasukan khusus untuk membantu sektor perladangan dalam permohonan mereka
untuk membawa masuk pekerja-pekerja asing. Jadi, semua syarikat perladangan
telah masukkan permohonan, kami bekerjasama dengan Kementerian Sumber
Manusia, pegawai-pegawai daripada kementerian akan menguruskan daripada
permohonan sampai ke kemasukan pekerja dari luar negara.

Akan tetapi namun begitu juga, kita tidak kata ia selesaikan the whole
problem. Akan tetapi apa yang saya hendak sebut di sini, walaupun tahun lepas kita
berdepan dengan COVID-19, production kita untuk sawit ini hanya turun tidak
menepati target sebanyak lima peratus sahaja. Akan tetapi daripada segi value
pendapatan, kita meningkat sebanyak 42 peratus. Jadi, itu because low supply, high
demand.

Jadi, antara perkara-perkara lain yang ketika ini kalau kita lihat pekerja-
pekerja asing yang datang ini. Kita juga menggalakkan, ketika ini Bangladesh negara
utama, kedua Indonesia, ketiga adalah India dan keempat adalah Pakistan. Jadi,
saya baru pergi lawatan ke luar negara, India dan Pakistan juga telah menawarkan
rakyat mereka untuk bekerja di ladang-ladang.

Jadi, kita juga minta industry players untuk terbuka untuk mengambil pekerja-
pekerja dari negara India dan juga Pakistan yang telah bersedia. Oleh sebab lepas
post COVID-19, banyak cara hidup, attitude, sikap dan sebagainya berubah. Ramai
yang mencari pekerjaan dan perlukan pendapatan dan sebagainya.

Mereka telah mula hendak dekat dengan industri perladangan, contohnya
sawit. Oleh sebab dalam komoditi, saya boleh berani mengatakan bahawa antara
pekerjaan sektor yang menawarkan gaji yang tinggi adalah daripada sektor
agrikomoditi. So, jadi ini menjadi satu tarikan kepada pekerja-pekerja asing dan juga
local. Untuk /ocal, saya ingat saya stop dahulu, mungkin soalan nanti yang hendak
tanya, mungkin ada yang saya hendak jawab. Jadi, saya tidak mahu buang masa.
Terima kasih.

Tuan Yang di-Pertua: Jawab Yang Berhormat.

Tuan Sim Tze Tzin [Bayan Baru]: Terima kasih Tuan Yang di-Pertua, terima
kasih Yang Berhormat Menteri. Di Malaysia kita ada enam juta hektar tanah untuk
kelapa sawit. Itu Semenanjung sahaja, bukan Sabah dan Sarawak lagi. Jadi, kalau
kita tengok keluasan yang begitu besar, ia a bit unsustainable kalau kita terlalu reliant

on foreign workers.
