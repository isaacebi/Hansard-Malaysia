DR. 2.8.2022 44

Dato’ Tuan Ibrahim bin Tuan Man: Terima kasih Yang Berhormat. Saya beri
jaminan bahawa bila saya ambil alih, saya tidak pernah membatalkan semua projek
yang telah pun diluluskan sebelum ini. Kenaikan kos sebagaimana kita tahu
kementerian meneliti soal kenaikan kos dan penambahan kos yang terpaksa dibuat
kepada projek-projek yang telah diluluskan.

Untuk makluman Dewan yang mulia, untuk negeri Kedah ya kita ada lapan
projek yang sedang dibangunkan sekarang. Saya mungkin sebut dua tiga sahaja
sebagai contoh.

(i) projek naik taraf Loji Rawatan Air Pelubang dengan kos

keseluruhan sebanyak RM455.9 juta secara pinjaman;

(ii) projek naik taraf Loji Rawatan Air Lubuk Buntar Lama initial

geran RM57. 4 juta; dan

(iii) projek naik taraf Loji Rawatan Air Jenun Baru 55 MLD

sebanyak RM161.9 juta pun secara geran.

Ini kita mengambil kira faktor kenaikan kos dan kita harapkan projek ini demi
kepentingan rakyat, siapa sahaja kerajaan mesti teruskan dan mesti diambil kira
faktor kenaikan kos dan tambahan yang perlu dilaksanakan. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih...

Tuan Abdul Latiff bin Abdul Rahman [Kuala Krai]: Selepas ini Kuala Krai,
Yang Berhormat. Dua-dua Kedah ini.

Datuk Seri Panglima Abdul Azeez bin Abdul Rahim [Baling]: Saya
bersama-sama dengan Kedah tadi. Betullah Yang Berhormat jawab tadi bagus betul
tetapi ada juga bila kerajaan tukar, yang tender itu dibatalkan— ini pengalaman di
Baling. Pakatan Harapan naik, dibatalkan, tunggu dua tahun baru pilin Yang
Berhormat jadi Yang Berhormat Menteri, baru buka balik. Itu di antara faktor yang
Yang Berhormat Sungai Petani cakap itu betul. Last sekali kami jadi mangsa.

Di kesempatan ini, saya ucapkan terima kasih kepada Kementerian KASA
yang telah membantu kami di Baling, banjir. Tiga hari, empat hari sudah banjir lagi
sekali. Semalam banjir lagi sekali. Saya merayu kepada kementerian Yang
Berhormat Menteri. Saya tahu you ail memang boleh buat kerja ini dan memang
layak KASA memang boleh buat. Air bukan setakat keladak semalam.

#1200
Air bukan setakat keladak, air minum selut masih dok ada lagi. Jadi, saya

mintalah SADA ini bantu kami kerana selama ini mereka bersandarkan harapan
