DR. 2.8.2022 47

Puan Teresa Kok [Seputeh]: Sebelum itu Tuan Yang di-Pertua, peraturan
mesyuarat, fasal 36(12), “Mana-mana Ahli yang mengeluarkan kenyataan yang
mengelirukan Dewan adalah disifatkan menghina Majlis dan Ahli itu boleh dirujuk
kepada Jawatankuasa Hak dan Kebebasan bagi kesalahan itu”.

Tuan Yang di-Pertua, saya hendak rujuk kepada soalan yang saya tanya
kepada Yang Amat Berhormat Perdana Menteri, berapa anggota rasmi dan berapa
pihak persendirian yang ikut Yang Amat Berhormat Perdana Menteri melawat Jepun
pada Mei tahun ini dan beri pecahan perbelanjaan lawatan rasmi yang dibiayai oleh
kerajaan dan kos yang ditanggung oleh pihak swasta?

Jawapan yang diberi oleh Yang Berhormat Mersing, Menteri di Jabatan
Perdana Menteri itu, dia memang cakap tentang objektif Yang Amat Berhormat
Perdana Menteri pergi ke sana, tetapi satu sen pun dia tidak sebut berapa
perbelanjaannya.

Pagi tadi, semalam saya ada tanya juga bagi Waktu Pertanyaan-pertanyaan
Menteri, soalan tentang berapa yang dibelanjakan oleh Yang Amat Berhormat
Perdana Menteri untuk lawatan rasmi, lagi soalan saya tidak naik.

Tuan Yang di-Pertua, kalau kita lihat yang lepas, saya hanya buat satu carian
dalam Google, Malaysiakini Julai 2013, iaitu jawapan kerajaan kepada Yang
Berhormat Taiping pada waktu itu, kos lawatan Yang Amat Berhormat Perdana
Menteri ke luar negara oleh Yang Berhormat Pekan ialah RM44.1 juta dalam tempoh
Mac 2008 hingga Mei 2013.

Bagi Utusan Malaysia, 22 Oktober 2008 ia juga dilaporkan jawapan
Parlimen...

Dato’ Ramli bin Dato’ Mohd Nor [Cameron Highlands]: Yang Berhormat...

Puan Teresa Kok [Seputeh]: Langkawi, Yang Berhormat Langkawi...

Dato’ Ramli bin Dato’ Mohd Nor [Cameron Highlands]: Yang Berhormat
Seputeh get to the point, direct, what is your question?

Puan Teresa Kok [Seputeh]: / just want to tell you that— dahulu semua ini...

Dato’ Ramli bin Dato’ Mohd Nor [Cameron Highlands]: Yang Berhormat
bercerita benda lain.

Puan Teresa Kok [Seputeh]: Ini dijawab. Jadi, kerajaan harus telus.

Dato’ Ramli bin Dato’ Mohd Nor [Cameron Highlands]: Saya faham.

Puan Teresa Kok [Seputeh]: Lapor kepada Dewan Rakyat. Kenapa soalan
saya tentang perbelanjaan tidak dijawab?

Dato’ Ramli bin Dato’ Mohd Nor [Cameron Highlands]: Saya faham Yang
Berhormat. / understand your question dengan izin. So, my answer is please write so

that the Speaker boleh jawab.
