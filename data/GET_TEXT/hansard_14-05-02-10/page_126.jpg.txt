DR. 2.8.2022 120

New Zealand, ramai yang kata tidak pernah dibuat dan sebagainya. Saya
hendak merakamkan ucapan tahniah kepada Kerajaan New Zealand. Kerajaan New
Zealand walaupun ada perbezaan sedikit seperti mana yang dibangkitkan oleh
beberapa Ahli Parlimen, mereka juga bawa Generational End Game. Cuma mereka
kata yang lahir selepas tahun 2009, tidak boleh dijual rokok selepas ini. So we are
not the only one. Tadi ada yang kata kenapa kita hendak buat eksperimen dan
sebagainya. Kenapa tidak kita jadi peneraju dalam dunia? Kenapa kita kena ikut
sahaja seperti yang Yang Berhormat Gopeng kata tadi? Kenapa tidak untuk benda
yang baik, Malaysia tunjuk bahawa kita boleh bawa penamatan kepada perkara yang
sangat mudarat kepada kesihatan orang awam ini. Itu yang saya mohon sangat
supaya kita melihat bagaimana perkara ini menjadi pathfinder to us to change the
equation as far as smoking is concerned.

Tuan Sanisvara Nethaji Rayer a/l Rajaji [Jelutong]: [Bangun]

Tuan Khairy Jamaluddin Abu Bakar: Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri. Saya mengambil kesempatan, kita tidak menyatakan bahawa
hasrat ini adalah hasrat yang tidak murni. Memang kita tidak mahu anak-anak kita
merokok. Akan tetapi untuk cuma membalas hujahan Yang Berhormat Menteri, kita
telah menggubal undang-undang yang memandang serius dengan _aktiviti
pengedaran dadah dengan mengenakan hukuman gantung. Akan tetapi sejarah
menunjukkan bahawa undang-undang itu tidak menghalang orang-orang daripada
masih mengedar dadah. Cuma saya hendak menyatakan bahawa memang undang-
undang ini adalah undang-undang yang baik, kita mahu anak-anak kita berhenti
merokok. Akan tetapi cuma perlu dikemas kini dan mungkin dilihat peruntukan-
peruntukan. Terima kasih.

Tuan Khairy Jamaluddin Abu Bakar: Saya setuju Yang Berhormat. Bukan
saya menyatakan di sini bahawa Ahli-ahli Yang Berhormat tidak setuju. Saya take
note, saya ambil maklum bahawa sebahagian besar, walaupun ada membangkitkan
kebimbangan dan sebagainya, setuju secara prinsip. Bagi kami di Kementerian
Kesihatan Malaysia, ini adalah satu kemajuan. Kita sudah 12 tahun Yang Berhormat
hendak bawa akta ini. Tidak ada seorang pun Menteri yang berjaya bawa setakat
sampai ini. Saya tahu Yang Berhormat Kuala Selangor dahulu cuba and he was met
with so much resistance within his own Cabinet, saya tahu. Saya baca minit. Susah
sangat dia hendak kuatkuasakan larangan rokok di restoran pun susah, dikenali
sebagai Menteri Tiga Meter. Akan tetapi saya teruskan juga sebab saya tahu
bahawa this is the right thing to do.

Tuan William Leong Jee Keen [Selayang]: Memang kita hendak

selamatkan nyawa generation 2007. Akan tetapi adakah keperluan untuk mereka
