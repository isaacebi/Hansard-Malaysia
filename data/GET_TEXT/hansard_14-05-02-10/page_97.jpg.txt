DR. 2.8.2022 91

Kuala Langat, Yang Berhormat Muar, Yang Berhormat Pontian dan Yang Berhormat
Tuaran.

Silakan Yang Berhormat Jempol, lima minit.

Tuan Sivarasa Rasiah [Sungai Buloh]: Selain daripada nama itu, adakah

pembahas lain?

3.18 ptg.

Datuk Seri Haji Mohd Salim Sharif [Jempol]: Bismillahi Rahmani Rahim.
Assalamualaikum warahmatullahi wabarakatuh.

Tuan Sivarasa Rasiah [Sungai Buloh]: Tuan Yang di-Pertua, selain
daripada pembahas yang disebut itu, adakah pembahas lain yang akan dibenarkan
membahaskan RUU ini?

Timbalan Yang di-Pertua [Dato' Mohd Rashid Hasnon]: Setakat ini saya
dimaklumkan hanya setakat 10 orang ini sahaja.

Tuan Sivarasa Rasiah [Sungai Buloh]: Selepas itu?

Timbalan Yang di-Pertua [Dato' Mohd Rashid Hasnon]: Selepas itu Yang
Berhormat Menteri akan menjawab. Terima kasih, Yang Berhormat Sungai Buluh...
[Dewan riuh] [Pembesar suara dimatikan]

Sila, Yang Berhormat Jempol.

Datuk Seri Haji Mohd Salim Sharif [Jempol]: /Bercakap tanpa
menggunakan pembesar suara]

Timbalan Yang di-Pertua [Dato’ Mohd Rashid Hasnon]: Switch on mic.

Datuk Seri Haji Mohd Salim Sharif [Jempol]: Assalamualaikum
warahmatullahi wabarakatuh. Tiga kali sudah ini bagi salam- diamlah... [Ketawa]
Empat kali- assalamualaikum warahmatullahi wabarakatuh.

Terima kasih Tuan Yang di-Pertua kerana mengizinkan saya untuk
mengambil bahagian dalam membahaskan Rang Undang-undang Kawalan Produk
Tembakau dan Rokok 2022. Saya bangun untuk menyatakan sokongan terhadap
penggubalan undang-undang ini supaya Malaysia mempunyai generasi penamat
bagi tabiat merokok yang telah menjadi isu kesihatan awam sejak sekian lama.

Oleh itu, syabas dan tahniah saya ucapkan kepada mereka yang terlibat
secara langsung, terutama Yang Berhormat Menteri yang begitu berani untuk
membawa Rang Undang-undang Kawalan Produk Tembakau dan Rokok 2022 di
Parlimen. Dengan adanya sebuah undang-undang dan perancangan yang strategik,
maka besarlah harapan saya untuk melihat Malaysia menjadi sebuah negara yang
sihat, bebas daripada asap rokok dan juga vape... [Tepuk]

Tuan Yang di-Pertua, setelah sekian lama sistem kesihatan negara

mengamalkan kaedah rawatan, maka sudah sampai masanya kita mengalih strategi
