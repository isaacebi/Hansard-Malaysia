DR. 2.8.2022 92

kepada mencegah terhadap penyakit yang berpunca daripada rokok. Hal ini kerana
sistem kesihatan negara telah pun berbelanja berbilion-bilion ringgit selama ini untuk
merawat 16 penyakit paling berbahaya akibat rokok seperti kanser, paru-paru, strok,
jantung dan sebagainya.

Kos merawat terhadap penyakit akibat rokok juga diunjurkan bakal meningkat
pada setiap tahun. Setelah mengambil kira kenaikan kos perubatan, kos rawatan
dijangka bakal mencecah RM8.77 bilion pada tahun 2030.

01520

Selain itu, asap rokok juga boleh memudaratkan kesihatan, individu yang
terdekat atau individu yang terhidu asapnya. Risiko untuk terkena penyakit juga
adalah lebih tinggi berbanding individu yang merokok.

Soalan saya, mengapakah baru sekarang undang-undang seperti ini digubal
dan dibentangkan dalam Dewan yang mulia ini? Apakah faktor yang mengekang
kementerian untuk memperkenalkan undang-undang dan strategi penamatan bagi
tabiat merokok ini sejak awal lagi? Secara peribadi, tabiat merokok sememangnya
perlu dihentikan dan dicegah secara menyeluruh bagi mengelakkan lebih ramai
rakyat Malaysia ketagih nikotin yang sukar untuk dirawat.

Tuan Yang di-Pertua, umumnya mengetahui industri rokok elektronik ataupun
vape telah berkembang di seluruh negara. Ramai dalam kalangan perokok tegar juga
telah beralih kepada vape sebagai alternatif untuk menghentikan ketagihan rokok.
Kalau kita lihat di pasaran, terdapat pelbagai vape, kekuatan nikotin dan sebagainya.
Revolusi vape ini berlaku dengan begitu cepat.

Hakikatnya mereka juga sebenarnya telah terperangkap dengan ketagihan
vape kerana terdapat kandungan nikotin dalam cecair yang digunakan. Lebih
membimbangkan saat ini dikejutkan dengan penyakit EVALI yang menjadi ancaman
kepada pengguna tegar vape. Perkara ini sudah tentulah menjadi cabaran baharu
kepada sistem kesihatan negara. Ini kerana, pada hari ini vape bukan sahaja
digunakan oleh perokok yang sedia ada vape juga turut digunakan oleh golongan
yang menggunakan secara suka-suka dan menjadikan sebagai gaya hidup yang
baharu.

Soalan saya, sejauh manakah risiko vape ini berbanding dengan rokok
terhadap sistem kesihatan badan manusia? Adakah ia lebih berbahaya dan
sebaliknya? Adakah wap yang dihasilkan oleh vape memberi kesan yang sama
sekali seperti asap rokok kepada individu yang terhidu atau secondhand smoker.

Hal ini kerana, saya dapati golongan pengguna vape lebih cenderung
menggunakannya di dalam kawasan tertutup kerana ia tidak berbau busuk
berbanding dengan rokok. Melihat secara keseluruhan, undang-undang ini hanya

memfokuskan terhadap generasi yang akan datang iaitu individu yang lahir pada
