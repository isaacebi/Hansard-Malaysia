DR. 2.8.2022 13

yang perlu dinaik taraf atau digantikan dengan yang baharu sebelum penyeragaman
BDM dilaksanakan. Mohon pencerahan dari Yang Berhormat Menteri. Terima kasih.

Tuan Yang di-Pertua: Yang Berhormat.

Datuk Seri Ir. Dr. Wee Ka Siong: Terima kasih, Tuan Yang di-Pertua. Soalan
ini luar daripada penerbangan tetapi walau bagaimanapun kerana Yang Berhormat
Sandakan ini dia hendak tahu jawapan saya buat ringkas sahaja, Tuan Yang di-
Pertua.

Apa yang telah diumumkan oleh Kementerian Pengangkutan adalah dasar
atau polisi yang telah diterap oleh kementerian. Kita bawa dialog persatuan itu dan
apa yang berlaku adalah ramai tidak faham.

Fasal jambatan yang runtuh ini sebab berat yang berlebihan. Di Sabah sudah
ada 388,000 TEUs iaitu kontena yang kita bawa melalui semua pelabuhan. Beratnya
53 tan, jadi kalaulah lori-lori di Sandakan disekat hanya pada 35 tan dengan hujah
kononnya akan merosakkan jambatan itu tidak masuk akal kerana kita sudah bawa,
tiap-tiap hari bawa.

Akan tetapi jalan utama itu adalah jalan persekutuan dan jalan-jalan tidak
boleh. Bermaksud kita di peringkat JPJ ialah kalau dahulu kita suruh pergi ke stesen
timbang tetapi kalaulah kita sudah beri pengecualian kepada kargo sudah beratnya
53 tan, kenapa pula terdapat perbezaan antara Sabah dan Sarawak dengan
perbezaan 30 peratus dan kos pengangkutan di Sabah sangat tinggi kerana berat
badan itu sudah 21 tan dan dia hanya boleh bawa 10 tan. Berbanding dengan
Semenanjung dengan Sarawak dia bawa 20 lebih tan.

Jadi itulah sebabnya kita buat penyelarasan dan ini tidak akan menjejaskan
jambatan runtuh kerana jalan yang sama telah digunakan untuk membawa kontena
dan barang-barang cecair yang beratnya lebih daripada itu. Jadi saya rasa hanya
kepada jalan persekutuan yang telah diwartakan. Itu tidak menjadi masalah. Sekian,
terima kasih.

Tuan Syed Ibrahim bin Syed Noh [Ledang]: Tuan Yang di-Pertua, boleh.
Ini berkait dengan soalan.

Tuan Yang di-Pertua: Masa sudah habis, maaf. Ahli-ahli Yang Berhormat
semua, sekarang tamatlah sesi untuk Waktu Pertanyaan-pertanyaan Menteri pada

hari ini. Terima kasih kepada semua Ahli Yang Berhormat.

[Sesi Waktu Pertanyaan-pertanyaan Menteri tamat]
