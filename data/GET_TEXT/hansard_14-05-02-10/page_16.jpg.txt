DR. 2.8.2022 10

negara-negara Eropah. Ini memang kita manfaatkan apabila pokok getah sudah tua
dan tak boleh lagi menghasilkan lateks- susu getah, maka kita dah ada program
kerjasama antara perladangan getah dan juga kayu agar mereka boleh
memanfaatkan kayu-kayu Rubberwood ini dan transform Rubberwood ini kepada
chipboard seperti yang saya sebutkan tadi. So, ini telah bermula Yang Berhormat
Jempol. Terima kasih.

Tuan Yang di-Pertua: Terima kasih. Yang Berhormat Kuala Krai, silakan.

3. Tuan Abdul Latiff bin Abdul Rahman [Kuala Krai] minta Menteri
Pengangkutan menyatakan, apakah status dan tindakan-tindakan yang telah diambil
oleh Kementerian Pengangkutan berikutan penurunan taraf keselamatan Pihak
Berkuasa Penerbangan Awam Malaysia (CAAM) daripada Kategori 1 ke Kategori 2
oleh pihak Federal Aviation Administration (FAA) pada November 2019 dan apakah
tindakan persediaan Malaysia untuk mengekalkan kerusi Ahli Majlis International
Civil Aviation Organisation (ICAO).

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, berikutan penurunan taraf keselamatan Pihak Berkuasa Penerbangan Awam
Malaysia (CAAM) daripada Kategori 1 ke Kategori 2 oleh pihak Federal Aviation
Administration (FAA) Amerika Syarikat pada November 2019, Kementerian
Pengangkutan melalui CAAM telah mengambil tindakan pembetulan terhadap 33
dapatan audit /nternational Aviation Safety Assessment (IASA) yang dibangkitkan
oleh FAA pada tahun 2019.

Pada waktu yang sama, CAAM telah mengambil tindakan memperkukuhkan
aspek-aspek keselamatan termasuk elemen-elemen kritikal yang menjadi persoalan
utama dalam IASA FAA.

#1030

Selanjutnya pihak FAA telah mengadakan sesi pengauditan semula ke atas
CAAM dari 6 hingga 10 Disember 2021 dan laporan bertulis hasil dapatan
pengauditan semula telah dikemukakan kepada Malaysia pada 10 Mei 2022 untuk
tindakan pembetulan.

Berdasarkan laporan tersebut, CAAM telah mengambil tindakan untuk
menutup 29 dapatan audit IASA yang dibangkitkan oleh FAA, seterusnya pada 12
hingga 14 Julai 2022 pihak FAA telah mengadakan perbincangan lanjutan dengan
CAAM berkaitan tindakan pembetulan yang telah diambil oleh CAAM ke atas
dapatan-dapatan tersebut.

Berdasarkan perbincangan tersebut, pihak FAA telah memaklumkan secara
lisan bahawa kesemua 26 daripada 29 hasil dapatan yang diperoleh dalam sesi

pengauditan pada Disember tahun lalu telah berjaya ditutup. Kesemua 26 hasil
