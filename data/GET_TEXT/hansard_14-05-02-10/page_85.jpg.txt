DR. 2.8.2022 79

Tuan Sivarasa Rasiah [Sungai Buloh]: Akan tetapi Yang Berhormat
Menteri, saya secara ringkas sahaja. Mereka iktiraf 10 tetapi...

Datuk Seri Hamzah bin Zainudin: Saya dah bacakan- Mungkin nanti. Nanti
dahulu, Yang Berhormat Sungai Buloh. Saya dah bacakan bahawa kita dah ambil
tindakan-tindakan yang tertentu daripada segi berikan penambahbaikan kepada
akta-akta yang sedia ada. Akta Antipemerdagangan itu, begitu juga dengan Akta
Buruh. Semua ini ialah_ perkara-perkara yang telah pun kita  berikan
penambahbaikan. Jadi, walaupun mereka kata tak cukup tetapi penambahbaikan
sudah pun diberikan. Apa dia Yang Berhormat Sungai Buloh?

Timbalan Yang di-Pertua [Dato’ Mohd Rashid Hasnon]: Sila, Yang
Berhormat Sungai Buloh.

Tuan Sivarasa Rasiah [Sungai Buloh]: Terima kasih. Mereka iktirafkan di
muka surat 366, ayat ini. Mereka iktirafkan ada 10 tempat perlindungan, disebut itu.
Saya baca secara ringkas, “The Ministry of Women, Family and Community
Development continued to fund shelters for trafficking victims. Eight government
operated and two NGO operated.” Mereka tidak menafikan itu. Hanya prosedur
mereka kata, di north Malaysia tak ada tetapi adakah tempat perlindungan di Perlis
atau di Kedah? Mungkin itulah.

Datuk Seri Hamzah bin Zainudin: Oleh sebab itulah yang saya kata, tadi
kan saya dah maklumkan tadi. Mungkin Yang Berhormat Sungai Buloh tak dengar.

Tuan Sivarasa Rasiah [Sungai Buloh]: They acknowledged.

Datuk Seri Hamzah bin Zainudin: Mungkin Yang Berhormat Sungai Buloh
tak dengar. Saya dah kata, di Perlis ada. Dari tahun 2017 lagi dah.

Tuan Sivarasa Rasiah [Sungai Buloh]: Okey, okey. Itu silap dialah. Okey.

Datuk Seri Hamzah bin Zainudin: Oleh sebab itu saya dah umumkan.
Bukan tersilap, ini bukan silap, ini subjektif. Oleh sebab itu jangan kata- ha! Ini yang
jadi masalah kita. Kita nak menjaga nama negara kita. Bila laporan ini tak betul, kita
kata mereka silap. Jangan cakap macam itu. Kita kena kata ini yang menyebabkan
subjektif, menyebabkan orang beranggapan seolah-olah kita tak melakukannya
langsung. Oleh sebab Yang Berhormat yang sepatutnya bertanggungjawab untuk
menahan segala apa tuduhan yang dibuat oleh mereka.

Tuan M. Kulasegaran [Ipoh Barat]: Yang Berhormat, have you refuted it?
Have you refuted it? Have you challenged it?

Tuan Sivarasa Rasiah [Sungai Buloh]: Saya bagi soalan kepada Yang
Berhormat, Yang Berhormat jawablah.

Tuan M. Kulasegaran [Ipoh Barat]: Yang Berhormat, have you refuted it?
Ada hantar surat kepada Amerika Syarikat tak? Tak ada kan? You didn’t do it.
