DR. 2.8.2022 17

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Mengenai soalan ini, saya cuma hendak perhatian Tuan Yang di-Pertua
bahawa soalan yang asal ialah mengenai kos sara hidup. Yang Amat Berhormat
Perdana Menteri tidak hadir dan oleh itu mungkin Yang Berhormat Menteri Pertanian
dan Industri Makanan, Yang Berhormat Menteri Perdagangan Dalam Negeri dan Hal
Ehwal Pengguna, Yang Berhormat Komunikasi dan Multimedia.

Jadi, ada empat dan lima buah kementerian. Saya faham soalan ini perlu
dijawab oleh salah seorang Yang Berhormat Menteri. Kalau Yang Amat Berhormat
Perdana Menteri tidak hadir, bagi saya kos sara hidup ini soal yang paling utama
yang harus dihadapi oleh rakyat sekarang. Jadi, itulah saya hendak bagi.

Untuk makluman Tuan Yang di-Pertua, saya tidak fikir ini wajar diterima
walaupun saya sambut baik, akhirnya saya kemukakan soalan mengenai banjir,
soalan kedua. Akan tetapi cuma hendak tekankan bahawa soalan yang pertama
merujuk kepada kos sara hidup kepada Yang Amat Berhormat Perdana Menteri,
saya faham kalau Yang Amat Berhormat Perdana Menteri tidak boleh jawab tetapi
Kementerian Perdagangan Dalam Negeri dan Hal Ehwal Pengguna, Kementerian
Pertanian dan Industri Makanan, kemudian ada Kementerian Komunikasi dan
Multimedia. Pelbagai Menteri boleh jawab sepatutnya. Jadi, soalan kedua.

Tuan Yang di-Pertua: Saya difahamkan, soalan Yang Berhormat untuk MQT
baru diterima semalam. Jadi, saya difahamkan Yang Amat Berhormat Perdana
Menteri tidak dapat menjawab, tidak tahulah sama ada selepas ini Yang Berhormat
ingin kemukakan soalan yang sama dengan notis yang sedikit lebih panjang. Saya

jemput Yang Berhormat Menteri, silakan.

2. Dato’ Seri Anwar bin Ibrahim [Port Dickson] minta Perdana Menteri
menyatakan langkah-langkah persediaan yang telah dilaksanakan sejak kejadian
bencana banjir tahun lepas bagi meningkatkan kesiapsiagaan kerajaan dalam
menghadapi bencana banjir knususnya menjelang kedatangan musim tengkujuh
tahun ini.

Menteri di Jabatan Perdana Menteri (Tugas-tugas Khas) [Datuk Dr. Haji
Abd. Latiff bin Ahmad]: Terima kasih soalan dan teguran daripada Yang Berhormat
Ketua Pembangkang. Izinkan saya menjawab soalan Nombor 2 yang diutarakan oleh
Yang Berhormat Port Dickson.

Kita semua faham sejak 16, 17 dan 18 Disember tahun lepas, kita mengalami
bencana yang agak besar yang melibatkan kerugian lebih daripada RM6 bilion.
Sejajar dengan itu, satu persidangan khas diadakan pada bulan Januari. Ekoran
daripada itu, banyak perkara yang kita belajar daripada kesilapan-kesilapan. Ekoran

daripada itu, persediaan-persediaan bagi menangani Monsun Timur Laut 2022-2023
