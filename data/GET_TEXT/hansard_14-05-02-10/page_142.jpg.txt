DR. 2.8.2022 136

Tuan Haji Yamani Hafez bin Musa: ...Dan kuasa Menteri untuk menetapkan
tarikh permulaan kuat kuasa akta yang dicadangkan.

Fasal 2 bertujuan meminda seksyen tertentu dalam Akta 235 seperti seksyen
57, 59, 83, 86 dan 94 bagi menggantikan perkataan in the prescribed form dengan
perkataan in the form and manner as determined by the Director General. \ni
merupakan pindaan am bagi memberi kuasa kepada Ketua Pengarah Kastam untuk
menentukan bentuk dan cara akuan dibuat berhubung perkara tertentu seperti
tuntutan pulang balik wang terlebih bayar, pelepasan barang di pelabuhan, akuan
manifest cargo vessel dan pesawat udara dan kaedah pemakluman tuntutan barang
sitaan.

Fasal 3 bertujuan meminda subseksyen 3(3) sebagai pindaan berbangkit
daripada pemotongan seksyen 145 Akta 235.

Fasal 4 bertujuan meminda subseksyen 10A(1) bagi memberi kuasa kepada
Ketua Pengarah Kastam untuk menentukan bentuk dan cara permohonan bagi
mendapatkan ketetapan Kastam.

Fasal 5 bertujuan memotong seksyen 19(2) berhubung bentuk dan cara yang
ditetapkan bagi pengiraan duti kastam yang kena dibayar melalui borang. Ini
memandangkan kaedah penilaian dan penentuan nilai duti kastam telah pun
diperuntukkan di bawah seksyen 142(35B).

Fasal 6 bertujuan meminda subseksyen 65A dengan memotong subseksyen
65(A4) bagi memperbetul kesalahan bersifat editorial iaitu dengan memotong
perkataan subject to subsection (4).

Fasal 7 bertujuan meminda seksyen 78(1) bagi memberi kuasa kepada Ketua
Pengarah Kastam untuk menentukan bentuk dan cara akuan bagi barang berduti
yang diimport.

Fasal 8 bertujuan meminda seksyen 78B bagi memperjelaskan bahawa
pengimport barang berduti hendaklah membayar duti kastam dan caj-caj lain dalam
tempoh 14 hari daripada tarikh ketibaan barang itu.

Fasal 9 hingga 12 bertujuan meminda seksyen 80(1A), 82, 85 dan 99(1)(d)
bagi memberi kuasa kepada Ketua Pengarah untuk menentukan bentuk dan cara
akuan bagi barang yang dieksport, barang tidak berduti yang diimport dan dieksport
menggunakan pengangkutan rel serta permohonan tuntutan pulang balik duti kastam
yang telah dibayar ke atas barang yang diimport dan kemudian dieksport semula.

Fasal 13 dan 14 bertujuan memotong subseksyen 142(12) dan 142(35E)
serta seksyen 145 memandangkan Ketua Pengarah melalui akta yang dicadangkan
ini diberi kuasa untuk menentukan bentuk dan cara akuan bagi perkara berkenaan.

Fasal 15 bertujuan memasukkan seksyen baharu iaitu 145C dan 145D ke

dalam Akta 235. Seksyen 145C memberi kuasa kepada Menteri Kewangan untuk
