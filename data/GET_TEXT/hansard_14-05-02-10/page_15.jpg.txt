DR. 2.8.2022 9

Jadi, apa yang kita juga laksanakan hala tuju ke depan, kita nak cari tanah-
tanah untuk kita tanam pokok-pokok kayu agar kita ada bahan untuk upstream dan
kita buka ladang-ladang di luar negara juga. So, baru-baru ini contohnya kita baru
ada MyACE. Ada negara Nigeria yang menawarkan 1 juta hektar tanah untuk
menanam pokok-pokok untuk perkayuan dan sebagainya.

Saya juga nak menekankan di sini bahawa industri perkayuan kita memang
mendapat sambutan yang baik daripada Jelajah Agrokomoditi kita dan ini merupakan
usaha kita untuk memastikan bahawa pasaran kayu-kayan kita dapat meningkat.

Daripada segi pekerja, selain daripada masalah pekerja asing dan
sebagainya tetapi melalui IMPACT, our institute of perladangan, kita telah approach
dengan pergi ke universiti dan sekolah-sekolah untuk membuka kesedaran bahawa
industri kayu ini merupakan industri yang berpotensi. Kita juga telah menandatangani
MoU dengan TVET untuk memastikan kita dapat membuat /ocal workers daripada
negara kita sendiri. Terima kasih.

Tuan Yang di-Pertua: Yang Berhormat Jempol, silakan.

Datuk Seri Haji Mohd Salim Sharif [Jempol]: Terima kasih Tuan Yang di-
Pertua. Sekitar 60 tahun yang lalu, kayu getah tidak dikenal pasti nilai atau
kelebihannya dalam industri perabot. Justeru itu, kebanyakan kayu getah dieksport
mentah ke luar negara. Sedangkan kayu getah boleh menghasilkan perabot yang
berkualiti dan tinggi dan tahan lama mencecah 20 tahun.

Soalan saya, apakah perancangan kementerian untuk menggalakkan
penggunaan kayu getah dalam kalangan pemain industri perabot Malaysia? Usaha
ini saya yakin dan percaya kerana boleh mengurangkan kos dan juga membantu
pekebun kecil yang mempunyai kebun dan tanam semula perlunya getah tersebut
ditebang. Adakah kementerian tahu bahawa kita pada hari ini, kayu getah yang amat
sedikit penggunaannya dan mungkin harga juga tak dapat dirasai oleh pekebun kecil
getah. Mohon Menteri untuk menjawab.

Tuan Yang di-Pertua: Terima kasih.

Datuk Hajah Zuraida binti Kamaruddin: Terima kasih Yang Berhormat
Jempol. Rubberwood adalah antara satu-satunya jenis kayu yang memang kita
gunakan untuk membuat perabot untuk dieksport. Rubberwood memang popular
selain daripada kita punya balau, meranti dan juga jati. Rubberwood memang kita
eksport tetapi ketika ini juga kita telah membuat satu program yang mana kita juga
mengolah rubberwood ini untuk satu ekosistem yang lebih mampan iaitu dengan
memprosesnya untuk menjadikan chipboard yang digunakan untuk membuat
perabot.

So, ini adalah antara perkara-perkara yang kita laksanakan. Rubberwood

memang mendapat sambutan yang tinggi daripada negara-negara luar termasuk
