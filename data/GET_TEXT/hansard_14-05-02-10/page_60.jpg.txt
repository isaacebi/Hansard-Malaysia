DR. 2.8.2022 54

(vi) kelemahan pelaksanaan prosedur operasi standard
mengenal pasti mangsa semasa operasi dan semasa
mengenal pasti mangsa dalam kalangan kumpulan berisiko;

(vii) menghukum mangsa dengan kesalahan imigresen dan
persundalan;

(viii) | kelemahan koordinasi antara agensi; dan

(ix) kelemahan perkhidmatan perlindungan yang menyebabkan
mangsa tidak berminat untuk terlibat dalam prosiding
jenayah.

Walaupun kebanyakan daripada sembilan perkara aspek negatif yang saya
nyatakan tadi telah banyak diambil tindakan oleh kerajaan, tetapi ianya masih lagi
tidak dapat mempengaruhi penilaian Jabatan Negara Amerika Syarikat (JNAS).
Laporan JNAS pada kali ini juga telah menyenaraikan 15 perkara penambahbaikan
seperti yang telah diedarkan. Ini juga termasuk saranan supaya Malaysia
meningkatkan usaha bagi mengenal pasti mangsa dalam kalangan warga negara
Republik Rakyat China yang bekerja di syarikat berkaitan Kerajaan Republik Rakyat
China di Malaysia.

Tuan Yang di-Pertua, Pelan Tindakan Kebangsaan Antipemerdagangan
Orang (2021-2025) atau NAPTIP 3.0 yang telah saya lancarkan pada tahun lepas
adalah merupakan komitmen kerajaan dalam isu pemerdagangan orang. NAPTIP 3.0
merupakan sebuah dokumen strategik. la menentukan secara jelas hala tuju serta
fokus negara dalam mencegah dan membanteras jenayah pemerdagangan orang di
Malaysia.

Secara ringkasnya NAPTIP 3.0 ini mengandungi empat teras utama, 34
objektif spesifik dan 210 aktiviti yang dilaksanakan oleh lima jawatankuasa pelaksana
serta dipantau pelaksanaannya oleh Jawatankuasa Pemantauan dan Penilaian.
Sehingga kini sebanyak lebih kurang 110 aktiviti telah dilaksanakan oleh pelbagai
pemegang taruh yang terdiri daripada agensi kerajaan, pihak NGO dan CSO dan
juga organisasi antarabangsa.

Walaupun berhadapan dengan cabaran ini, KDN dan anggota Majlis
Antipemerdagangan Orang dan Antipenyeludupan Migran (MAPO) yang terdiri
daripada 22 kementerian dan agensi sentiasa komited untuk membanteras jenayah
pemerdagangan orang dengan memperkukuhkan usaha melalui langkah-langkah
yang juga selaras dengan aktiviti dalam NAPTIP 3.0 seperti berikut.

Pertama, penguatkuasaan dan pendakwaan. Selaras dengan pindaan terkini
Akta 670 yang telah berkuat kuasa pada 22 Februari 2022, kerajaan telah

melaksanakan program-program bagi meningkatkan kefahaman mengenai pindaan
