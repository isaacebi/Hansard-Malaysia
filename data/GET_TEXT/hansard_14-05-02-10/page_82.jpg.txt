DR. 2.8.2022 76

manusia lebih untung daripada meniaga unta. Jadi, inilah antara perkara yang saya
harap pihak kementerian mengkaji...

Tuan Haji Ahmad bin Hassan [Papar]: Papar minta laluan.

Datuk Mohd Azis bin Jamman [Sepanggar]: ...agar kos ini dapat ditangani
dengan baik. Ya, silakan.

Tuan M. Kulasegaran [Ipoh Barat]: Sedikit. Ini sindiket-sindiket...

Tuan Haji Ahmad bin Hassan [Papar]: Papar punya laluan.

Tuan M. Kulasegaran [Ipoh Barat]: ... membawa pekerja dari luar negara.
Yang Berhormat saya tidak cukup masa sebelum ini. Pada bulan - satu tahun dahulu
semasa MCO, ada pekerja-pekerja dibawa dari jalan tikus ke negara ini. Saya ada
berbincang dengan pihak-pihak berkenaan dan ini terjadi pada masa MCO when the
borders are close. Kalau boleh jadi sedemikian, macam mana? Ini perlu tindakan. Ini
bukan satu perkara yang luar biasa yang saya hendak kata. Modern slavery menjadi
satu masalah yang perlu ditangani oleh kerajaan. Patut lama dahulu dah, kita tahu,
tetapi tidak cukup depth action on this matters.

Timbalan Yang di-Pertua [Dato' Mohd Rashid Hasnon]: Baik. Sila Yang
Berhormat Sepanggar.

Datuk Mohd Azis bin Jamman [Sepanggar]: Sila. Saya bagi peluang Yang
Berhormat Papar untuk yang terakhir.

Tuan Haji Ahmad bin Hassan [Papar]: Terima kasih. Adakah Yang
Berhormat bersetuju bahawa kes pemerdagangan manusia unik di Sabah? Di
Semenanjung majikan didakwa mengeksploitasi pekerja asing. Di Sabah pula
pekerja yang mengeksploitasi majikan. Ini kerana apabila mereka diputihkan ramai
daripada pekerja-pekerja asing ini apabila orang sebelah ataupun majikan lain
memberi mereka gaji yang lebih, mereka akan lari.

Jadi, kami di Sabah pendatang asing yang bekerja ini tidak direkodkan juga.
Mereka boleh datang dan pergi bila-bila masa seperti Touch ‘n GO. Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Sepanggar.

Datuk Mohd Azis bin Jamman [Sepanggar]: Masukkan dalam teks ucapan
saya. Sekian dan terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Sepanggar. Ahli-ahli Yang Berhormat, seramai enam orang Abhli
Yang Berhormat telah pun meminta penjelasan dan memberi pandangan. Sekarang

saya menjemput Yang Berhormat Menteri untuk menjawab. Tempoh masa 20 minit.
