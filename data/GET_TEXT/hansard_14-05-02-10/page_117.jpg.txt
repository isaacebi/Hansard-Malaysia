DR. 2.8.2022 111

rokok seperti British American Tobacco, Philip Morris International dan RJ Renox.
Negara seperti Colombia, Ecuador, European Union, Belgium, Finland, France,
Germany, Italy, Netherlands, dan Sepanyol telah bergabung untuk mengambil
tindakan undang-undang kepada pihak yang telah berkomplot dalam penyeludupan
rokok.

Malaysia disebut sebagai pengguna rokok seludup antara yang paling tinggi
dalam dunia Tuan Yang di-Pertua. Enam daripada 10 rokok di Malaysia dikatakan
adalah rokok seludup. Maka, penguatkuasaan sangat-sangat penting. Justeru itu
Tuan Yang di-Pertua, negara berhadapan dengan kartel yang besar dalam usaha
kita untuk memerangi masalah yang diteruskan oleh tabiat merokok. Mungkin ada
kartel terlibat dalam menghasilkan sindiket rokok seludup, mungkin. Sebagai
cadangan, eloklah dipertimbangkan beberapa perkara berikut.

Pertama, apa juga sistem yang ingin dibangunkan oleh track and trace
system sebagai alat mengawal dan mengesan rokok yang diedarkan di pasaran, ia
mestilah benar-benar praktikal, bebas dan mengikut garisan piawaian antarabangsa.

Kedua,aspek penguatkuasaan hendaklah diteliti dan diikuti kerana negara
sudah mempunyai undang-undang sedia ada yang mencukupi bagi tegahan dan
larangan merokok di tempat awam yang telah diwartakan.

Ketiga, kerajaan juga mestilah mengkaji keseluruhan semangat RUU ini bagi
menyelaraskan dengan desakan dan cadangan yang dibuat oleh sesetengah Ahli
Dewan yang mahukan juga penggunaan ketum dan ganja diperkenalkan untuk
tujuan perubatan.

Tidak logik kita menggubal satu akta untuk hasil tembakau dan rokok
elektronik dengan kuat tetapi dalam masa yang sama mahu juga memperkenalkan
penggunaan ketum ganja pada rakyat Malaysia. Sekali lagi...

Tuan Ahmad Tarmizi bin Sulaiman [Sik]: Yang Berhormat Pontian, Sik
mohon sedikit celahan. Boleh Sik sedikit?

Datuk Seri Haji Ahmad bin Haji Maslan [Pontian]: Tiada celahan. Sekali
lagi komunikasi kerajaan adalah penting. Pendidikan formal dan tidak formal sangat-
sangat penting.

Keempat, RUU ini mestilah kekal dengan sifatnya sebagai pencegahan. la
nya mesti diseimbangkan agar tidak dikategorikan sebagai satu jenayah serius yang
boleh memberikan kesan minda dan jiwa kepada masa depan generasi muda.
Justeru itu, saya mencadangkan agar remedi dan hukuman kepada mereka yang
ingkar kepada peraturan dalam RUU ini mestilah dipertimbangkan sebaik mungkin

dan perlu kepada libat urus yang lebih meluas di kalangan pemegang taruh terbabit.
