DR. 2.8.2022 109

Akan tetapi, dalam Dewan yang mulia ini, kita linat bill yang ada tetapi tidak
ada data yang dikemukakan. Apa yang disebut oleh Yang Berhormat Bintulu tadi,
apa yang disebut oleh Yang Berhormat dari Muar. Jadi, di situ kalau perkara ini
dirujuk kepada jawatankuasa dan saya lihat ada usul, saya harap Yang Berhormat
Menteri dapat melihat kepada perkara tersebut.

Ini kerana bila diluluskan, enforcement dan sebagainya juga banyak wang
yang akan kita gunakan bertujuan kita hendak pastikan bahawa undang-undang ini
berjaya. Kita tidak mahu satu keadaan seperti mana yang disebut oleh Yang
Berhormat Padang Rengas semalam. Selepas diluluskan, ada cabaran dibuat dan
kita linat undang-undang ini dikatakan melanggar Artikel 8. Susulan daripada itu, ia
dikatakan tidak berperlembagaan.

Dalam keadaan tersebut saya harap bahawa perkara itu dapat dilihat supaya
apa yang diluluskan dalam Dewan yang mulia ini adalah selari dengan peruntukan
dan keperluan Artikel 8 Perlembagaan Persekutuan. Terima kasih Tuan Yang di-
Pertua.

Tuan Syed Saddiq bin Syed Abdul Rahman [Muar]: 30 saat sahaja Tuan
Yang di-Pertua.

Dengan itu, itu adalah tiga cadangan penambahbaikan saya. Secara amnya
saya rasa jikalau kita tanya mana-mana manusia, mereka juga berkata kita wajar
menyokong undang-undang ini supaya kita dapat kurangkan kebergantungan dan
ketagihan anak-anak muda generasi baharu kepada rokok.

Akan tetapi dalam kita melaksanakan undang-undang, kita di Parlimen
bertanggungjawab untuk memastikan bahawa ruang salah guna itu kita tutup dan
mana kita boleh tambah baik, kita tambah baik bersama. Oleh sebab itu saya
berharap di dalam Dewan ini tangguhkan dalam tempoh masa yang singkat hantar
semula ke ‘PSC’.

Insya-Allah dalam tempoh masa dua, tiga bulan ini dapat dibentangkan
semula dan diluluskan bersama. Di situlah bipartisanship works. Terima kasih Tuan
Yang di-Pertua.

Tuan Yang di-Pertua: Terima kasih Yang Berhormat Muar. Yang Berhormat

Pontian, silakan.

4.12 ptg.

Datuk Seri Haji Ahmad bin Haji Maslan [Pontian]: Tuan Yang di-Pertua,
saya dan isteri tidak merokok. Tiga anak dan tiga menantu saya tidak merokok.
Tentulah saya ingin anak saya yang keempat berumur 12 tahun juga tidak merokok

tetapi kawan-kawan saya ramai betul perokok. [Ketawa]
