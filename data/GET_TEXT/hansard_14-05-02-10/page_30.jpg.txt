DR. 2.8.2022 24

Satu lagi, MYFutureJobs juga kita bekerjasama dengan PERKESO untuk
membawa kemahiran-kemahiran pakar dalam bidang-bidang industri ini dan juga
impak institut daripada komoditi juga telah berkunjung ke universiti dan sebagainya.

Kita juga hendak mengalihkan juga attitude, sikap orang-orang muda yang
mungkin patut beralih ke- pergi kerja perladangan kerana ia adalah lebih merupakan
satu green environment, green technology dan sebagainya. Daripada di bandar yang
sesak, pollution, mental stress dan sebagainya. Jadi, itu juga kita cuba ubahkan
mindset mereka untuk beralih ke industri perladangan kerana ia ada mechanisation,
kerana gaji lumayan dan penempatan tinggalnya semua juga cukup dan lengkap.
Terima kasih.

Tuan Yang di-Pertua: Terima kasih. Sudah 11.08 minit pagi, baru tiga
soalan. Saya harap selepas ini Yang Berhormat menanyakan soalan. Yang
Berhormat juga yang menjawab soalan boleh ringkaskan dan fokus kepada soalan
dan jawapan.

Yang Berhormat Puan Vivian Wong Shir Yee. Silakan.

4. Puan Vivian Wong Shir Yee [Sandakan] minta Menteri Kanan Kerja Raya
menyatakan, secara terperinci bila Pakej WP28, WP29 dan WP30 Pakej Lebuhraya
Pan Borneo Sabah akan siap dan adakah kementerian akan _ terus
menyelenggarakan atau menjaga jalan Persekutuan utama sedia ada dari Sandakan
ke Telupid semasa projek Pan Borneo sedang dalam pembinaan.

Timbalan Menteri Kerja Raya [Datuk Arthur Joseph Kurup]: Selamat pagi
dan salam sejahtera. Untuk makluman Ahli Yang Berhormat, pelaksanaan Projek
Fasa Satu Lebuhraya Pan Borneo Sabah dengan anggaran jarak keseluruhan 706
kilometer dibahagikan kepada 35 buah pakej kerja.

Sehingga kini, 15 buah pakej kerja telah dibuat pelantikan kontraktor bagi
kerja-kerja pembinaan dengan status kemajuan hingga Mei tahun ini, bagi pakej kerja
yang telah dimulakan adalah 63 peratus. Ini termasuklah pembinaan bagi tiga buah
pakej kerja yang baru, 28, 29 dan 30 yang melibatkan laluan dari Sandakan- Mile 32
sehingga ke Sungai Bauto sepanjang 60.8 kilometer yang dijangka akan siap pada
suku keempat 2024. Walaupun sudah mula kerja pembinaan, Kementerian Kerja
Raya melalui kontraktor yang dilantik akan terus menyelenggarakan dan membaiki
jalan di sepanjang laluan tersebut untuk keselesaan dan keselamatan pengguna.

Bagi jalan yang termasuk dalam fasa pembinaan Projek Lebuhraya Pan
Borneo, kerja-kerja penyelenggaraan akan dilaksanakan oleh kontraktor Pan Borneo
yang dilantik.

Manakala bagi jalan Persekutuan yang tidak termasuk dalam _ fasa
pembinaan, kerja-kerja penyelenggaraan akan dilaksanakan oleh konsesi jalan

Persekutuan yang telah dilantik.
