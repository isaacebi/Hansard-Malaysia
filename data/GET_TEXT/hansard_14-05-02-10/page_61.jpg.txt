DR. 2.8.2022 55

terkini akta ini kepada pemegang taruh seperti badan kehakiman, pendakwa raya
dan penguatkuasaan.

Antara program yang telah dilaksanakan adalah persidangan pendakwaan
ATIPSOM antara Jabatan Peguam Negara dan agensi-agensi penguatkuasaan pada
28 Februari hingga 3 Mac 2022. Knowledge sharing on new ATIPSOM (Amendment)
Act 2022 dan sesi rollout zone, Zon Selatan bersama dengan Pejabat Ketua
Pendaftar Mahkamah Persekutuan dari 19 hingga 21 Jun 2022 serta roundtable on
unpacking the ATIPSOM amendments 2022 pada 7 Julai 2022.

Kefahaman yang mendalam para pemegang taruh pada pindaan terkini dilihat
mampu meningkatkan keberkesanan pelaksanaan akta yang akan membawa
kepada _ peningkatan aktiviti penguatkuasaan serta peningkatan bilangan
pendakwaan dan sabitan yang berkualiti.

Kedua, perlindungan. Dalam usaha meningkatkan perlindungan mangsa,
prosedur operasi standard (SOP) bagi penjagaan dan perlindungan orang yang
diperdagangkan telah dibangunkan dan telah pun dikuatkuasakan pada 1 April 2022.
Melalui penguatkuasaan SOP ini, kualiti perkhidmatan perlindungan kepada mangsa
pemerdagangan orang dapat ditingkatkan selain daripada selaras dengan pindaan
akta yang terkini yang menambah baik peranan Menteri yang bertanggungjawab
dalam Pembangunan Wanita, Keluarga dan Masyarakat dalam pengurusan
perlindungan.

Ketiga daripada segi pencegahan. Pembangunan serta pelancaran Pelan
Tindakan Kebangsaan Berhubung Buruh Paksa atau NAPFL pada 25 November
2021 yang disusuli dengan ratifikasi Protokol 29 Konvensyen Buruh Paksa pada 21
Mac 2022 merupakan komitmen terbaharu negara untuk mencegah insiden buruh
paksa dan juga pemerdagangan orang. Pelaksanaan NAPFEL ini juga dilihat sebagai
melengkapi pelaksanaan NAPTIP 3.0 yang telah saya terangkan secara ringkas
sebentar tadi.

Keempat, kerjasama_ strategik. Kerajaan menyedari bahawa_ usaha
membanteras jenayah pemerdagangan orang ini memerlukan kepada tindakan yang
kolektif daripada semua pihak. Oleh yang demikian, libat urus dan kerjasama
berterusan akan dilakukan dengan pelbagai pihak seperti pihak NGO dan CSO,
perwakilan diplomatik asing, organisasi antarabangsa dan ahli akademik sama ada
di peringkat domestik mahupun di peringkat serantau dan antarabangsa.

Selain daripada itu, KDN juga telah menyediakan laporan negara mengenai
pemerdagangan orang yang bertujuan untuk menerangkan inisiatif-inisiatif yang telah
diambil oleh kerajaan dalam usaha membanteras jenayah pemerdagangan orang di
Malaysia. Laporan ini juga telah dikongsi dengan Kedutaan Besar Amerika Syarikat
pada 1 April 2022.
