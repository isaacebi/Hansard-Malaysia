DR. 2.8.2022 53

mematuhi perundangan perburuhan negara dengan libat urus berterusan antara
pihak kerajaan dan pemain industri melalui taskforce khas bagi enam buah industri
yang diwujudkan di bawah KSM.

01220

Tuan Yang di-Pertua, seperti yang telah saya maklumkan pada awal
pembentangan tadi, Malaysia telah dinilai sekali lagi pada tahap tiga untuk tahun ini
yang mana laporan ini telah dikeluarkan pada 19 Julai 2022 di Washington, D.C.
bersamaan dengan 20 Julai 2022, waktu tempatan. Walaupun laporan tersebut
memperakukan beberapa usaha_ significant negara dalam membanteras
pemerdagangan orang, namun Malaysia masih dianggap tidak mematuhi
sepenuhnya piawaian minimum.

Usaha signifikan negara adalah seperti berikut:

(i) pindaan Akta Antipemerdagangan Orang dan

Antipenyeludupan Migran 2007, Akta 670 serta Akta Kerja
1955, Akta 265 iaitu seksyen 90B, pewujudan kesalahan
buruh paksa dan seksyen 60K, penggajian pekerja asing yang
telah diluluskan pada bulan Mac 2022 bagi menangani isu
buruh paksa;

(ii) peningkatan sabitan dan penguatkuasaan ke atas pelaku
jenayah pemerdagangan orang;

(iii) peningkatan bilangan kebenaran bergerak bebas;

(iv) peningkatan bilangan penterjemah dan victim assistance
specialist (VAS); dan

(v) pembangunan Pelan Tindakan Kebangsaan Berhubung
Buruh Paksa atau NAPFL.

Dengan mengambil kira impak pandemik COVID-19 yang melanda dunia,
usaha negara dilihat masih tidak mencukupi berdasarkan aspek negatif yang
dibangkitkan dalam laporan tersebut seperti:

(i) kekeliruan terhadap jenayah pemerdagangan orang dan
penyeludupan migran yang menghalang pengenalpastian
mangsa;

(ii) penyiasatan kes pemerdagangan orang yang berkurang;

(iii) tidak membuat pendakwaan dan sabitan ke atas penjawat
awam yang melakukan jenayah pemerdagangan orang;

(iv) tiada penguatkuasaan dan pendakwaan kepada majikan
syarikat sektor minyak sawit dan sarung tangan getah yang
berdepan tohmahan mengenai amalan buruh paksa;

(v) bilangan mangsa yang dikenal pasti rendah;
