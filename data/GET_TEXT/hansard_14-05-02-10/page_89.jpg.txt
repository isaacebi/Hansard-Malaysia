DR. 2.8.2022 83

Datuk Seri Hamzah bin Zainudin: Sudahlah itu, sudah. Oleh sebab itu saya
kata ini program rehiring. Saya sudah cakap tadi bahawa mereka, majikan yang
dapat itu sudah tahu ini program rehiring dia. Dia sudah dapat lima tahun, sama ada
diberitahu sekarang atau lima tahun dahulu, dia sepatutnya sudah tahu. Tiba-tiba kita
hendak pertahankan orang yang macam ini, fasal apa?

Kemudian, kita buat pula program yang baharu, program rekalibrasi. Kita juga
beritahu bahawa ia bermula dari tahun 2020 lagi. Kemudian masuk tahun 2021,
November. Kemudian kita tambah lagi enam bulan sehingga bulan Julai, sudah
umum banyak kali. Kalau Yang Berhormat Beruas hendak pertahankan yang salah,
tidak betullah. Kena pertahankan yang kita lakukan ini supaya tidak ada masalah
pemerdagangan orang ini. Kalau duduk bagi, bagi, bagi tambah, itu yang jadi
masalahnya Yang Berhormat Beruas.

Dato' Ngeh Koo Ham [Beruas]: Yang Berhormat Menteri.

Datuk Seri Haji Mohd Salim Sharif [Jempol]: Yang Berhormat Menteri.

Dato' Ngeh Koo Ham [Beruas]: Yang Berhormat Menteri, masalahnya
begini.

Datuk Seri Haji Mohd Salim Sharif [Jempol]: Yang Berhormat Menteri,
macam ini Yang Berhormat Menteri.

Dato' Ngeh Koo Ham [Beruas]: Kita masih perlukan pekerja-pekerja ini. Kita
hendak halau mereka balik tetapi hendak dapat lagi ratusan ribu dari Bangladesh
dan lain-lain negara. Dikatakan untuk menghalalkan (/egalize) this worker ikut Human
Resource Minister is stupid. To me it is more stupid to send these workers who are
already here back and then to bring them in again, extra cost yang bagi saya hanya
only one reason. Orang sindiket dalaman itu dapat keuntungan lebih banyak kerana
ada pekerja baharu yang datang dari luar negara.

Datuk Seri Hamzah bin Zainudin: Okey.

Dato’ Ngeh Koo Ham [Beruas]: Because fo issue is...

Datuk Seri Haji Mohd Salim Sharif [Jempol]: Okey, mohon Yang
Berhormat Menteri jawab yang lain.

Dato' Ngeh Koo Ham [Beruas]: ...when you have...

Datuk Seri Hamzah bin Zainudin: Saya hendak jawab banyak lagi. Duduk,
duduk.

Datuk Seri Haji Mohd Salim Sharif [Jempol]: Yang Berhormat Menteri,
tolong jawab yang sebelah sini Yang Berhormat Menteri.

Dato' Ngeh Koo Ham [Beruas]: Itu sebab saya mahu penjelasan. Kalau kita
perlukan mereka...

Datuk Seri Haji Mohd Salim Sharif [Jempol]: Sini, satu pun tidak jawab lagi.

Dato’ Ngeh Koo Ham [Beruas]: ...kenapa tidak diteruskan?
