DR. 2.8.2022 52

tersebut. Manakala sejak tahun 2017, kerajaan telah menyediakan peruntukan
berjumlah RM4.04 juta bagi tujuan pengurusan rumah perlindungan seliaan NGO.

Terdapat kekhilafan mengenai penggunaan gari kepada mangsa
pemerdagangan orang. Untuk makluman Ahli Yang Berhormat sekalian, prosedur
penggunaan gari hanya terpakai kepada warga negara asing yang menyalahi
undang-undang imigresen iaitu ketika operasi penguatkuasaan dilaksanakan untuk
tujuan keselamatan.

Ada kalanya proses penggunaan gari yang dikenakan kepada mangsa
merupakan suatu tindakan bagi menyelamatkan mereka daripada apa-apa tindakan
di luar dugaan dan ia berlaku buat sementara semasa operasi. Bagi mereka yang
sudah pun dikenal pasti sebagai mangsa, mereka tidak akan digari lagi.

Selain itu, terdapat juga laporan mengatakan bahawa pegawai khidmat
sokongan mangsa atau victim assistance specialist (VAS) dihalang daripada
menyertai operasi menyelamat dan mengenal pasti mangsa. Tidak mungkin perkara
ini boleh berlaku kerana VAS yang dilantik dalam kalangan penjawat awam dan NGO
sentiasa terlibat dalam membantu pihak penguat kuasa bermula daripada operasi
menyelamat, siasatan dan proses perundangan yang berkaitan.

Walau bagaimanapun, ia hanya membabitkan NGO-NGO yang telah dikenal
pasti dan dilantik oleh Menteri Dalam Negeri mengikut Akta ATIPSOM 2007 sebagai
pegawai pelindung dan VAS. Selain daripada berpandukan pematuhan kepada
instrumen antarabangsa seperti UNTOC dan Protokol TIP, penilaian ini juga adalah
berpandukan kepada perundangan Amerika Syarikat untuk jenayah pemerdagangan
orang iaitu Akta Perlindungan Mangsa Pemerdagangan dan Keganasan 2000
(TVPA), di mana ia kadang-kadang terdapat perbezaan dengan undang-undang dan
amalan yang diguna pakai di negara kita dalam konteks tiga elemen penilaian iaitu
pendakwaan dan penguatkuasaan, perlindungan mangsa dan pencegahan.

Terdapat empat tahap penilaian bagi laporan ini iaitu tahap satu, tahap dua,
tahap dua pemerhatian dan tahap tiga. Apabila Malaysia diletakkan pada tahap tiga,
ia boleh memberi kesan kepada negara. Seperti yang telah saya katakan, ia boleh
menjejaskan beberapa pasaran eksport di luar negara apabila terpalit dengan
tuduhan penggunaan buruh paksa dalam rantaian bekalan. Sebagai contoh, terdapat
beberapa buah syarikat yang dikenakan withhold release order (WRO) oleh pihak
US Customs and Border Protection (CBP). Walau bagaimanapun, yang mana dua
buah syarikat telah pun ditarik balik sekatan WRO tersebut.

Menurut sumber daripada Kementerian Sumber Manusia (KSM), masih lagi
terdapat enam buah syarikat yang dikenakan WRO, khususnya melibatkan sektor
perladangan sawit dan pembuatan sarung tangan getah. Dalam hal ini, kerajaan

komited untuk memastikan semua pemain industri daripada pelbagai sektor
