DR. 2.8.2022 77

2.45 ptg.

Menteri Dalam Negeri [Datuk Seri Hamzah bin Zainudin]: Terima kasih
Tuan Yang di-Pertua. Saya ingin mengucapkan banyak-banyak terima kasih kepada
semua Ahli Yang Berhormat yang telah pun membicarakan soal pemerdagangan
orang dalam Laporan Jabatan Negara Amerika Syarikat. Terutamanya tadi, Yang
Berhormat Bagan ada bangkitkan tentang ketibaan ataupun lawatan Yang
Berhormat Nancy Pelosi, Speaker The United States House of Representatives.

Saya hendak maklumkan kepada Yang Berhormat Bagan sebenarnya tidak
ada kena mengena langsung sebab apa yang saya bangkitkan ini adalah untuk
menjelaskan laporan itu supaya dapat semua Ahli Yang Berhormat sini bukan hanya
membicarakan tetapi juga boleh membincangkan isu ini bersama dengan kerajaan.
Ini adalah tanggungjawab di mana MAPO adalah satu-satunya agensi dalam negara
ini yang sentiasa bekerjasama dengan NGO termasuklah Ahli-ahli Parlimen yang
ada. Oleh sebab itu, saya setuju untuk kita lakukannya bukan atas sebab lawatan
Yang Berhormat Nancy Pelosi.

Tuan M. Kulasegaran [Ipoh Barat]: Penjelasan. Yang Berhormat, saya rasa
ada tekanan dari Amerika Syarikat, maka sebab itu Yang Berhormat datang hari ini
untuk memberi penerangan.

Datuk Seri Hamzah bin Zainudin: Tidak ada. Tidak ada tekanan langsung.
Oleh sebab, saya minta buat ini bukannya semalam. Saya buat ini dah lebih kurang
hari yang ke laporan itu dikeluarkan, hari yang kedua itu saya dah berhubung dengan
Speaker.

Tuan Sivarasa Rasiah [Sungai Buloh]: Akan tetapi, Yang Berhormat
Menteri.

Datuk Seri Hamzah bin Zainudin: Cuma, tempoh yang dia beri biar
seminggu sebab saya kata saya hendak buat semua laporan tersebut baru saya
bentangkan. la tidak ada kena mengena dengan lawatan sesiapa dalam negara kita.

Tuan Sivarasa Rasiah [Sungai Buloh]: Yang Berhormat Menteri boleh
tanya. Kenapa tidak masuk dalam aturan urusan hari ini? Order paper tidak ada
sebut langsung tentang kenyataan Yang Berhormat Menteri ataupun Ministerial
statement.

Datuk Seri Hamzah bin Zainudin: Terima kasih. Terima kasih Yang
Berhormat Sungai Buloh. Kedua, tentang apa yang dibangkitkan oleh Yang
Berhormat Padang Rengas. Saya - bila Yang Berhormat Padang Rengas kata,
“Sama Status kita dengan Libya, Sudan dan Myanmar.”

Pertama, saya hendak maklumkan negara-negara ASEAN yang juga dalam

tier 3 adalah Myanmar, Brunei, Vietnam dan Cambodia. Ini adalah yang sama
