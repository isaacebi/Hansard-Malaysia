DR. 2.8.2022 46

dieksploitasi knususnya, apabila tidak mengambil keseluruhan jawapan pihak yang
terlibat dalam jawapan tersebut. Terima kasih Tuan Yang di-Pertua.

Dato’ Sri Tuan Ibrahim bin Tuan Man: Terima kasih Yang Berhormat Kuala
Krai. Saya setuju bahawa jawapan yang diberi adalah lengkap dan kalau direfer
kepada semua jawapan tersebut, saya fikir jelas. Cuma niat jahat dan tidak ada
tujuan terselindung di sebalik itu, menyebabkan timbul konflik.

Untuk makluman Dewan yang mulia, apa yang dibangkitkan ialah tentang
kelemahan tadbir urus dan kedudukan kewangan operator air sebagaimana yang
telah saya nyatakan tadi, yang mana pengurusan bekalan air Kelantan menghadapi
cabaran yang disebabkan oleh kedudukan kewangan Syarikat AKSB yang tidak
mampan kerana faktor-faktor tarif air. Punca utama ialah kadar tarif air yang rendah,
yang mana pendapatan yang tidak dapat menampung kos operasi dan
penyelenggaraan infrastruktur air.

Untuk makluman Dewan yang mulia, tarif air di Kelantan tidak pernah
disemak lebih daripada sembilan tahun. Tarikh akhir sekali ialah pada tahun 2013
dan kadar ialah RM1.12 percubic meter, berbanding kos keseluruhan RM2.35
percubic meter. Kita boleh tengok, kalau kos sebenar sepatut RM2.35 tetapi kos yang
dikenakan kepada pengguna hanya RM1.12 dan ini antara punca menyebabkan
AKSB tidak mampu untuk beroperasi dan kutipan bil yang tidak mampu menampung
kos keseluruhan. Tarif air rendah ini telah memberi kesan secara langsung terhadap
usaha-usaha menambah tenaga, kerja dan penaikan taraf loji dan sebagainya.

Walau bagaimanapun, saya suka maklumkan Dewan yang mulia, bahawa
kementerian telah pun meluluskan beberapa projek di negeri Kelantan bagi
menyelesaikan masalah. Antaranya ialah pembinaan Loji Rawatan Air Kampung
Telok berkapasiti 30,000,000 liter sebanyak RM48.7 juta secara pinjaman dan ia
telah mula beroperasi secara berperingkat-peringkat. Kedua, projek air tidak berasid
NRW kebangsaan ini secara geran sebanyak RM69.95 juta bagi menampung
masalah yang berlaku, peningkatan kadar NRW di Kelantan yang agak tinggi.

Kemudian, di samping itu, mengenai sumber air di Kelantan fasa dua, kita
peruntukkan sebanyak lebih kurang RM20 juta sebagai geran bagi mengatasi
masalah yang dibangkitkan. Itu antara masalah yang perlu saya beri penjelasan
supaya tidak timbul kekeliruan sebagaimana yang dibangkitkan Yang Berhormat,
terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, sekarang tamatlah sesi untuk waktu Pertanyaan-pertanyaan bagi Jawab

Lisan pada hari ini, terima kasih Ahli Yang Berhormat.

[Sesi untuk Pertanyaan-pertanyaan bagi Jawab Lisan tamat]
