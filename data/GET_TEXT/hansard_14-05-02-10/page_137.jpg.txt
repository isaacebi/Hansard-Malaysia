DR. 2.8.2022 131
RANG UNDANG-UNDANG
RANG UNDANG-UNDANG KASTAM (PINDAAN) 2022
Bacaan Kali Yang Kedua dan Ketiga

5.12 ptg.

Timbalan Menteri Kewangan II [Tuan Haji Yamani Hafez bin Musa]:
Terima kasih Tuan Yang di-Pertua.

Puan Teo Nie Ching [Kulai]: Tuan Yang di-Pertua, bolehkah saya tahu
sudah tidak Tuan Yang di-Pertua membuat satu ruling terhadap point of order yang
saya bangkitkan? Terima kasih Tuan Yang di-Pertua.

Tuan Yang di-Pertua: Ya. Terima kasih. Ahli-ahli Yang Berhormat,
berkenaan insiden Yang Berhormat Pasir Salak yang didapati mengundi semasa
Usul Menteri Dalam Negeri pada 20 Julai 2022, izinkan saya memberikan sedikit
penjelasan mengenai perkara ini, sebagaimana yang telah dibangkitkan oleh Yang
Berhormat Kulai semalam.

Saya telah merujuk perkara ini kepada Timbalan Yang di-Pertua dan saya
juga telah melihat dan meneliti Hansard pada hari tersebut dan hari yang berikutnya.
Insiden Yang Berhormat Pasir Salak diarahkan keluar oleh Dato’ Mohd Rashid
Hasnon, Timbalan Yang di-Pertua Dewan Rakyat telah berlaku pada lebih kurang
jam 12.30 tengah hari pada 20 Julai 2022.

Saya sebenarnya tidak dimaklumkan oleh Timbalan Yang di-Pertua Dewan
Rakyat dan sekretariat mengenai keputusan Yang Berhormat Pasir Salak yang telah
diarahkan keluar dan digantung selama dua hari pada 20 dan 21 Julai 2022.
Selalunya saya akan melihat insiden dari monitor dalam kamar saya tetapi pada hari
tersebut saya mempunyai mesyuarat semasa insiden itu berlaku.

Saya sebenarnya melihat tetapi volume itu saya off sebab ada mesyuarat jadi
saya tidak tahu langsung tentang apa yang diperkatakan. Saya juga telah dibawa
perhatian mengenai tindakan Yang Berhormat Pasir Salak mengundi semasa Usul
Menteri Dalam Negeri pada 20 Julai 2022 padahal beliau telah digantung dalam
tempoh tersebut.

Sebenarnya pada waktu itu saya yang mempengerusikan Majlis tetapi saya
tidak dimaklumkan tentang penggantungan itu dan saya tidak tahu tentang
penggantungan tersebut kerana seperti yang saya terangkan tadi. Sekiranya saya
tahu mengenai perkara ini sudah tentu saya tidak akan membenarkan Yang
Berhormat Pasir Salak masuk ke Dewan untuk mengundi Usul Menteri Dalam Negeri

tersebut.
