DR. 2.8.2022 39

Soalan tambahan saya. Setakat manakah kemampuan dan kematangan
golongan muda memilih pemimpin negara yang berwibawa_berdasarkan
pendedahan dan pengetahuan golongan muda ini kepada politik dan pembinaan
negara? Apakah langkah kerajaan bagi menyelaraskan dan menyesuaikan
kurikulum pendidikan masa kini supaya dapat memberikan pengetahuan dan
pengalaman kepada golongan muda ini sebagai persediaan sebagai pengundi yang
bertanggungjawab pada PRU yang ke-15? Terima kasih.

Datuk Wira Hajah Mas Ermieyati binti Samsudin: Terima kasih Yang
Berhormat. Soalan Yang Berhormat ini antara soalan-soalan yang popular bila kita
turun ke bawah.

Untuk makluman Yang Berhormat, hari ini apabila kita buat — rasionalnya kita
turunkan daripada umur 21 tahun ke 18 tahun adalah untuk memberikan peluang
kepada individu memilih wakil rakyat Malaysia yang akan mewakili kepentingan
mereka serta meningkatkan lagi penyertaan belia sebagai warga bertanggungjawab
dalam menyumbangkan dari segi demokrasi kepada pembangunan negara.

Kedua, untuk mempertingkat dan juga membantu literasi demokrasi
kematangan melalui pendedahan kepada pengurusan tadbir negara. Oleh sebab itu
lah kita tengok golongan ini adalah golongan yang akan menjadi penentu pada masa
hadapan. Literasi politik ini adalah pengetahuan dan juga pemahaman tentang
proses serta isu politik.

Sesuatu pemahaman dan pengetahuan yang memungkinkan setiap
pengundi dalam negara kita ini menjalankan peranannya sebagai seorang warga
negara yang bertanggungjawab. Jadi sebab itu lah sebarang pendidikan sama ada
teori, konsep ataupun praktikal perlu menjadi platform yang penting untuk anak muda
ini diberikan pengetahuan dan juga pendidikan.

Saya mohon masa lebih sedikit, Tuan Yang di-Pertua sebab literasi politik ini
juga adalah didorongkan dengan peranan yang dimainkan oleh belia, social media
sama ada media elektronik, media cetak ataupun pelbagai medium lagi. Oleh sebab
itu lah kalau kita tengok soalan yang kedua yang ditanyakan oleh Yang Berhormat
berkenaan dengan kurikulum pendidikan. la bukan hanya semata-mata melibatkan
Kementerian Pendidikan semata-mata, walaupun soalan Yang Berhormat itu kini
dalam proses.

Pihak SPR dan juga pihak Kementerian Pendidikan dalam proses
perbincangan untuk melihat silibus berkaitan untuk yang berkenaan dengan pilihan
raya ini. Akan tetapi pada masa yang sama kita jalankan juga kerjasama dengan
agensi-agensi lain termasuklah Kementerian Pengajian Tinggi, Kementerian Belia
dan Sukan, universiti-universiti awam, Kementerian Kesihatan Malaysia dan

pelbagai lagi institusi latihan.
