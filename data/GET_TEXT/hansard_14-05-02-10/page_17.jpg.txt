DR. 2.8.2022 11

dapatan yang berjaya ditutup tersebut adalah berkaitan dengan aspek teknikal
CAAM.

Walau bagaimanapun, masih ada tiga lagi dapatan yang masih tidak dapat
ditutup. Daripada tiga dapatan tersebut, dua dapatan adalah berhubung aspek
perundangan dan satu dapatan adalah berhubung aspek teknikal dan latihan yang
melibatkan penyediaan silibus bagi inspektor CAAM.

Dalam hubungan ini, tindakan-tindakan pembetulan bagi menutup ketiga-tiga
dapatan tersebut telah dikemukakan kepada pihak FAA pada 25 Julai 2022.
Selanjutnya, pihak FAA akan membuat keputusan berhubung penarafan semula
dalam jangka masa yang terdekat dan diumumkan pada bulan Ogos 2022 dan kita
doakan yang terbaik buat Malaysia.

Selanjutnya bagi mengekalkan kerusi Ahli Majlis International Civil Aviation
(ICAO) Kementerian Pengangkutan telah bekerjasama dengan Kementerian Luar
Negeri dan CAAM telah merangka strategi-strategi mendapatkan sokongan untuk
mengekalkan kerusi Ahli Majlis tersebut. Antara strateginya ialah kita menghadiri
persidangan dan mengadakan mesyuarat dua hala dengan kumpulan serantau
seperti African Civil Aviation Commission, Latin American Civil Aviation Commission,
Arab Civil Aviation Organization dan European Civil Aviation Conference.

Di samping itu, Kementerian Pengangkutan melalui CAAM turut menawarkan
latinan bagi pembangunan modal insan industri penerbangan awam antarabangsa
di bawah program Malaysian Technical Cooperation Program (MTCP) kepada
kesemua negara pejanji ICAO. Terima kasih.

Tuan Yang di-Pertua: Terima kasih Yang Berhormat. Yang Berhormat Kuala
Krai, silakan.

Tuan Abdul Latiff bin Abdul Rahman [Kuala Krai]: Terima kasih, Tuan
Yang di-Pertua. Terima kasih kepada Yang Berhormat Menteri atas jawapan yang
telah pun diberikan. Soalan tambahan saya apakah kesan penurunan taraf
keselamatan terhadap industri penerbangan negara seperti mana yang telah pun
dijelaskan tadi? Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Menteri.

Datuk Seri Ir. Dr. Wee Ka Siong: Terima kasih, Yang Berhormat.
Sebenarnya mana-mana negara yang diturunkan taraf keselamatan kepada kategori
2 akan membolehkan FAA mengambil tindakan seperti berikut:

(i) FAA tidak akan membenarkan sebarang permit penerbangan

baharu daripada syarikat penerbangan Malaysia untuk
menyediakan perkhidmatan penerbangan ke Amerika

Syarikat kecuali penerbangan yang sedia ada;
