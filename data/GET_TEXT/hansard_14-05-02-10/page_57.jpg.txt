DR. 2.8.2022 51

Ini jelas di mana ciri-ciri pemerdagangan orang itu boleh dilakukan tanpa atau
dengan melibatkan rentas sempadan dan melanggar kesalahan hak asasi manusia.
Menurut pindaan terkini kepada Akta 670 yang telah berkuat kuasa pada 22 Februari
2022, takrifan “pemerdagangan orang” ialah segala perbuatan merekrut,
mengangkat, memindahkan, memperoleh, mengekalkan, melindungi, menyediakan
atau menerima seseorang bagi maksud atau tujuan eksploitasi dengan cara seperti
berikut:

(i) ancaman atau penggunaan kekerasan atau bentuk paksaan
yang lain;

(ii) pemelarian;

(iii) fraud;

(iv) perdayaan;

(v) penyalahgunaan kuasa;

(vi) penyalahgunaan kedudukan orang yang mudah terdedah

kepada bahaya perbuatan pemerdagangan orang; atau

(vii) pemberian atau penerimaan bayaran atau faedah untuk

memperoleh kerelaan seseorang yang mempunyai kawalan
ke atas orang yang diperdagangkan.

Tuan Yang di-Pertua, seperti yang telah dimaklumkan pada awal
pembentangan, penilaian atas laporan ini bersifat subjektif yang dilaksanakan oleh
Kerajaan Amerika Syarikat berdasarkan maklumat yang bukan sahaja diperoleh
daripada pihak Kerajaan Malaysia, malahan daripada mana-mana pihak seperti
badan bukan kerajaan dan Pertubuhan Masyarakat Madani, NGO ataupun CSO.

Sebagai contoh, dalam Laporan JNAS tercatat bahawa Malaysia tidak
mempunyai rumah perlindungan di Utara Semenanjung Malaysia yang pada
hakikatnya, sebuah rumah perlindungan atau mangsa pemerdagangan orang
kendalian NGO sudah pun ada di Pulau Pinang, telah beroperasi sejak tahun 2017
lagi.

Secara keseluruhannya, terdapat sepuluh buah rumah perlindungan bagi
mangsa pemerdagangan orang di seluruh negara seperti berikut:

(i) lapan buah rumah perlindungan di bawah_ seliaan

Kementerian Pembangunan Wanita, Keluarga dan
Masyarakat (KPWKM); dan

(ii) dua buah rumah perlindungan di bawah seliaan NGO.

Untuk rumah perlindungan seliaan kerajaan, peruntukan tahunan secara
purata berjumlah RM65 juta telah disediakan oleh pihak kerajaan melalui KPWKM

bagi tujuan pengurusan dan pengoperasian lapan buah rumah _ perlindungan
