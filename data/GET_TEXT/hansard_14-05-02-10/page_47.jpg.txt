DR. 2.8.2022 41

persempadanan semula. Untuk hendak memberikan pendidikan kepada warga
rakyat Malaysia ini sebenarnya bukannya tugas hakiki tetapi sebenarnya tugas
bersama.

Untuk makluman Yang Berhormat, pada minggu lepas saya sendiri telah pun
berjumpa dengan pihak Parti MUDA untuk menjalinkan kerjasama, untuk
memberikan peri penting pendidikan kepada anak muda dan saya mengalu-alukan—
kalau Yang Berhormat kata SPR tidak layan, saya sendiri akan jumpa Yang
Berhormat untuk kita bincangkan tentang program bersama.

Puan Teresa Kok [Seputeh]: Cantik ini mesra rakyat.

Datuk Wira Hajah Mas Ermieyati binti Samsudin: Bukan hanya untuk DAP
sahaja tetapi saya mengalu-alukan dengan parti-parti lain walaupun dalam parti
kerajaan. Ini adalah masanya untuk kita memberikan kesedaran terutama orang
muda bukan hanya datang keluar mengundi macam contoh masa PRN Johor.
Datang keluar mengundi bila kita tanya, sudah undi? “Sudah’. Undi siapa? “Saya
pun tidak tahu, saya tanya emak saya”.

Ini bukan soal hendak tanya emak saya. Anda sudah berusia 18 tahun, sudah
boleh dapat lesen kereta, sudah boleh kahwin, sudah boleh masuk askar, sudah
boleh masuk tentera, polis dan sebagainya tetapi kenapa bila hendak mengundi kena
tanya emak. Ini adalah hak kita.

Jadi, orang muda harus gunakan hak dan tanggungjawab ini sebagai rakyat
Malaysia untuk sama-sama dan saya perlukan bantuan daripada sama-sama
pemimpin Ahli-ahli Parlimen sama ada di dalam ini atau di luar sana untuk kita sama-
sama memberikan kesedaran kepada mereka untuk mereka keluar mengundi pada
PRU nanti. Terima kasih.

Dato’ Dr. Xavier Jayakumar a/l Arulanandam [Kuala Langat]: Akan tetapi,
tidak boleh hisap rokok.

Dato’ Ramli bin Dato’ Mohd Nor [Cameron Highlands]: Saya buka lagi
satu soalan. Jika tidak, saya gerakkan ke soalan nombor 8 ini Dato’ Johari bin Abdul,

Yang Berhormat Sungai Petani.

8. Dato’ Johari bin Abdul [Sungai Petani] minta Menteri Alam Sekitar dan Air
menyatakan sedarkah kementerian masalah bekalan air terawat di Kedah dan
Kelantan begitu serius. Apakah punca sebenar masalah ini berlarutan begitu lama
dan apakah rancangan kementerian bagi menyelesaikan masalah dalam masa yang
terdekat ini.

Menteri Alam Sekitar dan Air [Dato’ Tuan Ibrahim bin Tuan Man]: Terima

kasih Tuan Yang di-Pertua dan terima kasih Yang Berhormat Sungai Petani. Saya
