DR. 2.8.2022 40

Saya harap dengan adanya engagement bukan hanya dipihak agensi sahaja
tetapi dengan semua rakyat Malaysia, dengan semua pemimpin masyarakat dapat
membantu literasi politik demokrasi di kalangan anak muda ini dapat kita sama-sama
pertingkatkan. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Seputeh.

Puan Teresa Kok [Seputeh]: Terima kasih Tuan Yang di-Pertua. Saya
tertarik dengan jawapan yang diberi oleh Yang Berhormat Timbalan Menteri tentang
pendidikan bagi pengundi muda. Jadi, siapa yang laksanakan kesemua program itu?
Saya rasa pegawai SPR tidak begitu ramai yang mampu mendidik semua pengundi
muda berumur 18 tahun itu di seluruh negara. Jadi, sepatutnya ia dimasukkan dalam
silibus tingkatan 5 sebelum mereka pergi menyertai peperiksaan SPM. Mereka harus
ada satu sesi tentang kesedaran pengundian.

01150

Tuan Yang di-Pertua, sebenarnya sekarang, SPR adalah satu agensi yang
paling tidak mesra. Kami selama ini selalu ada sebagai parti politik ada engagement,
ada pertemuan, perbincangan dengan pihak SPR tentang pilihan raya.

Akan tetapi bagi DAP, kami tulis surat kepada Pengerusi SPR...

Dato’ Ramli bin Dato’ Mohd Nor [Cameron Highlands]: Yang Berhormat,
to the question.

Puan Teresa Kok [Seputeh]: ...Dia tolak, tidak mahu jumpa..

Dato’ Ramli bin Dato’ Mohd Nor [Cameron Highlands]: Ini bukan berbahas
Yang Berhormat.

Puan Teresa Kok [Seputeh]: Jadi, saya rasa kalau SPR begitu tidak mesra
rakyat...

[Pembesar suara dimatikan]

Dato’ Ramli bin Dato’ Mohd Nor [Cameron Highlands]: Yang Berhormat,
stick to the question.

Puan Teresa Kok [Seputeh]: Sent is this, we are tidak mesra rakyat. Jadi,
soalan saya kepada Yang Berhormat Timbalan Menteri.

Dato’ Ramli bin Dato’ Mohd Nor [Cameron Highlands]: Yang Berhormat,
Yang Berhormat. Silakan Yang Berhormat Menteri.

Datuk Wira Hajah Mas Ermieyati binti Samsudin: Terima kasih sahabat
saya Yang Berhormat Seputeh. Hari ini pun pakai baju putih. Jadi, soalan jawapan
saya don’t worry saya akan jawab.

Untuk makluman Yang Berhormat Seputeh, tugas hakiki pihak SPR saya
hendak cakap di sini adalah pertamanya untuk pendaftaran pemilih. Keduanya,

adalah_ berkaitan dengan pengurusan pilihan raya. Ketiganya, adalah
