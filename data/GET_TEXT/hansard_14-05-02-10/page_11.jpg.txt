DR. 2.8.2022 5

(v) laman florikultur,

(vi) laman nanas;

(vii) | laman mekanisasi; dan

(viii)  castella fruits.

Jadi, kesemua ini akan dapat dilihat dan diikuti melalui penganjuran MAHA
pada kali ini. Terima kasih.

Tuan Haji Ahmad bin Hassan [Papar]: Papar, Papar.

Tuan Yang di-Pertua: Yang Berhormat, Yang Berhormat Papar ya. Yang
Berhormat Papar sudah berdiri lama.

Tuan Haji Ahmad bin Hassan [Papar]: Terima kasih Tuan Yang di-Pertua.
Oktober 1922, MAHA telah ditubuhkan dengan nama Persatuan Malayan Agri-
Horticulture Association (MAHA). Pertunjukan pertama MAHA diadakan di padang
Kelab Lumba Kuda Selangor pada tahun 1923. Tahun 1999, MAHA diberi nama yang
baru iaitu. Malaysia Agriculture, Horticulture & Agrotourism (MAHA). Soalan
tambahan saya, memandangkan MAHA telah diubah nama daripada Malayan
kepada Malaysian, bukankah lebih baik kementerian mula mengorak langkah
dengan menganjurkan MAHA di Sabah mahupun di Sarawak bagi mencerminkan
semangat sebenar penubuhan Malaysia.

Memandangkan Yang Berhormat Menteri Pertanian dan Industri Makanan
juga dari Sabah, maka saya merayu MAHA akan datang dibuat di Sabah ataupun di
Sarawak. Memandangkan MAHA telah diubah nama, maka saya sekali lagi menyeru
supaya Sabah dan Sarawak sememangnya memiliki potensi yang besar di dalam
bidang pertanian mahupun ternakan dan inilah masanya kerajaan menunjukkan
keseriusan dalam membangunkan kedua-dua wilayah ini. Terima kasih.

Tuan Yang di-Pertua: Terima kasih. Yang Berhormat Papar, nanti Yang
Berhormat lain tidak sempat tanya soalan, maka Yang Berhormat Papar akan kena
marah.

Tuan Haji Ahmad bin Hassan [Papar]: Minta maaf.

Tuan Yang di-Pertua: Silakan Yang Berhormat Menteri.

Datuk Seri Dr. Ronald Kiandee: Terima kasih Yang Berhormat Papar. Itu
cadangan yang baik dan pernah dilakukan sebelum ini. Penganjuran MAHA ini
dianjurkan di tapak yang berbeza setiap tahun. Akan tetapi sejak tahun 2003 rasanya
atau tahun 2006, MAHA ditempatkan di satu tapak kekal itu yang dipanggil sebagai
Taman Ekspo Pertanian Malaysia di Serdang ataupun MAEPS dalam bahasa
Inggerisnya.

Jadi, beberapa faktor menyebabkan keputusan diambil untuk meletakkan
MAHA di satu tapak yang kekal kerana infrastruktur yang dibina itu digunakan semula

untuk penganjuran MAHA selepas dua tahun kemudian. Rumah-rumah negeri yang
