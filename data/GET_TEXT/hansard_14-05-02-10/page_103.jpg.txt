DR. 2.8.2022 97

dapat dikurangkan seandainya generasi mendatang dapat menghentikan tabiat
merokok serta vape. Saya amat yakin RUU ini dan GEG atau pengharaman
berperingkat staggered ban adalah strategi yang tepat bagi memastikan generasi
akan datang selamat dari ancaman asap rokok dan vape.

Malaysia akan menjadi negara contoh dalam pelaksanaan GEG sepertimana
Australia menjadi negara contoh bagi plain packaging yang telah menunjukkan hasil
yang memberangsangkan. Oleh sebab itu, saya tidak hairan jika Malaysia akan
menjadi tumpuan utama industri rokok untuk menggagalkan usaha ini.

Tuan Yang di-Pertua, saya amat yakin jika strategi ini disokong dengan
strategi- strategi lain seperti kawalan pameran display dan plain packaging. Kita akan
dapat mencapai sasaran dalam masa yang lebih cepat. Sudah-sudahlah
menzahirkan kebimbangan kepada peniaga, kepada nasib peniaga runcit. Pergilah
tanya sendiri berapa besar kah keuntungan yang peniaga runcit dapat daripada
menjual rokok. Bankrap kah mereka atau pun tidak dapat jual rokok? Bankrap kah
mereka kalau tidak dapat jual rokok kepada remaja?

Saya ingin tanya, kedai kopi mana yang terpaksa tutup kedai? Hotel mana
yang hilang pelanggan? Ini kerana orang tidak boleh merokok atau mengamalkan
smoke free hotel. Malah smoke free hotel sudah menjadi trending semasa kini. Apa
yang pasti industri rokoklah yang akan rugi jika orang telah berhenti merokok.

Akan tetapi peniaga kecil runcit, kedai kopi, hotel tidak akan muflis kerana
tidak boleh jual rokok. Jangan dibimbangkan jika industri rokok muflis di Malaysia
kerana hanya ada lebih sedikit daripada 1,000 orang pekerja yang ada kaitan dengan
industri rokok. Berbanding dengan berjuta-juta kanak-kanak dan remaja yang
hendak dilindungi.

Tuan Yang di-Pertua, nun di sana terdengar rungutan dan gugatan berkaitan
dengan asasi manusia. Kononnya pengharaman ini menyebabkan kebebasan
mereka yang merokok. Saya ingin menyatakan di sini, adakah hak golongan yang
tidak merokok tidak diambil kira? Ini juga adalah hak asasi yang perlu diperjuangkan.
Kanak-kanak, wanita malah ibu yang sedang mengandung, mereka yang terdedah
secara pasif dan kajian menyatakan ia lebih berbahaya berbanding mereka yang
merokok.

Sekali pun pelbagai undang-undang menetapkan supaya tidak boleh
merokok atau vape di kawasan tertentu, saya melihat ia tidak diendahkan oleh
kebanyakan daripada mereka. Cukuplah kita hentikan generasi yang menyumbang
asap berbahaya ini. Renung dan lihatlah kepada anak-anak dan cucu kita. Mereka
adalah generasi harapan kita. Anak-anak kita dan cucu-cucu yang bakal mewarisi

negara tercinta ini. Inilah masa dan ketikanya. Adakah bapa yang merokok suka
