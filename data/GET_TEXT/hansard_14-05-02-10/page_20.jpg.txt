DR. 2.8.2022 14

JAWAPAN-JAWAPAN LISAN BAGI PERTANYAAN-PERTANYAAN

1. Tuan Ahmad Tarmizi bin Sulaiman [Sik] minta Menteri Kanan Pertahanan
menyatakan status tender, perolehan dan_ ekosistem penyelenggaraan,
perancangan alatan persenjataan terkini pesawat terbang tanpa pemandu, kategori
Medium-altitude Long-endurance Unmanned Aircraft System (MALE UAS) bagi
kegunaan Tentera Udara Diraja Malaysia (TUDM).

Timbalan Menteri Pertahanan [Dato’ Sri Ikmal Hisham bin Abdul Aziz]:
Bismillahi Rahmani Rahim. Assalamualaikum warahmatullahi wabarakatuh, salam
sejahtera. Tuan Yang di-Pertua, terima kasih kepada Yang Berhormat Sik kerana
bertanyakan soalan berkaitan status tender, perolehan ekosistem penyelenggaraan,
perancangan alatan persenjataan terkini pesawat terbang tanpa pemandu, kategori
Medium-altitude Long Endurance Unmanned Aircraft System (MALE UAS) bagi
kegunaan Tentera Udara Diraja Malaysia (TUDM).

Saya ucapkan syabas kepada Yang Berhormat Sik yang merupakan seorang
AJK PAC yang juga Pengerusi Lembaga Kemajuan Pertanian Muda yang kita tahu
membekalkan 43 peratus beras keluaran negara tetapi saya lihat selalu beliau ambil
berat dan bertanya soalan berkaitan isu-isu pertahanan, isu-isu Kementerian
Pertahanan sama ada menyentuh mengenai kesiagaan aset, kebajikan veteran
mahupun agensi-agensi di bawah jagaan Kementerian Pertahanan.

Menjawab soalan beliau, sebenarnya soalan ini Tuan Yang di-Pertua, pada
27 Julai yang lalu di Dewan ini ada soalan tambahan yang dikemukakan oleh sahabat
saya Yang Berhormat Padang Serai yang turut menyentuh perkara yang sama. Jadi
saya akan menjawabnya kembali.

01040

Kementerian Pertahanan telah melengkapkan semua proses penilaian tender
bagi perolehan Medium Altitude Long Endurance Unmanned Aircraft System untuk
kegunaan TUDM. Lembaga Perolehan Kementerian telah memperakukan tender
yang dipilih dan ia telah dikemukakan kepada Kementerian Kewangan pada 7 Julai
tahun ini untuk dimuktamadkan. Melalui maklum balas terkini yang diterima daripada
pihak MOF, keputusan perkara ini akan diketahui dalam kadar segera. Insya-Allah
dalam bulan ini.

Menjawab-_ pertanyaan Yang’ Berhormat  berkaitan ekosistem
penyelenggaraan pula, ia akan dilaksanakan selepas tamat tempoh waranti daripada
original equipment manufacturer (OEM) berpandukan kepada konsep selenggaraan
yang akan ditentukan oleh pihak pengguna sendiri iaitu TUDM. Manakala
perancangan perolehan persenjataan melalui electronic warfare bagi aset ini akan
dilaksanakan pada fasa perolehan kedua dan ketiga yang akan dilaksanakan dalam

Rancangan Malaysia Ketiga Belas dan Rancangan Malaysia Keenam Belas.
