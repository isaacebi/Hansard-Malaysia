DR. 2.8.2022 28

Datuk Arthur Joseph Kurup: Untuk makluman Yang Berhormat Pokok
Sena. Bagi kami di Kementerian Kerja Raya memang kami mahu supaya projek itu
dilaksanakan. Kementerian Kerja Raya, kita sentiasa memihak kepada sektor
pembinaan. Lebih banyak projek, lagi banyak bagus. Bagus untuk ekonomi negara,
bagus untuk infra rakyat, bagus untuk kesemuanya. Akan tetapi memang kadang-
kadang ada kekangan dari segi kewangan dan sebagainya di mana kita perlu
membuat penilaian keutamaan dan membuat keputusan itu bukan Kementerian
Kerja Raya. la adalah agensi pusat.

Kita menerima apa yang diangkat oleh kerajaan-kerajaan negeri. Contoh Unit
Perancangan Negeri dan sebagainya dihantar kepada agensi pusat. Contoh, EPU
dan MOF dan kita akan buat keputusan. Jadi, kalau bilang kita yang membatalkan
projek itu bukan daripada kami. Kalau KKR, kita mahu projek itu.

Jadi, kita haraplah dalam masa yang akan datang, kita boleh usahakan
supaya projek itu kita usahakan sampai jadi. Sekian, terima kasih.

Dato’ Mahfuz bin Haji Omar [Pokok Sena]: Kekangan kewangan tidak
sepatutnya. Hal lain kita boleh belanja duta khas apa semua, sepatutnya tidak
dilantik.

Tuan Yang di-Pertua: Yang Berhormat Pokok Sena.

Datuk Seri Panglima Haji Mohd Shafie bin Haji Apdal [Semporna]: Tuan
Yang di-Pertua, saya minta izin untuk bertanya.

Tuan Yang di-Pertua: Yang Berhormat Pokok Sena kena kerja kuat lagilah
nampaknya. [Ketawa]

Datuk Seri Panglima Haji Mohd Shafie bin Haji Apdal [Semporna]: Tuan
Yang di-Pertua.

Tuan Yang di-Pertua: Yang Berhormat, ringkas sahaja.

Datuk Seri Panglima Haji Mohd Shafie bin Haji Apdal [Semporna]:
Ringkas pasal ini berhubung kait dengan soalan asal iaitu semua yang ini terbabas.

Tuan Yang di-Pertua: Ya.

Datuk Seri Panglima Haji Mohd Shafie bin Haji Apdal [Semporna]: Bukan
Yang Berhormat Pokok Sena. Ini tentang Pan Borneo.

Tuan Yang di-Pertua: Ya.

Datuk Seri Panglima Haji Mohd Shafie bin Haji Apdal [Semporna]: Jadi,
saya ingat specific question asked and specific additional questions must be asked.
Setelah mendengar jawapan yang diberikan oleh Yang Berhormat Timbalan Menteri
menyatakan 65 peratus sudah pun disiapkan dan apakah ukuran yang digunakan
oleh pihak kementerian sedangkan dalam pengetahuan saya, pertama Tuan Yang
di-Pertua, tidak sampai pun 50 peratus jalan yang siap Pan Borneo. Bukan hanya

dari Sandakan-Telupid, dari Kota Kinabalu, Penampang ke Sipitang. Saya juga
