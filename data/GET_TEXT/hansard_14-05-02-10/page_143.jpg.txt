DR. 2.8.2022 137

melanjutkan apa-apa tempoh sebelum tamat tempoh yang ditetapkan di bawah Akta
235 atau perundangan subsidiarinya jika tempoh tersebut tidak dapat dipenuhi oleh
mana-mana orang disebabkan berlakunya kecemasan awam seperti bencana alam
atau krisis kesihatan awam seperti pandemik COVID-19. Manakala seksyen 145D
memberi kuasa kepada Menteri untuk menambah, memotong atau mengubah apa-
apa terma dan syarat yang dikenakan menurut Akta 235 dengan syarat bahawa satu
notis makluman diberikan terlebih dahulu kepada orang yang terikat dengan terma
dan syarat tersebut.

Fasal 16 bertujuan meminda seksyen 157 bagi memberi kuasa kepada Ketua
Pengarah menentukan bentuk dan cara akuan bagi barang yang diangkut
menggunakan semua jenis pengangkutan dan tidak terhad kepada vessel atau
pesawat udara sahaja dari Labuan ke kawasan utama Kastam dan pindaan lain yang
tidak dinyatakan secara khusus adalah pindaan bersifat kecil atau consequential in
nature.

Tuan Yang di-Pertua, saya mohon mencadangkan.

Tuan Yang di-Pertua: Terima kasih. Ada sesiapa yang menyokong?

Timbalan Menteri Kesihatan Il [Datuk Aaron Ago Dagang]: Ya, saya
menyokong.

Tuan Yang di-Pertua: Terima kasih Yang Berhormat. Ahli-ahli Yang
Berhormat masalah di hadapan Majlis ialah rang undang-undang bernama suatu
akta untuk meminda Akta Kastam 1967 dibacakan kali kedua sekarang dan terbuka
untuk di bahas. Saya ada empat orang pembahas yang pertama Yang Berhormat

Pontian, silakan. Lima minit Yang Berhormat.

5.25 ptg.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Kita tahu bahawa peruntukan baharu yang dimasukkan dalam Rang
Undang-undang Kastam (Pindaan) 2022 ini ialah untuk memberi kuasa kepada
Menteri Kewangan untuk melanjutkan tempoh masa yang tertentu yang telah
ditetapkan di bawah akta atau perundangan subsidiari dalam keadaan krisis
kesihatan awam atau kecemasan awam.

Apa yang saya ingin tanyakan di sini ialah mengenai kecemasan awam.
Adakah perkara-perkara berikut termasuk dalam kecemasan awam? Misalnya banjir
besar di Jerai, di Baling dan di Pantai Timur tiap-tiap tahun ada banjir. Adakah
mereka boleh menggunakan alasan-alasan itu untuk menangguhkan pembayaran
cukai dan sebagainya. Adakah juga kecemasan awam itu contohnya seperti

demonstrasi yang berlaku? Ada satu ketika di Malaysia ini ada demonstrasi hari-hari
