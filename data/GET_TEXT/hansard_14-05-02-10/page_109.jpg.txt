DR. 2.8.2022 103

telah diadakan dahulu pun juga berkesan. Saya dapati bahawa pada zaman ini kita
jarang lagi melihat orang berbangga dengan tabiat merokok.

Masa saya kecil dahulu, ahli keluarga saya hisap satu tin rokok satu hari, 50
batang. Akhirnya dia meninggal kerana kanser di kerongkongnya, itu yang berlaku.
Oleh sebab itu, saya tidak ingin melihat orang lain juga dapat penyakit yang begini
teruk yang membawa kepada kematian. Kalau boleh kita perlu hentikan merokok
untuk semua orang, bukan untuk mereka yang dilahirkan pada tahun 2007 sahaja.

Akan tetapi itu ialah satu kerja yang amat besar, amat berat dan mungkin kita
tidak dapat lakukan dengan cara berkesan. Oleh sebab itu, dalam apa juga jenis
undang-undang yang kita perkenalkan, ada kalanya kita perlu membuat satu langkah
demi satu langkah. Bermula dengan yang tidak begitu besar sehingga kita dapat
sampai kepada tahap yang mana kita akan hapuskan sama sekali jenayah itu.

Akan tetapi kalau kita tidak mungkin, janganlah kita terima sahaja amalan
yang sudah menjadi sebahagian daripada cara hidup rakyat kita. Hal ini kerana kalau
kita buat demikian, maka ramailah yang akan menghidap penyakit kanser dan akan
meninggal. Oleh sebab itu, kalaupun kita hadkan kepada umur yang dilahirkan tahun
2007, tidak lama lagi mereka ini juga akan berumur lebih daripada itu.

Akhirnya kita dapat kurangkan sedikit demi sedikit amalan menghisap rokok
ini. Itu yang mampu kita buat. Kalau kita bercita-cita besar jangan sekali gus kita
hendak hentikan semua orang daripada merokok. Saya ingat kita mungkin dapat
kutip duit yang banyak daripada denda yang dikenakan dan ini saya dapati tidak
mudah untuk dilaksanakan.

Lagipun kita perlu beri kuasa kepada enforcement officer dan seperti biasa di
Malaysia ini, apabila kita memberi kuasa, kuasa itu menyeluruh. Kuasa untuk
memeriksa, menggeledah dan macam-macam lagi yang dibuat yang akan menimbul
kehidupan yang tidak senang kepada rakyat.

Oleh sebab itu, kuasa yang diberikan perlu diambil ingatan bahawa sistem
enforcement ini hendaklah tidak menjadikan kehidupan rakyat Malaysia ini terganggu
sepanjang masa, hidup dalam ketakutan kerana mungkin rumah mereka digeledah.
Walaupun mereka sebenarnya tidak merokok. Semua ini perlu diambil kira.

Saya telah ikuti perbahasan ini dan saya dapati banyak daripada cadangan-
cadangan itu perlu dikaji untuk dibetulkan, dipinda undang-undang supaya yang
boleh dilaksanakan akan dilaksanakan. Mungkin lebih daripada hanya mengehadkan
kepada mereka yang berumur yang dilahirkan pada tahun 2007. Mungkin lebih awal
lagi tetapi cara-cara kita melaksanakan, cara-cara kita enforce undang-undang ini
perlu diberi perhatian yang sewajarnya.

Hal ini kerana ia tetap akan mengganggu mereka yang sekian lama telah

merokok dan ada yang tidak merokok pun akan menjadi mangsa enforcement. Inilah
