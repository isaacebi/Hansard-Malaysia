DR. 2.8.2022 27

ucapkan terima kasih. Projek ini telah dirancang untuk dilaksanakan pada tahun
2003. Namun begitu atas kekangan peruntukan projek ini terpaksa dibatalkan.
Sayunya, Tuan Yang di-Pertua.

Kemudian masuk Rancangan Malaysia Kesembilan, jawapannya namun
begitu projek ini masih tidak lagi menjadi keutamaan untuk dilaksanakan pada waktu
tersebut. Sedihnya, Tuan Yang di-Pertua. Masuk dalam rolling plan satu dan rolling
plan dua, RMKe-12.

Jawapannya berdasarkan kedudukan keutamaan projek dan agihan siling
peruntukan yang terhad untuk projek baharu, projek tersebut tidak dapat
dipertimbangkan untuk diangkat kepada agensi pusat. Sayunya, Tuan Yang di-
Pertua. Pilunya. Pilunya orang-orang Pokok Sena, orang Hutan Kampung, orang-
orang Jalan Langgar dan Kepala Batas. Jadi kena tunggu beberapa kali lagi rolling.
Tidak tahu depa hendak rolling berapa kali lagi rolling plan ini hendak buat.

Jadi Tuan Yang di-Pertua, saya hendak bagi tahu. Jalan itu terlalu sibuk. Ada
empat buah sekolah, sekolah tingkatan enam, Sekolah Menengah Kepala Batas, dua
buah sekolah rendah di Hutan Kampung. Ada kem TUDM dan ada kawasan
perumahan baharu yang rancak diadakan. Ada pasar, ada pasar raya, ada masjid di
tepi jalan tersebut. Ini merupakan jalan pintasan untuk orang ke airport, Lapangan
Terbang Sultan Abdul Halim. Jadi, jalan itu terlalu sibuk.

Keduanya isu banjir. Apabila tidak dibuat jalan ini, sampai bila pun
penyelenggaraan dan perparitan ini tidak dapat dibuat. Walaupun JKR telah buat
beberapa projek untuk memintaskan air daripada banjir, akhirnya tidak
menyelesaikan masalah banjir di Kampung Darat, di Hutan Kampung.

Tuan Yang di-Pertua: Tamatkan.

Dato’ Mahfuz bin Haji Omar [Pokok Sena]: Jadi saya hendak minta
ketegasan daripada kerajaan khususnya daripada Yang Amat Berhormat Perdana
Menteri dan juga Menteri Kewangan untuk menyediakan peruntukan. Jangan jawab
kata tidak menjadi keutamaan. Sedih, pilu rakyat ini.

Tuan Yang di-Pertua: Terima kasih.

Dato’ Mahfuz bin Haji Omar [Pokok Sena]: Ini jawapan yang tidak
sepatutnya yang diberikan. Jadi saya minta ketegasan daripada pihak kerajaan bila
projek ini akan diangkat ke agensi pusat. Terima kasih.

Tuan Yang di-Pertua: Saya pun pilu tengok Yang Berhormat Pokok Sena.
[Ketawa]

Datuk Arthur Joseph Kurup: Perlu jawab kah Tuan Yang di-Pertua?

Timbalan Menteri Kesihatan | [Dato’ Dr. Haji Noor Azmi bin Ghazali]:
Rakyat dengar itu. [Ketawa]
