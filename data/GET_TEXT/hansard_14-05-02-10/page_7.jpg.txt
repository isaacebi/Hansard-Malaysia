DR. 2.8.2022 1

MALAYSIA
DEWAN RAKYAT
PARLIMEN KEEMPAT BELAS

PENGGAL KELIMA

MESYUARAT KEDUA

Selasa, 2 Ogos 2022

Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

Tuan Yang di-Pertua: Assalamualaikum warahmatullahi wabarakatuh
semua. Sebelum kita mula, saya ada sedikit pemakluman. Ahli-ahli Yang
Berhormat, Kementerian Kesihatan Malaysia telah memulakan pemberian dos
penggalak COVID-19 di seluruh negara bermula 13 Oktober 2021 bertujuan untuk
memastikan imuniti yang diperoleh selepas menerima dos lengkap dapat
dikekalkan untuk tempoh yang optimum.

Justeru, bagi menggalakkan Ahli-ahli Yang Berhormat dan warga Parlimen
mengambil dos penggalak ini, sesi pemberian dos penggalak kedua akan
diadakan pada ketetapan berikut, tarikh 3, 4, 10 dan 11 Ogos iaitu tiap-tiap hari
Rabu dan Khamis, masa 9 pagi hingga 4 petang di Dewan Bankuet Blok Utama,
Parlimen Malaysia. Saya berharap Ahli-ahli Yang Berhormat dapat manfaatkan
kempen pemberian dos penggalak ini. Sekian, terima kasih.

Tuan M. Kulasegaran [Ipoh Barat]: Tuan Yang di-Pertua, penjelasan.

Tuan Yang di-Pertua: Saya.

Tuan M. Kulasegaran [Ipoh Barat]: Ada banyak rumours mengatakan
fourth jab ini very dangerous. Jadi, how safe is it to take the fourth jab dalam hal
ini?

Tuan Yang di-Pertua: Oh! Itu bukan soalan yang patut ditujukan kepada
saya. [Ketawa] Patut ditujukan kepada Kementerian Kesihatan Malaysia. Saya
rasa eloklah ditujukan kepada Kementerian Kesihatan Malaysia ya. Terima kasih
Yang Berhormat. Saya mulakan “Pertanyaan-pertanyaan bagi Jawab Lisan” dgn
menjemput Yang Berhormat Tuan Ahmad Tarmizi bin Sulaiman, silakan.

Tuan Ahmad Tarmizi bin Sulaiman [Sik]: Minta maaf Tuan Yang di-
Pertua, mungkin..

Tuan Abdul Latiff bin Abdul Rahman [Kuala Krai]: Hari ini MQT.
