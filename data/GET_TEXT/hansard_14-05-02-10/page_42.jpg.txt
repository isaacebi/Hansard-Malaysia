DR. 2.8.2022 36

Dato’ Ramli bin Dato’ Mohd Nor [Cameron Highlands]: Yang Berhormat
Pasir Mas.

Tuan Ahmad Fadhlii bin Shaari [Pasir Mas]: Terima kasih Tuan Yang di-
Pertua. Saya ucapkan terima kasih kepada Yang Berhormat Timbalan Menteri atas
jawapan tadi. Cumanya, bila bercakap tentang pelaburan asing saya hendak merujuk
laporan DH pada 2 Mac 2021, melaporkan bahawa pelaburan asing langsung bersih
Malaysia jatuh 56 peratus kepada USD3.4 bilion pada tahun 2020.

Ertinya, dalam kita boleh menyatakan soal COVID-19 dan sebagai tetapi
negara-negara sekeliling kita mereka telah bergerak maju. Tesla yang disebut dalam
soalan asal tadi cuma satu contoh sahaja. Bagaimana mereka boleh melabur di
Indonesia.

01140
Jadi, soalan saya adakah kerajaan tidak berfikir Dasar Automotif Nasional
menjadi penghalang seperti yang disebut-sebut menyebabkan pelabur-pelabur
kereta elektrik dan sebagainya tidak berminat melabur di Malaysia dan adakah ia
perlu untuk diubahsuai? Dahulu tidak apa, ia melindungi kepentingan kereta nasional
dan sebagainya. Akan tetapi sekarang dari sudut realitinya adakah ia perlu untuk
diubahsuai? Terima kasih.
Datuk Lim Ban Hong: Terima kasih kepada Yang Berhormat Pasir Mas yang
menyebut tentang beberapa perkara. Pertama, saya ingin menyatakan sekiranya
kayu pengukur yang digunakan untuk menilai suasana pelaburan di sesebuah
negara terutama Malaysia menarik atau tidak ialah bergantung pada kewujudan
jenama besar di sesebuah negara tersebut seperti Tesla.
Senarai yang seperti tadi saya berikan dalam syarikat yang wujud dalam
Global 500 dan juga Fortune 500 ini merupakan jenama-jenama besar yang telah
memilih melabur di Malaysia. Itu menunjukkan bahawa Malaysia merupakan
destinasi pelaburan yang terpilih bagi syarikat-syarikat besar dan juga jenama besar
seperti tadi yang diminta oleh Yang Berhormat Pasir Mas.
Kedua, berkenaan dengan usaha untuk membangunkan industri EV. Tuan
Yang di-Pertua, izinkan saya untuk berkongsi bahawa inisiatif-inisiatif telah diambil
oleh Kerajaan Malaysia untuk membantu menarik pelaburan khususnya untuk EV:
(i) National EV Task Force telah  ditubuhkan untuk
membangunkan ekosistem sektor EV melalui dasar-dasar
seperti Dasar Automotif Nasional 2020 yang tadi disebut oleh
Yang Berhormat Pasir Mas;

(ii) Kerajaan juga menawarkan pelbagai insentif cukai bukan

sahaja kepada pengeluar kenderaan tetapi juga merangkumi
