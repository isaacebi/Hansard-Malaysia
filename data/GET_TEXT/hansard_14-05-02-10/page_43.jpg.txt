DR. 2.8.2022 37

pengguna dengan izin, demand side seperti yang diumumkan
dalam Belanjawan 2022;

(iii) Kita juga memberi bantuan dan sokongan bukan fiskal kepada
syarikat yang berhasrat untuk membangunkan komponen
kritikal seperti sistem pengurusan bateri (BMS), sistem
pengurusan haba (TMS) dan juga rangkaian radio detection
dan ranging;

(iv) Kita juga telah menubuhkan beberapa buah pusat
kecemerlangan seperti design centre dan academy of
technology yang berpusat di Rawang, Selangor untuk
meningkatkan keupayaan kejuruteraan tempatan dalam
bidang penyelidikan dan pembangunan, pengujian dan
pembangunan_ teknologi khususnya untuk menyokong
pembangunan ekosistem EV di negara kita; dan

(v) Standard-standard berkaitan dengan industri EV seperti
sistem pengecasan, pelupusan bateri, battery swapping dan
lain-lain turut dibangunkan untuk memastikan teknologi EV
yang diguna pakai dan dibangunkan dalam negara ini adalah
selamat dan juga seragam.

Apa yang saya sebutkan tadi itu semua merupakan usaha yang telah
diikhtiarkan oleh kerajaan untuk membantu pembangunan industri EV tempatan.
Terima kasih Tuan Yang di-Pertua.

Datuk Ignatius Dorell Leiking [Penampang]: Tuan Yang di-Pertua, boleh
minta soalan tambahan satu.

Dato’ Ramli bin Dato’ Mohd Nor [Cameron Highlands]: Sudah cukup.
Dipersilakan Dato’ Haji Mohd Fasiah bin Mohd Fakeh.

Tk Dato’ Haji Mohd Fasiah bin Haji Mohd Fakeh [Sabak Bernam] minta
Perdana Menteri menyatakan bilangan pengundi muda dan apakah langkah
kerajaan bagi meningkatkan kesedaran dan kefahaman golongan belia pengundi
muda mengenai demokrasi berparlimen dan tanggungjawab membina negara
bangsa khususnya dalam memilih pemimpin berwibawa khususnya dalam PRU15
ini.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Terima kasih Tuan
Yang di-Pertua. Assalamualaikum warahmatullahi wabarakatuh. Terima kasih atas
soalan Yang Berhormat.

Untuk makluman Yang Berhormat, Suruhanjaya Pilihan Raya Malaysia (SPR)

telah pun mewartakan Daftar Pemilih Tambahan bulan Mei tahun 2022 pada 16 Jun
