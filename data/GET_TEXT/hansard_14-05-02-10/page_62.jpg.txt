DR. 2.8.2022 56

Tuan Yang di-Pertua, selain daripada perkara-perkara yang mempengaruhi
penilaian laporan JNAS mengenai pemerdagangan orang dalam pembentangan
sebelum ini, perlu diambil perhatian juga bahawa penilaian ini turut dipengaruhi oleh
tindakan pihak-pihak tertentu seperti golongan majikan dan pekerja yang terlibat
dalam amalan perburuhan yang melanggar hak asasi manusia.

Contohnya seperti melakukan penderaan, menahan pasport, bekerja secara
haram, tidak membayar gaji dan tidak menyediakan penginapan yang sesuai. Ini
menunjukkan bahawa pelbagai pihak turut sama menyumbang kepada
permasalahan ini dan perlu berperanan serta bertanggungjawab untuk bersama-
sama memperbaiki keadaan ini.

Pada peringkat kerajaan, sebagai penguatkuasaan dan pelaksana kepada
dasar membanteras jenayah pemerdagangan orang di Malaysia, kerajaan bertekad
untuk menambahbaikkan penguatkuasaan, meningkatkan pendakwaan, serta
memperkasakan perlindungan kepada mangsa pemerdagangan orang. Bagi
memastikan keberkesanan tindakan oleh kerajaan, perkongsian maklumat daripada
pihak NGO, CSO, rakyat dan juga media adalah diperlukan. Memandangkan sifat
jenayah dan modus operandinya yang licik dan berubah-ubah.

Selain itu, pihak NGO, CSO rakyat dan media boleh membantu kerajaan
dalam melaksanakan program perlindungan serta sokongan kepada mangsa selain
daripada melaksanakan program pencegahan bagi memberi kesedaran kepada
umum akan jenayah ini. Pihak syarikat dan majikan pula berperanan untuk
melaksanakan amalan perburuhan yang baik selaras dengan perundangan domestik
berkaitan dan juga piawaian di peringkat global.

#1230

Perkara ini adalah penting untuk memastikan tiada pihak yang tidak
bertanggungjawab mengambil kesempatan dengan memburukkan imej negara
melalui tuduhan melakukan amalan perburuhan yang salah. Contohnya seperti
perekrutan tidak beretika, keterikatan hutang pekerja dan eksploitasi kerja paksa.
Pihak syarikat majikan juga digesa untuk mematuhi sepenuhnya undang-undang
perburuhan negara bagi mengelakkan diambil tindakan atas kesalahan-kesalahan
seperti pemerdangangan orang dan buruh paksa.

Selain itu. juga, pihak syarikat dan majikan juga diseru untuk
memperhebatkan program penerangan hak-hak kepada pekerja untuk memastikan
hak para pekerja terjamin. Sebagai tanda komitmen pihak syarikat dan majikan untuk
melaksanakan amalan perburuhan yang baik dan mematuhi undang-undang negara,
adalah disarankan agar pihak syarikat dan majikan mengeluarkan kenyataan

komitmen yang boleh dicapai serta dirujuk oleh semua pihak. Melalui kenyataan
