DR. 2.8.2022 138

sehingga kedai terpaksa ditutup di Kuala Lumpur dan menjejaskan perniagaan
mereka. ltu kah ditafsirkan kecemasan awam? Tanah runtuh dan ribut ya.

Satu lagi ialah sebagai contoh nelayan laut dalam yang kena membayar cukai
tetapi mereka tidak boleh ke laut dalam kerana ribut di laut. Mungkin selama empat
bulan. Adakah itu dimaksudkan sebagai kecemasan awam. Pulau terpaksa ditutup.
Pada minggu sudah ada seorang pengusaha chalet di Pulau Redang datang
berjumpa saya bahawa dia memberitahu bahawa November hingga Mac chalet-nya
ditutup kerana tidak boleh orang datang sebab ribut dan sebagainya. Adakah itu
boleh dianggap sebagai kecemasan awam yang ditafsirkan dalam rang undang-
undang pindaan ini?

Perkara seterusnya yang saya ingin tanyakan, ini berhubung kait tentang
kastam. Didapati bahawa satu ketika pada tahun 2018, sebelum pilihan raya umum
ada dibuat pengumuman oleh Menteri Kewangan pada ketika itu bahawa Kastam
akan dikorporatkan. Dengan pengkorporatan Kastam itu, maka ia akan menjadikan
Kastam sebuah agensi yang lebih cekap, yang mempunyai kewangan sendiri, yang
mempunyai peraturan tertentu yang membolehkan pegawai-pegawainya daripada
segi kenaikan pangkat, daripada segi pembayaran-pembayaran elaun dan
sebagainya. Akan tetapi saya difahamkan bahawa pengkorporatan Kastam itu tidak
diteruskan.

Saya ingin tahu, apakah yang menghalang perkara itu dilakukan? Perkara
yang baik sepatutnya diteruskan. Perkara yang baik sepatutnya tidak dihentikan. Itu
sahaja dua perkara yang ingin saya bangkitkan. Terima kasih.

Tuan Yang di-Pertua: Terima kasih Yang Berhormat Pontian. Akhir sekali
untuk hari ini ialah Yang Berhormat Hang Tuah Jaya. Lima minit.

Tuan Karupaiya a/l Mutusami [Padang Serai]: Padang Serai tambah satu.

Tuan Yang di-Pertua: Esok.

Datuk Seri Shamsul Iskandar @ Yusre bin haji Mohd Akin [Hang Tuah
Jaya]: Boleh celah.

5.28 ptg.

Datuk Seri Shamsul Iskandar @ Yusre bin haji Mohd Akin [Hang Tuah
Jaya]: Tuan Yang di-Pertua, terima kasih atas peluang yang diberikan kepada Hang
Tuah Jaya. Di dalam rang undang-undang ini, antara yang diangkat untuk dipinda
adalah berkaitan tentang kuasa yang diberikan kepada Ketua Pengarah untuk
menentukan bentuk dan cara suatu tuntutan pulangan cukai bagi apa-apa barang
import yang dieksport semula oleh pengilang dan seterusnya.

Saya percaya ini merupakan suatu pindaan yang akan memberi kesan

langsung kepada kos, sama ada ia boleh dilihat sebagai satu bentuk pendapatan
