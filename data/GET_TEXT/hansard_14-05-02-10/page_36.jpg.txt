DR. 2.8.2022 30

Datuk Arthur Joseph Kurup: Inilah usaha kita untuk catch-up, untuk
memastikan Sabah dapat bubut. Kalau Semenanjung bilang kejar, kalau di Sabah
kita cakap bubut. Bubut pembangunan yang ada di Semenanjung. Inilah usaha kita
sekarang ini.

Datuk Mohd Azis bin Jamman [Sepanggar]: Pensiangan pun teruk
sekarang Yang Berhormat.

Datuk Seri Panglima Haji Mohd Shafie bin Haji Apdal [Semporna]: Yang
Berhormat sedarkah, PDP yang kita batalkan adalah diurus tadbir oleh Setiausaha
Kerja Pemuda UMNO Sabah. / got the black and white. Mana boleh Setiausaha
Pemuda UMNO...

Datuk Mohd Azis bin Jamman [Sepanggar]: Kroni, kroni.

[Pembesar suara dimatikan]

Tuan Yang di-Pertua: Okey Yang Berhormat. Yang Berhormat, tidak ada

perbahasan semasa ada soalan Yang Berhormat. Maaf, maaf.

5. Datuk Haji Shabudin bin Yahaya [Tasek Gelugor] minta Perdana Menteri
menyatakan tentang peranan yang dimainkan oleh TERAJU dalam memastikan
kesemua program pembangunan yang digariskan di bawah Tindakan Pembangunan
Bumiputera 2030 (TPB2030) mencapai sasaran yang telah ditetapkan.

Menteri di Jabatan Perdana Menteri (Tugas-tugas Khas) [Datuk Dr. Haji
Abd. Latiff bin Ahmad]: Tuan Yang di-Pertua, terima kasih soalan daripada Yang
Berhormat Tasek Gelugor. Unit Peneraju Agenda Bumiputera (TERAJU) telah
membangunkan TBP2030 iaitu Tindakan Pembangunan Bumiputera yang
merupakan hala tuju baharu bumiputera untuk tempoh 10 tahun akan datang.

la dilancarkan oleh Yang Amat Berhormat Perdana Menteri pada 6 Disember
2021 bertujuan untuk meningkatkan status sosioekonomi bumiputera dan telah
mengenal pasti enam sasaran utama yang perlu dicapai melalui pelaksanaan 142
program pembangunan dan inisiatif dalam pelbagai sektor bernilai dan berimpak
tinggi yang akan dipacu oleh kerjasama antara pihak awam dan pihak swasta.

Selaras dengan mandat yang diberikan oleh Majlis Kemakmuran Bumiputera
yang dipengerusikan oleh Yang Amat Berhormat Perdana Menteri, TERAJU selaku
sekretariat kepada MKB akan bekerjasama dengan kementerian-kementerian
melalui Unit Pemerkasaan Agenda Bumiputera atau ringkasnya UPAB yang telah
pun tubuhkan di setiap kementerian bagi menilai, memantau serta memudah cara
kesemua program pembangunan yang telah dikenal pasti dalam TPB2030. Terima
kasih.

Tuan Yang di-Pertua: Terima kasih. Yang Berhormat Tasek Gelugor,

silakan.
