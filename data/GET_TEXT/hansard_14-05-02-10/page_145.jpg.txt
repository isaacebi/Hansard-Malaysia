DR. 2.8.2022 139

kepada kerajaan ataupun sebaliknya. Justeru, saya ingin bertanya kepada
kementerian dalam pindaan ini sebenarnya, apakah matlamat akhir yang kerajaan
ingin sasarkan.

#1730

Ini kerana kita tahu bahawa dalam keadaan sekarang ini banyak tindakan,
ataupun ruang-ruang yang kita berikan kepada para peniaga terutamanya, yang
terkesan dengan pandemik dan tentunya ini akan dizahirkan dalam bentuk sokongan
supaya mereka boleh mendapat pulangan yang sebaiknya. Dalam aspek ini cukai
tentunya memainkan peranan yang cukup penting. Justeru, saya ingin bertanya
kepada kementerian.

Adakah kementerian- dengan pindaan ini akan mendapat pulangan yang
lebih kepada national coffers, pada Perbendaharaan kita ataupun ini sebagai satu
bentuk ruang yang diberikan kemudahan kepada pemain-pemain yang mengimport
barang-barang ini dalam tujuan untuk mengeksport semula dalam bentuk barangan
yang lain?

Seterusnya Tuan Yang di-Pertua, dalam pindaan ini juga dimasukkan
ataupun dizahirkan beberapa pindaan berkaitan tentang memberi kuasa memberi
Menteri kuasa untuk melakukan pengubahan terma-terma ataupun syarat yang
dikenakan menurut Akta 235. Bagi maksud untuk melaksanakan tujuan akta ini.

Saya ingin bertanya kepada kementerian, dalam pindaan ini dinyatakan
dengan syarat notis munasabah diberikan kepada orang yang terikat dengan terma
dan syarat itu. Ini juga satu perkara yang menarik perhatian saya kerana dalam
keadaan yang vague ini, dalam keadaan yang terlalu umum ini. Bagaimana undang-
undang ini boleh memberikan satu jawapan yang tepat daripada aspek notis ini. Ini
kerana kita tahu dalam undang-undang, dalam pindaan-pindaan lain dinyatakan ada
yang kata 14 hari, ada yang disebut, dinyatakan secara jelas masanya.

Akan tetapi kenapa dalam konteks ini terdapat suatu ruang yang begitu
umum? Oleh sebab kita tahu notis seperti ini tentunya penting. Dengan adanya ruang
waktu yang lebih jelas, maka ia tentu memberikan kemudahan kepada pihak-pihak
yang terpaksa berdepan dengan enforcement bagi Akta 235 ini.

Terakhir Tuan Yang di-Pertua, pagi tadi kita didedahkan dengan keadaan
tentang penerbangan awam kita. Kita berada pada Ter 2, dan menyebabkan kita
berdepan dengan kargo yang terbatas. Maknanya, tidak seperti dahulu. Kita
berhadapan dengan masalah di Amerika Syarikat. Difahamkan negara China juga
tidak bercadang untuk menambahkan lagi laluan kargo kita disebabkan penurunan
penarafan ini.

Jadi, adakah ini boleh ditakrifkan sebagai suatu keadaan kecemasan?

Tentunya tidak boleh kita jangka kerana ini merupakan- membabitkan agensi luar.
