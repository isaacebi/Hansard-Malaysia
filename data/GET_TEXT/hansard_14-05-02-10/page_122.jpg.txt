DR. 2.8.2022 116

4.30 ptg.

Menteri Kesihatan [Tuan Khairy Jamaluddin Abu Bakar]: Bismillahi
Rahmani Rahim. Assalamualaikum warahmatullahi wabarakatuh dan Salam
Keluarga Malaysia, sihat sejahtera.

Terima kasih Tuan Yang di-Pertua. Pertamanya, saya merakamkan ucapan
terima kasih kepada semua kedua belas Ahli-ahli Yang Berhormat yang telah
mengambil bahagian dalam perbahasan Rang Undang-undang Kawalan Produk
Tembakau dan Merokok 2022.

Saya memang menjangkakan perbahasan dan juga penerimaan rang
undang-undang ini adalah berbeza-beza di kalangan Ahli-ahli Parlimen. Ini
disebabkan rang undang-undang ini bukanlah rang undang-undang yang biasa. la
bukanlah rang undang-undang yang ada rujukan di sama ada dalam sejarah kita, di
negara kita ataupun di negara lain.

Ini merupakan rang undang-undang bak kata Yang Berhormat Gopeng- yang
mengubah permainan, game changer. Matlamat dia adalah untuk membawa kepada
penamatan merokok dan juga menghisap rokok. Saya rasa tidak perlu saya
mengulangi ucapan pembentangan saya, betapa mudaratnya rokok, dan merokok
terhadap manusia kecuali dengan menyatakan sekali lagi bahawa, dengan izin, this
is the deadliest human invention ever in history. Mudaratnya adalah mudarat ke atas
diri kita sendiri, se/f-inflicted invention.

Saya akan cuba mengupas tema-tema yang besar dalam penggulungan ini
dengan semangat bahawa kita telah setuju untuk merujuk rang undang-undang ini
kepada suatu Jawatankuasa Pilihan Khas, dan perkara ini perlu saya ambil serius
sebagai Menteri. Undang-undang yang penting seperti ini kita tidak mahu supaya
terpaksa kita sokong ataupun terpaksa kita luluskan tanpa diperhalusi secara dalam.

Kalau kita tengok tadi pun, across the divide, dengan izin, ada yang setuju,
ada yang tidak setuju. Jadi kalau kita enforce the Whip, mungkin akan ada yang
setuju dengan paksaan ataupun tidak setuju dengan paksaan. Lebih baik bila rumah
ini siap, pahat masih lagi tidak berbunyi. Biarlah rumah ini siap dengan sempurna
ataupun sempurna mungkin, there is no perfect law, dengan izin, dalam mana-mana
legislature tetapi as good as it can be. Don’t let perfect be the enemy of good either.

Dengan itu Tuan Yang di-Pertua, pertamanya saya hendak address dengan
ringkas ataupun menjawab dengan ringkas isu yang berkaitan dengan soal pokok
dahulu iaitu personal liberty, kebebasan-kebebasan yang diberi yang terkandung
dalam Perlembagaan Persekutuan.

Saya dengar contoh Yang Berhormat Padang Rengas menyatakan bahawa
ini adalah violation kepada personal liberty yang terkandung dalam Perkara 5

ataupun Article 5(1). Akan tetapi saya ingin menyatakan bahawa, tidak ada manusia
