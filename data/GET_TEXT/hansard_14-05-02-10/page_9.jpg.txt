DR. 2.8.2022 3

tarikan utama yang terdapat di 22 segmen yang ditawarkan di dalam dewan dan
juga di luar dewan, termasuk rumah-rumah negeri.

Sebanyak 1,500 booth pameran dan gerai jualan bakal dipenuhi dengan
penglibatan pemain industri dan usahawan tempatan. Melalui penglibatan semua
pihak berkaitan terutama pemain-pemain industri, MAHA 22 dijangka dapat
menghasilkan lebih RM250 juta potensi nilai jualan.

Di samping itu, beberapa sesi menandatangani memorandum
persefahaman juga berlaku di sepanjang MAHA 2022 melibatkan nilai pelaburan
lebih daripada RM4 bilion. Ini tidak termasuk sesi padanan perniagaan dengan
izin, business matching melibatkan lapan buah syarikat ejen pemasaran dari luar
negara sebagai salah satu usaha untuk membawa hasil daripada— serta produk
agromakanan tempatan ke pasaran antarabangsa. MAHA 2022 juga
menyediakan peluang kerjaya kepada golongan muda serta graduan yang
sedang mencari pekerjaan melalui Program Jamin Kerja dalam segmen Agro Job
Fair.

01010

Lebih daripada 100 buah syarikat akan turut serta dalam program ini yang
menawarkan lebih daripada 15,000 kekosongan jawatan dalam pelbagai sektor
agromakanan. Selain itu, lebih daripada 250 pocket talk, sharing session, seminar,
webinar, konvensyen serta khidmat nasihat terus kepada kumpulan sasar akan
diadakan. Ini merupakan antara manfaat yang bakal terhasil menerusi penganjuran
MAHA pada kali ini.

Tuan Yang di-Pertua, Ahli-ahli Dewan, saya mengambil kesempatan ini untuk
menjemput Tuan Yang di-Pertua dan semua Ahli Dewan untuk hadir ke MAHA 2022
yang akan diadakan pada 4 hingga 14 Ogos ini. Terima kasih.

Tuan Yang di-Pertua: Terima kasih Yang Berhormat. Yang Berhormat
Tumpat.

Dato’ Haji Che Abdullah bin Mat Nawi [Tumpat]: Terima kasih Yang
Berhormat Menteri atas jawapan yang agak panjang lebar itu dan tahniah saya
ucapkan kepada MAFI di atas penganjuran program mega yang bakal dilaksanakan
sehari dua nanti. Dalam jawapan Yang Berhormat Menteri tadi ada disebutkan
tentang tema MAHA 2022 adalah “Sekuriti Makanan Untuk Masa Depan’”. Jadi, saya
mohon Yang Berhormat Menteri jelaskan, apakah elemen yang cuba diketengahkan
melalui penganjuran MAHA kali ini dan apakah bentuk aplikasi dan inovasi terkini
yang bakal diperkenalkan bagi mencapai maksud di atas? Terima kasih.

Tuan Yang di-Pertua: Terima kasih.

Tuan Haji Ahmad bin Hassan [Papar]: /[Bangun]

Tuan Karupaiya a/l Mutusami [Padang Serai]: [Bangun]
