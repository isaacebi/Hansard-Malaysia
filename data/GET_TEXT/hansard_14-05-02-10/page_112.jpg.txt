DR. 2.8.2022 106

Itu ialah perbezaannya. Akan tetapi saya kata tadi apa jaminan kita sebagai seorang
warga negara Malaysia untuk adakan liberty saya sebagai seorang warga negara
untuk jaminan cara kehidupan saya dan orang-orang di Malaysia.

Saya hendak sentuh dengan apa yang dikatakan individual liberty, Tuan Yang
di-Pertua. Individual liberty, the liberty of those persons who are free from external
restrain in the exercise of those rights which are considered to be outside the
providence of a government to control.

Saya harap rang undang-undang ini akan dirujuk kepada satu jawatankuasa
dan bila siap sedia, kita akan bincang rang undang-undang ini dan akta penuhnya
sebelum kita dibawa kepada Dewan Rakyat untuk dibincangkan dan diluluskan.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kuala Langat. Yang

Berhormat Muar silakan, 5 minit.

4.03 ptg.

Tuan Syed Saddiq bin Syed Abdul Rahman [Muar]: Terima kasih Tuan
Yang di-Pertua. Undang-undang ini difokuskan pada generasi yang lahir pada tahun
2007 ke atas. Dengan itu, kita masih ada masa 2 tahun. Dalam masa tempoh dua ke
tiga bulan ini banyak penambahbaikan yang boleh kita lakukan supaya undang-
undang ini dapat diluluskan bersama.

Saya ada tiga cadangan penambahbaikan yang wajar dilakukan sebelum kita
melaksanakan undang-undang GEG ini. Secara pendirian peribadi saya ialah untuk
menyokong tetapi bersyarat dengan penambahbaikan ini. Cadangan yang pertama,
kita tidak sepatutnya menjenayahkan pengguna. Focus on the source and the
Supplier.

Jikalau kita mengakui bahawa rokok dan vape itu menyebabkan ketagihan.
Dengan itu, kita tidak perlu dan wajar menghukum mereka yang ketagih kerana ini
bukan pilihan mereka. Oleh sebab itu kalau kita menggunakan the New Zealand
model yang kerap dijadikan contoh. Di New Zealand, mereka tidak kenakan denda,
kompaun ataupun ingin mengheret anak muda tersebut ke mahkamah jenayah tetapi
fokus kepada the supplier and the source.

Saya faham Kementerian Kesihatan kata kita akan letakkan garis panduan
hanya RM50. Akan tetapi realitinya kementerian tidak ada kawalan 100 peratus ke
atas ke semua penguat kuasa. Pada masa yang sama, kementerian tidak ada
kawalan ke atas sistem kehakiman negara. Kementerian juga tidak ada kawalan ke
atas pendakwa raya.

Some things are beyond your control. You cannot play judge, jury,

prosecution and act if everything is under the Minister’s control. Kita tidak boleh
