DR. 2.8.2022 18

sudah pun dilakukan oleh NADMA dengan kerjasama Jawatankuasa Pengurusan
Bencana Negeri dan juga Jawatankuasa Pengurusan Bencana Daerah.

Pertama, pra-bencana. Antara kelemahan sewaktu berlakunya Monsun
Timur Laut 2021-2022 adalah kurangnya komunikasi di antara agensi-agensi yang
melakukan baik dalam siar raya amaran banjir atau bencana mahupun interaksi
antara agensi-agensi yang berada di Pusat Kawalan Operasi Bencana.

01050

Perkara ini sebagai contoh Yang Berhormat Ketua Pembangkang, kita dah
mantapkan libat urus dengan pelbagai agensi supaya perkara-perkara yang
berkaitan dengan siar raya, amaran kepada awam dapat kita mantapkan. Terima
kasih.

Dato’ Seri Anwar bin Ibrahim [Port Dickson]: Terima kasih Yang
Berhormat Menteri. Saya akui beberapa tindakan telah diambil tetapi isu-isu pokok
belum selesai. Saya bagi contoh umpamanya di Telemong, Karak. 17 Julai 2022,
setelah tujuh bulan bencana yang lalu belum ada tindakan. Balak-balak, sampah
sarap menyekat kawasan itu masih ada dan saya boleh kirim foto-foto itu kepada
Yang Berhormat Menteri.

Kemudian, perkara ini berlaku terus di Kedah dan Yang Berhormat Menteri
Sumber Asli mengatakan tidak ada pembalakan. Akan tetapi bila dirobohkan,
dipotong semua pokok-pokok itu dijadikan tanaman durian, ia jadi masalah yang
sama.

Jadi, itu yang saya nak sebut, walaupun tidak menyentuh secara langsung
kementerian Yang Berhormat tetapi soalan yang saya tanya ini masalah banjir. Saya
tak peduli kementerian mana, selesaikanlah dengan baik dan buatlah persiapan
supaya mengelak daripada perkara ini berlaku lagi dan membebankan rakyat,
meragut nyawa dan menyebabkan kerugian terutama kepada rakyat miskin.

Jadi saya hendak kepastian, apakah tindakan intra-kementerian itu
dilakukan? Ini termasuk menyekat pembalakan walaupun ia bidang kuasa negeri
tetapi bila kerugian, ditanggung oleh Kerajaan Persekutuan. Jadi, tidak benar
jawapan mengatakan bahawa pembalakan ini urusan negeri. Kalau negeri itu dah
melanggar peraturan dan meneruskan pembalakan dan kesannya kepada rakyat,
sepatutnya Kerajaan Persekutuan juga bertindak. Jadi, saya minta penjelasan.

Datuk Dr. Haji Abd. Latiff bin Ahmad: Satu cadangan yang baik, Yang
Berhormat Ketua Pembangkang. Di bawah pasca-bencana, memang satu
jawatankuasa eksekutif sudah pun ditubuhkan dan dipengerusikan oleh Yang
Berbahagia KSN. Jadi, Yang Berhormat Port Dickson boleh bagi details kepada saya

untuk saya murnikan dengan KSN. Terima kasih.
