DR. 2.8.2022 57

komitmen ini, diharap dapat meningkatkan lagi imej syarikat dan majikan serta
memulihkan imej negara di mata umum.

Dalam hal ini, bukan sahaja KDN, KSM, MITI dan KPPK yang perlu
bertanggungjawab. Akan tetapi ia juga merupakan tanggungjawab bersama agensi
kerajaan yang lain, syarikat, majikan, NGO, media dan semua pemegang taruh yang
berkaitan.

Tuan Yang di-Pertua, saya mohon semua Ahli Yang Berhormat untuk
mengambil maklum akan laporan ini. Sekian, terima kasih.

Dato’ Ngeh Koo Ham [Beruas]: Tuan Yang di-Pertua, boleh saya dapat
penjelasan?

Tuan Lim Guan Eng [Bagan]: Point of order Tuan Yang di-Pertua, saya
merujuk kepada point of order 14 (1)(i) kerana ini adalah satu penerangan Yang
Berhormat Menteri, dan saya hendak ucapkan terima kasih kerana kami telah
menerima surat, baru hari ini di mana beliau menyatakan bahawa beliau akan
membuat satu penerangan untuk satu isu yang amat besar.

Saya hendak tahu sama ada adakah secara kebetulan, Speaker Amerika
Syarikat Nancy Pelosi melawat Malaysia, baru Yang Berhormat Menteri merasa ini
adalah serius untuk menjawab ataupun respons ke atas isu ini memandangkan ini
adalah daripada United States Trafficking in Persons Report di mana kita adalah
dalam tier 3 atau tahap ketiga.

Sesuatu seperti yang Yang Berhormat sebut tadi adalah amat memalukan.
Kalau Nancy Pelosi tidak datang ke sini, adakah Yang Berhormat tidak akan buat
satu penerangan?

Dato’ Ramli bin Dato’ Mohd Nor [Cameron Highlands]: Okey.

Tuan Lim Guan Eng [Bagan]: Memandangkan bahawa ini adalah satu
perkara penting sehingga penerangan ini diedarkan kepada semua Ahli Parlimen,
saya pun pernah buat penerangan tetapi kita biasanya buat penerangan tentang
sesuatu isu yang telah dibangkitkan sebelum ini.

Bolehkah Yang Berhormat Menteri kerana ini adalah satu perkara yang amat
penting memberikan ruang dan masa supaya perkara ini dapat dibahaskan kerana
ini amat memalukan negara. Kita berbincang tentang manusia bukan binatang.
Binatang pun dapat layanan yang lebih baik.

Dato’ Ramli bin Dato’ Mohd Nor [Cameron Highlands]: Yang Berhormat,
get to the point.

Tuan Lim Guan Eng [Bagan]: So, saya berharap janganlah hanya one track.
Tuan Yang di-Pertua, saya minta izin Tuan Yang di-Pertua. Tuan Yang di-Pertua juga
sebagai seorang pihak polis yang kanan...

Dato’ Ramli bin Dato’ Mohd Nor [Cameron Highlands]: Saya...
