DR. 2.8.2022 85

somebody dies in the lock-up, anybody can die anywhere. That is not the way to
answer. | know we must be humble and get things done lah.

Datuk Seri Hamzah bin Zainudin: Ya, / know. Dalam waktu ini saya hendak
maklumkan, bila Yang Berhormat kata mereka itu kita tangkap dan mengapa tidak
beri peluang, sebab itu saya jawab kerana mereka hendak balik. Majikan adalah
mereka yang telah melakukan kesalahan. Sesiapa yang melakukan kesalahan, kita
kompaun mereka ketika itu.

Sekarang ini saya hendak maklumkan, bila Yang Berhormat Batu Kawan kata
government official yang melakukan kesalahan, kita tidak pun mengambil tindakan.
Saya hendak maklumkan di sini Tuan Yang di-Pertua, mulai dari tahun 2020, ramai
pegawai yang melakukan kesalahan ini telah pun kita tangkap. Melalui tindakan ke
atas penjawat awam, melalui Ops Benteng ini dari tahun 2020, kita sudah tangkap
31 semuanya, kita tuduh 13 orang, waran tangkap satu dan dikenakan pula dua lagi
POCA — 14 dan yang ke-15 seorang lagi kita lakukan siasatan terhadapnya. Kita
bebaskan 16 orang. Jadi maknanya ada pegawai daripada 31 orang, 16 orang
dibebaskan tetapi 15 orang lagi telah pun dituduh dan diambil tindakan yang
sewajarnya.

Dalam Ops Selat juga saya hendak maklumkan, daripada 40 orang yang telah
pun kita tangkap, ini semua penjawat awam ya. Kita gantung kerja tiga orang, yang
kita buang kerja sebanyak 16 orang. Maknanya mereka telah pun melakukan
kesalahan, terpaksa kita buang kerja mereka dan letak jawatan dua orang dan tahan
kerja buat masa sekarang ini masih lagi ada lapan orang. Tindakan siasatan masih
lagi ada sebanyak lima orang. Jadi, ramai daripada kalangan itu yang kita sudah
dakwa 29 daripada 40.

Tuan M. Kulasegaran [Ipoh Barat]: Ada kes-kes korupsi yang belum lagi
dibawa ke mahkamah atau dalam penyiasatan?

Datuk Seri Hamzah bin Zainudin: Dalam tindakan SPRM ada enam.

Tuan M. Kulasegaran [Ipoh Barat]: Enam? Sudah dibawa ke mahkamah?

Datuk Seri Hamzah bin Zainudin: Bagi yang telah pun dibawa ke
mahkamah yang saya sudah beritahu tadi, kita sudah tuduh ada 13 orang. Jadi
sebab itu bila sudah tuduh, sudah kena dan sebagainya, maka terpaksa kita buang
kerja. Dia sudah bayar dan terpaksa buang kerja. Semuanya buat waktu itu yang
sudah buang kerja sebanyak 16 orang semuanya. Jadi maknanya ada tindakan,
jangan buat perkara-perkara...

Tuan Charles Anthony Santiago [Klang]: Yang Berhormat Menteri.

Datuk Seri Hamzah bin Zainudin: ...yang menyebabkan orang akan

melakukan...
