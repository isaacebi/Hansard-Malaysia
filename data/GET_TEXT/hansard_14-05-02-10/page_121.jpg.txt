DR. 2.8.2022 115

yang baharu, tetapi kebetulan, ini bukan dasar yang baharu, mengikut WHO memang
ini matlamat akhir, end game untuk masa akan datang.

Ini kerana kita tahu bahawa setiap tahun ada sebanyak 8 juta orang yang
mati kerana akibat rokok dan antaranya satu juta orang yang mati kerana menghidu
asap rokok bukan they are not smoker. Malaysia khususnya ada 31 peratus dari
kalangan rakyat Malaysia yang terdedah kepada asap rokok di rumah.

Jadi Generation End Game ini merupakan satu matlamat yang agak penting
sebagai game changer. Kita perlu pilih sama ada kita hendak set the trend atau kita
hendak ikut trend. Oleh sebab ini, memang datang bukan setakat di Malaysia, tetapi
di seluruh dunia. Malah, untuk mereka — syarikat tobacco sendiri pun telah membuat
keputusan bahawa dalam masa akan datang mereka akan berhenti pembuatan dan
penjualan rokok.

Jadi ini memang unstoppable trend yang kita perlu ikut dan saya sokong
Generation End Game ini. Cuma, ada satu masalah. Sama ada kita terima bahawa
vape atau e-rokok itu sebagai harm reduction. Ini kita perlu data yang lebih
mendalam. Ini kerana harm reduction ini tidak bermakna tidak ada harm, tidak
merosakkan kesihatan. Ini perlu ada data seterusnya, tetapi saya juga menyeru
supaya para NGO profesional jangan kita right-off vape sebagai harm reduction dan
sekiranya ada data-data yang menunjukkan bahawa vape itu tidak begitu bahaya
dan tidak begitu memudaratkan kesihatan, ada ruang dalam akta ini di mana vape
dan e-cigarette diasingkan daripada golongan produk tembakau.

Peraturan yang mungkin lebih longgar boleh diguna pakai untuk produk
tembakau. Jadi saya rasa kedua-dua pihak perlu berlapang dada untuk bersedia
menerima perubahan mengikut data-data yang sedia ada. Jadi saya cadangkan
supaya apabila rang undang-undang ini dikuatkuasakan, dikaji semula apabila ada
data yang berterusan mengenai vape dan e-rokok.

Saya tahu ada masalah penguatkuasaan. Memang, banyak masalah yang
telah ditimbulkan dan dalam rang undang-undang ini memang tidak perfect. Akan
tetapi saya rasa masalah yang paling utama adalah kepercayaan kepada
enforcement authority itu agak kurang dan ini masalah utama.

1630

Jadi saya harap apabila rang undang-undang ini diluluskan, boleh diperhalusi
supaya dapat diterima oleh semua Ahli Dewan Rakyat ini. Sekian, terima kasih.

Tuan Yang di-Pertua: Terima kasih Yang Berhormat Gopeng. Saya
menjemput Yang Berhormat Menteri untuk menjawab. Masa 20 minit Yang

Berhormat Menteri ya.
