DR. 2.8.2022 15

Secara kesimpulannya, Kementerian Pertahanan dan ATM akan memberi
komitmen penuh bagi memastikan Program Pemodenan Angkatan Tentera Malaysia
khususnya TUDM berada pada landasan yang tepat demi meningkatkan tahap
keupayaan dan kesiapsiagaan ATM. Sudah pasti Program Perolehan MALE-UAS ini
akan memenuhi keperluan TUDM seiring dengan perubahan teknologi masa kini
dalam usaha mencegah sebarang bentuk ancaman udara dan seterusnya
meningkatkan keselamatan ruang udara negara yang kita sayangi ini. Terima kasih.

Tuan Yang di-Pertua: Terima kasih. Yang Berhormat Sik, silakan.

Tuan Ahmad Tarmizi bin Sulaiman [Sik]: Terima kasih Tuan Yang di-
Pertua dan terima kasih Yang Berhormat Timbalan Menteri yang menjawab soalan
dengan begitu kukuh.

Tuan Yang di-Pertua, aset-aset pertahanan negara sangat penting dalam kita
menjaga seluruh wilayah khususnya menghadapi sebarang kemungkinan
pencerobohan pihak luar termasuk ruang udara kita. Jadi soalan_ saya,
bagaimanakah Pelan Rancangan Pembangunan Keupayaan TUDM hingga 2025 ini
yang dirangka berteraskan Kertas Putih Pertahanan boleh menjamin perolehan
MALE UAS ini tidak mengalami kelewatan perolehan bagi pengoperasian TUDM ini
sepertimana yang telah berlaku kepada perolehan Kapal Tempur Pesisir( LCS) yang
kita sedia maklum?

Saya juga ingin bertanya, bagaimanakah kementerian melihat bahawa tidak
ada unsur-unsur ketidakpatuhan perolehan dan ketirisan supaya aset pertahanan ini
bertepatan dengan kehendak dan keperluan TUDM itu sendiri? Terima kasih Yang
Berhormat Timbalan Menteri.

Tuan Yang di-Pertua: Terima kasih Yang Berhormat.

Dato’ Sri Ikmal Hisham bin Abdul Aziz: Terima kasih Yang Berhormat Sik
atas soalan tambahan. Memang tender untuk MALE UAS ini sejak November 2020
lagi. Apa pun bagi menjawab soalan Yang Berhormat Sik, untuk makluman semua
Ahli Dewan, kesemua perolehan aset TUDM melalui Pelan Rancangan Jangka
Panjang yang kita panggil Capability Development 2055 (CAP 55) dengan izin
dilaksanakan melalui kaedah tender terbuka yang turut melibatkan proses penilaian
fizikal.

Kementerian Pertahanan yakin melalui kaedah tender terbuka yang
dilaksanakan ini dapat menangani masalah secara bersistematik bersama kaedah
yang telus, dengan memberikan risiko yang rendah ke atas aspek pemilihan aset
yang bersesuaian untuk kegunaan TUDM. Melalui kaedah tender terbuka ini, TUDM
akan memperoleh aset pertahanan bertepatan dengan kehendak TUDM ataupun

peringatan terhadap end user oriented dengan izin.
