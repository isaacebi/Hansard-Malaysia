DR. 2.8.2022 112

Kelima, penyeragaman perundangan perlu dilihat setiap peringkat dari
Persekutuan hinggalah ke peringkat PBT bagi memastikan adanya sinergi yang
memberi impak kepada masyarakat.

Keenam, diteruskan kajian menyeluruh dengan mengambil kira pelbagai
faktor yang melibatkan punca ketagihan dan kesan serius kepada perokok pasif di
kalangan mereka yang tidak merokok.

Tuan Yang di-Pertua, saya menyokong dengan bersyarat agar ia dibawa ke
Jawatankuasa Pilihan Khas Parlimen. Terima kasih.

Tuan Yang di-Pertua: Terima kasih. Seterusnya Yang Berhormat Baling.

Masa tiga minit Yang Berhormat.

4.19 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Assalamualaikum warahmatullahi wabarakatuh. Salam
Keluarga Malaysia. Alhamdulillah, di kesempatan yang ada saya telah mendengar
semua rakan sudah bahas dalam isu yang kita bawa pada hari ini.

Terutama sekali, saya hendak ucapkan syabas dan tahniahlah kepada
Kementerian Kesihatan Malaysia yang berani membawanya. Niat yang murni,
nawaitu yang cukup baik. Di antara yang saya boleh meneliti adalah dua perkara.

Pertama, isu jangka masa pendek dan panjang. Kalau kita tengok istilah GEG
ini, kalau kita sudah dengar semua daripada semua pihak dan apatah lagi cadangan
ini dibawa tujuannya adalah untuk membanteras anak-anak yang telah lahir pada
tahun 2007. Program ini akan dilaksanakan dengan izin Allah SWT pada tahun 2025.
1620

Jadi, Yang Berhormat Menteri saya juga Ahli Jawatankuasa Select
Committee Kesihatan. Kalaulah semua rakan saya yang berada dalam Dewan yang
mulia ini dapat mendengar, meneliti dan mengamati segala taklimat telah diberikan
oleh pihak kementerian, saya yakin dan percaya hari ini tidak akan dapat pandangan-
pandangan yang berbeza-beza kerana kita tidak diberi ruang masa yang cukup.
Dalam perbahasan pada hari ini, lima minit, pembentangan Menteri pun diberi hanya
selama 20 minit dan sebagainya.

Jadi, saya fikir apa yang kita hendak bawa ini satu perkara yang baik. Ini
kerana kalau kita tengok statistik-statistik yang ada untuk generasi penamat atau pun
Generation End Game (GEG) ini amat bertepatan. Kalau kita tengok pada hari ini,
apa yang Kementerian Kesihatan bawa di-couple dengan isu-isu vape dan
sebagainya. Vape pun hari ini kita tidak ada regu/ator. Kita pun tidak tahu apa
content-nya, nikotinnya. Kalau saya dengar rakan-rakan menyebut tadi berkaitan

dengan sempurna, ketum. Memang ketum di kawasan saya di Baling masalah
