DR. 2.8.2022 43

Tujuan fokus utama ialah isu melibatkan margin air terawat menangani isu
kehilangan air terawat, menangani isu kehilangan air, perluasan program
penggantian pemasangan paip air dan sistem retikulasi dan pembinaan sistem
pembinaan teknologi maklumat. Termasuk juga untuk makluman Dewan yang mulia,
daripada aspek intervensi kawasan selia, Suruhanjaya Perkhidmatan Air Negara
(SPAN) telah menubuhkan task force khas bagi negeri Kelantan, Kedah dan Pahang
bagi melihat secara dekat tentang pencapaian, petunjuk prestasi KPI dapat dicapai,
pelaksanaan projek sumber bekalan air serta pemantapan program NRW dan
pematuhan indicator kualiti air oleh kedua-dua operator air AKSB dan SADA. Terima
kasih.

Dato’ Ramli bin Dato’ Mohd Nor [Cameron Highlands]: Yang Berhormat
Sungai Petani, soalan tambahan.

Dato’ Johari bin Abdul [Sungai Petani]: Terima kasih Tuan Yang di-Pertua.
Terima kasih kepada Yang Berhormat Menteri yang menjawab.

Yang Berhormat Menteri sedia maklum bahawa— saya hendak ambil contoh
Kedah ya. Dia ada sejarah istimewanya. Sebagai contoh, yang minta peruntukan
untuk air ini ialah Kerajaan Barisan Nasional pada tahun 2016 dan pada tahun 2018,
duit yang diminta RM1 bilion oleh kerajaan datang tetapi waktu itu Kerajaan Pakatan
Harapan pula memerintah.

Selepas itu, dalam duit datang itu hendak buat pertukaran dan juga
improvement kepada masalah air ini Kerajaan Pakatan Harapan jatuh dan naik pula
Perikatan Nasional. Duit itu masih ada Yang Berhormat Menteri.

Isunya ialah, oleh kerana keadaan COVID-19 dan sebagainya saya faham
Yang Berhormat Menteri Besar Kedah sedang cuba tetapi isunya ialah bagaimana
duit itu telah mengecil. Akhirnya, 30 peratus daripada apa yang ada itu hilang
disebabkan oleh kos kenaikan kos.

Jadi, saya minta kepada Yang Berhormat Menteri supaya kalau boleh
pertimbangkan untuk menambah apa yang diperuntukkan kerana kalau kita retender
balik semua apa yang telah dibuat, saya sudah pasti akan ada kerajaan baharu pula
ganti dan kerajaan demi kerajaan demi kerajaan masalah air, masalah ayaq di Kedah
ini tidak selesai.

Jadi, sebab itu saya minta supaya kerajaan tengok mengikut EPU, garis
panduan mereka bagaimanakah isu-isu kenaikan harga barang dan lain-lain itu dapat
di-top up immediately agar supaya negeri-negeri yang terlibat ini dapat laksanakan
tugas mereka seperti yang telah pun dibajetkan.

Kalau tidak kita retender balik, hendak buka balik, cerita lain saya ingat tukar
dua kali kerajaan pun, rakyat masih tidak ada ayaq. Terima kasih Tuan Yang di-
Pertua.
