DR. 2.8.2022 21

dibuka kepada industri. So, sebanyak RM60 juta telah diperuntukkan. Jadi
alhamdulillah, baru-baru ini ada program MIACES di MITEC iaitu. Malaysian
International Agricommodity Expo & Summit yang mana kita telah diperkenalkan satu
sistem, satu automation atau mesin yang boleh memotong atau menuai buah sawit
dan juga boleh buat pruning, boleh potong daun-daun yang mati.

Jadi, ini boleh dilaksanakan dengan cepat. /nsya-Allah kementerian akan
duduk sekali lagi dengan agensi atau syarikat yang telah mencipta mesin ini pada
minggu depan untuk membuat finalization. Akan tetapi, ianya bukanlah 100 percent
automation lagi, sekurang-kurangnya beberapa persen. Dengan adanya kaedah ini,
sudah tentu akan dapat mengurangkan kebergantungan kepada pekerja asing. Saya
stop dahulu, mungkin ada soalan tambahan. Terima kasih.

Datuk Seri Haji Mohd Salim Sharif [Jempol]: Terima kasih Yang Berhormat
Menteri. Akan tetapi apa pun jawapan Yang Berhormat Menteri, ia adalah jangka
masa yang panjang. Untuk mencipta klon baharu pokok yang rendah, perlukan masa
satu tahun ke dua tahun ataupun tiga tahun untuk matang.

#1100

Tahun lalu sahaja sektor sawit telah kerugian RM21 bilion akibat kekurangan
tenaga asing. Bagi tempoh lima bulan pertama tahun ini, industri sawit turut
mencatatkan kerugian RM10.46 bilion. Ini menunjukkan kerugian yang sangat besar.
Ini tidak termasuk getah ataupun kebun getah atau 400 hektar getah yang matang,
yang tidak ditoreh.

Jadi, semua ini mengakibatkan kepada kekurangan tenaga buruh. Di mana
sumber manusia, di mana peranan kementerian mendesak supaya sumber manusia
ini memikirkan hari-hari sudah rugi ini. Orang kampung sudah rugi, semua sebut
sudah rugi. Sampai hari ini tidak juga masuk tenaga asing, tidak masuk 25 buah
syarikat dilantik. Hari ini pun tidak masuk lagi. Jadi, saya pohon.

Tuan Lim Lip Eng [Kepong]: Yang Berhormat Menteri letak jawatan.

Datuk Seri Haji Mohd Salim Sharif [Jempol]: Ini keluh resah daripada
rakyat, orang kampung mahukan supaya tidak berlaku kerugian hingga tahun ini
RM28 bilion. Jadi, kerugian manakah lagi yang kita hendak tanggung? Haruskah kita
dera rakyat yang susah di ladang, di kebun sawit, getah ini tidak dapat menoreh?

Saya mohon soalan, bilakah masa dijangka akan pulih sepenuhnya
memandangkan pembukaan sempadan tersebut sudah buka? Bila perkara ini, duka
lara rakyat ini dapat diselesaikan dengan tuntas dan juga dapat menyelesaikan isu-
isu yang berkaitan? Terima kasih.

Tuan Yang di-Pertua: Terima kasih.

Datuk Hajah Zuraida binti Kamaruddin: Terima kasih Yang Berhormat

Jempol kerana sangat prihatin tentang isu pekerja asing. Sudah tentu kementerian
