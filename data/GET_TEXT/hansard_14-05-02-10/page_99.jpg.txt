DR. 2.8.2022 93

tahun 2007 dan seterusnya. Kebimbangan saya adalah terhadap perokok dan juga
pengguna vape sedia ada yang telah berumur 18 tahun ke atas pada hari ini.

Soalan saya, apakah mekanisme ataupun strategi kementerian untuk
mengawal individu 18 tahun ke atas daripada tabiat merokok dan juga vape? Sejauh
manakah keberkesanan larangan merokok di kawasan restoran seperti premis
makanan yang telah dikuatkuasakan pada 1 Januari 2019 yang lalu.

Saya berpandangan kementerian juga harus memainkan peranan dan
memberi perhatian terhadap golongan perokok vape dan ada juga supaya mereka
menyelamatkan lebih banyak nyawa dan menjimatkan kos rawatan perubatan yang
dibelanjakan oleh kerajaan. Saya sedar...

Datuk Seri Mohd Redzuan bin Md Yusof [Alor Gajah]: Yang Berhormat
Jempol, Yang Berhormat Jempol, boleh? Minta laluan Yang Berhormat Jempol.
Hendak tambah sedikit sahaja.

Timbalan Yang di-Pertua [Dato’ Mohd Rashid Hasnon]: Yang Berhormat
Jempol.

Datuk Seri Haji Mohd Salim Sharif [Jempol]: Okey sedikit.

Datuk Seri Mohd Redzuan bin Md Yusof [Alor Gajah]: Hendak tambah
sedikit soalan tadi.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Alor Gajah. Ringkas.

Datuk Seri Mohd Redzuan bin Md Yusof [Alor Gajah]: Saya amat
menyokong perbahasan yang dibentangkan. Cumanya kalau disebutkan public
health tadi, saya mohon Yang Berhormat Menteri Kesihatan untuk memberi statistik
berapa peratusan- kalau disebutkan perokok hari ini yang melibatkan public health
itu tadi datang puncanya daripada illicit cigarette ataupun rokok-rokok yang haram.

Kalau kita tahu fakta hari ini contohnya 67 percent perokok-perokok ini
mengambil sumber daripada illicit cigarette. Jadinya, bagaimana Kementerian
Kesihatan boleh membanteras dalam usaha kita untuk mengurangkan beban public
health itu tadi. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Jempol.

Datuk Seri Haji Mohd Salim Sharif [Jempol]: Okey terima kasih, terima
kasih Yang Berhormat Alor Gajah.

Timbalan Yang di-Pertua [Dato’ Mohd Rashid Hasnon]: Rumuskan.

Datuk Seri Haji Mohd Salim Sharif [Jempol]: Ya sedikit lagi. Saya juga
tertarik Yang Berhormat Alor Gajah tadi sebut dan ia apabila kita haramkan pastinya
penyeludupan rokok haram ini juga akan berleluasa. Jadi, ia perlu diambil kira seperti

mana apa yang berlaku iaitu bolosnya pekerja asing. Bolosnya perkara-perkara ini
