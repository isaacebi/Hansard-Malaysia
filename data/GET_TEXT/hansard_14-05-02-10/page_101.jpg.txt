DR. 2.8.2022 95

Apa yang perlu untuk saya nyatakan adalah sedikit daripada kekhuatiran
saya. 10 minit ini pantas sungguh. Apa yang saya perlu nyatakan Tuan Yang di-
Pertua adalah kekhuatiran dan keperluan untuk Menteri terus menjadikan undang-
undang ini satu yang benar-benar bersifat mampu untuk digarap, dihayati,
dibudayakan oleh generasi yang dianggap sebagai generasi penamat itu.

Untuk ke situ Tuan Yang di-Pertua, sangat mustahak untuk kita
mengurangkan aspek ataupun unsur punitive dan punishment dengan izin. Tambah
lagi kalau ia membawa kepada stigmatization— stigma dan humanization dan semua
yang dianggap negatif daripada generasi yang kita mahu elakkan mereka awal untuk
mengelakkan daripada penagihan.

Kita sedia maklum hari ini sahaja hampir 15.6 peratus rata-rata umur
sembilan tahun hingga 15 tahun sudah menggunakan tembakau dan juga vape.
Mereka inilah antara golongan yang menjadi sasaran. Bayangkan kalaulah punitive
aspect itu tidak kita kurangkan bahkan ia dilihat sebagai memangsakan mereka. Kita
mahu generasi yang menerima undang-undang ini dengan rasa punya jati diri, se/f
esteem dan tidak pula dianggap sebagai sentiasa memangsakan mereka. Bahkan,
mereka mengambil ini sebagai satu yang berdasarkan ilmu, berdasarkan conviction
keyakinan mereka.

Justeru, oleh sebab itu saya mahu menteri memastikan mengurangkan aspek
hukuman yang telah pun disebutkan dalam fasal-fasal yang telah disebutkan oleh
pihak-pihak seumpama PAC, pembangunan wad kanak-kanak, wanita dan sosial.
Fasal-fasal 24, 26, 27 dan 28 ini satu hal.

01530

Akan tetapi aspek yang paling mustahak adalah tidak menjadikan punitif
kepada umur di bawah 18 tahun. 18 tahun itu saya kira boleh kita kenakan denda
RM500. Akan tetapi di bawah itu hanya kerja-kerja community services, khidmat
masyarakat sahaja dan di situ kita akan dapat membezakan dua kategori ini.

Tuan Yang di-Pertua, saya kira itu sahaja yang dapat saya sebutkan dalam
rangka ini dalam ruang waktu yang ada ini. Mustahak saya tekankan sementara saya
menyokong, justeru kerana kita melangsungkan apa pun yang telah kami juga
mulakan dalam pentadbiran Pakatan Harapan sedikit waktu dahulu tetapi lebih
mustahak, Tuan Yang di-Pertua supaya benar-benar ia dapat diperhatikan oleh PSC.

Kemudian PSC untuk kita kurangkan aspek punitif dan kita kembangkan dan
kita pastikan ia benar-benar membudayakan satu generasi, end game atau generasi
penamat yang boleh menerima ini sebagai satu yang memberikan mereka satu gaya
hidup, satu jati diri, satu generasi yang benar-benar mahu dibangunkan di atas
budaya hidup sihat dan bukan kerana mereka sentiasa di moral polis, digeledah dan

segalanya yang pastinya paternalistic dengan izin, pastinya humiliating dengan izin.
