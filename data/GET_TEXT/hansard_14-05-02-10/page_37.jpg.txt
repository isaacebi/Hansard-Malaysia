DR. 2.8.2022 31

Datuk Haji Shabudin bin Yahaya [Tasek Gelugor]: Terima kasih kepada
Yang Berhormat Menteri yang telah pun menjawab persoalan tadi. Sebagai soalan
tambahan saya, pelbagai pelan tindakan dan program telah diperkenalkan kerajaan
bagi membantu bumiputera bermula daripada Dasar Ekonomi Baru serta diteruskan
dengan Wawasan Kemakmuran Bersama dan juga Majlis Kemakmuran Bumiputera.
Kini, Tindakan Pembangunan Bumiputera 2030.

Namun, sejauh manakah impak semua dasar dan pelan tindakan ini kepada
pemilikan ekuiti, perkembangan kerjaya dan pembangunan sosioekonomi agar ia
tidak dilihat bersifat retorik semata-mata? Terima kasih.

Tuan Yang di-Pertua: Terima kasih Yang Berhormat. Silakan Yang
Berhormat Menteri.

Datuk Dr. Haji Abd. Latiff bin Ahmad: Kalau kita lihat Dasar Ekonomi Baru
1970 sampai 1990, kemudian Dasar Pembangunan Negara 1992 sehingga
terlancarnya Wawasan Kemakmuran Bersama 2030, memang ada jauh perbezaan.
Oleh sebab itu kita ada fokus yang tertentu dan kita tidak serkap jarang. la bukan
retorik.

Maksud saya, dengan adanya Unit Pemerkasaan Agenda Bumiputera yang
ada di setiap kementerian yang akan membantu TERAJU selaku sekretariat, kita
akan follow-up dan kementerian-kementerian ini umpamanya ada tujuh KEGA, tiga
BETA. BETA ini maknanya Bumiputera Economic Transformation Agenda, sangat
spesifik. Umpamanya aerospace, aero drone. Ini sangat spesifik yang perlukan
pemantauan terperinci oleh Unit Pemerkasaan Bumiputera ini. Terima kasih.

Tuan Yang di-Pertua: Terima kasih. Yang Berhormat Setiawangsa, silakan.

Datuk Dr. Hasan bin Bahrom [Tampin]: Tampin.

Tuan Nik Nazmi bin Nik Ahmad [Setiawangsa]: Terima kasih Tuan Yang
di-Pertua, Yang Berhormat Menteri. Setiawangsa setuju bahawa antara kejayaan
besar Dasar Ekonomi Baru ialah dalam sektor pendidikan dan melahirkan kelas
menengah bumiputera. Akan tetapi adakah pihak kerajaan bersetuju bahawa
penekanan yang terlalu banyak terhadap ekuiti, ia telah menarik kita daripada soal
jurang antara kaya dan miskin.

Apabila soal ekuiti, kita tidak dapat lagi menjawab misalnya soal nomini yang
dibangkitkan beberapa bulan yang lepas sedangkan fokus sepatutnya apabila kita
lihat golongan bumiputera masih lagi majoriti daripada golongan termiskin dan
daripada soal jurang kaya miskin dan juga pekerjaan yang berkualiti.

Datuk Dr. Haji Abd. Latiff bin Ahmad: Pandangan Yang Berhormat
Setiawangsa itu saya ambil kira. Justeru, walaupun kita berjaya dalam mengangkat
martabat bumiputera dalam bidang pendidikan sehingga boleh melahirkan kelas

menengah Melayu yang begitu ramai tetapi kita perlu sedar bahawa sektor ekonomi
