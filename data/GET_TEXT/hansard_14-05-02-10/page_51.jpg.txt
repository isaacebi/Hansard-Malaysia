DR. 2.8.2022 45

dengan air masyarakat Gunung Inas itu. Hari ini Gunung Inas sudah hancur lebur,
air SADA tidak kesampaian paip dia.

Jadi, saya merayu kepada Yang Berhormat Menteri tolong kami, bantulah
kami. Sudahlah jatuh tangga, ditimpa steamroll pula sekarang ini. Jadi, saya harap
Yang Berhormat Menteri boleh ambil tindakan yang sewajarnya dengan segera
kepada mangsa-mangsa tragedi yang telah berlaku di Gunung Inas, melibatkan lebih
37 buah kampung. Yang Berhormat Menteri pun sudah tahu, sudah pergi siasat,
sudah turun padang, terima kasih. Terima kasih Tuan Yang di-Pertua.

Dato’ Sri Tuan Ibrahim bin Tuan Man: Terima kasih Yang Berhormat
Baling, saya turun dan saya hendak sebut bahawa kita ada isu sedikit di Loji Sungai
Limau yang terbengkalai dan kita telah beri perhatian serius untuk selesaikan
masalah loji di Sungai Limau di Baling dan Dewan yang mulia, saya hendak maklum
tentang isu yang dibangkitkan tadi.

Kementerian telah pun meluluskan sebanyak dua struktur Sabo dam.
Sebanyak RM20 juta diperuntukkan khusus selepas tragedi yang berlaku di Baling
dan kita harapkan ini dapat mengurangkan kadar sedimen yang berlaku di sungai
yang dibangkitkan oleh Yang Berhormat.

Di samping itu, kementerian juga telah meneliti tentang pembinaan Takungan
Air Pinggiran Sungai (TAPS) sebagai satu mekanisme penjernihan sebelum air itu
dirawat di loji-loji yang ada. Kita harapkan insya-Allah dengan struktur Sabo dam dan
pembinaan loji Sungai Limau ini akan selesaikan masalah bekalan air di kawasan
Baling. Terima kasih.

Tuan Abdul Latiff bin Abdul Rahman [Kuala Krai]: Minta soalan dari
Kelantan.

Puan Nor Azrina binti Surip [Merbok]: Satu lagi soalan.

Tuan Karupaiya a/l Mutusami [Padang Serai]: Soalan tambahan.

Puan Nor Azrina binti Surip [Merbok]: Satu lagi soalan penting.

Datuk Ahmad Jazlan bin Yaakub [Machang]: Tuan Yang di-Pertua.

Ramli bin Dato' Mohd Nor [Cameron Highlands]: Last.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua, terima kasih Yang Berhormat Menteri. Saya ingin merujuk kepada
jawapan bertulis kepada Yang Berhormat Setiawangsa, bertarikh 21 Julai 2022.
Apakah yang dimaksudkan oleh Kementerian Alam Sekitar dan Air (KASA)
berkenaan kelemahan tadbir urus dan kedudukan kewangan Air Kelantan Sdn. Bhd.
yang disebut sebagai punca kepada masalah bekalan air di Kelantan.

Saya perlukan penjelasan Tuan Yang di-Pertua ialah khusus daripada Yang

Berhormat Menteri kerana isu ini telah disalah tafsir oleh pihak-pihak tertentu dan
