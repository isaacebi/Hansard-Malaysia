DR. 2.8.2022 42

mohon sedikit masa kerana soalan ini melibatkan dua negeri iaitu Kedah dan
Kelantan.

Untuk makluman Yang Berhormat bahawa isu bekalan air di Kelantan, Kedah
dan beberapa buah negeri, kementerian mengenal pasti punca utama yang
melibatkan tiga. Pertama, ialah tentang reserve margin air terawat yang sangat
rendah di Kelantan dan Kedah. Untuk makluman Dewan yang mulia, reserve margin
bagi dua negeri ialah kosong peratus. Keadaan ini meletakkan bekalan air di kedua-
dua negeri sangat terdedah kepada risiko gangguan sekiranya berlaku kenaikan
permintaan secara mendadak dan unjuran pembangunan berjalan lebih pantas
daripada pembangunan kapasiti air.

Kedua, ialah purata kadar tarif yang rendah. Untuk makluman Dewan yang
mulia, bagi negeri Kelantan kos RM1.12 per meter padu dan bagi negeri Kedah ialah
RM1.11 per meter padu berbanding purata tarif kebangsaan ialah RM1.68 per meter
padu menyebabkan kedua-dua negeri ini sukar untuk melaksanakan perbelanjaan
operasi (opex) dan apatah lagi perbelanjaan capex untuk menyediakan
perkhidmatan bekalan air yang lebih baik kepada pengguna. Keadaan ini secara
tidak langsung juga menjejaskan kemampuan kedua-dua operator air AKSB dan
SADA untuk membayar sewa pajakan capex kepada Pengurusan Aset Air Berhad
(PAAB).

Faktor ketiga, ialah kadar kehilangan air atau NRW yang tinggi. Untuk
makluman, di Kelantan 52.6 peratus dan Kedah 49.9 peratus berbanding purata
kebangsaan 36 peratus. NRW yang tinggi ini sangat menjejaskan pengoperasian dan
hasil kedua operator dalam memenuhi permintaan air yang kian meningkat daripada
sektor domestik dan industri.

Tuan Yang di-Pertua, untuk makluman Yang Berhormat, penyelesaian
kepada isu air di kedua buah negeri ini memerlukan tindakan berterusan secara

proaktif melibatkan tiga aspek utama iaitu:

(i) pembangunan aset-aset air;
(ii) kemapanan kewangan; dan
(iii) intervensi kawal selia yang lebih mantap.

Di bawah RP2 RMKe-12, Kerajaan Persekutuan melalui kementerian
memperuntukkan sebanyak RM121. 2 juta bagi pelaksanaan projek air untuk negeri
Kedah dan kemudahan pinjaman daripada PAAB sebanyak RM80 juta di bawah
tempoh operasi atau OP4 2021-2023. Manakala, bagi negeri Kelantan, sebanyak
RM7.1 juta diperuntukkan di bawah RP2 RMKe-12 dan kemudahan pinjaman
daripada PAAB sebanyak RM664.8 juta bagi Kelantan di bawah OP4 iaitu tahun
2021-2023.
