DR. 2.8.2022 78

dengan kita, tier 3. Begitu juga, negara besar seperti Rusia dan China. Jadi, bukan
hanya negara-negara yang kecil tetapi beberapa negara-negara.

Dalam isu human rights ini, sebab itu kita juga adalah anggota dalam
Jawatankuasa Human Rights United Nations. Jadi, segala apa tindakan yang kita
ambil adalah tindakan yang kita rasa mampu untuk mengurangkan masalah
pemerdagangan orang ini. Oleh sebab itu, hari ini saya hendak jelaskan apabila Yang
Berhormat Padang Rengas minta, hendak tahu cara masukkan pekerja ke dalam
negara. Saya hendak jelaskan, sekarang ini apa yang kita lakukan adalah apabila
satu-satu majikan mahukan pekerja asing, dia kena memohon daripada Menteri
Sumber Manusia.

Kemudian, kaedah yang saya hendak umumkan, kaedah penggajian pekerja
asing dikendalikan oleh Kementerian Sumber Manusia. la merangkumi penilaian
terhadap kelayakan majikan seperti sektor-sektor yang dibenarkan mengajikan
pekerja asing dan pematuhan terhadap standard minimum perumahan di bawah Akta
446 sebelum kuota pekerja asing diluluskan oleh Kementerian Sumber Manusia.
Sudah diluluskan, barulah proses itu diambil alih apabila mereka dah bayar dengan
imigresen maka bermulalah di situ majikan boleh bawa masuk pekerja asing.

01450

Kemudian, tadi Yang Berhormat Sungai Buloh ada persoalkan bahawa
laporan ini merupakan sesuatu yang fakta. Saya kata, bukan laporan itu tidak fakta.
Saya kata, beberapa isu yang dibangkitkan itu adalah subjektif kerana saya dah
jelaskan beberapa perkara tadi.

Contoh, dia kata kita tak ada rumah perlindungan, kita dah ada 10 buah
rumah perlindungan. Jadi, beberapa isu yang telah pun dicatatkan dalam laporan
tersebut telah pun saya maklumkan tadi. Isu sama ada ia subjektif atau fakta ialah
perkara-perkara yang boleh dipersoalkan.

Kalau tadi macam Yang Berhormat Julau bangkitkan, memang sudah pun
dilakukan oleh industri kelapa sawit tapi dalam waktu yang sama, mereka masih
menekankan bahawa tidak cukup. Jadi, ini ialah perkara-perkara yang subjektif.
‘Cukup’ itu, bagaimana ‘cukup’ yang dimaksudkan oleh mereka? Oleh sebab itu saya
nak jelaskan bahawa sama ada ia factual atau subjektif, ianya terpulang kepada isu-
isu yang tertentu yang harus kita ambil kira. Jadi, banyak daripada perkara-perkara
yang telah pun saya bangkitkan tadi ialah sesuatu yang saya rasa seharusnya kita
sendiri di sini jangan kita ambil bulat-bulat bahawa seolah-olah kerajaan tak
melakukan apa-apa langsung.

Oleh sebab itu, saya melakukan laporan hari ini, nak melaporkan kepada

semua bahawa kerajaan telah pun mengambil inisiatif yang begitu banyak.
