DR. 2.8.2022 12

(ii) FAA tidak akan membenarkan sebarang permit penerbangan
baharu daripada syarikat penerbangan Malaysia untuk
mengadakan code share atau perjanjian perkongsian kod
dengan syarikat penerbangan Amerika Syarikat untuk
menyediakan perkhidmatan ke Amerika Syarikat dan
hanyalah kecuali kepada penerbangan yang sedia ada; dan

(iii) FAA tidak akan membenarkan sebarang permit penerbangan

baharu daripada syarikat penerbangan Malaysia untuk
mengadakan perjanjian perkongsian kod dengan mana-
mana_ syarikat penerbangan selain daripada Amerika
Syarikat untuk ke destinasi Amerika.

Untuk makluman, sebenarnya saya sendiri telah berdepan dengan satu
keadaan selepas penurunan taraf itu. Tahun lalu, kita nampak dari segi permintaan
kargo yang agak tinggi ke Hong Kong. Walaupun kita lihat FAA Amerika Syarikat,
negara China juga guna pakai kategori ataupun penarafan yang dibuat oleh FAA.
Oleh sebab itu kalau kita hendak tambah slot dia tidak akan benarkan, tambah
frekuensi tidak boleh, pendaratan ataupun hak pendaratan pun tidak diberi dan
menunggu keputusan daripada audit FAA.

Ini antara kesan yang kita dapati dan saya ingin memaklumkan tadi dalam
jawapan saya. Saya ada menyebut sebagai satu tindakan jangka panjang. Kita akan
meminda daripada tiga dapatan yang kita berikan kepada FAA, kita komited iaitu dari
segi pindaan perundangan kita akan bawa ke Dewan ini pada awal tahun depan.

Sementara itu, kita membuat perwakilan kuasa kepada CEO CAAM untuk
mereka meluluskan apa juga tentang aspek technical licensing ataupun pelesenan
teknikal dan itulah tindakan aktif yang kita buat. Sekarang ini 29 dapatan pun kita
sudah selesai. Kita hanya tunggu keputusan daripada FAA. Terima kasih.

Tuan Yang di-Pertua: Terima kasih.

Puan Vivian Wong Shir Yee [Sandakan]: Tuan Yang di-Pertua.

Tuan Yang di-Pertua: Yang Berhormat Sandakan. Saya bagi peluang
kepada wanita pula.

Puan Vivian Wong Shir Yee [Sandakan]: Terima kasih, Tuan Yang di-
Pertua. Yang Berhormat Menteri, ini mengenai logistik juga terutamanya Sabah.
Menurut kenyataan akhbar daripada Persatuan Lori Sabah kelmarin, MOT telah
menyelesaikan masalah berat dengan muatan (BDM) di Sabah pada awal bulan
Januari.

Soalan saya adalah adakah Menteri Pengangkutan akan membuat
pengumuman rasmi mengenai isu BDM? Oleh sebab menurut jawapan lisan pada

21 Julai daripada Menteri Kanan Kerja Raya adalah beberapa jambatan di Sabah
