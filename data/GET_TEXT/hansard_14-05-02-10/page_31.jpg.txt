DR. 2.8.2022 25

01110

Kementerian Kerja Raya juga menerima aduan daripada pengguna jalan
tersebut khususnya bagi laluan FT22 Kota Kinabalu hingga ke Sandakan. Justeru
kementerian ini telah menubuhkan pasukan petugas khas untuk jalan Telupid ke
Sandakan yang bertujuan untuk mengenal pasti dan mencari jalan penyelesaian
jangka pendek, jangka sederhana dan jangka panjang untuk mengatasi kesulitan
pengguna di sepanjang laluan tersebut. Hala tuju pasukan petugas khas ini adalah
memfokuskan aspek yang berkaitan dengan keselamatan dan keselesaan pengguna
jalan raya serta meningkatkan lagi kerjasama dengan agensi penguatkuasaan yang
berkaitan.

Sebagai langkah jangka pendek, kementerian baru-baru ini telah meluluskan
peruntukan sebanyak RM10.5 juta bagi melaksanakan kerja-kerja pembaikan
segera. Kerja-kerja tersebut telah bermula pada awal bulan Julai tahun 2022 dan
lokasi yang kritikal akan diutamakan terlebih dahulu. Kerja-kerja pembaikan awalan
ini dijangka akan siap pada minggu kedua bulan Ogos tahun 2022.

Pada masa yang sama, kerja-kerja untuk mengenal pasti laluan yang berisiko
tinggi akan terus dibuat oleh JKR Sabah dan pihak perunding yang akan
dibentangkan pada mesyuarat task force secara berperingkat. Usaha_ ini
mencerminkan komitmen kementerian dan kerajaan untuk membangunkan
rangkaian infrastruktur jalan yang terancang dan sistematik serta memastikan
keselamatan dan keselesaan pengguna jalan raya. Sekian dan terima kasih.

Tuan Yang di-Pertua: Terima kasih. Yang Berhormat Sandakan.

Puan Vivian Wong Shir Yee [Sandakan]: Terima kasih Tuan Yang di-
Pertua. Saya ingin tanya sama ada Kementerian Kerja Raya ada rancangan untuk
menyelaraskan semua tiang-tiang lampu di Jalan Persekutuan Parlimen Sandakan
ke LED sebab sampai kini Sandakan masih menggunakan lampu-lampu yang zaman
lama di mana bulbnya selalu tidak terang dan selalu rosak. Kadang-kadang tidak
sampai 24 jam sudah gelap lagi.

Selain itu, kerja membaik pulih lampu-lampu mengambil masa yang terlalu
lama sehingga setengah tahun. Ini adalah sangat berbahaya kepada pemandu
terutamanya dalam musim hujan. Terima kasih.

Datuk Arthur Joseph Kurup: Terima kasih soalan daripada Yang Berhormat
Sandakan. Pertamanya kita akan check sekiranya lampu-lampu di bawah jalan yang
disebut oleh Yang Berhormat Sandakan tadi adakah ia di bawah jalan persekutuan
ataupun jalan majlis. Sekiranya jalan itu adalah di bawah jalan majlis contoh, maka
lampu-lampu jalan itu adalah di bawah kuasa majlis daerah. Akan tetapi sekiranya ia
di bawah jalan persekutuan, maka kita akan check latar belakang di mana kita boleh

bantu.
