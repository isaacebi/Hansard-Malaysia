DR. 2.8.2022 26

Puan Vivian Wong Shir Yee [Sandakan]: Ya, jalan persekutuan.

Datuk Arthur Joseph Kurup: Okey. Kita akan check dan dapat maklumat
yang paling terkini apa perancangan-perancangan untuk membantu lampu jalan di
kawasan Yang Berhormat. Terima kasih.

Dato’ Mahfuz bin Haji Omar [Pokok Sena]: Soalan tambahan.

Tuan Yang di-Pertua: Soalan tambahan sebelah sini. Yang Berhormat Pasir
Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-
Pertua. Saya ingin menyambung sedikit berkenaan lampu jalan dalam yang disebut
oleh Yang Berhormat Sandakan. Tidaklah lampu Jalan Persekutuan. Saya ingin
menyebut tentang lampu jalan kampung Yang Berhormat Timbalan Menteri kerana
apa yang berlaku, kadang-kadang lampu jalan kampung ini didirikan dengan tidak
mengambil kira pandangan kami daripada Ahli Parlimen.

Jadi kalau boleh sekiranya Yang Berhormat Timbalan Menteri dapat untuk
menyelaraskan polisi ini supaya pandangan kami sebagai pemegang taruh dan juga
sebagai orang yang bertanggungjawab di peringkat bawah ini diambil kira untuk
menentukan mana lampu-lampu jalan yang boleh dipasang. Ini kerana kadang-
kadang apabila selesai pasang, barulah hendak minta untuk kami endorse untuk
bayaran akhir. Ini tidak sepatutnya berlaku.

Datuk Arthur Joseph Kurup: Terima kasih soalan daripada Yang Berhormat
Pasir Mas. Untuk makluman Yang Berhormat Pasir Mas dan juga maklumat
tambahan untuk Yang Berhormat Sandakan tadi, kerajaan ataupun kementerian
memang setiap tahun kita ada allocate perbelanjaan untuk menaik taraf ataupun
menyelenggarakan lampu-lampu jalan.

Untuk tahun 2021 di Semenanjung Malaysia, sebanyak RM29 juta dan untuk
Sabah sebanyak RM4.4 juta. Untuk tahun ini untuk Semenanjung, kita telah allocate
RM12.2 juta dan untuk Sabah RM1.6 juta. Jadi mungkin kita akan
mempertimbangkan permohonan-permohonan dari daerah-daerah tersebut untuk
kita allocate jumlah-jumlah peruntukan yang kita telah ada untuk memperbaiki dan
juga menyelenggara lampu-lampu jalan di kawasan masing-masing. Sekian, terima
kasih.

Tuan Yang di-Pertua: Terima kasih. Yang Berhormat Pokok Sena,
sebenarnya sudah bangun lama Yang Berhormat Semporna.

Dato’ Mahfuz bin Haji Omar [Pokok Sena]: Baik, terima kasih Tuan Yang
di-Pertua. Saya baru dapat jawapan daripada persoalan saya kepada Yang
Berhormat Timbalan Menteri pada minggu yang lalu berkaitan dengan Jalan
Persekutuan FT175 dari persimpangan Jalan Langgar ke jalan Kepala Batas yang

sepatutnya sudah 19 tahun sudah projek ini tidak diangkat. Jawapannya saya
