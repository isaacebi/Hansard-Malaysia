DR. 2.8.2022 75

Ditambah pula masih lagu terdapat beberapa negara yang masih lagi
mengekalkan Sabah sebagai tempat berisiko di dalam travel advisory mereka.
Amerika Syarikat di dalam travel advisory mereka menyebut, “The eastern areas of
Sabah state due to kidnapping. There is a threat of kidnapping for ransom from both
terrorist and criminal group.” Begitu juga dengan United Kingdom yang menyebut
perkara yang sama.

Jadi Tuan Yang di-Pertua, sebenarnya mencegah ini juga adalah lebih baik
daripada mengubati. Isunya di sini Tuan Yang di-Pertua, di Sabah ini isu
pemerdagangan manusia, isu PTI dan sebagainya ini banyak berkait dengan
kelonggaran Pantai Timur Sabah dalam sudut kelengkapan keselamatan dan
sebagainya. Ada bot, enjin rosak. Ada enjin, bot pula rosak. Ada kedua-duanya,
minyak pula tidak ada. Ada radar, radar pula rosak dan not to mention juga Tuan
Yang di-Pertua di Pantai Timur Sabah ini lapan batalion dijanjikan. Akan tetapi, saya
difahamkan masih kekurangan dari segi manpower. Jadi, kelompongan-
kelompongan inilah yang mendorong dan berpunca menyebabkan banyak isu
pemerdagangan manusia di Sabah ini tidak dapat ditangani.

Jadi, saya harap agar isu-isu yang berkait rapat dengan perkara-perkara ini
dapat dipertingkatkan oleh Kerajaan Persekutuan kerana kita inginkan komitmen
daripada Kerajaan Persekutuan untuk memastikan agar langkah-langkah untuk
memperketatkan sempadan negara khususnya di Pantai Timur Sabah ini dapat
dikuatkuasakan.

Di samping itu juga, perlu ada usaha daripada Kerajaan Persekutuan untuk
memastikan dalang-dalang, tali barut-tali barut yang ada khususnya daripada pihak
dalaman kita disebabkan oleh sindiket-sindiket yang cuba memudah cara aktiviti-
aktiviti pemerdagangan manusia ini knususnya di Pantai Timur Sabah perlu dikekang
sepenuhnya. Tindakan yang tegas perlu diberikan kepada mereka yang menjadi tali
barut terhadap sindiket-sindiket ini. Ini kerana kita tidak mahu “harapkan pegar, pegar
makan padi’.

Tuan Yang di-Pertua, selain daripada itu juga selain daripada memperbaiki
polisi dan sebagainya, apa yang penting juga kepada pihak kerajaan, [Disampuk]
saya difahamkan...

Tuan M. Kulasegaran [Ipoh Barat]: Penjelasan.

Datuk Mohd Azis bin Jamman [Sepanggar]: Saya difahamkan kos
keseluruhan yang berkait rapat dengan pekerja asing ini juga merupakan salah satu
daripada penyumbang kepada isu pemerdagangan manusia di Sabah. Sebagai
contoh, Bangladesh saya difahamkan kos keseluruhan RM55,000. Indonesia

sebanyak RM15,000. P.Ramlee sudah cakap Tuan Yang di-Pertua, meniaga
