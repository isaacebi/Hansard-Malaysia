92 DR.30.09.2021

kesan berganda kira-kira dua hingga tiga kali- ganda kepada pertumbuhan ekonomi
Sabah dan Sarawak.

Dalam pada itu saya menggesa kepada kerajaan untuk meneruskannya
sekurang-kurangnya di sebelah Sarawak yang jajarannya dari sempadan di Long
Midang/Buduk Nur, Ba'kelalan menghubungkan Bario dan kembali ke Long Semado dan
menghubungkan Sabah melalui tanah tinggi di Long Pasia sekali gus menembusi jajaran
terakhir or (the last frontier), dengan izin, seperti yang dirancangkan.

Ini akan memacu pembangunan Sarawak sehingga beberapa tahap. Dia berkata
kesannya akan jauh lebih tinggi daripada kesan Lebuhraya Utara-Selatan di Semenanjung
disebabkan oleh keadaan pembangunan yang perlahan di Sarawak dan Sabah.

01820

Jalan keselamatan sempadan. Tuan Yang di-Pertua, Menteri Infrastruktur dan
Pembangunan Pelabuhan Sarawak pada tahun lepas di dalam DUN Sarawak
mengatakan bahawa kementeriannya sedang mendapatkan pembiayaan persekutuan
sebanyak RM24 bilion di bawah RMKe-12 untuk membina jalan keselamatan sempadan
dari Biawak ke Lubok Antu melalui Bahagian Kapit dan Ulu Batang Baram sebelum ke
Bario dan akhirnya dihubungkan dengan Sarawak-Sabah Link Road.

Menteri menjelaskan bahawa, jalan ini penting untuk membolehkan kita
melindungi aset berbilion-bilion Ringgit hasil bumi negeri seperti Sabah-Sarawak Gas
Pipeline (SSGP) dan empat buah empangan hidroelektrik iaitu Empangan Bakun, Murum,
Baleh dan Batang Ai yang semuanya terletak berdekatan dengan sempadan
antarabangsa dengan Indonesia.

Tuan Yang di-Pertua, saya ingin menyokong Menteri Infrastruktur dan
Pembangunan Pelabuhan Sarawak ini dalam permohonan ini kerana ia selaras dengan
beberapa perkara diutamakan dalam RMKe-12 mengenai keselamatan negara.

Seperti yang kita tahu, sempadan antara Sarawak dan Kalimantan adalah
panjang, amat longgar dan sebahagian besarnya sangat terpencil dan tidak boleh
dihubungi. Jalan keselamatan sempadan yang dicadangkan adalah sepanjang 1,032
kilometer dengan 610 kilometer feeder roads.

Telah dimaklumkan bahawa Kerajaan Indonesia merancang untuk membina
rangkaian jalan sempadan sepanjang 966.59 kilometer di sempadan kita. Adalah sangat
penting bahawa kita mengambil langkah yang sama di samping sebagai persediaan
penempatan semula ibu negara Indonesia dan yang pastinya meningkatkan aktiviti rentas
sempadan. Adakah projek ini akan dilaksanakan di bawah RMKe-12 ini nanti?

JENDELA. Tuan Yang di-Pertua, kita ambil maklum bahawa pada 16 September
2021, Yang Amat Berhormat Perdana Menteri telah mengumumkan peruntukan sebanyak
RM7.7 bilion bagi merealisasikan objektif-objektif di bawah inisiatif JENDELA. Kita juga
ambil maklum bahawa sebanyak RM4.09 bilion telah diperuntukkan untuk inisiatif ini di
Sarawak untuk tujuan yang serupa. Dalam pengumuman yang sama, Yang Amat
Berhormat Perdana Menteri juga memaklumkan bahawa sebanyak 2,117- infrastruktur
digital sudah siap dibina di Sarawak. Kita berharap agar liputan internet jalur lebar kepada
seluruh pelosok di Sarawak terutama di sekolah-sekolah luar bandar dapat dicapai dalam
separuh pertama tahun 2022.

Tuan Yang di-Pertua, daripada permulaannya pandemik COVID-19 di Sarawak
pada bulan Mac 2020 sehingga sekarang, pengajaran untuk murid-murid sekolah rendah
di kawasan luar bandar di Sarawak terganggu kerana masalah tiadanya liputan internet
dan juga kemampuan ibu bapa membekalkan untuk anak-anak mereka dengan alat
telekomunikasi yang wajib supaya anak-anak mereka boleh mengikuti pembelajaran
secara atas talian.

Perlu diingatkan di sini bahawa hampir kesemua keluarga di kawasan luar bandar
Sarawak merupakan keluarga B40. Ini bermakna selain daripada masalah liputan
internet, kerajaan juga perlu meneliti dan berusaha untuk menyelesaikan masalah
berkaitan dengan kemampuan ibu bapa menyediakan alat-alat telekomunikasi seperti
komputer riba, telefon pintar atau peranti tablet.
