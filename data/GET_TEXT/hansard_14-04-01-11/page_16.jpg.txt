8 DR.30.09.2021

1. Datuk Wilson Ugak anak Kumbong [Hulu Rajang] minta Menteri Perusahaan,
Perladangan dan Komoditi menyatakan sekiranya pihak kementerian bercadang untuk:
(a) memperkenalkan semula Skim Pembiayaan Tanam Semula
Pekebun Kecil (TSPKS) secara percuma kepada pekebun kecil;
dan
(b) menaik taraf jalan kebun/ladang pekebun kecil sawit melalui

Jabatan Pengaliran dan Saliran dan dengan kerjasama MPOB.

Menteri Perusahaan, Perladangan dan Komoditi [Datuk Dr. Hajah Zuraida
binti Kamaruddin]: Terima kasih Tuan Yang di-Pertua kerana memberi soalan saya
nombor satu. Jadi memudahkan saya jawab dan boleh beredar dari Dewan. Terima kasih.
[Ketawa]

Timbalan Yang di-Pertua [Dato' Mohd Rashid Hasnon]: Teruskan Yang
Berhormat Menteri.

Datuk Dr. Hajah Zuraida binti Kamaruddin: Ada kerja lain. Okey. So, jadi terima
kasih Yang Berhormat Hulu Rajang di atas soalan ini. Saya juga hendak memberikan
gambaran yang lebih besar dahulu sebelum saya jawab spesifik kepada soalan yang
diberikan Yang Berhormat Hulu Rajang ya.

Ketika ini kita ada mempunyai seramai 238,108 orang pekebun kecil persendirian
di dalam negara kita yang merangkumi 895,297 hektar. Jadi, ini merupakan 40 peratus
daripada pekebun-pekebun sawit. Jadi, oleh sebab itu kita melihatkan ramai yang terlibat
dalam industri sawit ini, terdiri daripada pekebun-pekebun kecil. Jadi ini kita harus—
kementerian sedang merancang untuk memperkenalkan atau tengah merangka polisi dan
untuk memberikan panduan bagaimana mereka boleh menguruskan ladang sawit mereka
agar lebih produktif.

Jadi, oleh sebab itu kita akan memperkenalkan bantuan bersasar. Bantuan
bersasar, maknanya kita akan sasarkan kepada golongan B40 dulu yang mempunyai
tanah seluas selalunya average seluas 10 ekar ke bawah. So, jadi dengan itu kita akan—
saya punya Timbalan, Yang Berhormat Wee Jeck Seng dia angguk-angguk, fasal ini juga
idea daripada dia ya Yang Berhormat. Terima kasih. So, jadi daripada bantuan ini kita
akan menyasarkan kepada betul-betul golongan yang memerlukan bantuan iaitu golongan
B40 yang mempunyai keluasan tanah 10 ekar ke bawah.

Jadi kita ada juga model-model yang kita akan lihat berapa hasil mereka dan juga
mungkin ada hasil tambahan dari segi penanaman integrasi pokok-pokok yang lain atau
ternakan yang lain. Dari situ kita akan membuat formula bagaimana kita hendak
membantu mereka dengan memberikan seperti geran ya. Tidak, bukan /oan lagi. Geran
kepada golongan B40 yang mengusahakan ladang sawit ini. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila Yang Berhormat Hulu Rajang.

Datuk Wilson Ugak anak Kumbong [Hulu Rajang]: Okey, terima kasih Yang
Berhormat Menteri, terima kasih. Harga sawit pada hari ini BTS, harga di rem RM885,
harga di kilang RM896. Jadi inilah satu menaikkan taraf hidup rakyat di luar bandar. Saya
sendiri pun tanam pekebun sawit Yang Berhormat. Apakah perancangan yang masa
hadapan kerajaan kita meneruskan program iaitu skim tanaman semula pekebun kecil
(TSSPK) yang sedia ada semasa Rancangan Malaysia Ke-10 telah banyak Yang
Berhormat Menteri membantu pekebun kecil dan ramai lagi di kawasan-kawasan di luar
bandar.

Namun hari ini ia telah ditukar daripada geran kepada pinjaman bermula pada
Rancangan Malaysia Ke-11. Ini menyebabkan ramai pekebun kecil menghadapi
kesukaran Yang Berhormat Menteri, bagi mencari dana yang hendak mulakan pertanian
mereka. Usaha kerajaan dahulu, BN dahulu, ketika memberi geran, kini telah banyak
membantu pekebun kecil yang senang lenang semasa penularan COVID-19 ini.

Jadi saya mintalah, saya minta Yang Berhormat Menteri jika kita tidak bantu
mereka, siapa lagi Yang Berhormat Menteri. Saya mohon kerajaan Keluarga Malaysia ini,
