DR.30.09.2021 49

bantuan. Oleh sebab itu gender responsive budget ini penting kerana ia menilai
keberhasilan ataupun impak bajet itu kepada lelaki, wanita, perempuan, kanak-kanak
perempuan dan kanak-kanak lelaki.

Oleh sebab keperluan setiap kelompok ini, kalau disable lelaki, disable
perempuan pun lain keperluannya, ketua isi rumah lelaki ketua isi rumah perempuan pun
lain keperluannya. Kalau ketua isi rumah perempuan itu pula miskin, ada anak perempuan
ramai pula, masuklah pula period poverty pula, hendak beli sanitary towel pun, tidak ada
duit. Jadi penting kita faham kesaksamaan gender, gender main streaming, faham
berkenaan dengan kenapa perlunya kepada gender responsive budgeting. |tu berkenaan
dengan kesaksamaan gender. Saya harap Yang Berhormat Menteri dengar berkenaan
dengan perkara ini dan bersungguh-sungguh untuk lakukan apa yang patut untuk kita
merapatkan jurang antara gender ini.

Perkara yang kedua Tuan Yang di-Pertua saya hendak bercakap berkenaan
dengan wakaf yang disebut dalam ucapan Yang Amat Berhormat Perdana Menteri
berkenaan dengan Pelan Induk Wakaf Nasional akan diwujudkan, tetapi dalam
Rancangan Malaysia Kedua Belas itu tidak ada berkenaan dengan Pelan Induk Wakaf
Nasional. Malah dalam Rancangan Malaysia Kedua Belas itu, saya lihat idea-idea masih
yang ditakuk lama berkenaan dengan kegunaan wakaf. Masih tidak dapat mengatasi
cabaran-cabaran seperti State-Federal punya hubungan dan sebagainya, masih bercakap
tentang tanah, masih bercakap tentang program-program.

Akan tetapi dalam ucapan Yang Amat Berhormat Perdana Menteri ada disebut
lebih daripada itu dan saya amat gembira mendengarnya dan nampak seolah-olah segala
apa yang diperjuangkan oleh Kerajaan PH sebelum ini nampak didengari oleh Yang Amat
Berhormat Perdana Menteri sekarang. Saya ingin menyarankan Yayasan Wakaf Malaysia
serta JAWHAR diperkasakan. Berkenaan dengan wakaf ini sekiranya kita lakukan dengan
betul dan dengan kehendak yang bersungguh-sungguh, ia merupakan amal soleh yang
tidak habis yang akan berterusan seperti sungai yang mengalir.

Jadi, ia boleh mewujudkan keadaan yang win-win. Oleh sebab itu Rang Undang-
undang Wakaf ini amat penting. Seharusnya kerajaan pada hari ini, Perdana Menteri
dengar, serius dalam membawa Rang Undang-undang Wakaf kerana ia akan memberi
satu garis panduan kepada bagaimana kita hendak mengembangkan instrumen wakaf
sebagai salah satu daripada instrumen ekonomi Islam dan boleh menjadi the third sector
of the economy. Jadi perlu kita perkasakan, perlu kita lihat bagaimana kita hendak
mengatasi masalah kemiskinan. Dahulu dalam Kementerian kita sudah mula buat
membasmi kemiskinan menggunakan multidimensional poverty index dengan
menggunakan wakaf dan zakat.

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan Yang Berhormat ya.

Puan Fuziah binti Salleh [Kuantan]: Ya. Jadi bagaimana- kita bercakap tentang
kemiskinan, bagaimana wakaf dan zakat boleh digunakan untuk memastikan orang miskin
ini ada akses kepada pendidikan yang baik, khidmat kesihatan, persekitaran yang
selamat, rumah yang selesa, menggunakan dua buah instrumen ini. Kita boleh bina bukan
setakat baitulmal yang simpan duit zakat, tetapi the house of mal yang boleh digabungkan
zakat dan wakaf. Kita boleh gunakan itu untuk selamatkan sekolah-sekolah daif.

Kita juga boleh guna itu untuk bina hospital dan untuk membina ekonomi negara.
Saya harap sangat bahawa wakaf ini dapat diperkasakan dan kita sanggup bekerjasama
membantu sebab tidak ada masalah selama kita dalam kerajaan PH memang tidak ada
masalah antara Kerajaan Persekutuan dengan negeri. Kalau adapun itu cuma persepsi
yang mengatakan ada cabaran-cabaran tersebut.

Jadi dengan itu Tuan Yang di-Pertua, saya ucapkan terima kasih dan sama-
samalah kita membangunkan negara kita dalam Rancangan Malaysia Kedua Belas.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuantan. Sekarang saya menjemput Yang Berhormat Kuala Krai, diikuti oleh
Yang Berhormat Klang, Yang Berhormat Rompin dan Yang Berhormat Tampin.

Sila Yang Berhormat Kuala Krai. Masa 12 minit.
