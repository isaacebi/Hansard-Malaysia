DR.30.09.2021 25

Tuan Yang di-Pertua: Yang Berhormat Menteri, silakan.
Tuan Lim Guan Eng [Bagan]: [Berucap tanpa menggunakan pembesar suara].
Datuk Seri Ir. Dr. Wee Ka Siong: Okey...

Tuan Lim Guan Eng [Bagan]: Apakah RM12 bilion hingga RM15 bilion punya
pelaburan luar negeri... [Pembesar suara dimatikan]

Tuan Yang di-Pertua: Yang Berhormat, tolong.
Tuan Lim Guan Eng [Bagan]: [Berucap tanpa menggunakan pembesar suara].

Tuan Yang di-Pertua: Yang Berhormat Bagan. Yang Berhormat Bagan, tolong
duduk. Yang Berhormat Menteri, seminit.

Datuk Seri Ir. Dr. Wee Ka Siong: Tuan Yang di-Pertua, 30 saat saya jawab.
Senang sahaja. Buktikan kepada saya cadangan asal Apricot melalui Malaysia? Kontrak
dokumen saya pernah tengok. Tak ada, dia melalui Pacific Ocean? Mana ada? [Dewan
Tepuk]

Kedua, mesti melalui Selat Melaka, maka Projek MIST itu dihubungkan peratus
Aprikot Yang Berhormat. Ini common sense.

Tuan Lim Guan Eng [Bagan]: No, you are not answering the question. I’m asking
about... [Pembesar suara dimatikan]

Datuk Seri Ir. Dr. Wee Ka Siong: Kedua..

Tuan Yang di-Pertua: Yang Berhormat, Yang Berhormat Menteri sedang jawab.
Datuk Seri Ir. Dr. Wee Ka Siong: Dasar Kabotaj adalah...

Tuan Yang di-Pertua: Yang Berhormat Bagan.

Tuan Lim Guan Eng [Bagan]: [Berucap tanpa menggunakan pembesar suara]

Datuk Seri Ir. Dr. Wee Ka Siong: Dasar Kabotaj adalah— Saya tengah jawab
Yang Berhormat. Yang Berhormat Bagan buat apa?

Tuan Yang di-Pertua: Yang Berhormat Bagan duduk!

Datuk Seri Ir. Dr. Wee Ka Siong: Yang Berhormat, Dasar Kabotaj di bawah
kuasa Yang Berhormat Menteri Pengangkutan. Dimulakan dengan tahun 1980. Kenapa
kita— boleh tanya pada Yang Berhormat Langkawi. Dulu tak ada setitik pun minyak
petroleum dibawa oleh kapal Malaysia, sekarang sudah ada.

Dalam konteks ini, kita bagi kapal asing masuk ke Malaysia, tetapi masuk ke
rumah bagi salam, ketuk pintu kerana ini kedaulatan kita. Takkanlah kita tak boleh bagi
peluang. Kalau tak ada, kita benarkan. So, what’s the issue? Pemasangan masih tertakluk
zaman Yang Berhormat Seremban pun tak pinda pasal pemasangan.

Ini Yang Berhormat sebut pemasangan Aprikot. la bukan pembaikan. Yang
Berhormat bawa dasar tentang pembaikan jadi, tak ada correlation langsung. Yang
Berhormat Pengerusi MDEC kata yang disebut oleh Yang Berhormat tadi ini bukan kuasa
saya memecat sesiapa. Kita berbincang secara profesional. Yang Berhormat kena faham
profesional.

Ini bukan saya ambil dari pasar malam. Semua data itu saya boleh hantar kepada
Yang Berhormat untuk baca. Terima kasih.

7. Tuan Nik Mohamad Abduh bin Nik Abdul Aziz [Bachok] minta Perdana
Menteri menyatakan langkah untuk terus memberdaya insiatif digitalisasi ekonomi
sebagai kesinambungan kepada fasa reform dalam ekonomi negara.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Tuan Yang di-Pertua, kerajaan telah melancarkan agenda
MyDIGITAL bagi menjayakan aspirasi transformasi Malaysia menjadi negara
berpendapatan tinggi yang berpacukan teknologi dan pendigitalan serta sebagai peneraju
serantau dalam ekonomi digital.
