DR.30.09.2021 95

perladangan dan komoditi seperti kelapa sawit dan getah, golongan wanita FELDA juga
harus diperkasakan dalam bidang keusahawanan.

Golongan wanita FELDA yang sebelum ini merupakan suri rumah perlu dilibatkan
dalam bidang keusahawanan bagi meningkatkan pendapatan keluarga mereka. Produk
makanan, tanaman kontan dan produk hiliran merupakan bidang perniagaan yang boleh
diceburi oleh golongan wanita FELDA.

Pelbagai aktiviti latihan dan kursus boleh dilaksanakan oleh pengurusan FELDA.
Namun, hakikatnya aktiviti dan program yang dijalankan sentiasa dipolitikkan oleh
golongan tertentu. Ketepikanlah hal-hal politik ini ataupun idea politik dalam hidup
bermasyarakat. Sokongan dan penglibatan oleh semua pihak dapat memajukan diri,
keluarga dan masyarakat secara keseluruhannya.

Saya yakin kebolehan dan keupayaan golongan wanita dalam _ bidang
keusahawanan boleh ditonjolkan sekiranya usaha-usaha yang diambil oleh pihak kerajaan
dalam membantu golongan ini. Hal ini memperlihatkan bahawa wanita FELDA bukan
sahaja sebagai suri rumah sepenuh masa. Sebaliknya, mereka juga berhak untuk
mendapat peluang yang sama dalam usaha meningkatkan pendapatan keluarga.

Tuan Yang di-Pertua, saya ingin menarik perhatian semua berkaitan projek
perumahan swasta yang terbengkalai di Taman Tengku Abdul Rahman, Segamat, Johor.
Untuk makluman, kerja-kerja pembinaan projek perumahan ini telah dilakukan pada tahun
2003 dan sepatutnya siap sepenuhnya pada Oktober 2005.

Namun, projek perumahan ini tergendala pada 16 Mac 2012. Apa yang dikesali
ialah terdapat pembeli-pembeli rumah yang masih lagi membayar ansuran pinjaman
perumahan sehingga kini melalui potongan akaun simpanan mereka walaupun projek
perumahan ini tidak lagi diteruskan oleh pemaju. Hal ini telah menghampakan harapan
pembeli-pembeli rumah yang sentiasa menanti hari demi hari untuk memiliki rumah yang
mereka idamkan.

Saya juga difahamkan bahawa pembeli hartanah telah menghantar surat aduan
kepada Yang Berhormat Menteri Besar Johor dan Yang Berhormat Menteri Perumahan
dan Kajian Tempatan yang masing-masing bertarikh 24 Julai 2018. Namun, sehingga kini
tiada sebarang makluman dan tindakan diambil. Baik dari pihak kerajaan mahupun pihak
Kementerian Perumahan dan Kajian Tempatan ke atas isu ini.

Tuan Yang di-Pertua, permasalahan yang sama telah saya utarakan di dalam
kamar khas pada sidang parlimen yang berakhir tahun lepas. Namun, jawapan Menteri
pada ketika itu seolah-olah tiada tindakan yang boleh diambil oleh pihak kerajaan ataupun
pihak kementerian. Saya mohon agar pihak Yang Berhormat Menteri turun ke kawasan
parlimen Sekijang untuk melihat sendiri keadaan projek perumahan tersebut. Saya
berharap agar pihak kementerian meneliti kembali isu projek perumahan yang
terbengkalai ini dan mengambil tindakan yang perlu bagi menyelesaikan masalah pembeli
hartanah yang telah berlarutan lebih daripada 15 tahun.

Tuan Yang di-Pertua, pada saat ini, negara berdepan dengan pelbagai isu seperti
krisis kesihatan COVID-19, kemelesetan ekonomi, jumlah pengangguran yang tinggi
terutamanya dalam kalangan graduan dan nilai mata wang yang rendah. Persoalannya,
adakah mampu sasaran tersebut dicapai atau ia hanya boleh dianggap sesuatu yang tidak
pasti. Tiada maknanya jika RMKe-15 yang dibentangkan oleh kerajaan mengunjurkan
pendapatan purata isi rumah Malaysia meningkat ke angka RM10 ribu sebulan pada tahun
2025...

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan, Yang Berhormat. Last, one minute.

Puan Hajah Natrah Ismail [Sekijang]: Baik, sedikit lagi.
Timbalan Yang di-Pertua [Dato’ Mohd Rashid Hasnon]: Baik.

Puan Hajah Natrah Ismail [Sekijang]: ...Andai isu pokok iaitu kadar kemiskinan
terus meningkat dan diabaikan oleh kerajaan tanpa membuat apa-apa. Oleh itu, laporan
keberhasilan RMKe-12 secara tahunan atau untuk tempoh enam bulan_perlu
dibentangkan agar pencapaian RMKe-12 ini akan sentiasa dipantau dan dipinda mengikut
