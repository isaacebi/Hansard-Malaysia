DR.30.09.2021 59

kebertanggungjawaban dan realistik untuk dicapai. la bukan sahaja bermain dan berlegar
dalam bahasa dan angka yang cantik dan menyeluruh namun pelaksanaannya Tampin
khuatir tidak mampu direalisasikan dan mencapai sasaran yang sebenarnya.

01530

Tuan Yang di-Pertua, negara mesti bebas daripada sebarang bentuk
penyelewengan, ketirisan dan salah guna kuasa. Untuk memastikan tadbir urus kerajaan
yang baik, Tampin menggesa kerajaan supaya memperkasa badan penguatkuasaan
seperti SPRM, institusi polis, Jabatan Kastam ataupun jabatan-jabatan yang
bersangkutan dengan penguatkuasaan.

Semua institusi tersebut mestilah diperkukuh dalam pelbagai aspek agar institusi
tersebut betul-betul bebas untuk memastikan perancangan yang telah diatur dapat dicapai
ataupun dapat mencapai matlamatnya. Untuk memastikan organisasi yang melaksanakan
mengikut peraturan yang telah ditetapkan, pasukan penguatkuasaan ini amat penting
untuk diperkasa dan bebas daripada sebarang bentuk tekanan supaya kita dapat
mengelak daripada berlakunya penyelewengan atau ketirisan.

Setiap anggota yang melaksanakan tanggungjawab ini mestilah mempunyai
prinsip yang kukuh, integriti yang tinggi, kejujuran dan tahap kebertanggungjawaban yang
tinggi dengan meletakkan kepentingan dan mengutamakan negara daripada kepentingan
peribadi.

Tuan Yang di-Pertua, kebebasan semua institusi tersebut mestilah dilakukan
serentak dengan perancangan yang hendak dilaksanakan. Institusi tersebut mestilah
bebas daripada pengaruh dan tekanan politik. Kita tidak mahu lagi mendengar badan-
badan tersebut dipengaruhi oleh kuasa orang politik yang menyebabkan institusi tersebut
dipertikai kewibawaannya.

Justeru itu, kerajaan mestilah meletakkan negara ini bebas daripada nilai rasuah,
salah guna kuasa. Kita mahu melihat kesungguhan kerajaan untuk meletakkan negara
kita yang disayangi ini dalam kelompok 10 buah negara teratas bebas rasuah.

Tuan Yang di-Pertua, adakah kita masih mahu terpegun dalam kedudukan yang
statik sejak RMKe-11 iaitu tahun 2016 sehingga tahun 2020 masih di tahap 49, 47, 47, 53,
51 skor indeks rasuah negara kita. Adakah kerajaan- dalam meletakkan tanda aras yang
jelas dalam menurunkan skor indeks rasuah ini atau apakah kerajaan tidak berkeinginan
merealisasikan hasrat agar sejajar dengan pencapaian negara-negara yang bebas rasuah
seperti New Zealand, Denmark, Switzerland dan lain-lain negara 10 yang teratas yang
bebas rasuah.

Sebagai sebuah negara Islam yang agresif, kita mestilah bertekad untuk menjadi
contoh kepada gerakan penghapusan rasuah semaksimum di peringkat global untuk
memastikan supaya setiap lapisan masyarakat di semua peringkat membenci dan jijik
dengan rasuah. Saya mencadangkan supaya kurikulum silibus pendidikan di peringkat
awal prasekolah ataupun sekolah dimasukkan berkaitan dengan rasuah.

Tuan Yang di-Pertua, kesejahteraan hidup merupakan satu bentuk pengukuran
kualiti hidup yang diukur secara psikologi atau dalaman yang melibatkan beberapa
dimensi seperti kegembiraan, kepuasan hidup, harga diri, kKecekapan diri, kehidupan
berkeluarga, pekerjaan pendidikan dan kewangan.

Namun, apa yang berlaku sejak kebelakangan ini, kesejahteraan hidup mula
dipertikai di mana kita dapati terdapat peningkatan dalam kematian akibat kes bunuh diri
yang dilaporkan di Malaysia pada tahun 2020 iaitu sebanyak 631 kes berbanding 609 kes
pada tahun 2019. Sehingga Julai 2021, sejumlah 638 kes bunuh diri telah dilaporkan oleh
PDRM, berbanding 262 kes bagi tempoh yang sama pada tahun 2020 iaitu peningkatan
sebanyak 143 peratus iaitu 1.3 kali lebih banyak daripada yang sebelumnya.

Tuan Yang di-Pertua, walaupun Laporan Indeks Kesejahteraan Rakyat Malaysia
2019 telah menunjukkan peningkatan sebanyak 0.6 peratus disokong pertumbuhan positif
dan kesejahteraan ekonomi sebanyak 2.3 peratus. Namun apa yang _berlaku,
kesenjangan pendapatan dan pembangunan masih ketara yang mempamerkan
ketidakseimbangan di antara bandar dan desa, antara wilayah dengan wilayah yang lain,
antara bangsa dengan bangsa yang lain.
