58 DR.30.09.2021

yang sangat baik iaitu kelapa sawit, furniture industry kita, electrical appliances
mempunyai kekuatan dari segi itu. Jadi, Kemampuan untuk kita membayar hutang itu
adalah munasabah untuk kita memikirkan semula supaya dasar fiskal kita itu ditingkatkan
tidak sampai ke-10 percent atau paling kurang 78 percent untuk kita mengumpul dana
untuk menyusun semula ekonomi dan sosial, dan saya berharap daripada segi
infrastruktur ini biarlah private sector terlibat. PFl harus digalakkan dan jawatankuasa
swasta dan kerajaan harus dihidupkan semula dengan aktif supaya bagaimana swasta
dan kerajaan boleh memainkan peranan penting dalam keadaan yang sukar ini untuk
membantu memulihkan ekonomi negara.

Tidak syak lagi bahawa peranan sektor swasta adalah sangat penting ketika ini
dalam kerangka untuk memulihkan ekonomi negara. Di samping itu, kerajaan juga harus
berhati-hati dalam public spending iaitu perbelanjaan kerajaan harus lebih telus. Soal
ketirisan ini harus menjadi agenda penting dalam ekonomi yang tidak baik ini, dalam
revenue kerajaan yang kurang ini. Soal ketirisan merupakan satu perkara yang sangat-
sangat harus diteliti oleh kerajaan. Kalau kita boleh selamatkan lima percent daripada
government spending daripada soal ketirisan ini, ia sudah cukup untuk membantu
membina sekolah yang baharu di Sabah dan di Sarawak umpamanya.

Timbalan Yang di-Pertua [Dato’ Mohd Rashid Hasnon]: Minta rumuskan, Yang
Berhormat.

Dato’ Sri Hasan bin Arifin [Rompin]: Jadi, dalam sektor pertanian, saya juga
ingin bertanyakan kepada kerajaan. Saya katakan tadi betapa infrastruktur ekonomi luar
bandar bagi membantu peningkatan ekonomi masyarakat luar bandar. Ada dua projek di
Rompin yang terbengkalai iaitu, satu, membina mini bilik sejuk yang boleh menyimpan
barang-barang pertanian, hasil akuakultur. Jika harga rendah, ia boleh disimpan dahulu.
Rompin terkenal dengan cash cropnya, sayurnya sampai ke pasaran Singapura. Jadi
kalau harganya turun, kita boleh simpan dan bila harga naik, kita boleh hantar.

Keduanya ialah Rompin telah diisytiharkan sebagai jelapang padi yang baharu
oleh kerajaan beberapa tahun lepas. Saya ingin tahu, apakah jadi kepada projek sawah
padi yang baharu iaitu seluas 6,000 ekar yang telah siap designnya yang ketika itu telah
dalam proses untuk tender tetapi telah dibatalkan? Saya harap kerajaan dapat memberi
jawapan kepada dua persoalan kawasan pertanian di kawasan Rompin itu.

Akhirnya, saya menyokong usul yang dibawa Yang Amat Berhormat Perdana
Menteri dan berharap dan saya percaya Rancangan Malaysia Kedua Belas ini mampu
untuk meletakkan asas yang baik semula kepada ekonomi negara, menyelesaikan
masalahnya dan Malaysia mampu untuk membuat pertumbuhan ekonomi yang lebih baik
pada tahun-tahun 2022, 2023, 2024 dan 2025.

Saya menyokong. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Rompin. Sekarang saya menjemput Yang Berhormat Tampin.

3.28 ptg.

Datuk Dr. Hasan bin Bahrom [Tampin]: Bismillahi Rahmani Rahim... [Membaca
sepotong doa] Assalamualaikum warahmatullahi wabarakatuh.

Terima kasih Tuan Yang di-Pertua atas ruang yang diberikan pada Tampin untuk
turut membahaskan RMKe-12. Keinginan Tampin untuk turut serta membahaskan RMKe-
12 ini atas rasa tanggungjawab bagi mengemukakan pandangan dan memastikan serta
mengingatkan kerajaan agar pelaksanaan RMKe-12 ini dikendalikan dengan cekap,
berprinsip, jujur, penuh berintegriti, bertanggungjawab dan mengutamakan negara.

RMKe-12 yang tertangguh pembentangannya telah menggariskan beberapa isu
penting dalam melakar pembangunan lima tahun yang akan datang bertemakan ‘Keluarga
Malaysia Makmur, Inklusif dan Mampan.’ Banyak isu disentuh yang terangkum dalam 10
bab yang dijadikan sasaran.

Sekali pun rancangan tersebut merangkumi semua aspek, namun Tampin
mengharapkan RMKe-12 ini dapat dilaksanakan dan dapat diurus dengan penuh
