60 DR.30.09.2021

Oleh sebab itu saya mendesak kerajaan supaya menyejajarkan keseimbangan
pembangunan yang akan dilakukan dalam RMKe-12 ini mengikut keutamaan ataupun
aulawiyat yang lebih realistik. Kalau desa kurang membangun, maka kerajaan harus
memberi keutamaan kepada pembangunan desa tersebut. Kalau wilayah timur kurang
membangun, maka kerajaan wajar mendahulukan wilayah timur tersebut. Kalau kita mahu
melihat kualiti hidup yang lebih seimbang antara desa dan wilayah, inilah Keluarga
Malaysia.

Tuan Yang di-Pertua, negara memiliki kewajipan untuk memberikan
kesejahteraan sosial kepada penduduknya. Pelaksanaan  langkah-langkah _ ini
memerlukan politik yang kuat, yang memungkinkan pengagihan semua pendapatan dan
pengembangan layanan awam untuk kesejahteraan sosial. Masyarakat dapat
dilaksanakan lebih tuntas dan bermakna. Apa ertinya sebahagian dari wilayah kita
membangun, sedangkan kawasan yang lain tidak mencerminkan kita ini sebagai satu
wilayah.

Tuan Yang di-Pertua, kebelakangan ini rakyat kita berhadapan dengan kesihatan
mental. Statistik Kesihatan Dunia (WHO) menunjukkan lebih daripada 300 juta orang
seluruh dunia mengalami keadaan gangguan emosi atau kemurungan. Kita tahu,
kebanyakan mereka yang dilanda kemurungan menerima persepsi negatif daripada
kebanyakan masyarakat dan stigma ini menjadikan mereka dilanda kemurungan ataupun
malu mendapat bantuan perubatan.

Sekali gus menyembunyikan gejala kemurungan supaya tidak dikategorikan
sebagai sakit jiwa. Sudah tiba masanya negara mempunyai alat pengukur kesejahteraan
psikologi rakyat kerana kita harus memastikan segala yang menyumbang kepada
pembangunan negara mempunyai pemikiran yang positif, matang dan kemampuan
menjadi produktif, kreatif serta inovatif.

Untuk akhirnya Tuan Yang di-Pertua, saya ingin menyentuh pembangunan di
Tampin. Dalam perkara terakhir ini Tampin ingin membangkitkan beberapa perkara yang
berkaitan dengan pembangunan kawasan Parlimen Tampin. Apa yang selalu
dibangkitkan oleh masyarakat setempat, bagaimana beberapa projek yang tertangguh
yang telah diluluskan dalam RMKe-11 atau peruntukan dialihkan ke tempat yang lain.
Saya memohon penjelasan kerajaan berkaitan dengan jalan pintas Gemas, jalan FELDA
Bukit Jalur ke Gemas. Kampus Penyelidikan Agro Universiti Malaya masih belum
dijalankan.

Walaupun telah diluluskan, bilakah akan dilaksanakan? Mengapakah perkara ini
masih tertangguh? Justeru itu, saya mengharapkan projek tersebut dapat dilaksanakan
dalam RMKe-12.

Timbalan Yang di-Pertua [Dato' Mohd Rashid Hasnon]: Rumuskan Yang
Berhormat. Ada 1 minit.

Datuk Dr. Hasan bin Bahrom [Tampin]: Satu lagi perkara yang saya hendak
bangkitkan walaupun sudah dijawab oleh Yang Berhormat Menteri yang berkenaan iaitu
menaik taraf Jalan Gemas Tampin. Jalan ini sering saya bangkitkan dalam persidangan
ini. Walaupun telah mendapat jawapan daripada kementerian, namun saya masih
meminta supaya kerajaan mempertimbangkan dan meletakkan sesuatu keutamaan
dilaksanakan dalam RMKe-12.

Perkara ini perlu saya bangkitkan kerana Gemas mempunyai sebuah kem tentera
yang besar dan banyak peralatan yang strategik yang terdapat di kem tersebut. Perkara
ini berkaitan dengan keselamatan negara. Seandainya berlaku perkara yang boleh
mencemaskan negara, Bagaimanakah mungkin kedaulatan negara dapat dipertahankan?

01540

Sekiranya kemudahan dan jajaran untuk menaik taraf jalan tersebut tidak
dilakukan, buatlah pertimbangan yang sesuai dan keutamaan ini ialah keselamatan
negara. Lebih-lebih lagi, kita dapati ramai di kalangan anggota tentera yang mendapat
kemalangan kesan daripada keadaan jalan tersebut.

Timbalan Yang di-Pertua [Dato' Mohd Rashid Hasnon]: Masa habis.
