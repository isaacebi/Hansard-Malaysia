10 DR.30.09.2021

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya menjemput Dato’ Seri Dr.
Wan Azizah Wan Ismail, Yang Berhormat Pandan.

2. Dato’ Seri Dr. Wan Azizah Wan Ismail [Pandan] minta Menteri Sains, Teknologi
dan Inovasi menyatakan:

(a) lebih terperinci mengenai kos program vaksinasi yang telah
dijalankan; dan

(b) apakah strategi seterusnya kerajaan selain program vaksinasi
dalam mengekang penularan wabak COVID-19 yang
menyebabkan lebih banyak negeri melaporkan kes baharu
harian melebihi 1,000, contoh 9 negeri pada 16 Ogos.

Menteri Sains, Teknologi dan Inovasi [Dato’ Seri Dr. Adham bin Baba]: Tuan
Yang di-Pertua, terima kasih kepada Ahli Yang Berhormat Pandan atas pertanyaan. Untuk
makluman Yang Berhormat, bagi isu perbelanjaan PICK ataupun Program Imunisasi
Covid-19 Kebangsaan setakat 30 Ogos 2021, daripada jumlah RM1 bilion yang
diperuntukkan untuk program ini, sebanyak RM314 juta telah dibelanjakan. Daripada nilai
ini, pecahan kategori perbelanjaan adalah seperti berikut:

(i) empat perkara yang meliputi kos pengoperasian PPV iaitu:
e perbelanjaan bagi sewaan dan utiliti;
e perbelanjaan bagi pembersihan dan sanitasi;

e perbelanjaan bagi perkakasan dan peralatan pakai habis;
dan

e perbelanjaan kebajikan petugas di PPV. Kerajaan telah
mempertimbangkan dua perkara penting, iaitu sagu hati
sukarelawan dan juga anggota keselamatan yang
bertugas serta juga belanja makan minum petugas;

(ii) memantapkan rangkaian integrasi data dan sistem untuk proses
pemberian vaksin melalui PICK;

(iii) meningkatkan jumlah pendaftaran rakyat untuk menerima
vaksin di setiap kawasan Parlimen. Kerajaan telah menyalurkan
sebanyak RM4.4 juta peruntukan untuk itu yang mana selaras
dengan prinsip whole-of-society untuk menjayakan program
PICK.

01040

Terima kasih kepada semua Ahli Parlimen yang telah membantu dalam
pelaksanaan PICK di kawasan masing-masing.

Seterusnya, berkaitan dengan strategi kerajaan selain program vaksinasi dalam
mengekang penularan COVID-19. Untuk makluman Ahli Yang Berhormat, MOSTI
bersama KKM dan agensi berkaitan sedang mengambil langkah untuk menambah baik
sistem pengesanan kontak ataupun contact tracing system yang merangkumi empat
langkah:

(i) sumber data untuk mengenal pasti dan menganalisa interaksi;
(ii) analisis untuk menentukan butiran risiko penyebaran wabak;
(iii) tracer hub ataupun dashboard untuk memudahkan kakitangan

kita untuk melaksanakan pengesanan kontak; dan
(iv) aktiviti sokongan untuk mengukuhkan pengesanan kontak.

Seterusnya MOSTI juga telah membangunkan vaccine management system
(VMS) bagi penyimpanan rekod data vaksinasi melalui teknologi block chain yang dapat
menjana sijil vaksinasi bagi setiap penerima vaksin. MOSTI juga menghasilkan aplikasi
