DR.30.09.2021 33

Kedua ialah analisis untuk menentukan butiran risiko penyebaran wabak itu
sendiri. Data ini kita gunakan melalui teknologi kecerdasan buatan ataupun artificial
intelligence dan big data analytics bagi mengenal pasti risiko penyebaran wabak di
kawasan berisiko tinggi, hotspot. Ini kita telah mulakan dengan pembangunan Hotspot
Identification for Dynamic Engagement (HIDE).

Langkah ketiga, tracer hub iaitu dashboard untuk memudahkan kakitangan kita
frontliners untuk melaksanakan pengesanan kontak dan pembangunan paparan
dashboard ini dijangka siap pada Oktober 2021 dan ia memberi akses mudah kepada
pengesanan kontak untuk mempercepatkan proses pengesanan.

Keempat ialah aktiviti sokongan mengukuhkan pengesanan kontak dengan izin
penggunaan model geofencing, memantau pelaksanaan Home Surveillance Order. \ni
akan siap hujung bulan ini. Terima kasih.

Tuan Karupaiya a/l Mutusami [Padang Serai]: Soalan tambahan, Tuan Yang
di-Pertua.

Tuan Charles Anthony Santiago [Klang]: Tuan Yang di-Pertua, satu soalan
lagi.

Tuan Yang di-Pertua: Yang Berhormat semua, sekarang tamatlah sesi untuk
waktu...

Timbalan Menteri Pertahanan [Dato’ Sri Ikmal Hisham bin Abdul Aziz]:
Soalan nombor 10 perlu dijawab sebab ini national interest dan national security.

Tuan Yang di-Pertua: Ini disebabkan tidak cukup masa lah sebenarnya. Kalau—
soalan 10.

Puan Wong Shu Qi [Kluang]: Terima kasih Tuan Yang di-Pertua.
Saya...[Disampuk]

Tuan Yang di-Pertua: Soalan ringkas, ya. Tidak ada soalan tambahan. Sila.
Puan Wong Shu Qi [Kluang]: Terima kasih. Soalan saya nombor 10.

Tuan Yang di-Pertua: Terima kasih.

10. Puan Wong Shu Qi [Kluang]: minta Menteri Kanan Pertahanan menyatakan
rancangan penamatan operasi Aermacchi MB-339CM, jumlah rekod penerbangan tujuh
buah pesawat sehingga kini.

Timbalan Menteri Pertahanan [Dato’ Sri Ikmal Hisham bin Abdul Aziz]: Ya,
terima kasih Tuan Yang di-Pertua kerana beri peluang. Okey, sebagai makluman Yang
Berhormat pada masa ini TUDM memiliki tujuh buah pesawat Aermacchi dalam
perkhidmatan Tentera Udara Diraja Malaysia yang berfungsi sebagai Fighter Lead In
Trainer (FLIT) bagi melatih juruterbang pesawat pejuang TUDM. Pesawat ini telah
memasuki perkhidmatan TUDM pada tahun 2009 dan sehingga kini pesawat telah berusia
12 tahun. Berdasarkan tempoh hayat ekonomi pesawat pejuang dan Pelan Pembangunan
Keupayaan TUDM, pesawat Aermacchi ini dirancang untuk ditamatkan pengoperasiannya
pada tahun 2028 iaitu polisi casting negara, 20 tahun.

Walau bagaimanapun, pesawat ini telah digantung pengoperasiannya sejak tahun
2018 susulan satu kemalangan udara di Kuantan dan beberapa masalah teknikal yang
membawa kepada insiden ke atas enjin pesawat jenis ini. Sehingga kini, pihak Original
Equipment Manufacturer (OEM) pengeluar enjin pesawat ini iaitu Rolls Royce masih gagal
mengenal pasti punca masalah teknikal enjin tersebut serta keupayaan memberikan
kelangsungan sokongan kepada pesawat berkenaan.

Hala tuju pengoperasian pesawat ini akan ditentukan setelah pihak Directorate
General Technical Airworthiness (DGTA) Malaysia melaksanakan audit ke atas pihak
OEM enjin. Audit ini telah dijadualkan pada tahun lepas tetapi telah ditangguhkan atas
faktor pandemik COVID-19.

Berdasarkan kepada perancangan Pelan Pembangunan TUDM _ juga,
kementerian menyasarkan untuk menggantikan fungsi pesawat Aermacchi ini melalui
