12 DR.30.09.2021

Dato’ Seri Dr Wan Azizah Wan Ismail [Pandan]: Soalan saya mengenai rakan
kongsi itu tidak dijawab. Untuk R&D ada rakan kongsi? Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat
Menteri, hendak jawab?

Dato’ Seri Dr. Adham bin Baba: Tidak dengar. Rakan kongsi?

Dato’ Seri Dr Wan Azizah Wan Ismail [Pandan]: Saya tanya, siapakah rakan
kongsi yang terlibat bersama-sama dalam R&D ini? Apakah inisiatif pemindahan
teknologi? Terima kasih.

Dato’ Seri Dr. Adham bin Baba: Kita memiliki saintis-saintis yang telah pun
Yang Berhormat katakan tadi, Prof. Sazali di Universiti Malaya, Datuk Khatijah di UPM,
Doktor Norazah di IMR yang telah membangunkan preclinical mRNA dan juga ternyah
aktif virus.

Kita telah juga berbincang sekarang ini kolaborasi dengan _ Universiti
Chulalongkorn, Thailand yang mana seorang daripada pembina vaksin mRNA yang
berkaitan dengan kolaborasi dengan US telah pun kita hubungi untuk membantu kita.

Di samping komitmen dua syarikat, iaitu CanSino dan juga Sinovac untuk
memulakan pembinaan vaksin inoculated virus di negara kita dan kita telah mula
merundingkan perkara ini selain daripada beberapa lagi usaha yang telah dijalankan
berkolaborasi dengan syarikat daripada India, Bharat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

Tuan Wong Kah Woh [Ipoh Timur]: |poh Timur,
Dr. Kelvin Yii Lee Wuen [Bandar Kuching]: Bandar Kuching.

Timbalan Yang di-Pertua [Dato' Mohd Rashid Hasnon]: Saya jemput dahulu
this side, Yang Berhormat Tumpat, sila.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya mengucapkan tahniah kepada kementerian iaitu MOSTI kerana berjaya
mencapai kapasiti pemberian vaksin sehingga ke suatu tahap yang tinggi sepertimana
yang disebut oleh Yang Berhormat Menteri tadi melebihi 90 peratus populasi dewasa di
negara ini. Kita juga lihat pelbagai kelonggaran sekatan mula dibenarkan dalam negara
hasil daripada vaksinasi ini.

Namun begitu, meskipun ramai yang telah menerima vaksin ini, masih terdapat
segolongan rakyat Malaysia yang tidak boleh menerima vaksin kerana alahan dan
mempunyai penyakit-penyakit tertentu yang tidak membolehkan mereka menerima vaksin
kerana dibimbangi kesan yang bakal dihadapi oleh mereka.

Saya difahamkan bahawa kerajaan sebelum ini pernah mengeluarkan kenyataan
supaya golongan khas ini diberikan suatu sijil knas yang menandakan mereka tidak boleh
menerima vaksin dan sebagainya. Jadi, saya mahu mengetahui daripada segi
perkembangannya mengenai sijil khas ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tumpat. Sila Yang Berhormat Menteri, satu minit.

Dato’ Seri Dr. Adham bin Baba: Terima kasih Yang Berhormat Tumpat. Kita
telah pun maklumkan bahawa pada 20 September yang lepas, 80 peratus penduduk
dewasa telah pun completed divaksinasikan dan tadi saya maklumkan bahawa ada 5.7
peratus penduduk dewasa yang belum lagi mendaftar dan ia ada banyak sebab seperti
ignorant, mereka berpindah, comorbidity dan juga mereka di kalangan anti-vaxxer serta
yang paling penting sekarang ini sukar untuk kita capai.

Jadi pada mereka ini kita masih ada program advokasi, masih lagi ada program
advokasi supaya mereka terus mendaftar dalam MySejahtera supaya kita boleh
memvaksinkan mereka. Sekiranya mereka refuse atau tidak mahu divaksinkan, bermakna
nanti satu ketika KKM akan mengeluarkan perintah ataupun cadangan bagaimana kita
boleh terus mengurus pandemik COVID-19 tanpa vaksinasi. Terima kasih.
