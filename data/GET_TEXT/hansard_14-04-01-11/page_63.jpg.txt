DR.30.09.2021 55

Yang Berhormat Klang menekankan soal kepentingan pekerja tempatan. Ini ada kaitan
dengan kenyataan saya yang juga- saya minta pandangan Yang Berhormat Klang yang
dibangkitkan oleh Yang Berhormat Menteri Ekonomi dan tadi Yang Berhormat Kuala Krai
kata fitnah kenyataan saya, yang saya minta Yang Berhormat Klang ulas.

Saya sebut, saya difahamkan lima atau enam tahun lalu, kerajaan sudah belanja
RM1.8 bilion dan saya hendak tanya, saya hendak tanya lebih RM2 bilion diberikan
kepada konsultan untuk menyiapkan Buku Rancangan Malaysia Kedua Belas dan
seterusnya. Kita tidak menafikan kenyataan bahawa staf Unit Perancang Ekonomi,
penjawat awam menjalankan tugas, menyempurnakan tugas, malah saya beri komentar
yang positif, terima kasih kepada mereka.

Saya hendak Yang Berhormat ulas perkara ini juga kerana Rancangan Malaysia
Kedua Belas merangkumi banyak aspek, termasuk kepentingan pekerja tetapi bila Yang
Berhormat Kuala Krai kata fitnah, ini masalah tidak buat kerja homework ini. Dia ingat
ceramah di surau kampung, dengar baik-baik.

November 2013 Tuan Yang di-Pertua, 12 November Yang Berhormat Kelana
Jaya mengemukakan soalan tentang syarikat perunding, apakah jawab Menteri
Kewangan ketika itu? Tahun 2009 RM1.2 bilion untuk bayaran perunding, tahun 2010
RM1.6 bilion, tahun 2011 RM1.7 bilion, tahun 2012 RM1.8 bilion dan tahun 2013 hingga
Oktober sudah RM721. Maknanya dalam lima tahun, RM7.2 bilion yang telah
dibelanjakan. Jadi kalau saya buat unjuran itu. No, pertama kenyataan itu apa maknanya?

Sebulan kerajaan bayar kepada perunding luar, perunding asing RM125 juta
purata. Satu hari, RM4 juta... [Tepuk] Jadi...

01510

Timbalan Yang di-Pertua [Dato’ Mohd Rashid Hasnon]: Yang Berhormat,
masa sudah tinggal seminit lagi. Cepat sedikit.

Dato’ Seri Anwar bin Ibrahim [Port Dickson]: Ya, ya boleh. Ini kerana ada
kaitan yang penting kerana saya jawab juga Yang Berhormat Kuala Krai. Baik, terima
kasih. Jadi jangan kita kaitkan prestasi kewibawaan penjawat awam yang menjalankan
tugas. Saya cuma hendak katakan di sini itu kenyataan lalu.

Yang terbaru 1 April 2021, Yang Berhormat Menteri Kewangan buat kenyataan
kalau perunding itu perunding tempatan IPTA dan IPTS, bayarannya tidak boleh lebih
daripada RM500 ribu. Akan tetapi untuk syarikat perunding asing boleh beri RM50 juta
atau lebih daripada RM50 juta.

Jadi akhirnya Tuan Pengerusi, saya minta penjelasan daripada Yang Berhormat
Klang, perkara ini menunjukkan pilihan kita sama ada untuk bantu perunding tempatan,
universiti tempatan untuk kita bantu ataupun untuk terus mengharapkan kepada juruaudit
asing.

Jadi saya menggesa Kerajaan Persekutuan, adakah Yang Berhormat Klang
setuju kalau saya katakan kita harus desak supaya kerajaan jangan hanya bergantung
kepada perunding asing yang meluas kerana ada keupayaan menggunakan perunding
tempatan, kepakaran tempatan, universiti tempatan dan juga penjawat awam yang
berkemahiran. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Charles Anthony Santiago [Klang]: Tuan Yang di-Pertua, saya sokong
pandangan yang telah dikemukakan oleh Yang Berhormat Port Dickson. Saya ingat isu
yang dibangkitkan itu terlalu penting dan saya minta Yang Berhormat Menteri menjawab
dan memasukkan pandangan Yang Berhormat Port Dickson ke dalam ucapan saya. Akan
tetapi saya minta satu minit sebab saya ada dua isu.

Timbalan Yang di-Pertua [Dato’ Mohd Rashid Hasnon]: Satu minit baik.

Tuan Charles Anthony Santiago [Klang]: Dua isu lagi saya hendak bangkit
tetapi bukan banyak saya hendak bangkit. Pertama saya ingin mengatakan bahawa
adalah perlu untuk memberi peruntukan sebanyak tujuh peratus KDNK untuk sektor
kesihatan.
