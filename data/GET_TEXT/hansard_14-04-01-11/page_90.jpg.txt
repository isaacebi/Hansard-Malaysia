82 DR.30.09.2021

Adakah arahan ini terpakai untuk Sabah sahaja atau arahan daripada
Kementerian Kesihatan untuk dilaksanakan di seluruh negara. Adakah mereka tidak ambil
kira dalam laporan harian bilangan mereka yang positif COVID-19 dan adakah status
MySejahtera mereka kekal biru yang membolehkan mereka memasuki premis-premis
perniagaan dan pejabat. Sekiranya ya, arahan ini akan membuat statistik jangkitan
COVID-19 tidak tepat dan memberikan false sense of security kepada rakyat yang
mentafsirkan statistik tersebut yang menggambarkan bilangan mereka betul-betul positif
adalah menurun. Mereka yang asimptomatik positif ini akan bebas bergerak dan
menjangkiti orang lain.

Tuan Yang di-Pertua, saya juga ingin bertanya dan- this is to put this right. Ini
kerana, dari pagi tadi saya cuba mencelah mendapat jawapan daripada Menteri Hal Ehwal
Sabah dan Sarawak tetapi beliau tidak menjawab soalan atau tidak memberi peluang.
Let’s put these facts right, pada waktu Pakatan Harapan dan WARISAN we had never
made the Laporan MA63 as rahsia. The late Ahli Parlimen Batu Sapi, the late Datuk VK
Liew had told us the Cabinet dan juga dalam perbincangan MA63- Jawatankuasa, bahawa
dokumen dan laporan MA63 ini mesti dibentangkan di Parlimen untuk semua Abhli
Parlimen dan juga warga Malaysia untuk mengetahui apa yang telah dipersetujui dan apa
yang telah dicadangkan dalam MA63 documents. So, let’s put this right. Let’s no longer
hide it with reason for Official Secrets Act dan sedemikian. In fact, to remind the Minister,
my friend dari Kota Marudu bahawa yang rahsia itu Cabinet Minutes bukannya Laporan
MA63. Tuan Yang di-Pertua, kalau betul bahawa adanya subsequent to that, kena
classified- declassified it once and for all, for all Malaysians to know, and for all Malaysians
to know that MA63 is important.

Before that, sebelum saya end Tuan Yang di-Pertua, banjir di Penampang pada
15 September 2021 Yang Amat Berhormat Perdana Menteri Yang Berhormat Bera tahu
pasal ini kerana dia pergi ke kawasan saya. Hingga ke hari ini, there are a lot of peoples
suffering. They have not cleaned up the house. We tried through NGO, our Pusat Khidmat
to clean for them, to help them with our limited resources sebagai wakil pembangkang.
We implore, we ask the Federal Government to help us by cleaning up those houses, to
fix their houses and to send in the army especially now, because we don’t have enough
work forces to clean. Terima kasih, dan kotohuadan.

Tuan Yang di-Pertua: Terima kasih Yang Berhormat Penampang. Seterusnya,
saya menjemput Yang Berhormat Betong.

5.35 ptg.

Datuk Robert Lawson Chuat [Betong]: Terima kasih Tuan Yang di-Pertua
kerana memberi peluang kepada saya untuk turut serta membahaskan Rancangan
Malaysia Kedua Belas yang amat bermakna ini.

Pertama sekali, izinkan saya mengucapkan tahniah kepada Yang Amat
Berhormat Perdana Menteri dan Kerajaan Perikatan Nasional atas pembentangan RMKe-
12 bagi tempoh 2021 hingga 2025 pada hari Isnin yang lepas yang menetapkan hala tuju
strategik bagi mencapai objektif, ‘Keluarga Malaysia — Makmur, Inklusif dan Mampan’.

Hala tuju strategik Keluarga Malaysia adalah jelas dan berfokus kepada usaha
memacu pertumbuhan yang mampan yang membina semula daya ketahanan negara
pada era pasca pandemik. Rakyat Sarawak amatlah menghargai keprihatinan terhadap
keperluan pembangunan di Sabah dan Sarawak. Tinggilah harapan kami rakyat Sarawak
ke atas cadangan program dan projek yang akan dilaksanakan di bawah fokus utama
ketujuh RMKe-12 iaitu melonjakkan pembangunan Sabah dan Sarawak dan negeri-negeri
kurang membangun. Kita mengalu-alukan komitmen daripada Yang Amat Berhormat
Perdana Menteri untuk menyelesaikan secepat mungkin isu-isu berhubung tuntutan
Sabah dan Sarawak berdasarkan Perjanjian Malaysia 1963 dan semua pelan yang
digariskan dalam RMKe-12 akan dilaksanakan dengan jayanya dalam tempoh lima tahun
yang akan datang.

Tuan Yang di-Pertua, bagi tujuan ini saya akan memfokuskan kepada cadangan
program-program pembangunan utama yang diperlukan oleh Sarawak di bawah sektor
pertanian. Baru-baru ini Ketua Menteri Sarawak telah melancarkan Post COVID-19
