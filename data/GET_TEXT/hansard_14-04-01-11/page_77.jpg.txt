DR.30.09.2021 69

seperti ‘Peter Ninte’. Dia hanya dianggap sebagai bumiputera kelas ketiga. Apabila
berjumpa dengan nama seperti Masidi Manjun, dia dianggap bumiputera kelas kedua.
Nama-nama bumiputera kelas satu itu semua orang tahu.

Objektif kedua dalam kesemua Rancangan Malaysia ialah kemakmuran. Dalam
Rancangan Malaysia Ke-12 ini ditunjangi pula dengan kemakmuran bersama. Kunci
utama untuk menghasilkan kemakmuran ialah meningkatkan pelaburan terutama sekali
pelaburan dalam sektor pembuatan. Pertanyaan Tuaran pada Menteri EPU, Menteri
Kewangan dan Menteri Perdagangan Antarabangsa dan Industri ialah apakah dasar
strategi dan program dalam RMKe-12 ini untuk mengatasi setiap penghalang kepada
pelaburan dalam sektor pembuatan terutama sekali untuk membawa pelaburan FDI ke
taman-taman perindustrian di wilayah-wilayah tanah besar Malaysia yang least developed
iaitu in the Borneo territories.

Bagaimanakah masalah logistik pengangkutan dapat diatasi? Apakah tindakan
untuk mengatasi masalah bekalan air, masalah bekalan elektrik, masalah jalan raya,
masalah broadband connectivity dan masalah keselamatan? Dalam perkataan lain,
apakah tindakan-tindakan untuk mengurangkan kos dan untuk melabur di taman-taman
perindustrian di tempat-tempat yang saya maksudkan tadi?

Bayangkanlah Tuan Yang di-Pertua, di mana perumahan di sekitar kawasan
Parlimen Tuaran, Parlimen Sepanggar, Parlimen Penampang, Parlimen Kota Kinabalu
dan Parlimen Putatan di mana puluhan taman perumahan seperti Taman Sri Rugading,
Taman Telipok Ria, Taman Putrajaya, Bandar Sierra dan sebagainya di mana perumahan
tersebut berhampiran dengan Taman Perindustrian Kota Kinabalu (KKIP). Terpaksa
dilaksanakan catuan air kerana masalah sumber air sehinggalah nanti siap Loji Rawatan
Air Telibong 2 iaitu hanya pada tahun 2023. Setiap hari di taman-taman perumahan ini
penduduk mengeluh bila ada catuan air.

01630

Air masuk hanya 9.00 malam dan dihentikan 6.00 pagi dan sebagainya.
Bayangkanlah bagaimana kehidupan seperti ini. Bayangkanlah apabila para pelabur
terdengar dengan keadaan seperti ini. Di POIC Lahad Datu Tuan Yang di-Pertua, masih
berlaku air dihantar ke kilang-kilang pada waktu tertentu juga kerana masalah sumber air,
digunakan lori. Bayangkanlah ini taman perindustrian ini.

Tuan Yang di-Pertua, sebanyak 22 daripada 84 buah loji rawatan air di Sabah
sudah lapuk dan tidak berfungsi sepenuhnya. Non-revenue water (NRW) di Sarawak
mencecah 52 peratus tertinggi di Malaysia. Tuaran mahu tanya Menteri EPU, apakah 22
buah loji rawatan air ini telah diberikan peruntukan? Apakah tindakan untuk mengatasi 50
peratus non-revenue water tersebut? Kekurangan sumber air sebanyak 56 Mid setiap hari
di Lahad Datu yang ada kesan terhadap taman perindustrian POIC Lahad Datu hendaklah
diselesaikan dengan segera jika sekiranya kita mahu menarik pelabur-pelabur ke taman
perindustrian tersebut.

Datuk Ignatius Darell Leiking [Penampang]: Yang Berhormat Tuaran, minta
sedikit. Sedikit sahaja berkaitan dengan air. Just a short.

Datuk Seri Panglima Wilfred Madius Tangau [Tuaran]: Okey.

Datuk Ignatius Darell Leiking [Penampang]: Terima kasih Tuan Yang di-
Pertua. Terima kasih rakan saya dari Tuaran. Adakah problem dengan izin, di jabatan air
ini juga terjadi begini kerana there is no proper enforcement of the abuses semasa kes
skandal jabatan air? Terima kasih.

Datuk Seri Panglima Wilfred Madius Tangau [Tuaran]: Sebenarnya Yang
Berhormat Penampang— Terima kasih atas soalan tersebut. Masalah bekalan air di
Sabah begitu besar. Dia ditadbir di bawah satu jabatan air. Di Semenanjung Malaysia ini
ditadbir dengan satu suruhanjaya. Dia satu statutory body. Bila dalam jabatan dahulu,
terbukti dengan skandal dulu itu, saya ingat pegawai-pegawai kanan sana hanya
memikirkan macam mana mahu curi duit. Terbukti duit-duit termasuk dalam icebox dan
sebagainya. Saya ingat pada hari ini tiada penyelesaian. Bagi saya untuk menyelesaikan
masalah ini, Jabatan Air Negeri Sabah kena transform. Dia kena jadi statutory body. Yang
Berhormat Kinabatangan, Timbalan Ketua Menteri dan juga Menteri yang
bertanggungjawab pada jabatan air juga telah mencadangkan ini dan kita menyokong.
