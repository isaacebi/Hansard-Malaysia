56 DR.30.09.2021

Timbalan Yang di-Pertua [Dato’ Mohd Rashid Hasnon]: Baik.

Tuan Charles Anthony Santiago [Klang]: Kedua, saya diminta juga kerajaan
untuk membentuk Dana Kanser Nasional yang penting sebab saya tidak ada masa untuk
bahas tetapi saya mahu mengemukakan kepada Dewan yang mulia ini dan minta kerajaan
untuk menjawab.

Akhir sekali saya juga minta Rancangan Malaysia Kedua Belas perlu menerapkan
beberapa cadangan untuk meningkatkan taraf hidup kaum India seperti berikut. Pada
amnya saya ingin mencadangkan agar kerajaan mengemas Kini, update the Malaysian
Indian Blueprint, dan kesan COVID-19 terhadap masyarakat India.

Kedua, saya cadangkan supaya satu Jawatankuasa Teknikal dibentuk di bawah
Jabatan Perdana Menteri untuk pantau dan memastikan golongan India mendapat tujuh
peratus daripada kontrak yang ditawarkan oleh setiap kementerian, tempat dan kerusi di
institusi pengajian tinggi seperti MRSM dan juga pekerjaan di sektor kerajaan.

Saya juga minta kerajaan untuk memberi peruntukan untuk pelajar-pelajar India
B40 untuk menghadiri prasekolah dan juga pengambilan minimum 10 peratus untuk
pelajar India dalam program TVET khususnya untuk pelajar India yang tercicir daripada
golongan B40.

Akhir sekali peruntukan dan pinjaman TEKUN untuk kaum India perlu ditingkatkan
dan juga mewujudkan keperluan untuk kaum India dalam ekonomi hijau melalui geran
perniagaan, latihan kemahiran dan akses kepada kontrak kerajaan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Klang. Saya ingin menjemput Yang Berhormat Rompin. Bagi saya senaraikan
dahulu siapa yang akan berbahas.

Selepas Yang Berhormat Rompin, Yang Berhormat Tampin, kemudian Yang
Berhormat Baram, kemudian Yang Berhormat Simpang Renggam, kemudian Yang
Berhormat Kuala Langat, kemudian Yang Berhormat Tuaran, kemudian Yang Berhormat
Jerai, Yang Berhormat Hulu Selangor, kemudian Yang Berhormat Cameron Highland.

Sila Yang Berhormat Rompin.

3.14 ptg.

Dato’ Sri Hasan bin Arifin [Rompin]: Assalamualaikum warahmatullahi
wabarakatuh dan salam sejahtera. Tuan Yang di-Pertua, saya ingin mengucapkan terima
kasih atas kesempatan ini untuk sama-sama menyokong Usul yang dibawa oleh Perdana
Menteri bagi Rancangan Malaysia Kedua Belas.

Penyampaian yang cukup mudah difahami dan ia mencakup semua sektor
ekonomi dalam negara kita ini dan mengambil kira kepentingan netizen bagi seluruh
rakyat, sesuai dengan moto yang diutarakan oleh Perdana Menteri iaitu Keluarga
Malaysia.

Saya berharap Rancangan Malaysia Kedua Belas ini akan menjadi sebuah
dokumen yang penting dalam rangka kerajaan untuk memulihkan ekonomi negara.
Selama lima tahun dalam Rancangan Malaysia Kedua Belas ini harus digunakan
sepenuhnya untuk menyusun semula struktur ekonomi dan sosial negara dan
menggunakan kesempatan ini untuk menyelesaikan masalah pembangunan yang tidak
seimbang di antara Sabah, Sarawak dan Semenanjung dan beberapa buah negeri yang
cukup jauh ketinggalan berbanding dengan negeri-negeri di pantai barat Semenanjung
Malaysia.

COVID-19 telah meninggalkan satu kesan yang sangat mendalam kepada
struktur ekonomi negara dan menyebabkan banyak rakan kita yang mengatakan bahawa
kadar kemiskinan semakin bertambah. Jadi saya berharap EPU akan bersetuju dengan
rakan Yang Berhormat Klang tadi mengkaji semula data kemiskinan negara.

Angka B40 yang selalu disebut mungkin sudah tidak sesuai lagi, dia menjadi B50
sekarang ini dan M40 sebenarnya tinggal M30 sekarang ini. Kalau dahulu kita menghadapi
