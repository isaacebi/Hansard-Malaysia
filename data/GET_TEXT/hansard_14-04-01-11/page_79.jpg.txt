DR.30.09.2021 71

semakin ramai yang bercakap tentang jurang pembangunan wilayah di antara tanah besar
Malaysia dan Semenanjung Malaysia, hanya kerana mereka memerlukan sokongan dan
undi dari Sabah dan Sarawak. Dulu kalau ada yang bercakap tentang hak-hak Sabah
seperti 20 perkara dan Perjanjian Malaysia 1963, nescaya dia dilabel sebagai antifederal.

Tuan Yang di-Pertua: Tolong habiskan ya Yang Berhormat.
Datuk Seri Panglima Wilfred Madius Tangau [Tuaran]: Di /ast para sudah.
Tuan Yang di-Pertua: Terima kasih.

Datuk Seri Panglima Wilfred Madius Tangau [Tuaran]: Dan pasti diambil
tindakan di bawah Akta Keselamatan Dalam Negeri. Syukurlah hari ini di Dewan yang
mulia ini, ada sudah yang mencadangkan supaya kerajaan perlu pandang ke Borneo
supaya pembangunan di wilayah-wilayah Borneo dapat ditingkatkan. Kepada rakan-rakan
yang turut memperjuangkan hak-hak Sabah dan Sarawak di Dewan yang mulia ini, Tuaran
mengucapkan setinggi-tinggi penghargaan ucapan terima kasih.

Namun pada Tuaran, memandang sahaja ke Borneo tidak cukup. Kerajaan mesti
juga mendengar denyutan nadi rakyat terutama sekali pandangan akar umbi dari wilayah-
wilayah Borneo. Oleh sebab itu desentralisasi dalam tadbir urus Persekutuan Malaysia
amatlah penting. Untuk itu, Tuaran mencadangkan supaya salah satu daripada
Jawatankuasa Pilihan Khas Parlimen yang telah pun dipersetujui untuk ditambah di bawah
MOU, ialah Jawatankuasa Pilihan Khas Parlimen Mengenai Desentralisasi dan Majlis
Urus Tadbir Persekutuan Negeri (Special Parliamentary Select Committee on Federal
State Council and Decentralisation).

01640

Melalui Jawatankuasa Khas Parlimen ini kerajaan akan dapat mengambil
perspektif tanah besar Malaysia untuk membina dan membangun Malaysia yang makmur,
inklusif dan mampan. Sekian, terima kasih.

Tuan Yang di-Pertua: Terima kasih Yang Berhormat Tuaran. Yang Berhormat
Jerai seterusnya. Silakan.

4.40 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
[Membaca selawat] Terima kasih kepada Tuan Yang di-Pertua atas peluang yang
diberikan kepada saya untuk membahaskan RMKe-12 kali ini. Fokus utama perbahasan
Jerai ialah tema kedua: memperkukuh keselamatan, kesejahteraan dan inklusiviti dalam
fokus keempat: memantapkan keselamatan dan ketenteraman awam.

Tuan Yang di-Pertua, PDRM, ATM, APMM, dan Jabatan Imigresen adalah antara
agensi penguat kuasa yang berperanan penting dalam mengawal keselamatan
sempadan. Kita amat menghargai jasa besar mereka yang turut menjadi frontliner,
berkorban jiwa raga, masa dan tenaga khususnya ketika mana negara berhadapan
dengan pandemik COVID-19. Kita bukan sahaja berhadapan dengan kes COVID-19 tetapi
negara turut dilanda peningkatan kes rasuah berskala besar seperti sindiket jenayah dan
kartel ketika wabak ini.

Namun demikian, timbul juga isu integriti salah guna kuasa dan rasuah yang kian
meningkat melibatkan anggota penguat kuasa. Perkara ini seperti barah, kian lama ia
dibiarkan ia akan menjadi kian parah. Kita tidak mahu kerana nila setitik, habis rosak susu
sebelanga. Amanah yang diberikan tidak boleh sesekali dikhianati kerana kegagalan
penguat kuasa dalam mengawal sempadan boleh menyebabkan berleluasanya kegiatan
penyeludupan manusia, dadah dan jenayah rentas sempadan.

Jadi, saya ingin tahu apakah langkah tegas kerajaan dalam menangani isu
integriti anggota penguat kuasa? Apakah punca mereka menerima wang rasuah? Apakah
status terkini Suruhanjaya Integriti Agensi Penguatkuasaan (EAIC) yang ditubuhkan sejak
tahun 2009 dahulu mencapai objektif penubuhannya. Berapakah jumlah aduan yang telah
diterima dan diambil tindakan oleh EAIC?
