78 DR.30.09.2021

Yang Berhormat Jeli dan EPU bersetuju. Juga telah dibentangkan kepada pihak
Kementerian Pembangunan Luar Bandar (KPLB) pada tarikh 17 Jun 2021 sebagai
kementerian pemegang taruh kepentingan masyarakat Orang Asli Semenanjung.
Berikutan itu juga, pada 14 Ogos 2021, jawatankuasa kerja peringkat KPLB telah
diadakan. Kuorum mesyuarat dipengerusikan oleh pegawai dari KPLB dan ahli MPM iaitu
Datuk Dr. Hasan Mad, Dato’ Dr. Mohamad Yusof Md. Kassim, Dato’ Faridah A. Jabbar,
Dato’ Muhammad Olian bin Abdullah, saya sendiri Cameron Highlands dan penasihat
Cameron Highlands.

Malangnya, ketika itu dan waktu itu pengerusi pegawai kerajaan berkenaan tidak
memahami kenapa perlunya Perbadanan Kemajuan Ekonomi Orang Asli itu wujud. Amat
jelas dari feedback mesyuarat tersebut dan mukadimah pengerusi dan pegawai kerajaan
yang terlibat dalam mesyuarat, mereka tidak memahami dan menerima secara logik
kenapa kena wujud perbadanan ini dan bersikap amat negatif. Jelas juga pegawai
kerajaan ini tidak sehaluan dan kurang senang dengan dasar-dasar yang ditentukan hala
tuju yang telah dipersetujui oleh Yang Amat Berhormat Perdana Menteri, Yang Berhormat
Menteri EPU dan pihak EPU.

Saya di sini ingin menyarankan kepada Ketua Setiausaha Negara, anda ialah
ketua kepada semua penjawat awam negara ini. Pelik. Peringkat kementerian, Ketua
Setiausaha (KSU) setuju, pelaksanaan tidak bersetuju secara holistiknya. There must be
something wrong. Dengan ini, saya pohon Ketua Setiausaha Negara melihat perkara ini.

Tuan Yang di-Pertua, terdapat tujuh objektif cadangan penubuhan ini, iaitu:

(i) mewujudkan mekanisme melalui perbadanan sebagai platform
utama untuk merancang, mengatur, memimpin dan mengawal
dengan matlamat untuk mencapai visi dan misi penubuhan
perbadanan ini;

(ii) menyediakan pelan induk pengurusan dan pembangunan
ekonomi masyarakat Orang Asli secara komprehensif, teratur,
mampan__serta_  diselia dengan  tadbir urus yang
bertanggungjawab;

(iii) pengurusan dan  memajukan pembangunan — ekonomi
masyarakat Orang Asli secara pencapaian jangka pendek dan
jangka panjang untuk mencapai tahap ekonomi mampan bagi
masyarakat Orang Asli Semenanjung;

(iv) memacu, melaksana perkembangan ekonomi konvensional dan
mewujudkan peluang ekonomi iaitu creating economic
opportunities, modern, contemporary dan baharu khusus untuk
masyarakat Orang Asli;

(v) mendedahkan dan melatih masyarakat Orang Asli kepada cara
dan teknologi baharu dalam urusan pembangunan ekonomi;

(vi) menyediakan latihan asas kepada usahawan-usahawan baharu
yang sedia ada kepada teknik pendekatan terkini selari dengan
perkembangan semasa; dan

(vii) menyedia dan membantu modal dan dana bagi usahawan
baharu dan sedia ada dalam bidang, knususnya ekonomi.

Tuan Yang di-Pertua, komuniti Orang Asli ialah masyarakat tertua yang menghuni
Semenanjung Malaysia. Kini terdapat lebih kurang 200,000 lebih orang menetap merata
tempat di Semenanjung Malaysia. They represent about 0.7 percent of the national
population, dengan izin. Secara rasminya terdapat 18 suku kaum Orang Asti di negara ini
dan hanya diklasifikasikan sebagai kumpulan utama mengikut bahasa dan adat.
Kehidupan dan aktiviti ekonomi mereka teradun dalam ekonomi dan pasaran kebangsaan.
Dalam kata lain, pembangunan negara ini telah mempengaruhi dan mengubah gaya hidup
Orang Asli. Oleh itu, senario ini perlu dilihat dan dianalisis dalam nilai pembangunan
ekonomi komuniti Orang Asli. Pembangunan komuniti perlu dilihat daripada segi
meningkatkan kualiti dan taraf hidup kepada tahap yang lebih baik dan selesa, serta
