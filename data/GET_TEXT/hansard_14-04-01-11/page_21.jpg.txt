DR.30.09.2021 13

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

Dr. Kelvin Yii Lee Wuen [Bandar Kuching]: Boleh tambah satu lagi? Bandar
Kuching.

Timbalan Yang di-Pertua [Dato' Mohd Rashid Hasnon]: Saya bagi tambah
satu lagi, Yang Berhormat Bakri.

Puan Yeo Bee Yin [Bakri]: Terima kasih Tuan Yang di-Pertua. Oleh sebab saya
sudah banyak kali saya tanya tentang kos vaksinasi dan PICK secara keseluruhannya
akan tetapi tidak dapat jawapan yang memuaskan daripada MOSTI. Pertama adalah
daripada RM5 bilion yang diperuntukkan, berapa jumlah keseluruhan yang telah
dibelanjakan dan berapakah yang remaining.

Kedua adalah berapakah— sebab dari PIKAS kita jual, kerajaan telah
meningkatkan peruntukan ataupun perbelanjaan ataupun mendapat pendapatan daripada
penjualan vaksin kepada sektor swasta. Berapakah yang kita dapat dan apakah yang
dibelanjakan daripada pendapatan tambahan ini?

01050

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Sila Yang Berhormat Menteri.

Puan Yeo Bee Yin [Bakri]: Ketiga adalah...

Timbalan Yang di-Pertua [Dato’ Mohd Rashid Hasnon]: Saya cuma allow satu
soalan tambahan. Sudah tiga.

Puan Yeo Bee Yin [Bakri]: Ini kos terperinci Tuan Yang di-Pertua, sebab sudah
dua sidang saya tanya soalan yang sama tetapi tidak dapat jawapan daripada MOSTI.

Timbalan Yang di-Pertua [Dato’ Mohd Rashid Hasnon]: Baik.

Puan Yeo Bee Yin [Bakri]: Ketiga adalah RM70 juta untuk pembangunan
MySejahtera, pangkalan data dan juga sistem temu janji. Saya tanya berkali-kali, siapakah
pemenang kontrak tersebut dan juga berapakah yang kita telah belanja, juga tidak dapat
jawapan yang memuaskan daripada MOSTI. Harap Yang Berhormat Menteri boleh jawab.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bakri. Sila jawab Yang Berhormat Menteri. Kalau detail, hendak jawab bertulis
boleh.

Dato’ Seri Dr. Adham bin Baba: Ya, Yang Berhormat ini detail. Walau
bagaimanapun, saya akan maklumkan mengenai perbelanjaan yang telah pun
dibelanjakan.

Sehingga 20 Ogos untuk program PICK atau pun Program Imunisasi COVID-19
Kebangsaan ini, sebanyak RM2.8 bilion telah pun digunakan di mana untuk membeli
vaksin dan juga logistik vaksin kita belanjakan RM2.6 bilion. Untuk program
penyumberluaran program imunisasi oleh pengamal perubatan swasta kita bayar pada
mereka RM210 juta, untuk aset program PICK KKM sebanyak RM19 juta, bekalan pakai
habis termasuk consumable dan diluent sebanyak RM11 juta, bahan pendidikan vaksin
termasuk kad vaksinasi dan borang kebenaran sebanyak RM1.9 million, kos pengurusan
pelaksanaan pemberian vaksin sebanyak RM1.3 juta dan surveillance pasca imunisasi
dan naik taraf sistem di KKM sebanyak RM443,000.

Tadi saya sudah maklumkan, untuk MOSTI telah belanjakan untuk pengurusan
PICK sebanyak RM314 juta daripada RM1 bilion yang diperuntukkan. Ada lebihan dan
belum dibelanjakan lagi sehingga tamat program PICK ini.

Yang Berhormat, berkenaan dengan RM70 juta yang MOSTI diberikan
peruntukan untuk membuat sistem, bukan semua sistem dibelanjakan RM70 juta ya. Kita
ada banyak kriteria dan saya akan berikan kepada Yang Berhormat detail tentang
perbelanjaan RM70 juta tersebut. Terima kasih.
