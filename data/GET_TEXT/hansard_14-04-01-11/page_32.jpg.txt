24 DR.30.09.2021

Pemasangan masih tertakluk kepada Dasar Kabotaj sejak Tun menjadi Yang Amat
Berhormat Perdana Menteri. Itu memang ada. Apa yang berlaku sekarang, Yang
Berhormat gunakan soal pembaikan tetapi projek ini adalah pemasangan. Apa yang
Pengerusi MDEC kata itu tidak betul kerana Dasar Kabotaj ini hanya diguna pakai dalam
konteks pembaikan bukannya pemasangan, itu pertama.

Kedua, Yang Berhormat tanya sama ada kita bincang. Kita berbincang. Pada 9
September yang lalu, semua kementerian duduk berbincang termasuk KPDNHEP,
termasuk juga KKMM dan KDN. Kita mengambil pandangan semua mengimbangi
kedaulatan negara ini penting. Yang sebelum ini, kita benarkan mereka masuk mereka
tak perlu minta domestic shipping license (DSL) untuk masuk ke Malaysia...

Tuan Yang di-Pertua: Seminit lagi ya.

Datuk Seri Ir. Dr. Wee Ka Siong: Sekarang kita bagi tiga hari. Kalau tak ada
kapal Malaysia, benarkan mereka bawa. Sudah ada bukti 10 buah kapal asing masuk, tak
wujud kata kita menyekat mereka masuk. Pemasangan dengan pembaikan dua perkara
konsep yang berlainan. Itu saya minta Yang Berhormat baca balik kenyataan yang dibuat
oleh Arus Restu Sdn. Bhd. (ARSB), syarikat yang tengah buat MIST.

Apa yang saya terangkan tadi, MIST ini dari India ke Singapore, Singapore ke
Jepun. Dua rangkaian membentuk satu sistem. Yang memulakan Projek Apricot ini adalah
entiti dari Jepun. Projek daripada MIST ini sebenarnya entiti juga adalah pemegang saham
utama dalam syarikat Orient Link Limited. Yang Berhormat boleh semak, Yang Berhormat
sebagai mantan Yang Berhormat Menteri Kewangan.

Kedua-dua daripada satu bapa yang sama sekarang dikatakan kesalinghubungan
itu ada antara Malaysia dengan semua negara. Jadi, soal bypass peruntukan Malaysia itu
tidak masuk akal. Saya sedia berdebat dengan Yang Berhormat. Dahulu kata saya tidak
layak menjadi Presiden MCA, sekarang saya mencabar satu jam kita boleh bincang bicara
apa-apa program kita bincang, terima kasih.

[Dewan riuh][Tepuk]
[Pembesar suara dimatikan]
Tuan Lim Guan Eng [Bagan]: [Berucap tanpa menggunakan pembesar suara]

Tuan Yang di-Pertua: Soalan tambahan kedua kena sebelah sini. [Merujuk
kepada blok kerajaan] Maaf Yang Berhormat, ini bukan sesi perbahasan. Maaf, maaf,
maaf. Soalan tambahan nombor dua ada siapa di sini? Kalau tak ada, saya bagi Yang
Berhormat Bagan? 30 saat Yang Berhormat tolong. Tak ada perbahasan, tak ada
perbahasan?

Tuan Lim Guan Eng [Bagan]: Tadi Yang Berhormat Menteri menyatakan...
Dato’ Haji Che Abdullah bin Mat Nawi [Tumpat]: Ada, ada.

Tuan Lim Guan Eng [Bagan]: Saya terima cabaran daripada Yang Berhormat
Menteri. Bila-bila tetapkan masa, saya akan datang. Saya hendak tanya Yang Berhormat
Menteri cara sebut bahawa Pengerusi MDEC silap.

Pengerusi MDEC, Datuk Dr. Rais Hussin Mohamed Ariff cakap tidak betul. Kalau
sekarang, anda bergantung kepada laporan daripada syarikat swasta untuk menghentam
seorang Pengerusi daripada syarikat berkanun daripada kerajaan. Saya hendak tanya,
adakah Datuk Dr Rais Hussin akan dipecat? Adakah apa yang disebut sebagai kepakaran.

Sekarang Yang Berhormat Menteri menolak sama sekali, siapa yang betul
sekarang?

Tuan Yang di-Pertua: Alright, Terima kasih.

Tuan Lim Guan Eng [Bagan]: Because the issue here is... [Pembesar suara
dimatikan]

Tuan Yang di-Pertua: Tak ada isu sudah. Faham, faham. Soalan itu difahami,
soalan itu difahami.

Tuan Lim Guan Eng [Bagan]: [Berucap tanpa menggunakan pembesar suara]
