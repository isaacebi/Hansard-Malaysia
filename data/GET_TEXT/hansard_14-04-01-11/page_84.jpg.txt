76 DR.30.09.2021

Oleh itu, Hulu Selangor ingin minta pencerahan. Pada tahun lepas, Yang
Berhormat Menteri Kewangan memberi keterangan bahawa ia tidak suka menggunakan
windfall tax ke atas industri lain seperti industri sarung tangan getah. Ini kerana pengusaha
akan kehilangan para pelabur. Akan tetapi bagi industri kelapa sawit, windfall tax ini
diteruskan. la tidak logik dan tidak konsisten. Bagaimana industri kelapa sawit berterusan
dibelenggu windfall tax tetapi tidak terpakai pada industri yang lain? Apakah hala tuju
kerajaan dalam melaksanakan windfall tax di dalam negara kita? Adakah kerajaan
berhasrat turut memperluaskan windfall tax terhadap sektor lain memandangkan
pelaksanaan sedia ada hanya mengenakan cukai ini terhadap kelapa sawit yang diketahui
umum keuntungannya tidak stabil ekoran harga pasaran yang sering naik dan turun
mengikut permintaan semasa?

Seterusnya, eksport kelapa sawit dilihat berkembang positif dan rancak pada
tahun ini. Namun, masih ada gerakan kempen anti sawit terutamanya oleh Kesatuan
Eropah yang mengklasifikasikan industri sawit sebagai tidak mampan. Realitinya, hingga
hari ini lebih 88 peratus industri sawit di negara kita telah memiliki Pensijilan Minyak Sawit
Mampan Malaysia (MSPO). Ini jelas menunjukkan bahawa industri kelapa sawit di
Malaysia merupakan industri yang mempunyai standard tinggi dan menjaga
kelestariannya untuk jangka masa panjang. Justeru itu, apakah tindakan kerajaan untuk
menangkis tohmahan dan asakan daripada pihak luar terhadap industri sawit di negara
kita?

Apakah kayu ukur MSPO itu tidak cukupkah untuk kita membuktikan kepada luar
dunia bahawa industri kelapa sawit di Malaysia mematuhi syarat ketat yang digariskan
bagi memastikan kemapanan industri ini untuk jangka masa panjang? Jika tidak, apakah
solution yang akan dilaksanakan oleh kerajaan dan bagaimana garis panduan kemapanan
Rancangan Malaysia Ke-12 hendak dicapai? Kerajaan harus memandang serius isu ini
kerana rata-rata pengusaha industri sawit di negara kita melibatkan sebilangan besar
kaum bumiputera khususnya warga Felda. Eksport hasil ini di antara 60 hingga 100 bilion
setahun, bergantung pada harga MSM semasa. Eksport ini amat penting dan turut menjadi
penyumbang kepada hasil negara. Apabila eksport negara meningkat, secara tidak
langsung ia juga dapat mengukuhkan mata wang negara kita. Maka, kerajaan perlu
memperhalusi dan mengatur strategi yang berkesan agar tidak terjejas mengukuhkan
ekonomi negara kita.

Tuan Yang di-Pertua, satu minit saya minta ya. Apakah kerajaan telah mula
melaksanakan pelan pemulihan pendidikan di negara kita? Hampir dua tahun para pelajar
bergelut dalam mendapatkan pendidikan yang sempurna. Malah, hingga kini masih ada
para pelajar yang tidak dapat belajar secara atas talian kerana tidak mampu untuk
melanggan internet atau tidak mempunyai peranti yang bersesuaian. Keciciran pelajar
dalam pendidikan formal kian meningkat. Ini bukan trend yang sihat buat generasi baharu.
Kita tidak mahu melihat anak bangsa kita mundur dalam pendidikan. Justeru itu, kerajaan
harus menilai semula dasar melaksanakan pengajaran dan pembelajaran atas talian
tersebut. Pastikan setiap murid mempunyai akses lengkap sebelum meneruskan kaedah
pembelajaran.

Dengan itu, tamat di sini. Saya mohon menyokong. Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Hulu Selangor. Seterusnya,
saya jemput Yang Berhormat Cameron Highlands. Silakan.

5.07 ptg.

Tuan Ramli bin Dato’ Mohd Nor [Cameron Highlands]: Terima kasih Tuan
Yang di-Pertua kerana membenarkan Cameron Highlands terlibat dalam perbahasan
RMKe-12 ini. Pertama sekali Cameron Highlands ingin mengucapkan tahniah kepada
Yang Amat Berhormat Perdana Menteri dan kerajaan kerana dapat menyediakan RMKe-
12 ini. Walau sedemikian, ada berbagai-bagai perkara yang ingin saya bangkitkan. Dalam
konteks masyarakat Orang Asli Semenanjung Malaysia, mereka sehingga kini masih
ketinggalan dan tercicir dalam segala aspek berbanding dengan kaum-kaum lain.
