DR.30.09.2021 41

zaman IT, pada zaman artificial intelligence dan sebagainya, kita perlu lebih banyak ilmu
dalam bidang sains dan bidang teknologi.

Selain daripada itu, dalam bidang pertanian juga ada peluang kita
memperkenalkan cara-cara pertanian yang baharu. Akan tetapi selagi keluasan tanah itu
kecil, kita tidak dapat menggunakan teknologi baharu ini. Oleh sebab itu, kita perlu cari
jalan supaya kita guna teknologi moden untuk meningkatkan pendapatan petani dengan
menggunakan tanah mereka yang kecil itu ataupun kita boleh cantum tanah-tanah mereka
supaya menjadi aset yang besar dan diuruskan secara profesional.

Kita linat di Malaysia ini, aset-aset yang besar begitu berjaya dan mereka memang
pun mendapat keuntungan yang lebih. Akan tetapi, penduduk di kampung dengan tanah
yang begitu kecil sehingga dahulukala pun mereka menjadi orang yang miskin yang
memerlukan kepada subsidi sepanjang masa.

Oleh sebab itu, saya ingin cadangkan supaya kerajaan mempunyai pemikiran
lebih terbuka kepada teknologi moden kerana selagi kita paksa petani tanam padi dalam
sebidang tanah seluas sekangkang kera kata orang, mereka tidak dapat mengatasi
masalah kemiskinan di kampung-kampung. Bahkan, ada cara-cara baharu termasuk yang
saya sebutkan tadi, ternakan udang galah, ternakan ikan, kita boleh tanam sayur, boleh
tanam buah-buahan dan bukan sahaja terhad kepada menanam padi di sawah padi. Kita
perlu ada mixed farming, pertanian yang bercampur sebelum kita dapat mengatasi
masalah kemiskinan yang terdapat di kampung-kampung.

Tuan Yang di-Pertua, saya berasa amat gembira dengan kejayaan kerajaan
dalam menangani COVID-19 ini. Apabila sahaja kerajaan menubuhkan satu buah badan
dan menentukan kepimpinan badan itu, dengan serta-merta bilangan kes baharu
mengurang. Daripada 25 ribu satu hari, kita sudah sampai kepada 10 ribu satu hari. Jadi,
saya percaya kita akan dapat mengatasi masalah wabak ini dalam jangka masa yang tidak
panjang dan dengan itu, kita dapat pulinkan balik ekonomi negara kita.

01240

Akan tetapi ekonomi baharu ini tidak seperti ekonomi yang lama. Ini kerana
ekonomi baharu ini bergantung pada ilmu atau knowledge. Knowledge terutamanya
dengan mempunyai digitalisation, artificial intelligence dan sebagainya. Oleh sebab itu,
pengajaran di sekolah dan di universiti perlu ditumpukan kepada teknologi moden dan
ilmu moden ini. Kalau tidak, kita akan ketinggalan dan kemiskinan tidak dapat diatasi.

Saya baca dalam akhbar. Saya tidak baca ucapan daripada Yang Berhormat
Menteri. Saya baca dalam akhbar, kononnya Kastam kehilangan wang yang banyak iaitu
lebih daripada RM200 juta. Ini bukan perkara baharu. Setiap tahun, inilah laporannya. la
seolah-olah kita tidak dapat mengatasi masalah ini sampai bila-bila. Akan tetapi saya yakin
kalau sistem audit diperkemas, perkara ini tidak akan berlaku. Ini kerana dalam urusan
Kastam, mereka tidak dapat periksa semua barangan yang masuk ke dalam negara.
Mereka terpaksa guna random check. Random check, bermakna ramailah yang tidak
diperiksa sama sekali.

Tuan Yang di-Pertua: Yang Berhormat, saya bagi lagi tiga minit. Boleh?
Tun Dr. Mahathir bin Mohamad [Langkawi]: Ya. Terima kasih.
Tuan Yang di-Pertua: Terima kasih.

Tun Dr. Mahathir bin Mohamad [Langkawi]: Saya berpendapat bahawa sekali
lagi teknologi baharu perlu dipergunakan. Kita hidup dalam zaman teknologi. Kita lihat
bagaimana teknologi memberi banyak kemudahan kepada kita tetapi kita tidak
menggunakan teknologi. Ini ialah perkara yang penting dan saya berpendapat bahawa
kadang-kadang kalau kita mempunyai internal audit sahaja. Audit oleh kerajaan sahaja
tidak memadai. Ada kalanya, kita perlu dapat swasta. Audit swasta untuk meng-second
audit kepada akaun-akaun yang disimpan oleh jabatan-jabatan kerajaan.

Bukanlah kita hendak bagi peluang kontrak-kontrak kepada mereka tetapi antara
kehilangan wang yang banyak dengan membelanjakan wang itu untuk menyelamatkan
wang kita, saya fikir kita patut pilih untuk menyelamatkan wang kita walaupun dengan cara
