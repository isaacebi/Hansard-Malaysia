DR.30.09.2021 101

Timbalan Yang di-Pertua [Dato’ Mohd Rashid Hasnon]: Sila.

Tuan Sivarasa Rasiah [Sungai Buloh]: Yang boleh soalan ini ditujukan Yang
Berhormat Sepang kepada Yang Berhormat Menteri untuk dijawab. Terima kasih.

Timbalan Yang di-Pertua [Dato’ Mohd Rashid Hasnon]: Ini floor Yang
Berhormat Sepang. Sila.

Tuan Mohamed Hanipa bin Maidin [Sepang]: Okey. Terima kasih kepada Yang
Berhormat sahabat saya, Yang Berhormat daripada Subang ya?

Tuan Sivarasa Rasiah [Sungai Buloh]: Sungai Buloh.

Tuan Mohamed Hanipa bin Maidin [Sepang]: Sungai Buloh. Dulu Subang. Saya
amat bersetuju dengan apa yang dikatakan oleh Yang Berhormat Sungai Buloh...

Timbalan Yang di-Pertua [Dato’ Mohd Rashid Hasnon]: Seminit lagi Yang
Berhormat. Seminit. Baik.

Tuan Mohamed Hanipa bin Maidin [Sepang]: Okey. Yang Berhormat juga
mrupakan seorang peguam yang biasa bermitigasi di mahkamah dan saya amat
bersetuju. Saya ingin mengatakan bahawa kalau betullah- saya tidak mempertikaikan
kalau hendak kompaun pun seperti mana yang dikatakan oleh Yang Berhormat daripada
Sungai Buloh tadi. Akan tetapi, proses ini mestilah dilihat adil dan dilihat meyakinkan
rakyat.

Sekarang ini dengan pembebasan begitu ramai ahli politik yang didakwa di bawah
zaman Kerajaan PH tetapi dibebaskan dengan mudah di bawah kerajaan yang ada
sekarang ini. Jadi, ini menunjukkan timbul tanya. Kadang-kadang, pertuduhan begitu
banyak. Semua ditarik balik. Contohnya, dalam kes yang melibatkan Yang Berhormat
Pontian, saya katakan tadi.

Kalau betul dua pertuduhan ini, satu hendak tarik balik, saya boleh terima lagi
tetapi kenapakah pertuduhan yang melibatkan memberikan maklumat yang tidak benar
kepada SPRM- SPRM sebagai badan yang patut ia menjaga integritinya, sepatutnya ia
tidak akan membenarkan pendakwaan ini ditarik balik. Jadi, Peguam Negara yang ada
sekarang ini, saya merasakan beliau sepatutnyalah, kalau beliau ada integriti, saya minta
beliau- letak jawatanlah.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat.

Tuan Mohamed Hanipa bin Maidin [Sepang]: Jadi, saya Tuan Yang di-Pertua,
saya ingin mengatakan bahawa selagi mana kerajaan ini tidak boleh melepaskan imej
mereka daripada sebuah kerajaan yang tidak ada integriti, tidak cakap fasal integritilah.
Buang masa saja. Okey, saya ingin mengatakan bahawa Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: RMK...

Tuan Mohamed Hanipa bin Maidin [Sepang]: Sebelum saya hendak tamatkan
Tuan Yang di-Pertua, saya minta dua point untuk saya bercakap bagi pihak kawasan saya
ya. Boleh Tuan Yang di-Pertua?

Timbalan Yang di-Pertua [Dato’ Mohd Rashid Hasnon]: Masa sudah...

Tuan Mohamed Hanipa bin Maidin [Sepang]: Tidak. Sekejap saja. Dua saja.
Tuan Yang di-Pertua, come on-lah Tuan Yang di-Pertua. Dua saja dan sekejap saja.

Timbalan Yang di-Pertua [Dato’ Mohd Rashid Hasnon]: Saya beri seminit.

Tuan Mohamed Hanipa bin Maidin [Sepang]: Pertamanya, Tuan Yang di-
Pertua, saya minta hendak tanya kalau ada di sini Kementerian Pendidikan Malaysia, saya
ingin tanya, bagaimanakah status pembinaan di sekolah menengah di Kota Warisan?
Saya harap dapat dipercepatkan. Itu yang pertama.

Keduanya, saya difahamkan, pembinaan hospital di Cyberjaya telah pun siap
tetapi masih belum dibuka. Saya hendak tanya bilakah akan dibuka? Sekian, terima kasih
Tuan Yang di-Pertua.
