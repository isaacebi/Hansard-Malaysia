DR.30.09.2021 11

vaccine certificate verifier untuk memastikan setiap sijil digital vaksin adalah tulen melalui
kod QR. Terima kasih, Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih, sila
Yang Berhormat Pandan.

Dato’ Seri Dr Wan Azizah Wan Ismail [Pandan]: Terima kasih Tuan Yang di-
Pertua. Terima kasih, Yang Berhormat Menteri. Saya hendak tanya dengan MOSTI
mengenai peruntukan hampir RM60 juta bagi tujuan penyelidikan dan pembangunan
vaksin COVID-19 keluaran negara kita sendiri Malaysia, untuk mengurangkan
kebergantungan vaksin dari luar negara.

Difahamkan RM54 juta dibelanjakan untuk penyelidikan di Institut Genome
Malaysia, RM2.5 juta sahaja untuk kumpulan pengkaji pembangunan vaksin dekat
Universiti Malaya, mRNA dan RM2.5 juta lagi bagi pembangunan vaksin daripada toksin
kuman yang dinyahaktifkan di Universiti Putra Malaysia (UPM).

Soalan saya, siapakah yang rakan kongsi yang terlibat bersama-sama dalam
R&D ini dan apakah inisiatif pemindahan teknologi kemahiran yang telah disepakati. Juga,
sudah sampai manakah tahap proses setakat ini, kerana ia mestilah difast trackkan kerana
kita melihat bahawa penularan ini masih lagi meningkat.

Dengan kadar bekalan vaksin yang terhad di kawasan pendalaman seperti Sabah
dan Sarawak, apakah langkah lain untuk mengekang penularan COVID-19 ini di sana
memandangkan vaksin pun tidak boleh bagi jaminan full immunity dan juga varian-varian
ini sungguh agresif. Lagi satu kalau diberikan vaksin, kalau kita sekarang ini memerlukan
booster, macam mana kita hendak bagi kalau ada yang belum lagi mendapat first vaccine
pun. Serta, macam mana kita hendak mengekang masalah ini daripada penularan di
pendalaman? Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Pandan. Sila, Yang Berhormat Menteri, satu minit.

Dato’ Seri Dr. Adham bin Baba: Terima kasih, Yang Berhormat berkaitan
dengan perkara yang berkaitan dengan pembangunan vaksin. Saya ingin maklumkan
bahawa pembangunan pemberian dana vaksin sebanyak RM60 juta itu adalah turutan
daripada Rancangan Malaysia Kesembilan dahulu. Itu pun bukan RM60 juta tetapi
RM655.46 juta. Jadi pembangunan vaksin itu meliputi vaksin-vaksin in human dan juga
animal.

Walau bagaimanapun, perkara ini telah pun dipertingkatkan akhir-akhir ini dan kita
akan membangunkan satu roadmap ataupun pelan strategik pembangunan vaksin negara
yang akan diumumkan pada 1 November ini oleh Yang Amat Berhormat Perdana Menteri.

Kita bersetuju untuk memastikan bahawa kumpulan-kumpulan pembangun vaksin
yang terdiri daripada virologist, microbiologist dan juga clinical pharmacologist serta
mencukup centre untuk membuat ujian clinical untuk human fasa 1, 2 dan 3.

Untuk Sabah Yang Berhormat, kita bersyukur kerana selain daripada vaksin
Pfizer, Sinovac, kita telah membekalkan hampir 200,000 vaksin CanSino di Sabah supaya
satu dos hanya diberikan kepada mereka yang berada di pendalaman.

Ketika ini hanya 5.6 peratus sahaja penduduk dewasa yang belum mendaftar
untuk mendapatkan vaksin. Maknanya untuk first dose kita telah mencapai 94 percent
adult population untuk divaksinkan dan pada Oktober middle atau mid of October, 90
peratus penduduk dewasa akan lengkap divaksinkan pada mid of October. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Sekarang soalan tambahan kedua..

Dr. Kelvin Yii Lee Wuen [Bandar Kuching]: Bandar Kuching.
Dato’ Haji Che Abdullah bin Mat Nawi [Tumpat]: Tumpat.

Timbalan Yang di-Pertua [Dato' Mohd Rashid Hasnon]: Yang Berhormat
Pandan hendak soalan kedua?
