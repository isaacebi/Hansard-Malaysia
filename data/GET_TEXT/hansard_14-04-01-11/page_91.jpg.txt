DR.30.09.2021 83

Development Strategy 2030 (PCDS 2030) atau Strategi Pembangunan 2030 Pasca-
COVID-19. PCDS 2030 bertujuan untuk menjadikan Sarawak negeri maju menjelang
2030 yang mana fasa pertamanya akan dilaksanakan bermula tahun 2021 hingga 2025.
Sasaran PCDS 2030 adalah untuk mencapai perkembangan ekonomi dengan purata
enam hingga lapan peratus setahun. Salah satu daripada enam sektor ekonomi pemacu
pertumbuhan utama di bawah PCDS 2030 merupakan pertanian komersial, dan
agrokomoditi.

Bagi sektor ini, kita menyasar sektor pertanian Sarawak sebagai, dengan izin,
“Technology-driven and sustainable agriculture sector that will ensure food security and
safety, create wealth for the agro-based community and establish Sarawak as a net food
exporter by 2030”. Maka aspirasi rakyat Bumi Kenyalang adalah supaya Kerajaan
Persekutuan menyediakan peruntukan yang sewajarnya demi menjayakan pelaksanaan
program PCDS 2030 ini.

Berhubung dengan itu, perbahasan saya akan menghuraikan beberapa inisiatif
utama yang terkandung dalam Strategi Pembangunan 2030 Pasca-COVID-19 Sarawak.

A. Pembangunan industri padi dan beras.

Pertama, kerajaan harus mengambil langkah segera untuk memastikan bekalan
makanan sentiasa mencukupi dengan harga yang berpatutan kepada pengguna. Umum
mengetahui bahawa negeri Sarawak tanahnya luas berpotensi untuk menjadi hab
makanan utama negara.

Bagi mencapai hasrat ini komitmen, perhatian, sokongan dari Kerajaan
Persekutuan terutamanya melalui peruntukan kewangan amatlah diperlukan bagi
meningkatkan keupayaan dan kecekapan dalam sektor pertanian. Antara lain Sarawak
mampu menjadi pengeluar utama beras negara bagi mendukung hasrat kerajaan untuk
mencapai tahap sara diri bagi beras kepada 75 peratus menjelang 2030. Namun,
berbanding dengan keadaan di Semenanjung, kawasan di Sarawak jauh ketinggalan
daripada aspek infrastruktur sawah. Hampir kesemua kawasan penanam padi bergantung
sepenuhnya kepada sumber air hujan kerana ketiadaan atau disebabkan kerosakan
sistem perairan yang tekah usang.

01740

Maka negeri Sarawak memerlukan perbelanjaan, sama ada bagi membangunkan
kawasan baru atau memulihkan, dan menaik taraf infrastruktur pengairan dan saliran di
kawasan skim penanaman padi sedia ada. Terdapat 18 buah kawasan skim pengairan
dan saliran penanam padi sedia ada di seluruh Sarawak yang telah dikenal pasti dengan
keluasan 7,515 hektar yang memerlukan kerja pemuliharaan, (rehabilitation) bagi
membolehkan kawasan tersebut ditanam semula dengan padi. Jika infrastruktur di
kawasan ini dapat dipulihkan, dan dinaiktarafkan, ia berpotensi untuk mengeluarkan
sekitar 22,545 metrik tan padi pada anggaran tiga metrik tan hasil sehektar semusim. Jika
dinaikkan taraf ke peringkat infrastruktur tertier yang membolehkan penanaman dua
musim setahun, maka pengeluaran akan meningkat sekali ganda. Anggaran kos
pemuliharaan dan menaik taraf infrastruktur di kawasan sedia ada adalah sekitar RM236
juta.

B. Program Pembangunan food basket development area di Bahagian Betong,
Sarikei dan Mukah. Begitu juga kerajaan negeri telah mengenal pasti 14 buah kawasan
baru, khususnya di kawasan food basket development area di bahagian Betong, Sarikei
dan Mukah. Dengan keluasan 40,555 hektar, kajian yang telah dijalankan menunjukkan
kawasan ini sangat berpotensi dibangunkan untuk pengeluaran makanan seperti padi dan
buah-buahan yang berorientasikan eksport contohnya, nanas dan pisang.

Bagi tujuan ini, negeri Sarawak memerlukan peruntukan sebanyak RM1.5 bilion
bagi membangunkan infrastruktur asas seperti sistem pengairan, saliran dan jalan akses.
Semoga pertimbangan sewajarnya dapat diberi di bawah pelaksanaan RMKe-12.

C. Mempergiatkan pembangunan infrastruktur pengairan dan saliran di kawasan
Batang Lupar, Sri Aman. Tuan Yang di-Pertua, Sarawak juga memohon supaya
pembangunan infrastruktur pengairan dan saliran bagi pembangunan jelapang padi di
kawasan Batang Lupar, Sri Aman dipergiatkan.
