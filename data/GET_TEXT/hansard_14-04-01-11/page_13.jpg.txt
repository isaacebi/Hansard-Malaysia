DR.30.09.2021 5

lebih. I’m speaking about the ones who are older, more than 60 years or warga emas and
B40. Terima kasih. Saya boleh menerima jawapan bertulis. Terima kasih.

Timbalan Yang di-Pertua [Dato’ Mohd Rashid Hasnon]: Okey, terima kasih
Yang Berhormat Batu Kawan. Tak apa, saya jemput dahulu Yang Berhormat Padang
Serai. Soalan tambahan kedua, 30 saat sebelum Yang Berhormat Menteri menjawab.
Sila.

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Menteri. Soalan saya berkaitan tentera. Saya ingin
bertanya mengenai pencen tapi pencen untuk golongan veteran ATM. Saya ingin
bertanya, adakah pihak kerajaan kini komited untuk membuat penyelarasan pencen lama
dan baharu bagi golongan ATM. Ramai yang sekarang tersadai dekat katil. Pencen yang
dibayar, nak beli ubat pun tak cukup. Tolonglah kerajaan. Nilaikan dan hargailah jasa
mereka. [Tepuk] Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Sila Yang Berhormat Menteri, dua minit 30 saat.

Datuk Dr. Haji Abd. Latiff bin Anmad: Menjawab soalan Yang Berhormat Batu
Kawan. Pencen bagi penjawat awam, dia akan dapat pencen sehingga dia hidup. Bila dia
meninggal, isteri dia adalah beneficiary kepada pencen itu, tetapi dia ada had. Jika lebih
daripada 15 tahun, dia akan perlahan-perlahan dikurangkan pencen itu. Jadi, ini adalah
satu kes yang isolated-lah Yang Berhormat Batu Kawan.

01020

Walau bagaimanapun kita akan tengok balik sebab yang pentingnya orang yang
bekerja dengan kerajaan dapat layanan yang baik. Akan tetapi kerajaan lebih lagi bagi
faedah kepada tanggungan dia. Tidak banyak negara dalam dunia buat macam itu.
Kemudian Yang Berhormat Padang Serai, saya dahulu pernah menjadi Timbalan Menteri
di kementerian, ini masalah servis.

Betul, umpamanya pegawai waran yang sudah lama berkhidmat, skim dia
mungkin tahun 70-an, dia pencen dapat mungkin RM1,000 seperti pencen terendah. Akan
tetapi kalau dia pegawai waran, sekarang dia pencen dia dapat lebih kurang RM3,000
sebulan.

Semua macam perawatan perubatan memang ditanggung oleh kerajaan. Jadi,
tidak timbul jika tidak ada duit hendak beli ubat, Jabatan Hal Ehwal Veteran memang
menyediakan peruntukan yang cukup untuk memastikan pesara tentera sentiasa
mendapat perhatian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Seterusnya saya ingin menjemput Yang Berhormat Dato’ Sri Hasan
bin Arifin.

3. Dato’ Sri Hasan bin Arifin [Rompin] minta Menteri Perusahaan Perladangan
dan Komoditi menyatakan industri perabot pernah memberikan sumbangan nilai eksport
yang tinggi kepada negara. Berapakah nilai eksport perabot pada tahun 2019, 2020 dan
hingga Jun 2021. Apakah langkah kementerian untuk merancakkan lagi industri ini supaya
mampu menambahkan nilai eksport negara.

Menteri Perusahaan, Perladangan dan Komoditi [Datuk Dr. Hajah Zuraida
binti Kamaruddin]: Bismillahi Rahmani Rahim. Alhamdulillah. Saya mengucapkan terima
kasih kepada Yang Berhormat Rompin kerana sangat peka tentang industri perabot kayu
yang telah diusahakan oleh negara kita dan komoditi menjadi satu pendapatan yang
penting dalam negara dan kementerian ini amat penting kerana ia menjana pendapatan
untuk negara ini, insya-Allah.

Jadi untuk pengetahuan Yang Berhormat Rompin, maklumat yang lebih besar
bahawa dalam world market furniture industry ini dia punya nilai adalah sebanyak
RM543.9 bilion dan total export market is about RM307 bilion. Pada ketika ini, Malaysia
pada tahun 2019 telah menyumbangkan sebanyak RM9.14 bilion eksport dan pada tahun
2020 sebanyak RM10.63 bilion eksport.
