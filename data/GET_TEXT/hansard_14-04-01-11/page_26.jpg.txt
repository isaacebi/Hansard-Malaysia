18 DR.30.09.2021

Tuan Ma’mun bin Sulaiman [Kalabakan]: Ya _ sekejap. Ini ingin saya
rekodkanlah. Peluang terbesar yang Sabah berpotensi untuk manfaatkan adalah
pembukaan sempadan di Kalabakan untuk kita menarik minat pengeksport, komoditi
seperti arang batu dan barangan hasil pertanian di Kalimantan Utara untuk menggunakan
perkhidmatan pelabuhan-pelabuhan kita di Sabah.

Laluan perkapalan di Selat Melaka juga semakin popular sekarang. Jadi soalan
saya, apakah kementerian melihat dan ingin segera melakukan kajian terperinci untuk
pembukaan sepadan di Kalabakan dalam usaha merancakkan aktiviti penawaran
perkhidmatan logistik dan penghantaran bagi negeri Sabah. Terima kasih.

Timbalan Yang di-Pertua [Dato’ Mohd Rashid Hasnon]: Sila Timbalan Menteri
menjawab satu minit.

Datuk Lim Ban Hong: Tuan Yang di-Pertua saya ingin menyatakan bahawa
sebenarnya banyak sesi libat urus telah diadakan oleh MITI dan MIDA untuk
menggalakkan pembangunan sektor logistik di Sabah dan sewaktu pandemik, kita juga
telah melakukan sesi secara maya dengan pemain-pemain industri sektor logistik di
Sabah.

Jadi, kita akan sentiasa mendengar dan juga mengambil perhatian tentang
pandangan dan juga pendapat yang disuarakan berkenaan dengan pembukaan
sempadan yang disebut oleh Yang Berhormat Kalabakan kerana ia bukan sahaja
melibatkan Kementerian MITI tetapi ia juga melibatkan Kementerian-kementerian yang
lain. Jadi saya fikir perkara ini akan dibincangkan dengan Kementerian-kementerian
berkaitan berkenaan dengan pembukaan sempadan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan seterusnya saya menjemput Yang Berhormat Kota
Samarahan.

5. Puan Rubiah binti Haji Wang [Kota Samarahan] minta Perdana Menteri
menyatakan:
(a) status terkini Jawatankuasa Khas Kabinet Mengenai Perjanjian

Malaysia 1963; dan

(b) pelan tindakan yang bakal dilaksanakan oleh kerajaan dalam
mengembalikan hak-hak keistimewaan kepada Sabah dan
Sarawak.

01110

Menteri di Jabatan Perdana Menteri (Hal Enwal Sabah dan Sarawak) [Datuk
Seri Panglima Dr. Maximus Johnity Ongkili]: Tuan Yang di-Pertua, saya ingin
menjawab soalan ini, sekali gus dengan soalan Ahli Yang Berhormat Bandar Kuching
pada hari ini juga serta Ahli Yang Berhormat Lanang, Ahli Yang Berhormat Sibu, Ahli Yang
Berhormat Tuaran pada 6 Oktober 2021 kerana soalan-soalan ini ada berkaitan.

Perkara-perkara yang dibangkitkan adalah berkaitan Perjanjian Malaysia 1963,
Majlis Khas Perjanjian Malaysia (MA63) serta jawatankuasa-jawatankuasa yang telah
ditubuhkan di bawah Majlis Khas MA63.

Tuan Yang di-Pertua, untuk makluman Ahli-ahli Yang Berhormat, Jawatankuasa
Khas Kabinet untuk melaksanakan Perjanjian Malaysia 1963 (JKKK MA63) yang
ditubuhkan oleh kerajaan sebelum ini iaitu pada tahun 2018 hingga 2019 telah pun
dibubarkan oleh Kerajaan Pakatan Harapan pada 15 Januari 2020.

Jawatankuasa Khas Kabinet (JKKK MA63) itu dahulu ialah persetujuan dasar
untuk melaksanakan tuntutan MA63 yang masih memerlukan tindakan lanjut melibatkan
perubahan dasar, pindaan undang-undang sama ada di peringkat Persekutuan atau
peringkat negeri yang melibatkan juga pelbagai kementerian dan pelaksanaan.

Melalui Majlis Khas Perjanjian Malaysia 1963 (Majlis Khas MA63) yang telah
ditubuhkan pada 9 September 2020, hak-hak yang dituntut di Sabah dan Sarawak terus
