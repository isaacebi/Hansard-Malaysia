102 DR.30.09.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sepang. Seterusnya, saya menjemput Yang Berhormat Kota Belud.

7.07 mlm.

Puan Isnaraissah Munirah binti Majilis @ Fakharudy [Kota Belud]: Bismillahi
Rahmani Rahim. Tuan Yang di-Pertua, terima kasih atas peluang yang diberikan untuk
saya membahaskan Rancangan Malaysia Kedua Belas. Kali ini saya ingin menyampaikan
beberapa isu yang telah menjadi kebiasaan yang saya rasa berkali-kali dibangkitkan oleh
rakan-rakan saya dari Sabah.

Tuan Yang di-Pertua, menangani kemiskinan dan membangunkan masyarakat
yang inklusif adalah antara fokus yang saya lihat di dalam kerangka Rancangan Malaysia
Kedua Belas. Kalau kita buka paparan 512... [Merujuk dokumen berkaitan] Dalam 10 buah
daerah termiskin di Malaysia, pada tahun 2019, lapan daripadanya ada di Sabah. Yang
paling menyedihkan daripada lapan yang terdapat di Sabah, satu daripadanya adalah
Kota Belud, daerah saya.

Tuan Yang di-Pertua, baru beberapa hari yang lalu, kita sambut Hari Malaysia
yang ke-58 tahun tetapi apa yang Sabah dapat, apa yang Kota Belud dapat, anugerah
‘daerah termiskin’, seolah-olah tiada penghujung soal kedaifan dan kemiskinan kami.
Apak yang kita lihat kepada golongan B40 ini. Pertama, terdedah kepada hutang. Hutang
ini kerana apa? Adakah sebab business, hutang membeli rumah atau barang keperluan?
Hutang pendidikan anak-anak. Kemudian, mereka terdedah kepada simpanan yang
rendah.

Gaji minimum Sabah dan Sarawak merupakan RM1,100 sedangkan kalau kita
lihat dalam paparan 53, dengan gaji minimum ini pun, tidak dapat melepasi PGK makanan
iaitu sebanyak RM1,169 yang disebut di dalam buku RMKe-12. Macam manakah kita
boleh harap golongan B40 ini dapat keluar daripada kepompong kemiskinan sedangkan
perbelanjaan makanan pun tidak cukup?

Apatah lagi kemiskinan ini diwarisi kerana ibu bapa tidak dapat hantar anak-anak
ke pendidikan yang lebih tinggi. Kita linat insiden kemiskinan mutlak tahun 2019. Sabah
sebanyak 19.5 peratus, Sarawak sembilan peratus melebihi Kadar Kemiskinan Nasional
sebanyak 5.6 peratus. Kebanyakan isi rumah yang miskin ini adalah dalam kalangan anak
negeri Sabah dan Bumiputera Sarawak.

01910

Kebanyakan isi rumah yang miskin ini adalah dalam kalangan anak negeri Sabah
dan bumiputera Sarawak. Kumpulan ini jugalah yang jauh ketinggalan daripada segi
pendidikan serta kemahiran teknikal dan keusahawanan.

Soalan saya, adakah yang membezakan RMKe-12 secara signifikan tentang
peranan kerajaan dalam menangani kemiskinan compare to the previous RMK’s. Data
cantik tetapi penyelesaian tiada. Dalam ucapan RMKe-12, Yang Amat Berhormat Perdana
Menteri, ada menyatakan antara projek yang akan dilaksanakan dan siap dalam tempoh
RMKe-12 merupakan kem tentera baharu- Kem 5 Briged di Kota Belud.

Saya mahu tanya apa rasionalnya keperluan menaik taraf atau bina baharu
bangunan sedangkan tidak ada ancaman yang jelas di daerah Kota Belud. Nama pun
‘Kem Paradise’, kenapa kita tidak bina pangkalan tentera di sebelah pantai timur Sabah,
yang sering kita dengar mengenai penculikan, serangan lanun dan sebagainya.

Saya rasa Kota Belud lebih memerlukan bangunan pejabat daerah baru yang
lebih berfungsi, yang menjadi pusat pentadbiran daerah berbanding kem tentera sendiri.
Kami perlukan industri bukannya kem tentera yang baharu. Kami kaya dengan hasil
minyak yang boleh dibangunkan tetapi kenapa kerajaan tidak ambil peluang untuk invest?
Ini akan memberi banyak peluang pekerjaan kepada bukan sahaja anak-anak Kota Belud
tetapi kawasan di sekitar. Akan tetapi malang sekali baru minyak pun orang Kota Belud
tidak pernah hidu.

Tuan Yang di-Pertua, saya ingin bertanya, adakah kerajaan akan meneruskan
projek berskala besar IADA Kota Belud yang dijangka bermula pada hujung tahun ini yang
