DR.30.09.2021 29

Tuan Yang di-Pertua: Yang Berhormat Timbalan Menteri boleh beri jawapan
bertulis itu.

Tuan Cha Kee Chin [Rasah]: Tuan Yang di-Pertua, minta satu lagi soalan
tambahan.

Tuan Yang di-Pertua: Tidak. So,Yang Berhormat Timbalan Menteri saya minta
jawapan bertulis untuk yang tadi soalan Yang Berhormat Pasir Gudang.

Dato’ Eddin Syazlee bin Shith: Ya, saya insya-Allah.
Tuan Cha Kee Chin [Rasah]: Tuan Yang di-Pertua minta satu...

Tuan Yang di-Pertua: Maaf, saya banyak lagi soalan. Seterusnya saya ingin
menjemput Yang Berhormat Raub.

8. Tengku Zulpuri bin Raja Puji [Raub] minta Menteri Kerja Raya menyatakan
tarikh penyiapan dan beroperasi sepenuhnya Central Spine Road. Jumlah kos yang
dibelanjakan adakah mengikut bajet yang dicadangkan.

Timbalan Menteri Kerja Raya [Datuk Arthur Joseph Kurup]: Tuan Yang di-
Pertua, Projek Jalan Central Spine (CSR) merupakan projek membina jalan baharu dan
menaik taraf jalan yang sedia ada tanpa tol sepanjang 306.8 kilometer yang
menghubungkan dua negeri iaitu daripada Kuala Krai, Kelantan ke Lebuhraya Pantai
Timur di sebelah Karak, Pahang. Projek ini melibatkan enam pakej utama yang telah
dipecahkan kepada 26 sub pakej. Sehingga kini status pelaksanaan Jalan Central Spine
ini adalah seperti berikut.

Jalan yang sudah siap pembinaan adalah lapan subpakej dengan jarak sejauh
89.25 kilometer. Dalam pembinaan adalah sebanyak 12 subpakej dengan jarak sejauh
134.3 kilometer. Sedang dalam perolehan adalah satu subpakej dengan jarak 20 kilometer
dan yang dalam perancangan tetapi sudah lulus pelaksanaannya adalah sebanyak lima
subpakej dengan jarak sejauh 55.05 kilometer.

Projek CSR ini dijangka siap dan beroperasi sepenuhnya pada tahun 2025 dan ia
melibatkan kos keseluruhan sebanyak RM7.24 bilion. Kos tersebut telah diluluskan oleh
Unit Perancang Ekonomi (UPE) di Jabatan Perdana Menteri dan jumlah kos yang
dibelanjakan setakat ini adalah mengikut bajet yang dicadangkan.

Untuk makluman Ahli Yang Berhormat, apabila siap sepenuhnya Jalan Central
Spine ini, ia akan bersambung dengan Lebuhraya Kota Bharu ke Kuala Krai, Kelantan
bagi meningkatkan accessibility dan mobility |aluan ke Pantai Timur. Ini adalah
sebahagian daripada jajaran yang diperakukan oleh Laporan Highway Network
Development Plan 2030 (HNDP 2030).

01150

Ini bererti bahawa secara kesimpulannya, jarak dari Kota Bharu ke persimpangan
LPT akan dikurangkan daripada 452 kilometer kepada 418 kilometer dan merupakan
penjimatan sebanyak 34 kilometer. Masa juga akan dikurangkan daripada tujuh jam
kepada 4.5 jam sahaja dan merupakan impak yang besar kepada semua pengguna
jajaran tersebut. Sekian, terima kasih dan terima kasih.

Tuan Yang di-Pertua: Terima kasih Yang Berhormat Tengku Zulpuri Shah.

Tengku Zulpuri Shah bin Raja Puji [Raub]: Soalan tambahan. Terima kasih
Yang Berhormat Timbalan Menteri. Okey, soalan tambahan saya, pada awal Januari 2021
ya, banjir besar seperti tahun 1971 telah berlaku di kampung-kampung tradisi di Parlimen
Raub. Sebahagian daripada jajaran jalan Spine Road ini telah ditenggelami air banjir
seperti jalan ke Ulu Renggol, Kampung Ajal, Kampung Kuala Dong, Kampung Chenua,
Kampung Pia serta Kampung Sengkela.

Soalan saya, adakah reka bentuk baharu bagi mengatasi banjir ini? Jika ya,
berapakah kos tambahan dan adakah schedule jadual siap akan berubah? Terima kasih.
