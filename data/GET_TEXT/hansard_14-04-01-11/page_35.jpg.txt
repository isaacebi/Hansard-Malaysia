DR.30.09.2021 27

menguasai ekonomi digital. Ini termasuklah melalui peningkatan enam teras, termasuklah
membina persekitaran digital yang selamat dan beretika. Ini bagi menjawab soalan yang
pertama tadi, berkenaan isu keselamatan.

Selain daripada itu saya percaya juga SKMM dan juga pihak polis sentiasa
memantau kegiatan aktiviti melalui internet yang jelas melanggar peruntukan undang-
undang yang sedia ada seperti Akta 233 dan juga Kanun Keseksaan. Akan tetapi untuk...

Tuan Hassan bin Abdul Karim [Pasir Gudang]: Pasir Gudang Tuan Yang di-
Pertua.

Tuan Karupaiya a/l Mutusami [Padang Serai]: Padang Serai.

Dr. Maszlee bin Malik [Simpang Renggam]: Simpang Renggam.

Tuan Yang di-Pertua: Sudah habis dah?

Dato’ Eddin Syazlee bin Shith: Belum habis jawab lagi.

Tuan Yang di-Pertua: Belum habis lagi.

Dato’ Eddin Syazlee bin Shith: Ya. [Ketawa] Terperanjat saya. Sekejap ya.

Dr. Maszlee bin Malik [Simpang Renggam]: Tuan Yang di-Pertua 36(7). Tuan
Yang di-Pertua, 36(7) iaitu Tuan Yang di-Pertua boleh mengehadkan masa bagi Ahli
berucap jika perlu. Saya, daripada Yang Berhormat Kota Marudu dan Yang Berhormat
Kuala Pilah, saya tidak tahu orang lain, tetapi kami tidak faham apa yang mereka cakap
dan tidak dengar.

Saya kira sepatutnya bagi pihak Menteri yang menjawab, perlu jelas jawapannya
sebab kami yang bertanya inginkan jawapan jelas, jika tidak, diberikan jawapan bertulis
ataupun diwakilkan kepada Menteri ataupun Timbalan Menteri.

Kami menghabiskan berpuluh-puluh minit hanya untuk mendengar dan melihat
tetapi tidak faham apa yang diperkatakan. Terima kasih Tuan Yang di-Pertua.

Tuan Yang di-Pertua: Terima kasih.

Tuan Nik Mohamad Abduh bin Nik Abdul Aziz [Bachok]: Tuan Yang di-
Pertua...

Tuan Yang di-Pertua: Yang Berhormat Timbalan Menteri boleh bercakap kuat
sikit. Ya.

Dato’ Eddin Syazlee bin Shith: Yang Berhormat Simpang Renggam...
Tuan Karupaiya a/l Mutusami [Padang Serai]: Itu teguran, sekarang soalan.

Dato’ Eddin Syazlee bin Shith: Ya, ya terima kasih atas teguran. Suara saya ini
agak...

Timbalan Menteri Sumber Manusia [Datuk Haji Awang bin Hashim]: Tuan
Yang di-Pertua, 36(7) itu interpret dia tidak betul itu. Peraturan Mesyuarat 36(7) nama Seri
Paduka Baginda Yang di-Pertuan Agong atau nama Raja-Raja Melayu atau Tuan Yang
Terutama...

Tuan Yang di-Pertua: Ya, saya...

Datuk Haji Awang bin Hashim: ...Yang di-Pertua-Yang di-Pertua Negeri tidak
boleh digunakan bagi mempengaruhi Majlis Mesyuarat. Tidak betul itu. Yang Berhormat
Simpang Renggam sebut 36(7). [Dewan riuh] Tidak betul, 36(7).

Dato’ Eddin Syazlee bin Shith: Kalau tidak betul, biar saya sambung jawapan.
Mana yang betul?

[Ketawa]

Datuk Haji Awang bin Hashim: Bagi sebut yang betullah Yang Berhormat
Simpang Renggam.

Tuan Yang di-Pertua: 35(7).
Datuk Haji Awang bin Hashim: Mana boleh.
