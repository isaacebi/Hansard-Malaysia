62 DR.30.09.2021

Untuk rekod, saya difahamkan bahawa kerajaan negeri mencadangkan kepada
pihak atasan, khususnya dalam RMKe-12 ini, dalam lingkungan RM61 bilion untuk buat
jalan ataupun untuk menaikkan taraf jalan di negeri Sarawak ini. Di samping itu,
telekomunikasi RM3.6 bilion. Untuk utiliti seperti api, elektrik dan air diperlukan RM22
bilion dan untuk sekolah dan kesihatan masing-masing memerlukan hampir-hampir RM20
bilion ini. Bukan juta, bilion ini untuk melaksanakan semua infrastruktur ini di negeri
Sarawak. Agar apa yang saya perkatakan awal tadi, supaya B40 yang hidup dalam
keadaan yang seperti bayang yang saya terangkan tadi itu, dapat ditingkatkan. Supaya
mereka ini juga hidup dalam sebuah keluarga yang cukup makmur, mampan dan inklusif
ini.

Jadi, inilah saya percaya dan saya merayu melalui Rancangan Malaysia Ke-12 ini
supaya peruntukan-peruntukan diberi kepada kawasan-kawasan seperti Sarawak,
kawasan-kawasan luar bandar ini diutamakan untuk RMKe-12 ini.

01550

Untuk kawasan Baram, kawasan Baram adalah seluas 22,000 kilometer persegi.
Di kawasan Baram sekarang ada tiga buah daerah dan dua daripada daerah ini belum
ada agensi-agensi kerajaan kecuali mungkin agensi-agensi di negeri sahaja. Kalau
adapun agensi Persekutuan seperti polis, pendidikan, kebajikan, hospital, dan
Kementerian Kesihatan. Kalau adapun tahap yang ada tempat-tempat ini adalah yang
boleh kita katakan subdistrict punya standard ini.

Maka, saya merayu supaya dalam Rancangan Malaysia Ke-12 ini agensi-agensi
Persekutuan ini diwujudkan ataupun dinaik taraf di Pekan Long Lama dan juga di Pekan
Beluru sebab ini adalah the administrative centre for the districts, dengan izin dan mohon
supaya jalan,saya mohon supaya jaringan jalan di kawasan luar bandar diperhebatkan
lagi. Saya difahamkan dalam kawasan saya, kawasan Baram mungkin tidak sampai 150
kilometer sahaja jalan yang ber-sea/ ini. Saya mohon supaya keutamaan diberi untuk
menaikkan taraf jalan ini dan juga membina satu yang saya rasa paling penting ialah untuk
membina jalan yang sepanjang dalam lingkungan 40 kilometer dari Pekan Lapok ke Long
Ayak ini. Ini perlu diutamakan.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Tuan Anyi Ngau [Baram]: Dalam Rancangan Malaysia Ke-12 ini. Di samping itu,
hospital Long Lama, klinik kesihatan yang ada sekarang ini pun sudah kena soil erosion
pada satu masa dahulu dan terpaksa menggunakan dewan masyarakat untuk berkhidmat
kepada masyarakat. Saya minta dalam Rancangan Malaysia Ke-12 ini, dalam bajet yang
akan dibentangkan tidak lama lagi, perkara-perkara ini perlu diutamakan. Dengan itu, saya
sokong RMKe-12. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baram. Sekarang saya jemput Yang Berhormat Simpang Renggam. 12 minit.

Dr. Maszlee bin Malik [Simpang Renggam]: Bismillahi Rahmani Rahim. Terima
kasih Tuan Yang di-Pertua. Tuan Yang di-Pertua, RMKe-12 adalah perancangan yang
amat penting demi melakarkan landskap hala tuju negara pasca COVID-19. la sepatutnya
menjadi satu pelancaran untuk negara segera bangkit dari satu mehnah masa sama ada
dari segi ekonomi, sosial mahupun pendidikan. Bak kata sasterawan negara, Muhammad
bin Haji Salleh dalam sajak beliau Musim Panas, “Menang kerana kalah, megah kerana
bekerja, luas kerana menyeberang sempadan.”

Di sebalik kesengsaraan wabak COVID-19, RMKe-12 sepatutnya menjadikannya
satu peluang untuk negara melakukan penjajaran semula hala tujunya dalam pelbagai
aspek terutamanya dalam ranah pendidikan. Kita masih lagi menantikan satu pelan jalan
keluar dan pelan jangka masa panjang pendidikan daripada kemelut wabak COVID-19 ini
bagi kedua-dua sektor pendidikan dasar, dan juga pendidikan tinggi. Sehingga kini kita
masih menantikan. Belum ada lagi. Harapan saya agar kerajaan segera menubuhkan
Majlis Tindakan Pendidikan Kebangsaan untuk mengemukakan masterplan pendidikan
dasar dan pendidikan tinggi termasuk juga TVET pasca COVID-19 yang disejajarkan
dengan RMKe-12. Usaha penjajaran semula pendidikan pasca COVID-9 melalui wahana
