DR.30.09.2021 87

mengalu-alukan kerajaan mempunyai komitmen untuk liputan 4G di seratus peratus
kawasan yang didiami dan ke arah 5G dalam RMKe-12 supaya sembilan juta- premis
mendapat liputan 5G menjelang 2020.

Kita sokong, saya rasa tidak ada bantahan daripada mana-mana segmen dalam
masyarakat Malaysia akan membantah usaha ini. Cuma hari ini saya hendak kemukakan.
Di Bandar Seremban, Bandar Seremban adalah di bawah Parlimen Rasah, saya hendak
sebutkan. Dua buah sekolah yang akan dibuka semula sebab Negeri Sembilan sudah
masuk Fasa 4- pada 18 Oktober akan datang, masih menghadapi masalah tiada
perkhidmatan UniFi di Bandar Seremban. Di bawah Parlimen Rasah, satu buah kawasan
Parlimen yang dikatakan kawasan bandar. Macam mana dengan kawasan luar bandar
kalau kawasan bandar ada masalah ini? Jadi, saya mohon KKMM supaya mengambil
tindakan segera untuk atasi masalah ini.

Tuan Yang di-Pertua, di bawah fokus ini juga saya hendak menyebut satu lagi
iaitu Jalan Lingkaran Tengah Seremban. Jalan ini telah memasuki ataupun telah
disempurnakan Fasa 3B Bahagian 1 lebih kurang 5 tahun yang lepas. la ada jalan
lingkaran tengah dengan sebuah bulatan yang menghubungkan keseluruhan Daerah
Seremban.

Akan tetapi sejak 2016 ia terhenti, ia ada lagi fasa-fasa. Kalau jalan lingkaran
tengah sepatutnya dia satu lilitan tetapi setakat ini hanya separuh sahaja. Jadi mungkin
Menteri Ekonomi boleh merujuk kepada Timbalan beliau yang juga penduduk kawasan
Rasah. Jalan lingkaran ini sangat penting. Saya mohon supaya ia dihidupkan semula
untuk fasa-fasa seterusnya sebab impaknya bukan sahaja untuk pengguna jalan raya bila
siap nanti tetapi akan membawa limpahan ekonomi dan impak kepada pembangunan
setempat.

Tuan Yang di-Pertua, oleh sebab ada dua minit lagi, saya juga hendak tanya
sedikit di bawah tajuk yang sama berkenaan dengan pendidikan. Kita sedia maklum
pendidikan adalah bidang yang paling penting untuk memastikan kemajuan dan
pembangunan masa depan. Jadi, saya hendak tanya, daripada empat buah kompleks
sekolah dan lima buah sekolah baharu yang bakal dibina di bawah RMKe-12 dengan kos
RM848 juta tersebut, ada atau tidak sekolah untuk Parlimen Rasah? Khasnya SK S2 High,
dan SMK S2 High, yang pernah diluluskan ataupun dicadangkan oleh KPM pada tahun
2019. Begitu juga pembinaan SKJ(C) dan SJK(T) di kawasan Rasah.

Tuan Yang di-Pertua, masa sangat mencemburui untuk saya terus...
Timbalan Yang di-Pertua [Dato’ Mohd Rashid Hasnon]: Satu minit lagi.

Tuan Cha Kee Chin [Rasah]: Saya tahu saya ambil masa sedikit. Ini fokus
keenam iaitu memperkasakan agenda bumiputera dan Keluarga Malaysia. Saya rasa
agenda Keluarga Malaysia ini satu yang sangat penting. Saya tidak mahu ia menjadi
konsep ataupun slogan kerajaan ataupun Yang Amat Berhormat Perdana Menteri
semata-mata. Saya mohon supaya konsep ini diperluaskan menjadi satu dukungan dan
semua pegangan rakyat Malaysia tanpa mengira latar belakang politik.

Jadi saya hendak katakan, memperkasakan agenda bumiputera itu saya rasa
betul, perlu diteruskan. Oleh sebab apa? Kita tahu ramai yang miskin itu majoritinya
bumiputera. Kalau kita hendak mempunyai Keluarga Malaysia yang sihat, yang sama-
sama maju ke depan, bumiputera kena maju baru Malaysia akan maju.

01800

Jadi saya memohon supaya perkara ini kita teruskan dan semua rakyat Malaysia
kena berlapang dada. Saya juga ucapkan terima kasih kepada Yang Amat Berhormat
Perdana Menteri sebab beliau ada sebut Tuan Yang di-Pertua saya minta satu minit. Ada
sebut isu isi rumah kaum Cina khasnya Kampung Baru. Saya hendak katakan Kampung
Baru masih ramai kaum keturunan Cina yang memerlukan bantuan.

Saya cukup berharap supaya kerajaan boleh menambah baik skim pinjaman khas
penduduk Kampung Baru. Saya percaya dan yakin sekiranya bidang kuasa untuk
Kampung Baru ini kita pindahkan daripada KPKT kepada Kementerian Perpaduan
Negara, saya yakin dan saya percaya pemerkasaan untuk Kampung Baru ini akan dapat
dilakukan dengan lebih berjaya lagi.
