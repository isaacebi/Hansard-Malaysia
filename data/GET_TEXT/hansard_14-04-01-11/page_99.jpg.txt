DR.30.09.2021 91

(iii) memansuhkan Akta Laut Wilayah 2012;

(iv) meminda balik Perkara 1(2), Perlembagaan Persekutuan kepada
perkataan asal sebelumnya dipinda pada tahun 1976;

(v) mengembalikan kedudukan Kerusi Parlimen untuk Sabah dan
Sarawak ke-34 peratus seperti mana yang telah dipersetujui oleh
nenek moyang kita dari asalnya kita menubuhkan Malaysia.

Ini merupakan hak veto Singapura, Sabah dan Sarawak sebelum Singapura
keluar dari Persekutuan Malaysia dalam tahun 1963.

Tuan Yang di-Pertua, seterusnya untuk menunjukkan bahawa kerajaan_ ini
mengamalkan dan melaksanakan konsep Keluarga Malaysia yang inklusif, kerajaan harus
mengiktiraf hak kebebasan beragama untuk semua rakyat Malaysia dan menghentikan
sebarang cadangan Rang undang-undang yang bertujuan untuk mengawal dan menyekat
pembangunan agama bukan Islam seperti mana yang telah termaktubkan di bawah
Perkara 11(1), Perlembagaan Persekutuan yang memberi hak kepada setiap orang untuk
menganut dan mengamalkan agamanya dan tertakluk pada Fasal 4 _ untuk
menyebarkannya.

Sementara itu masyarakat orang asal atau asli di negara ini juga berhak untuk
mendapatkan hak mereka, dihormati dan dilayan secara sama rata dan inklusif dalam
Keluarga Malaysia ini... [Rakaman kurang jelas]

Dalam hal ini kerajaan perlu menyokong dan melaksanakan Deklarasi Hak Orang
Asal Pertubuhan Bangsa-Bangsa Bersatu (UNDRIP) yang telah dipersetujui oleh Malaysia
pada tahun 2007. Pelanggaran prinsip UNDRIP masih berlaku khusus di antara orang
asal atau orang asli di negara ini tentang hak atas tanah adat mereka.

Tuan Yang di-Pertua, seterusnya beberapa isu spesifik Sarawak. Infrastruktur.
Saya amat gembira apabila mengetahui bahawa RMKe-12 mengakui bahawa infrastruktur
merupakan salah satu faktor utama yang boleh menyemarakkan sektor ekonomi di negara
ini. Oleh itu adalah wajar Lebuhraya Pan Borneo ini disebut secara khusus sebagai
penambahbaikan kepada infrastruktur di Sarawak.

Saya juga gembira mengetahui awal bulan ini bahawa pembinaan Sarawak-
Sabah Link Road (SSLR) dijangka bermula pada bulan ini dan akan disiapkan pada tahun
2026, walaupun tidak mengikut perancangan jajaran asal dengan memendekkannya dari
90 kilometer kepada 77 kilometer iaitu berakhir di Long Luping dan bukannya di Pa’
Berunut.

Walau bagaimanapun, Fasa 2 SSLR dari Long Luping ke Limbang dan seterusnya
ke Long Lama mesti dilaksanakan dalam RMKe-12 ini. Seperti yang telah saya sebutkan
sebelum ini, ini adalah satu-satunya jalan tanpa melalui Negara Brunei, dan membantu
Limbang berhubung dengan seluruh Sarawak. Pandemik COVID-19 telah memberi
pengajaran kepada kita tentang keperluan agar menyegerakan pelaksanaan SSLR ini.

Saya bagaimanapun kecewa kerana kerajaan tidak mempunyai rancangan untuk
meneruskan Lebuhraya Trans-Borneo yang mana belanjawan awal sebanyak RM600 juta
telah diluluskan oleh Kerajaan PH untuk lebuh raya dari Tawau ke Semenggaris.

Di Indonesia, Presiden Indonesia- Jokowi, mengumumkan pada bulan Ogos
bahawa kerajaan Indonesia akan meneruskan rancangan bernilai 30 bilion dolar untuk
memindahkan ibu negara Indonesia dari Jakarta ke Pulau Borneo. Lebuhraya Trans-
Borneo jika dibina akan menghubungkan Sarawak, Sabah, Brunei dan Kalimantan.
Jajaran yang akan amat strategik dan penting apabila Kerajaan Indonesia memulakan
proses pemindahan ibu negara dari Jakarta ke Kalimantan Timur.

Pengarah eksekutif Institut Penyelidikan Ekonomi Malaysia (MIER) pada awal
tahun ini berkata bahawa projek rangkaian pengangkutan ini bakal menjadi tulang
belakang kawasan itu. Mewujudkan pelbagai kesan limpahan di dalam industri seperti
logistik, pelancongan, perdagangan borong dan runcit hinggalah kepada pembangunan
bandar baru.

Beliau menambah bahawa cadangan penempatan semula ibu negara Indonesia
Kalimantan dari Jakarta pada tahun 2024 akan mempercepatkan kesan dan membawa
