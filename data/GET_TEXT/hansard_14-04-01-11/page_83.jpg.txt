DR.30.09.2021 75

berbentuk wang tunai dilihat begitu umum dan terhad. Maka diharapkan cadangan ini
dapat dipertimbangkan kerana ia dilihat dapat membantu meringankan beban mereka.

Tuan Yang di-Pertua, Hulu Selangor mengambil maklum pelaksanaan pelan
JENDELA yang akan merapatkan jurang digital di negara kita. Hulu Selangor juga
menyokong...

Tuan Lim Lip Eng [Kepong]: Yang Berhormat. Yang Berhormat, mencelah.
Puan June Leow Hsiad Hui [Hulu Selangor]: Okey, baik.

Tuan Lim Lip Eng [Kepong]: Terima kasih. Tadi Yang Berhormat Hulu Selangor
meminta bantuan bagi golongan yang memerlukan. Jadi, saya juga hendak minta Yang
Berhormat Hulu Selangor untuk menyokong cadangan saya.

Saya mencadangkan untuk merujuk isu ini ke Jawatankuasa Kira-kira Wang
Negara (PAC) tentang kos perbelanjaan RM30.5 juta menaik taraf dan ubah suai
Kompleks Seri Perdana. Saya hendak minta PAC menyiasat adakah perlu sekarang
renovate Kompleks Seri Perdana? Adakah bumbung bangunan itu bocor atau dinding
retak? Siapakah kontraktor? Adakah tender terbuka telah dijalankan? Mengapakah kos
begitu tinggi? Apakah brand lampu yang akan diberi? Adakah tandas automatik akan
dipasang?

01700

Saya hendak minta sokongan daripada Yang Berhormat Hulu Selangor. Terima
kasih.

Puan June Leow Hsiad Hui [Hulu Selangor]: Baik terima kasih. Sokong
cadangan daripada Yang Berhormat Kepong. Tuan Yang di-Pertua, Hulu Selangor ambil
maklum pelaksanaan pelan JENDELA yang akan merapatkan jurang digital yang di
negara kita. Hulu Selangor juga menyokong usaha agar perkhidmatan telekomunikasi ini
juga diangkat sebagai utiliti awam dan kemudahan asas masyarakat. Hulu Selangor
menggesa agar kerajaan memberi tumpuan untuk memperluaskan liputan jalur lebar luar
bandar terutamanya di kawasan berpenduduk kerana jurang yang amat besar.

Era pandemik ini sedikit sebanyak mengubah landskap ekonomi negara kita.
Dahulu pertumbuhan ekonomi digital di Malaysia amat perlahan. Mungkin ada faktor
kurangnya pendedahan terhadap perkara ini serta persepsi bahawa ekonomi digital ini
hanya penting jika ingin melebarkan perniagaan ke pasaran antarabangsa. Oleh itu,
jurang ekonomi digital ini amatlah ketara. Setelah pandemik melanda, negara
melaksanakan PKP, dari situ kita lihat kesedaran betapa pentingnya pemerkasaan
ekonomi digital di negara kita untuk dilaksanakan dengan segera.

Bagi pengusaha yang bermula dengan ekonomi digital, mereka dapat
meneruskan survival dalam bidang perniagaan. Namun, kebanyakan pengusaha
terutamanya PKS amat terkesan dan tidak mampu untuk menyerap ekonomi digital hingga
ada syarikat yang dilanda muflis. Justeru itu, selain daripada insentif yang telah
dilaksanakan pada ketika ini, apakah hala tuju kerajaan dalam membimbing para
usahawan untuk berkecimpung dengan aktif dalam ekonomi digital. Apakah wajar
sekiranya kerajaan menetapkan satu dasar untuk mewajibkan seluruh perniagaan
terutamanya PKS yang sedia ada terlibat secara langsung dalam ekonomi digital?

Tuan Yang di-Pertua, Hulu Selangor mempunyai kepelbagaian hasil komuniti dan
terbesar adalah tanaman kelapa sawit dan keluasan 35,000 hektar. la merangkumi empat
buah gugusan FELDA dan lebih lima buah ladang swasta. Tahun 2021 memberi sinar
kegembiraan buat industri kelapa sawit apabila harga Minyak Sawit Mentah (MSM) berada
di paras dagangan melebihi RM3,000 satu tan walaupun negara kita masih bergelut dalam
menangani wabak COVID-19. Harga MSM kini melebihi RM4,000 satu tan sejak Januari
hingga September 2021. la dijangka akan berterusan hingga Disember 2021. Walaupun
harga MSM di paras yang baik pada tahun ini, kebiasaannya ia bukanlah satu trend yang
kekal selamanya. Namun, apabila harga pasaran tinggi, pastinya keuntungan akan
dikenakan kutipan levi keuntungan luar biasa. Dijangkakan juga hasil kutipan dengan
izinnya windfall tax ini akan mencecah lebih RM1.2 bilion berikutan dengan peningkatan
harga MSM sepanjang tahun 2021.
