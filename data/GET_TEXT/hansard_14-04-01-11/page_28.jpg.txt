20 DR.30.09.2021

Puan Isnaraissah Munirah binti Majilis @ Fakharudy [Kota Belud]: Kota
Belud.

Dr. Kelvin Yii Lee Wuen [Bandar Kuching]: Bandar Kuching.

Timbalan Yang di-Pertua [Dato' Mohd Rashid Hasnon]: Yang Berhormat
Papar.

Tuan Haji Ahmad bin Hassan [Papar]: Papar.

Puan Isnaraissah Munirah binti Majilis @ Fakharudy [Kota Belud]: Kota
Belud.

Dr. Kelvin Yii Lee Wuen [Bandar Kuching]: Dia ada tanya Bandar Kuching.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya juga berkenaan dengan MA63. Adakah Kerajaan Persekutuan pernah
menghantar laporan kemajuan ataupun progress report negeri Sabah ke Pertubuhan
Bangsa-bangsa Bersatu? Kalau ada, bolehkah kerajaan memberi salinan kepada negeri
Sabah? Kalau tidak ada, mengapa? Adakah ini tidak akan melanggar dan adakah ini tidak
akan ada implikasi undang-undang dalam pembentukan Malaysia? Terima kasih.

Dr. Kelvin Yii Lee Wuen [Bandar Kuching]: Boleh tambah satu soalan?
Datuk Ignatius Darell Leiking [Penampang]: Boleh tambah soalan?

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, jawab dahulu.

Datuk Seri Panglima Dr. Maximus Johnity Ongkili: Yang Berhormat
Penampang, dalam perkara ini sebenarnya kita cukup terbuka. Di peringkat Parlimen pun
kita jawab hampir semua soalan yang dipohon mengenai dengan perkembangan dan
fokus yang dilakukan oleh Majlis Khas. Jadi, kita begitu terbuka sekali sebenarnya.

Mengenai dengan membuat laporan terakhir, kerajaan masih lagi berterusan dan
sebahagian khususnya hal-hal yang berkaitan dengan perundangan, khususnya
mengenai dengan perbincangan minyak dan gas. Ini masih berterusan dan tidak boleh
diedarkan sebelum lagi selesai. Dalam hal yang sama, apabila saya mengambil tugas
menjaga perihal MA63, semua fail yang diserahkan kepada saya dicap rahsia oleh
Kerajaan Pakatan Harapan sebelum itu.

Beberapa Ahli: [Bangun]
Timbalan Yang di-Pertua [Dato' Mohd Rashid Hasnon]: Baik.

Datuk Seri Panglima Dr. Maximus Johnity Ongkili: So, bukan saya yang sign
tetapi dengan itu kita- kerana itu adalah...

Datuk Ignatius Darell Leiking [Penampang]: Boleh kasi buka sedikit? You can
unclassify it.

Datuk Seri Panglima Dr. Maximus Johnity Ongkili: ...perbincangan dengan
Kerajaan Negeri Sabah dan Sarawak serta Persekutuan mesti berterusan dan belum
lagi...

Datuk Ignatius Darell Leiking [Penampang]: Tiada masalah untuk declassify.

Datuk Seri Panglima Dr. Maximus Johnity Ongkili: ...untuk dibuka. Namun, kita
boleh buat laporan dan kita boleh beri taklimat kepada Ahli-ahli Parlimen Sabah dan
Sarawak jika perlu.

Seorang Ahli: [Bercakap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: Terima kasih. Saya
beri satu lagi peluang kepada...

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, soalan tambahan.

Datuk Ignatius Darell Leiking [Penampang]: Tuan Yang di-Pertua.
