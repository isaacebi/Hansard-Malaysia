100 DR.30.09.2021

bagi kesalahan memalsukan fakta kepada pegawai penyiasat? Saya hendak tanya. Itu
yang pertama.

Seterusnya Tuan Yang di-Pertua- tetapi saya hendak terang sikitlah. Walaupun
kedudukan Malaysia sekarang ini teruk, tetapi ada juga yang baik iaitu ia berjaya
meningkatkan pencabutan cabutan khas judi daripada tangga ke-28 kepada tangga ke-
22. Ada peningkatanlah. Not bad-lah. Itu kita boleh terima. Kita ingat dan harap Kerajaan
Melayu Islam ini, yang ada PAS ini, boleh menjawablah.

Kenapakah- pada zaman Kerajaan Melayu Islam ini, tiba-tiba daripada lapan jadi
22? Ini saya harus salute- tabiklah. Saya Yang Berhormat Menteri di Jabatan Perdana
Menteri (Hal Ehwal Agama) boleh jawablah. Kenapakah- sekarang ini banyak ada satu
desakan daripada pemimpin-pemimpin PAS supaya mereka menarik balik diri daripada
kerajaan ini kerana mereka telah gagal untuk mempertahankan Islam, sebagai parti Islam,
tidak berjaya mempertahankan Islam untuk menentang penambahan cabutan khas judi.

Sedangkan mereka dalam Parlimen ini, sentiasa membacakan ayat Al-Quran.
Baca ayat judilah... [Membaca sepotong ayat Al-Quran] Judi ini merupakan najis syaitan.
Jangan baca ayat lainlah, baca ayat untuk judi. Tuan Yang di-Pertua, SPRM merupakan
badan yang penting. Akan tetapi, apabila berlakunya pendedahan di Parlimen ini dan juga
di media massa tentang bagaimanakah kehilangan wang dan proses penyiasatan yang
menimbulkan banyak tanda tanya, sekarang ini, orang tertanya-tanya. Adakah SPRM ini
betul-betul independent atau tidak?

Tuan Yang di-Pertua, saya ingin bacakan satu- saya terjemah sahajalah ya.
Terjemah satu pepatah Arab. Mereka mengatakan, pepatah ini very popular, begitu
popular. Orang-orang yang membela kambing ini, mereka akan melantik seorang penjaga
kambing daripada dimakan oleh serigala. Siapa yang bela kambing, mereka akan jadi
penjaga kambing untuk mengelakkan kambing dimakan oleh serigala. Akan tetapi,
bagaimanakah kalau sekiranya yang jaga kambing itu serigala? Macam mana- dan
adakah kambing akan selamat?

Ini yang berlaku sekarang. Bercakap tentang integriti ini sekarang mereka yang
bermasalah dengan integriti. Orang yang ada integriti tidak akan merampas hak rakyat
iaitu yang memilih Pakatan Harapan untuk dijadikan kerajaan. Kalau tidak ada integriti,
kita tidak akan pilin walaupun kamu belajar dekat Oxfordkah, dekat Cambridgekah, dekat
Australia pun tetapi kalau kamu tidak memahami asas politik ini, baik jangan jadi ahli
politiklah.

Tuan Sivarasa Rasiah [Sungai Buloh]: Yang Berhormat Sepang, boleh
mencelah dan minta penjelasan.

Tuan Mohamed Hanipa bin Maidin [Sepang]: Boleh, silakan.

Tuan Sivarasa Rasiah [Sungai Buloh]: Ini berkaitan dengan penarikan balik
pertuduhan atas Ahli Parlimen Pontian seperti yang dirujuk tadi oleh Yang Berhormat.
Saya hendak daripada Yang Berhormat, minta pandangan. Kalau boleh, kita tujukan
kepada Yang Berhormat Menteri untuk jawab. Kalau kita teliti undang-undang sekarang
ya, kita pergi terus kepada undang-undang. CPC memang ada peruntukan kompaun, buat
kompaun.

Akan tetapi, di CPC, jelas seksyen 260, memberitahu bahawa kompaun boleh
dibuat walaupun sudah lepas pertuduhan yang dibawa ke mahkamah. Itu jelas dan kita
tidak boleh mempertikaikan. Akan tetapi, di bawah Akta AMLA — AMLA digunakan untuk
pertuduhan terhadap Yang Berhormat Pontian.

Akan tetapi, AMLA berbeza, berbeza sangat kalau kita bandingkan peruntukan-
peruntukan itu, seksyen 92(3) to be specific, dengan izin. Kita nampak wording di sana
jauh berbeza dan memberi gambaran kalau hendak kompaun kesalahan itu, kena buat
sebelum pertuduhan. Selepas pertuduhan, tidak boleh dibuat. Jadi, saya hendak tanya...

Timbalan Yang di-Pertua [Dato’ Mohd Rashid Hasnon]: Yang Berhormat,
tolong, tolong, ringkas Yang Berhormat. Masa sudah...

Tuan Sivarasa Rasiah [Sungai Buloh]: Kepada Yang Berhormat Sepang. Ya.
Apa pandangan Yang Berhormat Sepang?
