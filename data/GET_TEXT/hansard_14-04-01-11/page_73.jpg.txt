DR.30.09.2021 65

Penarafan TVET pula ditentukan oleh badan yang diterajui oleh industri. Dengan
program sedemikian, para pelatih terjamin kerjanya sebelum bergraduasi lagi. Mereka
juga mewujudkan centre of excellence di setiap tempat untuk digunakan oleh semua pusat
latihan TVET dan ini diuruskan oleh industri. Diharapkan Majlis TVET Kebangsaan yang
diisytiharkan oleh Kerajaan Malaysia akan mengambil model Jerman ini. la mestilah
diterajui oleh industri. Begitu juga halnya penyelarasan soal penarafan kelayakan dan
pengurusan centre of excellence hendaklah diserahkan kepada industri.

Kita telah pun mempunyai model mithali sebenarnya untuk program seperti ini
iaitu PSDC di Pulau Pinang. Model PSDC perlu dikembangkan ke setiap negeri di
Malaysia. Jika kita ingin mengatasi masalah pengangguran, masalah kebolehpasaran
graduan dan juga jika kita ingin benar-benar membantu bumiputera terbanyak TVET
adalah caranya.

Tuan Yang di-Pertua: Habiskan ayat.

Dr. Maszlee bin Malik [Simpang Renggam]: TVET yang dipacu oleh industri
kerana TVET adalah masa depan negara. Tuan Yang di-Pertua, saya ingin habiskan
sedikit.

Besar harapan saya agar sumbang saran ini dapat dimasukkan dan dilaksanakan
di bawah lembayung RMKe-12 demi kesejahteraan nusa dan kebangkitan semula bangsa
berbekalkan semangat Keluarga Malaysia. Tiada yang mustahil untuk kita capai
sekiranya kita mempunyai impian yang jelas dan membekas serta kita lakukan bersama
dengan penuh semangat jitu seperti kata Sasterawan Argentina, Jorge Luis Borges.
Beliau mengatakan dengan izin, “Nothing is built on stone; All is built on sand, but we must
build as if the sand were stone”. Pendidikan untuk semua, tanggungjawab bersama.
Terima kasih, Tuan Yang di-Pertua.

Tuan Yang di-Pertua: Terima kasih, Yang Berhormat Simpang Renggam.
Seterusnya Yang Berhormat Kuala Langat.

4.08 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih,
Tuan Yang di-Pertua. Mula-mula saya hendak ucapkan tahniah dan syabas kepada
Perdana Menteri untuk bentangkan RMKe-12 baru-baru ini. Apa yang kita kena faham
ialah walaupun RMKe-12 ini ialah dari tahun 2021 ke 2025, kita sudah sampai hujung
2021. Saya nampak bagi kehilangan satu tahun dan kita ada lagi empat tahun sahaja
untuk memenuhi semuanya yang telah dibentangkan dan dicadangkan oleh kerajaan
beberapa hari dulu.

Saya hendak mulakan dengan keadaan kemiskinan di dalam negara kita. Di
dalam dua tahun ini kita telah dengar banyak Ahli-ahli Parlimen yang telah sebut bahawa
sekarang bukanlah lagi B40 tetapi adalah menjadi B50 ataupun B60. M40 itu menurun
kepada B30 atau B20.

Ramai daripada B40 ini dan M20 ataupun M40 ialah orang-orang yang duduk di
dalam bandar. Malaysia sekarang kalau kita tengok populasi kita, kurang-kurang 75
peratus daripada penduduk kita sekarang duduk di dalam bandar. Keadaan ini telah pun
kita nampak dengan dalam dua tahun ini dengan ada pandemik yang luar biasa yang kita
tidak jangka dan kita tidak ada pengalaman apa yang terjadi kepada kita. Ini ialah satu
pengajaran yang besar kepada negara dan khususnya kepada kerajaan.

01610

Macam manakah kita hendak atasi masalah ini yang kita hadapi sekarang? Apa
yang saya nampak ialah sebab kita ada satu sistem yang telah pun menunjukkan bahawa
beberapa tahun ini baik. Contohnya, Kementerian Kesihatan Malaysia dan industri
kesihatan kita dan industri perbankan (the banking industry) di dalam Malaysia, Bank
Negara Malaysia dan semua itu kita to a certain extent dengan izin, kita telah pun berjaya
mengatasi masalah COVID-19 ini di dalam dua tahun ini.

Akan tetapi dengan pandemik ini, apa yang kita lihat sekarang ialah satu realiti di
dalam kawasan-kawasan bandar di mana kemiskinan bandar telah meningkat. We have
