106 DR.30.09.2021

Dr. Azman bin Ismail [Kuala Kedah]: Sedikit, mencelah sedikit.
Tuan William Leong Jee Keen [Selayang]: Ya.

Dr. Azman bin Ismail [Kuala Kedah]: Okey, terima kasih Tuan Yang di-Pertua.
Terima kasih Yang Berhormat Selayang. Sedikit sahaja, sedikit. Soalan saya, sebagai
bukan pengamal undang-undang, adakah ini peraturan baru, 51 peratus ekuiti ini? Terima
kasih.

Tuan William Leong Jee Keen [Selayang]: Pada saya tidak perlu kerana
usahawan bumiputera memang hendak dibantu tetapi bukan dengan cara mengambil
perniagaan atau harta orang lain.

Perkara yang ketiga yang saya hendak sentuh ialah tentang dasar yang telah
diamalkan selama ini yang bercanggah dan memberikan kesan negatif dan akhirnya kita
tidak dapat mencapai RMKe-10, RMKe-11 dan sekarang apa yang kita hendak untuk
mencapai RMKe-12. Pertama, dasar kerajaan telah mengikut supply-side economics,
mengikut Ronald Reagan dan Margaret Thatcher untuk melakukan deregulations dan
privatisation. Ini sistem economy neoliberal yang mana kerajaan tidak akan campur
tangan dalam ekonomi.

Bersama dengan dasar ini, kerajaan telah melakukan dasar development state
model iaitu Look East Policy di mana kerajaan bekerjasama dengan swasta untuk
mengadakan intervensi. So, dasar ini bercanggah dengan neoliberalism.

Dasar yang ketiga ialah tindakan affirmative dengan memilih individu tertentu,
picking the winners untuk memberikan projek privatisation dan concession kepada
mereka. Ketiga-tiga dasar ini bercanggah dan akhirnya dengan kemelesetan ekonomi
subprime pada 2008, ini telah menunjukkan bahawa ketiga-tiga dasar ini telah gagal. Apa
yang perlu dibuat ialah kita hendak mengikut sistem ekonomi pasaran sosial iaitu kerajaan
menjadi referee untuk peraturan, jangan campur tangan, apa yang penting mengesahkan
kebebasan individu dan mendorong persaingan berasaskan keupayaan serta kelayakan
dengan prinsip keadilan.

Selain itu, enam prinsip yang disokong oleh dasar ini ialah kestabilan kewangan
dan mata wang, pasaran terbuka, jaminan pemilikan harta, kebebasan kontrak, liabiliti
individu penuh, consistency dasar ekonomi.

01930

Kalau kita mengikut ini, apa yang sedang diadakan seperti cadangan untuk hanya
memberikan penjualan saham bumiputera kepada bumiputera sahaja. Ini adalah satu
dasar yang bercanggah dengan dasar open market. Akhirnya pemegang saham
bumiputera akan rugi kerana tidak ada nilai, tidak ada pasaran. So, kalau kita mengikut
dasar ekonomi pasaran sosial ini tidak akan berlaku.

Kedua juga ialah tentang pengurusan GLC. Pengurusan GLC- nilai aset mereka
adalah lebih daripada RM1 trilion. Ini adalah lebih daripada empat buah bank dan kalau
ini digunakan dengan berkesan, ramai lagi bumiputera akan dapat mengatasi kemiskinan,
kita akan ada lebih ramai usahawan bumiputera. Malangnya sebab naungan politik
dengan kronisme, ini tidak berlaku. Masa telah sampai untuk tukar cara untuk memilih
pengurusan, jangan memberikan kepada ahli politik. Berikan kepada profesional. Memang
cukup profesional bumiputera yang ada juga penjawat awam yang bersara yang ada
pengalaman supaya mereka boleh dengan sebenarnya menggunakan kuasa dan
kewangan yang ada untuk membina dan membantu kaum bumiputera.

Akhirnya, saya meminta kerajaan melihat kepada projek untuk kawasan saya
Selayang terutamanya projek untuk meluaskan FT 3209 yang selama ini lebih daripada
20 tahun tidak diluaskan dan memberikan kesesakan setiap hari. Kedua ialah juga B1,
antara Bandar Baru Selayang ke Rawang untuk membina satu-lorong untuk lori mendaki
bukit yang setiap hari memberikan masalah kepada pengguna jalan itu. So, inilah
kesimpulan saya. Yang penting sekali untuk RMK ini, keazaman politik itu lebih penting
daripada rancangan di atas satu buku 500 lebih muka surat supaya akhirnya kita dapat
mencapai objektif yang kita perlukan. Dengan ini saya ucapkan terima kasih.
