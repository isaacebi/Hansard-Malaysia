DR.30.09.2021 103

mencecah kos RM36 juta. Pemberian projek ini diperuntukkan sebanyak RM350 juta pada
RMKe-11 dan sudah dibelanjakan separuh iaitu RM159 juta dan baki lagi RM203 juta yang
akan diselaraskan pada RMke-12.

Pada 58 tahun penubuhan Malaysia, selayaknya saya bahas dengan bangga
mendabik dada bahawa inilah kemajuan, kemakmuran Sabah peroleh atas nama
Malaysia. Namun saya rasa malu kerana pada bahas saya ini juga masih meminta agar
kemiskinan di tempat kami diatasi.

Tuan Yang di-Pertua saya ingin ulang semula apa yang telah pernah saya
katakan di Dewan yang mulia ini. Kota Belud merupakan daerah yang sangat cenderung
kepada banjir setiap kali hujan sejak gempa bumi Sabah pada tahun 2015. Banjir ini
semakin lama semakin teruk. Rancangan Tebatan Banjir Sungai Kadamaian telah pun
diumumkan sejak November 2017 lagi dengan peruntukan RM50 juta. Sekarang selepas
lima tahun peruntukan diumumkan, Kajian Bersepadu Sumber Air dan Tebatan Banjir di
Kota Belud hanya baru dilaksanakan bermula 15 Julai 2021 dan dijangka siap pada 15
Januari 2023. Tender berkenaan, Kajian Kemungkinan Feasibility Study Bersepadu,
Sumber Air dan Tebatan Banjir di Kota Belud telah pernah dipanggil pada September
2019. Namun dukacita keputusan tender yang dikeluarkan pada April 2020 tiada penender
yang layak. Kerja-kerja fizikal pula hanya di tender pada sukuan pertama tahun 2023.

Soalan saya, adakah kajian ini masih lagi valid pada tahun 2023- nanti apabila
kerja-kerja fizikal dijalankan sedangkan paten banjir sekarang ini juga sudah berlainan
dengan apa yang kita hadapi pada tahun 2017. Dalam teks ucapan pembentangan RMKe-
12 Yang Amat Berhormat Perdana Menteri baru-baru ini, menyebut beberapa projek
dengan kos sebanyak RM16 bilion bagi tempoh RMKe-12, RMKe-13 akan dilaksanakan
di bawah Program Tebatan Banjir, Pengurusan Lembangan Sungai Bersepadu dan
Kawalan Hakisan Pantai serta Program Ramalan dan Amaran Banjir.

Soalan saya, jumlah dan nilai projek yang diperuntukkan untuk Sabah, Kota
Belud? Berapakah yang telah siap semasa tempoh RMKe-11 dan yang akan dibawa ke
RMKe-12? Mengapakah proses lambat? Apakah cabaran yang dihadapi? Di kesempatan
ini saya ingin merakamkan ucapan terima kasih kepada Yang Berhormat Menteri KASA
yang telah sudi turun padang di Kota Belud sendiri pada 15 September 2021 dan juga
sudah berjumpa dengan saya.

Saya berjumpa dengan beliau sebanyak dua kali pada tahun lepas dan tahun ini
untuk membincangkan isu banjir. Dalam masa yang sama, apakah perancangan jangka
masa pendek sementara kajian ini dijalankan? Adakah Kerajaan Federal juga bersedia
untuk membenarkan pengeksportan pasir ke luar negara, K2 kerana pengorekan pasir di
muaralah yang paling penting. Tiada gunanya meninggikan jalan kalau pasir di muara
tidak dapat dialihkan. Saya faham bahawa isu banjir ini isu yang complicated dan akan
mengambil masa bertahun mengatasinya namun saya juga tidak mahu peruntukan isu
banjir ini di unum hanya bila datang pilihan raya iaitu pada tahun 2017 juga seperti
pengumuman Yang Amat Berhormat Perdana Menteri baru-baru ini pada RMKe-12.

Tuan Yang di-Pertua, isu yang ingin saya bangkitkan seterusnya merupakan isu
pendidikan yang berkait rapat dengan isu kemiskinan. Pernah ada cadangan membina
sebuah politeknik di Kota Belud suatu ketika dahulu. Apakah kerajaan akan meneruskan
cadangan ini? Kita tahu tahap pendidikan dan kemahiran yang rendah dalam kalangan
B40 juga mengehadkan peluang untuk mendapatkan pekerjaan berpendapatan tinggi dan
mengekang peningkatan mobiliti sosial. Pada tahun 2019 hanya 12.8 peratus daripada
ketua isi rumah B40 mempunyai pendidikan tertiary manakala 21.2 peratus bersekolah
untuk tempoh yang minimum.

Soalan saya, apa strategi yang diguna pakai untuk memastikan mereka
mendapatkan pendidikan yang lebih tinggi, especially selepas pandemik COVID-19
melanda dunia? Jumlah peranti yang telah diagihkan di daerah Kota Belud, daerah
termiskin di Malaysia? Adakah kerajaan akan menggunakan peruntukan §sendiri
berbanding sekarang melalui Yayasan Hasanah under Khazanah? Saya mendapat
maklum bahawa laptop-laptop yang diagihkan ini adalah refurbish? Adakah maklumat ini
benar? Saya mohon penjelasan daripada Menteri. Kita belum bercakap lagi soal keadaan
bangunan sekolah daif yang menghalang murid untuk menikmati persekitaran pengajaran
dan pembelajaran yang kondusif.
