2 DR.30.09.2021

(iii) kos Program Rekalibrasi Tenaga Kerja yang terpaksa
ditanggung oleh kontraktor serta pengenaan syarat ketat bagi
mendapatkan kelulusan;

(iv) penambahan kos kepada majikan bagi menyediakan
penginapan pekerja binaan untuk memenuhi syarat Akta 446;

(v) kos pemantauan tatacara operasi standard ataupun SOP yang
perlu ditanggung sepenuhnya oleh kontraktor; dan

(vi) keperluan untuk mewujudkan universal tempoh lanjutan masa
ataupun EOT ke dalam Akta 829.

Tuan Yang di-Pertua, antara cadangan penyelesaiannya terhadap cabaran-
cabaran dikenal pasti adalah:

(i) Kementerian Kerja Raya ambil maklum berkenaan isu kenaikan
kos bahan binaan dan telah mengemukakan cadangan untuk
mewujudkan semula peruntukan pengiraan klausa perubahan
harga ataupun variation of price (VOP) kepada Kementerian
Kewangan Malaysia;

(ii) menjalankan inisiatif Construction Industry Vaccination Program
(ClVac) bagi membantu pekerja-pekerja sektor pembinaan
mendapatkan suntikan vaksin dan seterusnya membolehkan
kerja-kerja di tapak pembinaan dapat diteruskan tanpa
kekurangan pekerja;

(iii) kerajaan telah bersetuju untuk melonggarkan syarat rekalibrasi
khusus untuk pekerja binaan;

(iv) kerajaan menggalakkan penyediaan centralised labour quarters
atau kawasan penginapan pekerja oleh penyedia perkhidmatan;

(v) bagi projek kerajaan, kos pematuhan SOP bagi tempoh tertentu
telah disenaraikan dalam kerja awalan ataupun preliminary
works; dan

(vi) akibat pelaksanaan PKP, kerajaan telah melaksanakan
pemberian EOT secara automatik selama 60 hari untuk semua
projek JKR.

Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Kanan. Sila Yang Berhormat Jerantut, soal tambahan pertama, 30
saat.

Dato' Hj Ahmad Nazlan bin Idris [Jerantut]: Terima kasih Tuan Yang di-Pertua
dan terima kasih Yang Berhormat Menteri atas jawapan yang diberikan.

Cuma saya ingin bertanya lagi, akibat daripada COVID-19 ini banyak sektor
mengalami kenaikan barangan. Jadi apakah langkah yang telah diambil bagi menangani
kos bahan binaan yang meningkat, boleh dikatakan saban hari akibat daripada Perintah
Kawalan Pergerakan di mana banyak projek pembinaan tergendala dan kontraktor-
kontraktor kecil khususnya tidak mampu berupaya menyiapkan projek-projek mereka
kerana kenaikan dan juga kelewatan barang sampai ke tapak projek. Terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri Kanan, dua minit 30 saat.

Dato’ Sri Haji Fadillah bin Yusof: Terima kasih Yang Berhormat Jerantut.
Sepertimana yang saya katakan tadi, kita telah angkatkan kepada Kementerian
Kewangan untuk variation of price (VOP). Alhamdulillah, Kementerian Kewangan telah
pun bersetuju dan meluluskan dengan menguatkuasakan pekeliling baharu iaitu PK2.4
Pelaksanaan Syarat Perubahan Harga ataupun variation price di dalam kontrak kerja pada
