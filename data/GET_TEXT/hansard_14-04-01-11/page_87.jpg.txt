DR.30.09.2021 79

membawa kepada perubahan sosioekonomi dalam kalangan komuniti yang berdaya
upaya untuk terus maju dan membangun.

Hari ini komuniti Orang Asli tidak boleh dianggap sebagai komuniti yang terasing.
Lebih-lebih lagi telah terdapat usaha kerajaan dalam mengintegrasikan mereka dalam
sistem kebangsaan dan dalam pembangunan arus perdana negara. Usaha untuk
pembangunan komuniti Orang Asli daripada segi ekonomi, pendidikan, kesihatan dan
infrastruktur fizikal sedang dilakukan oleh kerajaan melalui agensi pembangunan iaitu
Jabatan Kemajuan Orang Asli (JAKOA). Walau bagaimanapun, inisiatif ini masih
terkebelakang dan gagal mencapai objektif, knususnya terhadap ekonomi masyarakat
Orang Asli.

Matlamat penubuhan Perbadanan Kemajuan Ekonomi Orang Asli ini adalah tidak
bertujuan untuk mengambil langsung tanggungjawab JAKOA. Biarlah JAKOA itu khusus
kepada memberi perkhidmatan dan kebajikan, memantau pembangunan sosioekonomi,
infrastruktur dan sebagainya. Manakala Perbadanan Kemajuan Ekonomi Orang Asli akan
khusus dalam membangunkan perkara-perkara berkaitan ekonomi. Konsep yang saya
cadangkan adalah biarlah ia sebagaimana mirip Majlis Amanah Rakyat (MARA) yang
telah berjaya mengangkat martabat kedudukan masyarakat Bumiputera Malaysia 60
tahun dahulu sejak tahun 1970-an. Why not guna itu sebagai platform? Establish that,
dengan izin, establish that vehicle untuk membantu meningkatkan kemajuan masyarakat
Orang Asli dan perspective per se economy, dengan izin.

Kesimpulan. Tuan Yang di-Pertua, masalah dihadapi oleh masyarakat Orang Asli
bukan sesuatu yang baru. Masalah ini setelah sekian lama wujud dan masih
berpanjangan. Kerajaan telah memperuntukkan berjuta-juta ringgit pada setiap tahun
kepada agensi terlibat untuk masyarakat Orang Asli tetapi masih wujud kejurangan.
Penubuhan Perbadanan Kemajuan Ekonomi Orang Asli yang dicadangkan oleh Cameron
Highlands ini adalah wajib dilaksanakan oleh kerajaan. Contoh, seperti mana model Majlis
Amanah Rakyat yang telah berjaya mengangkat pembangunan ekonomi masyarakat
Melayu dan bumiputera selepas tragedi berdarah negara 13 Mei 1969.

Dengan ini, Cameron Highlands mewakili masyarakat khusus Cameron Highlands
dan amnya masyarakat Orang Asli Semenanjung Malaysia sebagaimana ditafsir di bawah
Perkara 160 Perlembagaan Persekutuan dan sebagaimana hak keistimewaan
diperuntukkan kepada kami seperti dinyatakan di bawah Perkara 8(5)C Perlembagaan
Persekutuan, memohon kerajaan supaya menubuhkan Perbadanan Kemajuan Ekonomi
Orang Asli ini melalui akta perundangan yang diluluskan oleh parlimen ini.

01720

Ingin ditekankan dan dinyatakan bahawa penubuhan perbadanan ini tidak sama
sekali bermatlamat untuk mengambil alih tugas dan tanggungjawab JAKOA. Malah
perbadanan ini akan membantu serta memudah cara JAKOA dalam mencapai matlamat
mempercepatkan pembangunan sosioekonomi masyarakat Orang Asli.

Cameron Highlands juga sebelum penutup ini, ingin menyarankan kepada
kerajaan supaya EPU mempermudah projek pembangunan keperluan asas yang
melibatkan kaedah PFI melalui UKAS, EPU supaya pembangunan asas yang jauh di
perkampungan Orang Asli dilaksanakan segera tanpa tunggu peruntukkan besar daripada
kerajaan. Dengan ini, Cameron Highlands menyokong RMKe-12 dengan pindaan agar
Perbadanan Kemajuan Ekonomi Orang Asli ditubuhkan. Sekian, terima kasih.

Tuan Yang di-Pertua [ [Datuk Azhar bin Azizan @ Harun]: Terima kasih Yang
Berhormat Cameron Highlands. Seterusnya saya jemput Yang Berhormat Penampang.

5.20 ptg.

Datuk Ignatius Darell Leiking [Penampang]: Terima kasih Tuan Yang di-
Pertua. Kopivosian kotohuadan... [Ucapan kata-kata aluan dalam bahasa Dusun] Tuan
Yang di-Pertua, saya ingin minta izin bahawa saya akan bahas dalam mix language-
Bahasa Malaysia dan juga bahasa Inggeris.

Tuan Yang di-Pertua [Datuk Azhar bin Azizan @ Harun]: Silakan.
