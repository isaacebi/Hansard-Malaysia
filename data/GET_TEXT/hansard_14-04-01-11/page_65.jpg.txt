DR.30.09.2021 57

masalah middle income trap di mana middle income society tidak boleh kita lonjakkan
kepada menjadi ke atas kerana faktor-faktor struktur ekonomi yang perlu disusun semula.

Jadi COVID-19 ini menyebabkan perkara ini sukar dilakukan kerana kemiskinan
semakin melebar, jurang di antara orang kaya dengan orang miskin semakin melebar dan
saya sangat setuju bahawa gaji minimum ini harus dikaji semula.

Mungkin gaji minimum ini merupakan instrumen penting bagi kita menyusun
semula industri dalam negara kita. Industri yang tidak penting, yang berdasarkan kepada
labour intensive harus- yang boleh kita katakan dengan istilah natural death, supaya
mereka mati dengan sendirinya dan industri-industri yang berteknologi tinggi, capital
intensive harus digalakkan dan ini sahaja yang boleh melonjakkan pendapatan ekonomi
bagi golongan miskin B40.

Kita tidak mahu negara kita terus terperangkap dalam low-income economy.
Kalau_ kita terperangkap dalam low-income economy, agak sukar untuk kita
menghapuskan kemiskinan. Jadi usaha-usaha menghapuskan kemiskinan kita boleh
bahagikan kepada dua. Satu kemiskinan bandar dan juga kemiskinan luar bandar.

Kemiskinan luar bandar yang menjadi satu sektor pertanian merupakan sektor
yang sangat penting, yang boleh membantu untuk menghapuskan kemiskinan di luar
bandar. Sektor pertanian tidak harus dilihat sebagai satu sektor tradisional. Sektor
pertanian harus diperkenalkan dengan pengurusan baharu.

Umpamanya petani-petani harus memahami apa pengurusan ladang, field
management, apa dia produktiviti, apa dia pasaran dan dengan kemudahan IT saya
percaya agensi seperti Lembaga Pertubuhan Peladang boleh memainkan peranan yang
sangat penting untuk mengubah mindset petani-petani luar bandar dengan sistem
pengurusan ladang yang lebih cekap, selain produktivitinya tinggi dan ia boleh akses
kepada pasaran dengan pengetahuan pasaran semasa, jadi ia tidak terperangkap dengan
orang tengah apabila mereka memasarkan barang-barang pertanian mereka ke bandar
ataupun ke luar negara. Ini harus dilakukan dengan bersungguh-sungguh oleh agensi
seperti Lembaga Pertubuhan Peladang.

01520

Manakala di bandar pula, kemiskinan bandar nampaknya makin tinggi. Kalau kita
ambil angka, sebenarnya kemiskinan bandar lebih tinggi daripada kemiskinan luar bandar.
Masyarakat bandar, orang Melayu khususnya, baru berhijrah ke bandar mungkin baru dua
generasi. Mereka tidak boleh bersaing dengan mungkin pendatang asing yang datang ke
sini.

Pendatang asing dari Myanmar, pendatang asing dari Bangladesh, pendatang
asing dari Indonesia yang datang ke bandar dan mereka berlatar belakangkan mereka
telah lama tinggal di bandar. Mereka punya daya tahan yang kuat bagaimana untuk
survive dalam kawasan bandar. Manakala orang Melayu baru satu ataupun dua generasi
sahaja yang tinggal di bandar, mereka tidak mempunyai kelengkapan daripada segi
institusi keluarga mereka tidak lengkap untuk menghadapi cabaran semasa di bandar.

Oleh itu, mereka harus diberi latihan. Kemahiran adalah sangat penting kepada
masyarakat khususnya di kalangan orang Melayu yang tinggal di bandar supaya mereka
boleh bersaing. Umpamanya dalam kerja-kerja interior decoration, umpamanya, yang
memerlukan skil. Kita lihat ia dikuasai oleh orang Indonesia. Kenapakah masyarakat kita
tidak boleh menguasainya? Kerana tidak ada proper pengurusan tenaga kerja, tidak diberi
latihan dan pendedahan dan sebagainya. Jadi, kemahiran di pelbagai bidang ekonomi
dalam bandar adalah sangat penting untuk menghindarkan kemiskinan terus melebar di
kawasan bandar.

Daripada segi polisi fiskal negara, saya berharap kerajaan tidak terlalu terikat
dengan mandatory fiscal policy yang tidak menetapkan tidak lebih daripada 60 percent
daripada KDNK negara. Kita harus lebih terbuka. Apa salahnya kita sampai 60 percent
sampai 70 percent daripada KDNK negara dan kita punya defisit harus boleh sampai ke-
10 percent kerana kita mempunyai asas ekonomi yang kuat.

Kebolehan negara untuk membayar hutang adalah sangat kuat. Ekonomi kita kuat
sebenarnya. Kita ada PETRONAS, kita ada komuniti yang sekarang ini mempunyai harga
