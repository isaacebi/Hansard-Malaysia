DR.30.09.2021 3

15 Julai 2021. Pekeliling ini berkuat kuasa mulai 1 Januari 2021 sehingga 30 Disember
2021.

01010

Jadi, kerja-kerja termasuklah kerja kejuruteraan awam dan mekanikal serta
elektrikal. Jadi, bahan-bahan yang telah diluluskan ialah untuk kerja bangunan, mild steel
round bars dan juga high tensile deformed bars. Manakala untuk kerja kejuruteraan awam
yang diluluskan ialah crusher run, mild steel round bars, high tensile deformed bars, water
pipe and sewerage pipe dengan izin dan kerja M&E: copper cables, switch gears,
transformers, generators, lightning protection system dan earthing system, air conditioning
system dan juga motor, dengan izin.

Manakala CIDB pula telah menjalankan pemantauan harga binaan dan
menerbitkannya melalui portal National Construction Cost Centre ataupun N3C. Harga
bahan-bahan binaan ini akan dikumpulkan melalui kerjasama dengan beberapa persatuan
berkaitan pembinaan dan diperolehi daripada kontraktor.

Aktiviti pemantauan telah dilaksanakan semenjak tahun 2002 lagi dan dengan itu
saya mengharapkan akan dapat membantu para kontraktor untuk membuat perbandingan
harga. Insya-Allah kita akan terus memantau untuk memastikan bahawa harga-harga
barang ini akan dapat terkawal. Akan tetapi pada masa ini, saya kira alhamdulillah dengan
pembukaan semua sektor ekonomi, barang sudah agak stabil daripada segi harga. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Kanan. Pertanyaan tambahan yang kedua, saya jemput Yang
Berhormat Sri Gading, 30 saat.

Datuk Dr. Shahruddin bin Md Salleh [Sri Gading]: Terima kasih Tuan Yang di-
Pertua. Yang Berhormat Menteri, ringkas sahaja soalan saya. Apakah bentuk-bentuk
bantuan daripada CIDB kepada kontraktor kecil yang terjejas, sama ada bantuan itu
bentuk kewangan ataupun bukan kewangan? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Kanan, dua minit.

Dato’ Sri Haji Fadillah bin Yusof: Terima kasih Yang Berhormat Sri Gading.
Untuk CIDB, sekarang ini apa yang dijalankan ialah pengecualian bayaran yang
dikenakan kepada personnel binaan tempatan yang menghadiri kursus latihan. Maknanya
kalau mereka menghadiri kursus, maka akan diberi pengecualian daripada bayaran sebab
sekarang ini diwajibkan mereka untuk menghadiri kursus. Jadi pada waktu keadaan
pandemik ini, mereka tak perlu membayar tetapi boleh hadir untuk kursus dan
dikecualikan daripada bayaran yang dikenakan.

Manakala mereka yang mengambil pekerja asing untuk bekerja, diskaun
sebanyak 50 peratus diberi bagi penilaian pekerja asing untuk mendapat certificate iaitu
green card dan sebagainya. Kita juga mengadakan kursus secara percuma. Itu yang
diberikan pada masa ini oleh CIDB. Selain daripada itu, sebenarnya untuk kontraktor-
kontraktor, kerajaan telah banyak membantu, khususnya kategori G1 sehingga G4.

Ada pakej tertentu khususnya untuk penyelenggaraan jalan dan sebagainya yang
diberi peruntukan sebanyak RM400 juta sebagai tambahan. Dengan itu diharapkan akan
dapat menggerakkan ekonomi di peringkat akar umbi khususnya kontraktor-kontraktor G1
hingga G4 ini, selain daripada projek-projek besar untuk G7 yang sedang bergerak
sekarang. Terima kasih.

2. Puan Kasthuriraani a/p Patto [Batu  Kawan] minta Perdana Menteri
menyatakan jika kerajaan akan menaikkan bayaran pencen bagi golongan B40 selaras
dengan kos sara hidup yang tinggi dan ramai yang kehilangan sumber pendapatan di kala
pandemik ini.
