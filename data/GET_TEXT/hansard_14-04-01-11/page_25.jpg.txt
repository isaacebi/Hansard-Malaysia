DR.30.09.2021 17

Pergudangan dan perkhidmatan serta tambah nilai lain yang membentuk
keseluruhan pakej perkhidmatan logistik. Dalam usaha menarik pelaburan asing ke
Malaysia kerajaan melalui MITI| dan MIDA telah mempergiatkan promosi bagi
meningkatkan pembangunan industri logistik tempatan dengan melaksanakan program
jangkauan.

Perbincangan meja bulat dan dialog bagi memastikan kerajaan sentiasa dekat
dengan syarikat-syarikat ini dalam memperkukuhkan pertumbuhan ekonomi negara.
Kerajaan akan terus menyokong pertumbuhan syarikat yang menjalankan perkhidmatan
logistik bersepadu dengan menawarkan insentif ILS dan status ILS antarabangsa ataupun
ringkasnya ILS.

Berdasarkan rekod MIDA sejak tahun 2006 hingga Mac 2021, terdapat 271 buah
syarikat daripada sektor logistik di seluruh negara yang diluluskan insentif ILS dan
sebanyak 212 syarikat telah diluluskan status ILS. Dalam perkara ini, terdapat dua buah
syarikat dari Sabah yang telah diluluskan insentif tersebut namun tiada syarikat dari Sabah
yang memperoleh status IILS. Kerajaan melalui MITI dan MIDA juga mengadakan
program libat urus dengan syarikat-syarikat logistik di Sabah untuk dikongsi maklumat
berkenaan dengan facility dan insentif yang disediakan.

Daripada segi pembangunan infrastruktur Tuan Yang di-Pertua, Kerajaan
Persekutuan telah menyalurkan dana di bawah RMKe-10 sebanyak RM395 juta untuk
projek pembangunan terminal pelabuhan kontena POIC Lahad Datu dan di bawah RMKe-
12, projek pembesaran pelaburan Sepanggar Bay yang dianggarkan perbelanjaannya
ialah RM1.027 bilion akan diberi perhatian dan kapasiti pengendalian kontena dijangka
dapat ditingkatkan sehingga 875,000 TEU setahun menjelang tahun 2024.

Selain itu, beberapa projek bukan fizikal juga telah dilaksanakan di bawah RMKe-
11 untuk mengenal pasti kekangan dan daya saing dalam bidang logistik di Sabah.
Antaranya kajian pelan induk hab penerbangan dan logistik flight udara di Sabah dan
kajian pelan induk pembangunan zon ekonomi bebas di Kota Kinabalu Industry Park
(KKIP), di mana melalui kajian KKIP akan diwujudkan satu kawasan hab logistik di dalam
kawasan KKIP yang akan menyokong usaha menjadikannya pelabuhan kontena Teluk
Sepanggar sebagai Regional Transshipment Hub dengan izin yang penting di dalam
kawasan Brunei, Indonesia, Malaysia, Filipina, East ASEAN Growth Area (BIMP-EAGA).

Timbalan Yang di-Pertua [Dato’ Mohd Rashid Hasnon]: Ringkaskan jawapan.
Datuk Lim Ban Hong: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila soalan pertama
Yang Berhormat Kalaban.

Tuan Ma’mun bin Sulaiman [Kalabakan]: Terima kasih Tuan Yang di-Pertua,
sistem pengurusan logistik dan pengangkutan yang baik dan cekap di kawasan-kawasan
berpotensi adalah fundamental kepada aktiviti e-Commerce dan aktiviti perekonomian
yang lain seperti Yang Berhormat Timbalan Menteri ketahui Sabah dan Sarawak juga
berjiran dengan negara lain iaitu Brunei Darussalam dan Kalimantan Indonesia.

Negara Brunei sekarang juga sedang membina pelaburan mega mereka yang
dirancang untuk menjadi hab pengeksportan barangan dan kargo keluar dari Borneo.
Kalimantan Indonesia terus giat membangun sistem jaringan lebuh raya dan pelaburan
mereka di seluruh Kalimantan.

Contoh yang terbaik yang saya boleh bagi di sini ialah Tawau. Pelabuhan Tawau
pernah menjadi pusat aktiviti barter trading dan transshipment barangan untuk tujuan
eksport ke selatan Filipina. Disebabkan ancaman keselamatan yang berlaku selepas
terjadinya pencerobohan di Lahad Datu dan perintah berkurung dikuatkuasakan, sehingga
hari ini aktiviti ini telah dibekukan hampir empat tahun menyebabkan lebih 400 pemain
industri logistik dan penghantaran terjejas disebabkan pedagang dan pengimport dari
selatan Filipina telah beralih ke pelabuhan negara jiran iaitu pelabuhan Molukken di
Kalimantan.

Timbalan Yang di-Pertua [Dato’ Mohd Rashid Hasnon]: Bagi soalan Yang
Berhormat.
