26 DR.30.09.2021

Usaha untuk memperhebatkan ekonomi digital akan dilaksanakan dengan
menyediakan persekitaran yang menyokong pertumbuhan memperkukuh penyediaan
infrastruktur dan perkhidmatan digital serta membangunkan bakat digital tersedia masa
hadapan. Dalam hal ini, kerajaan telah mengambil pelbagai langkah proaktif antaranya
seperti berikut; menubuhkan Majlis Ekonomi Digital dan 4IR negara bagi menetapkan,
melaksana serta memantau dasar strategi dan inisiatif serta menyediakan perkhidmatan
dalam talian termasuk perkhidmatan dan talian peringkat awal ke akhir penerima gunaan
teknologi digital dalam penyampaian sektor awam dan mudah cara perniagaan dan
perkembangan ekonomi digital.

Selaras dengan usaha yang dilaksanakan, kerajaan melalui RMKe-12 akan terus
komited dengan memberi tumpuan untuk melonjakkan pendigitalan dan teknologi termaju
bagi membangunkan ekonomi berasaskan teknologi tinggi. Usaha untuk memperhebat
ekonomi digital akan dilaksanakan dengan penyediaan persekitaran yang menyokong
pertumbuhan, memperkukuh penyediaan infrastruktur dan perkhidmatan digital serta
membangunkan bakat digital tersedia pada masa hadapan.

Langkah-langkah dalam RMKe-12 yang akan diberi tumpuan antaranya
menyediakan platform kepada pusat pemudah cara setempat dalam membantu
Perusahaan Mikro Kecil Sederhana (PMKS) untuk mengakses pembudayaan kemudahan
dan khidmat nasihat dengan lebih baik.

Kedua, memperkenalkan langkah-langkah awal setia dalam menyediakan
ekosistem yang kondusif meneraskan dasar berkaitan perancangan pemasangan
infrastruktur digital, memperkenalkan perkhidmatan telekomunikasi sebagai utiliti awam di
bawah Undang-undang Kecil Bangunan Seragam 1984, tambah baik rangkaian 4G sedia
ada dan mempergiat kerjasama antara sektor awam dan swasta.

Pandemik COVID-19 juga telah meningkatkan kemampuan untuk mendapatkan
teknologi digital dalam kelangsungan perniagaan. Di samping pembangunan
sosioekonomi yang makmur inklusif dan mampan. Sehubungan dengan itu, kerajaan
melalui RMKe-12 akan memberi tumpuan bagi melonjakkan pendigitalan dan teknologi
termaju bagi membangunkan ekonomi berasaskan teknologi tinggi.

01140

Tuan Yang di-Pertua: Terima kasih Yang Berhormat Timbalan Menteri. Soalan
tambahan satu.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua dan terima kasih Yang Berhormat Timbalan Menteri atas jawapan yang
diberikan. Saya meneliti rangka Tindakan Ekonomi Digital Malaysia yang sangat
komprehensif dalam mendepani transisi ke arah digitalisasi ekonomi pada masa akan
datang.

Kita sendiri masih lagi berada dalam fasa melonjakkan penerima gunaan bagi
pengukuhan asas digital dalam negara kita. Sebagai titik tolak ke fasa inklusiviti merentas
ekonomi digital, seterusnya meletakkan Malaysia sebagai pengeluar pasaran serantau
bagi produk digital dan penyedia penyelesaian digital.

Antara yang menjadi perhatian saya, adalah soal keselamatan siber yang turut
menjadi fokus penting saat kita beralih ke fasa digitalisasi ekonomi ini dengan selamat
dan mendapat kepercayaan ataupun trust di kalangan rakyat. Ini disebabkan pelbagai
kes-kes scammer atas talian yang terus berlaku sehingga hari ini. Soalan saya Tuan Yang
di-Pertua, apakah rancangan kerajaan untuk memperkukuhkan aspek keselamatan siber
yang lebih menyeluruh selain perlindungan terhadap data rentas sempadan?

Dengan izin Tuan Yang di-Pertua, satu lagi soalan iaitu saya ingin tahu langkah
strategik kementerian untuk memperluaskan ekonomi digital ke pedalaman dan negeri-
negeri kurang membangun seperti Sabah, Sarawak dan Kelantan bagi mendekatkan
jurang ekonomi digital. Terima kasih.

Dato’ Eddin Syazlee bin Shith: Ya. Terima kasih kepada Yang Berhormat
Bachok. Untuk makluman Yang Berhormat kita mempunyai blueprint economy digital yang
objektifnya untuk memberi galakan kepada pemain industri dan juga memanfaatkan
modal insan serta mempertingkatkan ekosistem yang bersepadu bagi masyarakat untuk
