86 DR.30.09.2021

sangat sesuai. Institut Aminuddin Baki ada di situ dan saya ingin menyarankan supaya
kerajaan khasnya Menteri Ekonomi ada di sini supaya Bandar Enstek menjadi hab ilmiah
ataupun hab penyelidikan untuk negara akan datang. Oleh sebab lokasinya yang sangat
strategik dekat dengan Putrajaya, dekat dengan the Greater Klang Valley.

Fokus seterusnya yang saya hendak sebut adalah fokus kelapan iaitu
mempercepat pertumbuhan hijau. Saya menyambut baik komitmen daripada kerajaan
yang saya nampak komitmen daripada kerajaan untuk menjadikan alam sekitar ini
terhindar daripada pencemaran dan sebagainya. Memang menjadi tanggungjawab setiap
daripada kita. Kita mempunyai tanggungjawab hakiki untuk memastikan alam sekitar ini
sesuai didiami oleh generasi akan datang. Sesuai untuk kehidupan harian anak-anak dan
cucu-cucu kita pada suatu hari nanti.

Oleh sebab itu, segala perancangan dan pembangunan kita pada hari ini kita kena
pastikan ia tidak mencemarkan alam sekitar. Komitmen yang dinyatakan oleh Yang Amat
Berhormat Perdana Menteri dalam teks ucapan beliau, saya memetik satu ayat sahaja,
“Bagi tujuan ini, kerajaan telah memberikan komitmen untuk tidak lagi membina loji jana
kuasa arang batu yang baru.” Saya anggap ini satu komitmen yang sangat baik.

Saya mohon supaya komitmen turut diperluaskan ke arah memastikan ataupun
kerajaan tidak akan memberikan kelulusan lagi untuk pembinaan incinerator di mana-
mana kawasan. Saya ingin mendapatkan komitmen daripada kerajaan khasnya daripada
Kementerian Alam Sekitar dan Air sebab benda ini perlu komitmen yang cukup tinggi
daripada kerajaan agar alam sekitar kita sentiasa dalam keadaan yang terbaik.

Saya menyokong Pelan Tindakan Bandar Hijau yang dinyatakan di bawah fokus
kelapan ini, yang mana 120 buah bandar di sasarkan akan menjadi Bandar Hijau. Saya
menyokong usaha ini dan saya harap Bandar Seremban sebab Parlimen Rasah ini
sebahagian dari Bandar Seremban dapat menjadi antara bandar perintis yang diberikan
gelaran Bandar Hijau ini.

Oleh sebab itu, saya ingin memohon komitmen daripada KASA dan Jabatan Alam
Sekitar, pastikan tiada pembinaan ataupun pembukaan industri yang akan mencemarkan
alam sekitar termasuk incinerator di Daerah Seremban. Daerah Seremban ada banyak
kawasan perindustrian seperti di Bandar Enstek, Taman Tuanku Jaafar, Senawang, Nilai
dan sebagainya tetapi semua perindustrian ini tidak sesuai didirikan apa-apa kilang
ataupun loji seperti incinerator yang bakal mencemarkan alam sekitar sebab yang
pertama, kawasan industri ini terletak dekat dengan kawasan komersial dan kawasan
perumahan yang padat dengan kependudukan. Jadi, saya berharap kerajaan boleh
memberikan komitmen ini.

Di bawah fokus yang sama, saya juga ingin mengemukakan Projek
Pembangunan Lembangan Sungai Bersepadu (PLSB) Sungai Linggi Fasa 5. Pada hari
Isnin yang baharu lepas, saya telah mendapat jawapan daripada pihak Kementerian Alam
Sekitar dan Air yang mengatakan bahawa sebanyak RM150 juta akan diperuntukkan di
bawah PLSB Fasa 5 di bawah RMKe-12 ini. Saya ucapkan terima kasih kepada kerajaan
sebab saya percaya dan saya yakin dengan adanya peruntukan yang besar ini kawasan
Parlimen Rasah akan terhindar daripada banjir.

Saya masih ingat pada 4 November tahun lepas, banjir telah menyebabkan lebih
1,000 buah rumah ditenggelami air ketika itu. Satu musibah yang patut kita usahakan agar
dapat dielakkan pada masa akan datang. Cuma saya nampak jawapan yang diberikan
oleh kementerian, dia kata, “Peruntukan sebanyak RM150 juta sekiranya diluluskan
kelak”. Jadi, saya nampak Menteri Ekonomi ada di sini, Menteri EPU ada sini, saya mohon
supaya diluluskan.

Jangan jika diluluskan, saya minta diluluskan dan saya juga nampak ada dalam
jawapan itu pengambilan balik tanah. Saya mohon sekiranya betul ada pengambilan
tanah, lakukan dengan memberikan notis yang awal kepada penduduk supaya persiapan
dapat dilakukan dan tidak berlaku kekecohan selepas itu.

Tuan Yang di-Pertua, seterusnya saya hendak sebut fokus kedua, memperkukuh
pemangkin pertumbuhan. Saya menyambut baik pendigitalan dan teknologi termaju untuk
dimajukan bersesuaian dengan keperluan semasa termasuk teknologi 4IR. Pandemik
yang berlaku mengajar kita betapa pentingnya dunia digital hari ini dan kita sama-sama
