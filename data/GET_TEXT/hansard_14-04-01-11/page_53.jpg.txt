DR.30.09.2021 45

Thailand dan Singapura telah mewajibkan mengundi. Kenapakah saya kata kita perlu
pinda Perlembagaan dan wajibkan rakyat Malaysia mengundi? Lima tahun sekali tidak
pergi mengundi, Tuan Yang di-Pertua. Apakah bendanya ini? Bukan sebulan sekali pergi
mengundi ini.

Pada pilihan raya umum (PRU) ke-14, yang keluar mengundi 82.32 peratus, 14.9
juta orang pengundi, yang keluar cuma 12.2 juta orang, 2.7 juta orang tidur kah? Ya,
mereka tidak keluar mengundi walaupun lima tahun sekali. Balakong, pilihan raya kecil
(PRK) 43 peratus keluar, Seri Setia PRK 44 peratus keluar, Sungai Kandis PRK 49.4
peratus keluar, Dewan Undangan Negeri (DUN) Penanti 2009, 46 peratus sahaja keluar
mengundi. Semua bawah 50 peratus keluar mengundi. Di Port Dickson, Ketua
Pembangkang, 58.2 peratus sahaja yang keluar mengundi. Mereka yang tidak keluar...

Datuk Seri Dr. Mujahid Yusof Rawa [Parit Buntar]: Tuan Yang di-Pertua.

Datuk Seri Haji Ahmad bin Haji Maslan [Pontian]: Tuan Yang di-Pertua,
mereka yang tidak keluar ini kita kena kenakan denda. Contoh, RM100. Contoh, RM200.
Contoh, tidak boleh memperbaharui lesen memandu, contoh.

Datuk Seri Dr. Mujahid Yusof Rawa [Parit Buntar]: Yang Berhormat Pontian,
saya hendak...

Datuk Seri Haji Anmad bin Haji Maslan [Pontian]: Dan contoh-contoh lain.

Datuk Seri Dr. Mujahid Yusof Rawa [Parit Buntar]: Hendak sokong, hendak
sokong, Yang Berhormat Pontian.

Datuk Seri Haji Anmad bin Haji Maslan [Pontian]: Sokong, ya? Terima kasih
kalau menyokong. Okey seterusnya ialah tentang syiar Islam. Saya ingin bertanya tentang
universiti Al-Quran, saya ingin bertanya Quran Village di Putrajaya, saya ingin bertanya
tentang Pendidikan Islam guru Kelas Al-Quran dan Fardu Ain (KAFA)...

Datuk Seri Dr. Mujahid Yusof Rawa [Parit Buntar]: Yang Berhormat Pontian
tidak bagi.

Datuk Seri Haji Ahmad bin Haji Maslan [Pontian]: ...Dasar Pendidikan Tahfiz
Negara, peranan wakaf dalam pembangunan, sistem kewangan Islam bank, insurans dan
juga sukuk, institusi patuh syariah seperti hotel, pentadbiran dan Majlis Halal Malaysia. Itu
antara pertanyaan-pertanyaan saya dengan Yang Berhormat Menteri baru.

Kemudian, cadangan seterusnya ialah orang muda dan pengangguran.
Pengangguran bertambah, apakah yang orang muda inginkan? Mereka_ inginkan
pendidikan. Mereka inginkan kemahiran. Mereka inginkan pekerjaan. Mereka inginkan
perumahan. Perumahan ini sepatutnya setiap keluarga, sebuah rumah.

Kita ingin, dalam masa lima tahun, 500 ribu buah rumah kos rendah. Tidak cukup,
Tuan Yang di-Pertua. Tidak cukup, Yang Berhormat Menteri, Yang Berhormat Jeli. Kita
perlu paling kurang satu juta buah rumah mampu milik dalam Rancangan Malaysia Kedua
Belas ini dan kita kena kawal harga rumah dan juga kawal sewa rumah. Kajian CUEPACS,
hanya 53 peratus daripada 1.6 juta orang penjawat awam yang ada rumah.

Tuan Yang di-Pertua: Saya bagi dua minit, ya.
Datuk Seri Haji Ahmad bin Haji Maslan [Pontian]: Selebihnya tidak ada rumah.
Tuan Yang di-Pertua: Dua minit, Yang Berhormat Pontian.

Datuk Seri Haji Ahmad bin Haji Maslan [Pontian]: Okey. Jadi itu penting.
Orang-orang muda hendak rumah. Orang-orang muda hendak keluarga. Orang-orang
muda hendak kenderaan. Jadi penting orang-orang muda ini perlu ada rumah.

Akhir ialah, Akta Pembiayaan Dana Politik. Saya merupakan mangsa. Saya
merupakan mangsa kerana dana politik tidak diaktakan. Mujurlah semalam saya
dibebaskan dan dilepaskan. Akan tetapi kena bayar kompaun.

Tuan Khoo Poay Tiong [Kota Melaka]: Yang Berhormat Pontian. Boleh minta
laluan, Yang Berhormat Pontian? Hendak minta penjelasan.

Datuk Seri Haji Anmad bin Haji Maslan [Pontian]: Saya hendak...
