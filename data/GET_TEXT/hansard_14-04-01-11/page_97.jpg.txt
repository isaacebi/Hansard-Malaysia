DR.30.09.2021 89

demikian, ia bukan satu permasalahan yang langsung tidak ada jalan penyelesaian. Lubok
Antu merupakan salah satu dari daerah termiskin di Malaysia. la bukan lagi satu perkara
yang asing. Namun apa yang paling mendukacitakan sehingga kini kedudukan tersebut
masih lagi sama meskipun daerah ini mempunyai potensi yang luas untuk dibangunkan.

Kemiskinan di Lubok Antu bukan sekadar tertumpu kepada pendapatan per kapita
yang rendah malah turut merangkumi aspek pembangunan kemudahan asas. Keadaan
ini lantas menimbulkan persoalan di kalangan masyarakat setempat. Sampai bilakah
keadaan sebegini akan berlarutan? Adakah Daerah Lubok Antu atau daerah lain yang
tersenarai di dalam kelompok daerah termiskin di Malaysia terus terpinggir daripada arus
pembangunan. Bagaimanakah kerajaan hendak menangani isu ini?

Tuan Yang di-Pertua, rendah gunung tinggi harapan. Demikianlah ungkapan yang
sesuai untuk menggambarkan betapa besarnya harapan penduduk dari kawasan luar
bandar yang saban tahun mendambakan pembangunan infrastruktur asas dari kerajaan.
Pembangunan yang berlaku di Malaysia tampak lebih menjurus kepada kawasan bandar
sahaja sehingga kurang memberi perhatian terhadap keperluan di luar bandar.

Saya mencadangkan kepada kerajaan baharu ini supaya menteri turun padang
sendiri untuk menilai dan melihat sendiri keadaan sebenar di kawasan saya. Saya tidak
nafikan bahawa ada pembangunan di kawasan Lubok Antu namun jurang pembangunan
tersebut begitu jauh ketara jika dibandingkan dengan kawasan bandar. Kita tidak minta
untuk dirikan bangunan pencakar langit, jalan raya berkembar mahupun LRT. Namun kita
sentiasa ingin dilengkapkan dengan kemudahan asas seperti jalan raya, bekalan elektrik,
jaringan telekomunikasi serta bekalan air bersih yang berterusan di kawasan pedalaman.
Bukankah ia hak semua rakyat untuk mendapatkan kemudahan sedemikian.

Sebagai seorang wakil yang mendapat mandat daripada rakyat, saya sentiasa
ingin membawa perubahan lebih banyak pembangunan daripada aspek infrastruktur asas.
Perubahan ini landskap ekonomi setempat serta menuntut hak sebagaimana yang telah
diperuntukkan di dalam Perkara 153, Perlembagaan Persekutuan serta turut ingin
menuntut agar setiap kandungan yang tertulis dalam Perjanjian Malaysia 1963
dirangkumkan sejajar dengan slogan kelayakan Keluarga Malaysia.

Tuan Yang di-Pertua, saya mohon agar projek yang telah diluluskan di dalam
Rancangan Malaysia Kesebelas lalu, diteruskan pelaksanaannya sepanjang tempoh
Rancangan Malaysia Ke-12 ini. Projek yang saya maksudkan tadi merupakan projek
bekalan air bersih serta elektrik di beberapa buah sekolah seperti SK Ijok, SK Empelam,
SK Basi, SK Nanga Tibu dan juga di sekitar kawasan Lipat, Skrang serta pelaksanaan
pembinaan Balai Bomba Engkilili yang sehingga kini masih belum dimulakan lagi. Jalan
Lidong, Skrang, Sri Aman akses jalan ke rumah panjang di setiap jaringan Ulu Batang Ai
perlu disegerakan.

Tuan Yang di-Pertua, pendidikan yang berkualiti tidak hanya berpaksikan kepada
model pengajaran dan pembelajaran yang up-to-date, dengan izin, tetapi turut berkaitan
dengan menyediakan kemudahan seperti persekitaran sekolah yang selesa dan kondusif.
Oleh yang demikian, saya ingin menegaskan agar pihak kerajaan memberi perhatian
terhadap isu ketiadaan sambungan elektrik dan bekalan air bersih dan kedaifan beberapa
buah sekolah di pedalaman Lubok Antu.

Saya mohon Kerajaan Pusat menghantar lebih ramai lagi pelajar Dayak ke luar
negara khususnya bidang kejuruteraan. Dengan itu, ilmu yang dituntut dapat diaplikasikan
dan digunakan di kawasan kita di negeri sendiri.

Tuan Yang di-Pertua, pembabitan masyarakat di Lubok Antu dengan aktiviti
penanaman kelapa sawit dilihat sebagai satu perkara positif. la boleh membantu
mempertingkatkan lagi pendapatan per kapita setiap pekebun kecil ini. Sebagaimana kita
sedia maklum, harga komoditi tersebut kini berada di paras terbaik, sekali gus membantu
meringankan sedikit beban tatkala negara berhadapan dengan pandemik.

Saya sarankan supaya kerajaan mengkaji semula pengawalan harga sawit di rem
dan di kilang di setiap bahagian. Hal ini berikutan tidak mahu sesetengah pihak mengambil
kesempatan mengaut keuntungan daripada golongan pekebun kecil yang memerlukan
penjualan tunai. Tidak dinafikan masih terdapat beberapa masalah yang dihadapi oleh
golongan pekebun kecil ini.
