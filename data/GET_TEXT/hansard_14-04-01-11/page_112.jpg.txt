104 DR.30.09.2021

Tuan Yang di-Pertua, mantan Menteri Pelajaran dan Inovasi Sabah pernah
berkata Sabah memerlukan lebih kurang RM3 bilion untuk membaiki sekolah-sekolah daif
di seluruh Sabah. Saya minta sekolah-sekolah ini dimasukkan dalam Rancangan
Malaysia Ke-12. SK Tamu Darat, SK Melangkap, SK Mengkulat, SK Pandasan, SK
Peladuk yang rata-rata sekolah ini melibatkan pembinaan bangunan gantian bilik darjah,
blok pentadbiran, makmal sains, kantin dan lain-lain lagi. Saya ingin maklumkan di Dewan
yang mulia ini, sekolah yang saya sebutkan ini Tuan Yang di-Pertua masih lagi sekolah
kayu selepas 50 tahun pembentukan Malaysia.

Tuan Yang di-Pertua, saya menyambut baik usaha transformasi kawasan luar
bandar di mana untuk RMKe-12, infrastruktur luar bandar akan dipertingkatkan dengan
membina dan menaik taraf 2,800 kilometer jalan berturap. Antaranya Jalan Dudar ke
Taburan ke Mendawang di Kota Belud dengan kos sebanyak RM101 juta. Akan tetapi
bagaimana pula untuk jalan-jalan berikut? Jalan Kampung Talungan-Terintidon-Sayap,
Jalan Kampung Gendukut-Tengkurus Lahanas yang mana telah pun pernah dimasukkan
dalam Rancangan Malaysia Ke-11. Jalan Kampung Mengkulat- Pinolubu-Podos.

Berapa banyak jalan raya di Sabah terlibat dalam RMKe-12 dan juga berapa
banyak jalan raya yang sepatutnya dibina pada RMKe-11 yang lalu, tetapi tidak siap dan
tidak dapat dilaksanakan. Apakah status 3,000 kilometer yang pernah di unum RMKe-11
yang lalu?

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan Yang Berhormat.

Puan Isnaraissah Munirah binti Majilis @ Fakharudy [Kota Belud]: Jangan
hanya sebut daerah termiskin. Tuan Yang di-Pertua, sekejap.

Timbalan Yang di-Pertua [Dato’ Mohd Rashid Hasnon]: Baik.

Puan Isnaraissah Munirah binti Majilis @ Fakharudy [Kota Belud]: Jangan
hanya disebut dan tulis dalam buku RMKe-12 untuk nampak cantik tetapi status projek
tidak dapat dilaksanakan pun. Adakah akan dibawa ke RMKe-12? Sepatutnya perlu ada
badan yang memantau projek-projek disenaraikan ini dalam RMKe-12. Satu- badan yang
bebas yang melaporkan jumlah kos sebenar projek. Satu- badan yang akan melaporkan
mengapa projek-projek ini tidak dapat dilaksanakan pada RMKe-11 atau RMKe-12.

Di Semenanjung rangkaian rel dan jalan raya akan disepadukan, menyediakan
ketersambungan yang lebih baik antara lapangan terbang, pelabuhan, kawasan
perindustrian dan bandar. Di Sabah, jalan raya asas pun belum selesai. Ini jurang yang
sangat besar.

Tuan Yang di-Pertua saya ingin mengulang semula apa yang pernah saya
katakan di Dewan yang mulia ini bahawa pandemik COVID-19 menampakkan jurang
fasiliti dan kepakaran perubatan yang sangat besar antara Semenanjung dan Wilayah
Sabah. Saya ingin bertanya, apakah kerajaan akan membina sebuah hospital baharu di
Kota Belud? Saya mendapat maklumat bahawa yang menjadi kekangan kepada
pembinaan hospital baru ini merupakan masalah tanah sedangkan penempatan pesakit
COVID-19 berisiko rendah di seluruh Pantai Barat di Sabah dari Kota Marudu, Papar,
Sipitang, Sepanggar, KK semua ditempatkan di Kota Belud.

01920

Apakah kami tidak layak mendapatkan hospital baru? Saya kira kita harus ada
political will untuk melakukan ini. Tiada lagi alasan itu ini, saya seru kerajaan membina
kemudahan ini dengan segera.

Tuan Yang di-Pertua, dalam buku Rancangan Malaysia Kedua Belas, perkataan
Sabah disebut dalam Malay version sebanyak 371 kali berbanding Pulau Pinang 14 kali,
berbanding Selangor 26 kali dan Sarawak 357 kali. Ini menunjukkan betapa pentingnya
pembangunan wilayah Sabah itu sendiri dalam konteks Rancangan Malaysia Kedua Belas
tetapi jangan kita penuhkan dan cantikkan buku ini sekadar menyedapkan hati rakyat
Sabah.

Sabah merupakan wilayah yang kaya dengan sumber asli tetapi miskin daripada
segi pembangunan. Janganlah sesiapa di antara kita berfikir bahawa kita lebih besar dari
