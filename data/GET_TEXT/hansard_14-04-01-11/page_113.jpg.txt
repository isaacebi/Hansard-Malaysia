DR.30.09.2021 105

Malaysia itu sendiri. Jangan jadikan RMKe-12 ini sebagai rancangan mengayakan kroni.
Putrajaya is sucking Sabah dried of it rich resources. Berlaku adillah kepada kami,
kembalikan hak-hak rakyat negeri Sabah. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud. Terakhir saya menjemput Yang Berhormat Selayang.

7.21 mim.

Tuan William Leong Jee Keen [Selayang]: Terima kasih Yang Berhormat Tuan
Yang di-Pertua kerana memberikan saya peluang untuk membahaskan RMKe-12.
Perkara pertama yang saya ingin sentuh ialah sama ada kerajaan cukup keazaman politik
untuk melakukan pembaharuan mengikut RMKe-12 ini.

Inilah sebab sebuah golongan elit politik dan peniaga telah wujud akibat
penyalahgunaan DEB dan tindakan affirmative mengikut kaum. Ini telah jelas dinyatakan
di dalam buku Model Ekonomi Baru, bahagian satu, muka surat 12 yang mana satu
senarai kesan negatif DEB telah diberikan dan antaranya ialah ‘merentir’, dengan izin, rent
seeking, kuasa penaungan, political patronage dan proses perolehan kerajaan yang tidak
telus. Hal ini mengakibatkan rasuah menular.

So, apa yang penting kita hendak tanya kerajaan adalah apakah langkah dan
cadangan yang akan diambil supaya apabila golongan elit ini membantah, kerajaan boleh
berjaya untuk melaksanakan reformasi atau transformasi yang dinyatakan di dalam
RMKe-12 ini.

Perkara kedua ialah isu dan cabaran yang dinyatakan di dalam buku RMKe-12 ini
termasuk

(i) produktiviti dalam kalangan perusahaan mikro_ kecil dan
sederhana yang rendah;

(ii) kualiti pelaburan yang rendah;

(iii) peralihan § struktur ekonomi yang perlahan serta jurang

pembangunan antara negeri yang melebar;

(iv) pendidikan tidak menjana kemahiran dan skill set yang diperlukan
oleh industri dan

(v) kadar pengangguran yang tinggi serta masalah skill mismatch.

Masalah ini berpunca daripada kekhuatiran pelabur tempatan bahawa saham
mereka atau perniagaan mereka akan terpaksa dijual kepada bumiputera atau dirampas
oleh kerajaan. Ini berbangkit oleh sebab kekurangan keyakinan kepada kerajaan bahawa
pelabur tempatan dapat mengawal perniagaan mereka. Oleh sebab kekhuatiran itu,
mereka enggan menambahkan pelaburan atau menggunakan teknologi moden.

Baru-baru ini, isu syarikat penghantaran barang yang diwajibkan pindah 51
peratus saham kepada bumiputera telah menunjukkan bahawa kekhuatiran itu berasas.
Pelaburan tempatan bukan bumiputera yang terpaksa menyerahkan kawalan syarikat dan
tidak dapat lesen kastam, ini menjadi satu pengagihan yang tidak adil. Apa yang harus
dibuat ialah kerajaan membantu usahawan bumiputera dengan memberikan sokongan,
dorongan, dana dan latihan kepada mereka untuk membina perniagaan mereka sendiri
supaya mereka dapat bersaing dengan peniagaan lain tetapi ini tidak dilakukan. Apa yang
terjadi ialah mereka yang bukan bumiputera dipaksa untuk pindah kawalan syarikat
kepada bumiputera.

Ini merupakan rampasan harta daripada pemilik bukan bumiputera kepada
bumiputera. Apa yang perlu dibuat ialah untuk meningkatkan keyakinan pelabur tempatan
bukan bumiputera dengan mengadakan satu pendekatan baru iaitu bukan tindakan
affirmative mengikut kaum tetapi tindakan affirmative mengikut keperluan. Kerajaan harus
memberikan jaminan kepada pelabur tempatan bukan bumiputera bahawa mereka tidak
akan dipaksa untuk memindahkan saham kepada bumiputera di bawah undang-undang,
peraturan atau memenuhi syarat lesen untuk menjalankan perniagaan mereka. Perkara
ketiga...
