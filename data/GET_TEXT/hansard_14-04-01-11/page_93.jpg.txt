DR.30.09.2021 85

bilangan lembu dan kerbau kepada 150 ribu ekor bagi mencapai 50 peratus tahap sara
diri daging menjelang 2030. Oleh sebab masa terhad, saya mengakhirkan ucapan saya
dengan menyatakan sokongan saya kepada Rancangan Malaysia Kedua Belas. Sekian,
terima kasih.

Timbalan Yang di-Pertua [Dato' Mohd Rashid Hasnon ]: Terima kasih Yang
Berhormat Betong. Sekarang saya jemput Yang Berhormat Rasah, kemudian diikuti oleh
Yang Berhormat Lubok Antu. Sila Yang Berhormat Rasah.

5.48 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan untuk saya turut serta dalam perbahasan pada petang ini.

Terlebih dahulu saya hendak menyatakan bahawa ini merupakan satu
pembentangan untuk Rancangan Malaysia Kedua Belas- RMKe-12, telah lewat lebih
setahun. Kalau ikutkan jadual asal, sepatutnya dibentangkan oleh, yang waktu itu Yang
Amat Berhormat Langkawi. Lepas itu ada berlaku perubahan kerajaan sepatutnya oleh
Yang Amat Berhormat Pagoh tapi beliau tidak berani buat sidang Parlimen dengan
pelbagai alasan dan akhirnya Yang Berhormat Bera, Perdana Menteri Ke-9 yang
membentangkannya.

Cuma sebagai mukadimah saya hendak menyatakan Tuan Yang di-Pertua,
sepatutnya waktu yang lebih diperuntukkan kepada setiap ahli Dewan. Jangan
disebabkan RMKe-12, kita bagi 12 minit. Kalau lima tahun dari sekarang RMKe-13, kita
bagi 13 minit. Saya rasa itu bukan cara yang sesuai dan sekurang-kurangnya setiap ahli
Yang Berhormat perlu diperuntukkan 30 minit untuk membentangkan ataupun
memberikan hujahan sebab banyak isu. Tuan Yang di-Pertua saya harap ada tambah baik
untuk masa akan datang...

Tuan Yang di-Pertua: /nsya-Allah.

Tuan Cha Kee Chin [Rasah]: Oleh sebab ia melibatkan satu rancangan jangka
sederhana untuk lima tahun dan sepatutnya hari untuk perbahasan bukan empat hari,
sepatutnya sekurang-kurangnya 12 hari. Sebab banyak isu di seluruh negara yang perlu
diketengahkan oleh wakil rakyat yang mewakili seluruh negara.

Saya akan menyebut empat fokus. Fokus pertama adalah fokus ketiga di bawah
tajuk, Meningkatkan Kesejahteraan Keluarga Malaysia. Pandemik COVID-19 pada ketika
ini telah mengubah corak pembangunan dan juga bidang-bidang yang wajar diberikan
keutamaan. la juga telah mengajar kita supaya mengubah daripada apa pendekatan yang
telah digunakan selama ini. Sektor kesihatan misalnya, kalau sebelum kurang diberikan
perhatian atau tidak diberikan keutamaan, sekarang ini sektor perubatan ataupun
kesihatan wajar diberikan keutamaan yang pertama.

01750

Disebabkan, kita nampak, disebabkan pandemik COVID-19 ini kekurangan katil,
kekurangan bilik ICU, wad ICU, kekurangan peralatan yang lain di banyak hospital, bukan
terhad pada satu hospital dan keadaan ini sepatutnya menjadi iktibar dan pengajaran
kepada kita. Daripada kita mempersembahkan buku Rancangan Malaysia Kedua Belas
dengan data-data yang menggembirakan kita tetapi masalah asasi, masalah_ hakiki
sebegini yang sepatutnya diberikan keutamaan.

Jadi, saya memohon supaya pada kali ini keutamaan yang lebih diberikan kepada
sektor perubatan dan kesihatan di bawah RMKe-12 yang sewajarnya disokong oleh bajet
pada tahun 2022 dan seterusnya empat tahun yang akan datang. Saya menyambut baik
pembinaan Institut Penyakit Berjangkit Malaysia yang diumumkan oleh Yang Amat
Berhormat Perdana Menteri pada hari Isnin di Bandar Enstek. la dijangka dibina pada
tahun depan- saya mengalu-alukan sebab Bandar Enstek adalah di bawah Parlimen
Rasah. Itulah satu-satunya projek yang dinyatakan oleh Yang Amat Berhormat Perdana
Menteri yang terletak di Parlimen Rasah.

Jadi saya hendak tanya, bilakah ianya akan disiapkan dan berapakah kos
keseluruhan projek ini? Bagi saya Bandar Enstek adalah sebuah kawasan baru yang
