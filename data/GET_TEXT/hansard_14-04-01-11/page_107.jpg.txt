DR.30.09.2021 99

Kalau sekiranya kerajaan PH yang dikatakan kerajaan yang macam-macamlah
yang dituduh oleh pihak sebelah sana sehinggalah menimbulkan ‘Langkah Sheraton’ dan
sehinggalah apa yang berlaku sekarang ini. Kalau kerajaan tidak baik, bagaimana sebuah
satu pertubuhan Transparency International yang berpusat di Berlin telah mengatakan
bahawa Malaysia pada masa di bawah pemerintahan Pakatan Harapan yang dipilih oleh
rakyat telah berjaya mencapai satu skor yang terbaik sejak 20 tahun yang lalu.

Jadi, ini menunjukkan bahawa selama ini segala tuduhan bahawa kononnya
kerajaan PH ini tidak baik dan sebagainya ini semata-mata merupakan permainan
propaganda semata-mata. Di sebabkan itulah saya ingin mengatakan Tuan Yang di-
Pertua kalau sekiranya kerajaan ini benar-benar ingin berlaku telus sepatutnya dalam
laporan RMK ini iaitu di bawah tajuk Integriti ia seharusnya menyatakan tentang
kedudukan Malaysia pada tahun 2018 sebelum kerajaan PH diambil alih oleh kerajaan
yang ada sekarang.

Akan tetapi, malangnya kita lihat ia hanya menyatakan tentang angka 57
sedangkan semasa kerajaan PH mengambil alih antara 2018. Ketika itu kerajaan PH telah
pun mewarisi satu angka juga tidak baik iaitu pada tahun 2018, kedudukan Malaysia
adalah di tangga 61. 61 ketika kerajaan di bawah Kerajaan Barisan Nasional memerintah,
kedudukan 61. Apabila kita perintah 2018 sampai 2019, kita berjaya turunkan sampai 51.
Sekarang ini, bila kerajaan ini ambil alih terus jadi 57- balik.

Apa yang berlaku sekarang saya ingin menyatakan, Tuan Yang di-Pertua menurut
pakar-pakar antara faktor yang diambil kira bagi meletakkan ranking kedudukan sesebuah
negara itu antaranya ialah pendakwaan kes-kes di mahkamah. Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Ya, sila.

Tuan Mohamed Hanipa bin Maidin [Sepang]: Ini dikatakan oleh Datuk
Muhammad Mohan iaitu Presiden Tranparency Malaysia (TI-M). Dia mengatakan,
dilaporkan oleh akhbar, ya. Saya baca.

la mengatakan antara faktor yang menyebabkan kedudukan Malaysia pada tahun
2019 berjaya mendapat skor yang baik sampai ke angka 51 antaranya ia mengatakan
kerana terdapatnya pendakwaan ke atas mereka yang terlibat dalam kes-kes yang dilihat
kes rasuah iaitu kes-kes 1MDB dan sebagainya.

Kedudukan Malaysia yang jatuh itu pula dikatakan kerana terdapat pembebasan
tokoh-tokoh berprofil tinggi dalam kes-kes yang melibatkan kes rasuah juga. Kes Musa
Aman, ia ada sebut kes Musa Aman dan Riza Aziz kes yang melibatkan sekarang yang
terbaru pula ini kita lihat mereka yang terlibat dengan pengubahan wang haram iaitu Yang
Berhormat Pontian di kompaun sahaja sebanyak RM1.1 juta.

Tuan Yang di-Pertua, saya ingin sentuh sedikit kes Yang Berhormat Pontian ini
kerana dalam kes ini ada dua pertuduhan. Satu pertuduhan di bawah Seksyen 4(1), Akta
Pencegahan Pengubahan Wang Haram, money laundering. Satu lagi pertuduhan di
bawah Seksyen 32(8)(1) di bawah akta yang sama.

Saya tidak ingin mempersoalkan- itu budi bicara Peguam Negara. Saya boleh
menghormati.

#1900

Akan tetapi, saya ingin bertanyakan, kenapa dalam kesalahan yang melibatkan
Yang Berhormat Pontian didakwa menipu, memalsukan ataupun memberikan maklumat
yang salah kepada pegawai penyiasat SPRM, dibebaskan. Kalau betul SPRM betul-betul
ingin menjaga integritinya sebagai sebuah badan bebas, sebuah badan yang tidak boleh
ditipu oleh mana-mana pihak.

Sepatutnya, pendakwaan ke atas yang melibatkan Yang Berhormat Pontian, ke
atas kesalahan di bawah seksyen 32(8)(c) dan (i) tidak ditarik balik. Ini kerana, ia
melibatkan isu integriti. Bagaimana sebuah badan seperti SPRM yang menyiasat seorang
ahli politik, tiba-tiba ia ditipu oleh ahli politik itu menyebabkan, hear pendakwaan, selepas
itu ditarik balik. Oleh sebab bayar RM1.1 juta. Takkan harga SPRM RM1.1 juta saja.
Memalukan. Saya ingin menyatakan, saya ingin mendapatkan penjelasan kenapakah
pihak SPRM, pihak pendakwa menarik balik pertuduhan ke atas Yang Berhormat Pontian
