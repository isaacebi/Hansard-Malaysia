32 DR.30.09.2021

Tuan Yang di-Pertua: Terima kasih. Soalan tambahan.

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua dan Yang Berhormat Menteri. Soalan saya ialah apakah tindakan terhadap
kumpulan anti-vaksin? Apakah tindakan terhadap pemalsuan sijil vaksin? Bagaimana
tentang cadangan mewajibkan vaksinasi kepada remaja agar anak-anak kita selamat
dilindungi? Terima kasih.

Tuan Yang di-Pertua: Terima kasih Yang Berhormat.

Dato’ Seri Dr. Adham bin Baba: Yang Berhormat, tindakan advokasi memberi
penjelasan yang lengkap tentang keberkesanan, keselamatan dan juga kualiti vaksin yang
digunakan terhadap kita dalam program PICK dilakukan berterusan. Kepada mereka yang
anti-vaxxer, kita tetap meneruskan usaha supaya penggunaan vaksin ini dapat diterima
oleh mereka.

Walau bagaimanapun, dengan pengurusan wabak COVID-19 ini yang dijalankan
bersama melalui whole-of-government approach, mereka ini, kita terus berikan
pengetahuan bahawa kalaupun mereka tidak mahu mengambil vaksin, mereka perlu
melalui beberapa kriteria tertentu yang boleh menjadikan kita mengawal COVID-19
daripada merebak.

01200

Pemalsuan sijil palsu untuk sijil digital ini tidak boleh berlaku kerana pengeluaran
sijil digital hanya dikeluarkan dalam MySejahtera dan mereka yang print sijil tersebut ke
bentuk fizikal sebenarnya tidak diterima.

Oleh itu, ada juga beberapa pemalsuan dilakukan dan laporan polis telah dibuat
dan ketika ini sijil vaksinasi digital hanya ada dalam MySejahtera. Untuk remaja Yang
Berhormat, 3.2 juta orang remaja telah dianggarkan untuk menerima vaksin Pfizer kerana
hanya vaksin Pfizer saja yang ada data klinikal yang selamat untuk diberikan kepada
remaja dan sekarang telah mencapai untuk remaja progress-nya 50 peratus orang remaja
telah pun divaksin satu dos. Terima kasih.

Tuan Yang di-Pertua: Terima kasih.

Tuan Charles Anthony Santiago [Klang]: Yang Berhormat Menteri, satu soalan.
Tuan Yang di-Pertua: Yang Berhormat Bandar Kuching 30 saat. 30 saat.

Tuan Charles Anthony Santiago [Klang]: Yang Berhormat Menteri, satu soalan.
Tuan Yang di-Pertua: Sekejap lagi.

Tuan Charles Anthony Santiago [Klang]: Ya.

Dr. Kelvin Yii Lee Wuen [Bandar Kuching]: Okey, terima kasih Yang Berhormat
Menteri. Saya meneliti soalan dan juga jawapan yang diberikan menyentuh tentang imuniti
kelompok.

Kita tahu dengan varian Delta, imuniti kelompok ini bukan satu strategi yang
dengan izin feasible. Jadi, saya hendak tanya tadi Yang Berhormat Menteri ada
menyatakan akan menambah baik contact tracing capabilities di negara ini. Saya hendak
tanya apakah teknologi yang digunakan sama ada ia bluetooth atau geofencing? Apakah
kos penambahbaikan dan timeline jangka masa yang akan di implementasikan kerana ini
sangat-sangat penting supaya kita transisi dengan selamat. Contact tracing sebenarnya
haruslah dilancarkan bersama dengan pelan-pelan kerajaan untuk melonggarkan sekatan
yang diberikan. Harap jawapan. Terima kasih.

Tuan Yang di-Pertua: Terima kasih Yang Berhormat. Yang Berhormat Menteri.

Dato’ Seri Dr. Adham bin Baba: Terima kasih, Yang Berhormat Kuching.
Berkenaan dengan contact tracing yang MOSTI bangunkan untuk tujuan pengesanan
contact, tadi saya telah menjawab soalan daripada Yang Berhormat Pandan iaitu langkah
pertama kita gunakan ialah sumber data untuk mengenal pasti dan menganalisa interaksi.
Data ini, Yang Berhormat kita menggunakan data dalam MySejahtera dan memberikan
fokus kepada kemungkinan interaksi dan ia menggunakan teknologi bluetooth bagi
membantu proses pengesanan.
