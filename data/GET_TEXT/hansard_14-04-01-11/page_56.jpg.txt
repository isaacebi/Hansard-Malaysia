48 DR.30.09.2021

berkenaan dengan kesaksamaan gender ini. Saya ucap terima kasih kerana Yang Amat
Berhormat Perdana Menteri menyebut berkenaan dengan kesaksamaan gender di dalam
Rancangan Malaysia Kedua Belas.

Kerana apa penting perkara ini? Kerana mengikut World Economic Forum dalam
laporan Global Gender Gap Report 2021, Malaysia di tangga 112 daripada 156 buah
negara. Jatuh lapan mata- berbanding tahun 2020 di mana kita di tangga 104. Jadi, kita
turun ke bawah. Bukan sahaja dalam Global Gender Gap Report tetapi dalam report yang
lain, Sustainability Report kah, Corruption Index Report kah, negara Malaysia jauh ke
belakang.

Jadi kesaksamaan gender ini, semalam saya ada dengar seorang Ahli Parlimen
berbahas bercakap tentang gender yang ketiga.

Tuan Yang di-Pertua, saya ingin tegaskan, apabila kita bercakap tentang
kesaksamaan gender, kita bercakap tentang lelaki dan wanita bukan tentang gender yang
ketiga. Jadi, harus ditegaskan di sini bahawa itulah perjuangan berkenaan dengan
kesaksamaan gender. Yang tentang gender ketiga itu termasuk bawah bab hak asasi
manusia. Dia bukan berkenaan dengan kesaksamaan gender.

Tuan Yang di-Pertua, berjaya atau tidak kita mencapai kesaksamaan gender ini,
sekiranya kita berjaya melakukan gender mainstreaming ataupun mengarusperdanakan
gender. Kita gagal selama ini untuk naik dalam Global Gender Gap Index ini kerana kita
tidak melakukan monitoring dan evaluation.

Kita tidak memantau kesan dan impak daripada segala polisi ataupun dasar yang
kita buat. Dasar yang kita buat ataupun rang undang-undang yang kita gubal ada kesan
yang berbeza kepada lelaki dan wanita. Jadi kita tidak monitor, kita tidak nilai, tidak
evaluate. Oleh sebab itu kita tak tahu kesan dasar tersebut ataupun peruntukan kewangan
yang kita berikan di dalam satu-satu dasar.

Jadi, perlu sangat-sangat kita memahami proses pemerkasaan gender ini- gender
mainstreaming. Mengarusperdanakan gender perlu kepada satu gender focal lens.
Melihat satu-satu keperluan itu daripada kaca mata gender. Saya bagi contoh, di sinilah
Gender Responsive Budgeting itu yang saya sedang banyak bercakap kebelakangan ini
amat-amat perlu untuk kita bawa kerana Gender Responsive Budgeting ini dibawa pada
tahun Rancangan Malaysia Kelapan, Tuan Yang di-Pertua. la dibantu oleh United Nations
Development Program (UNDP) dan dibuat satu pilot project pada tahun 2004-2005 tetapi
selepas daripada itu, 15 tahun kita ketinggalan.

Oleh sebab itu, mata ranking kita, the gap ataupun jurang kesaksamaan gender
ini makin jatuh dan makin jatuh. Laporan daripada World Economic Forum juga
mengatakan bahawa hasil daripada pandemik ini, satu dunia ini memerlukan 135 tahun
ini total untuk merapatkan jurang worldwide. Di Malaysia kalau berkenaan dengan political
empowerment, kita memerlukan 145 tahun untuk merapatkan jurang. Daripada segi
economic participation, Malaysia nombor 104 daripada 156 buah negara di dunia
berkenaan dengan economic participation. Jadi kita jauh ketinggalan.

Sebab itu gender responsive budget perlu dibawa semula kerana ia merupakan
satu buah alat yang boleh membantu kita menilai, mengukur bagaimana kita berjaya
dalam proses mengarusperdanakan gender dan akhirnya sekiranya itu berjaya, kita
bolehlah mencapai satu keadaan di mana kita mencapai kesaksamaan gender.

Tuan Yang di-Pertua, dalam satu artikel yang dibuat oleh kajian UNICEF bertajuk
Families on the Edge bahagian IV, kajian dibuat ke atas 500 buah keluarga daripada 16
flat kos rendah di Kuala Lumpur. Didapati bahawa ketua isi keluarga wanita lebih miskin
sewaktu pandemik berbanding dengan ketua isi keluarga lelaki. Ini semua orang susah,
low-cost flat di Kuala Lumpur.

01440

Akan tetapi ketua isi keluarga rumah yang wanita, lebih miskin. Malah lebih miskin
daripada lelaki, malah lebih miskin daripada ketua isi keluarga OKU. Itu menunjukkan
betapa disadvantage dan bagaimana wanita terkesan. Kalau kita tidak ada cara untuk
menilai effectiveness program kita seperti bakul makanan, bagaimana kita hendak
pastikan ketua isi rumah wanita yang miskin ini mendapat akses yang sama kepada
