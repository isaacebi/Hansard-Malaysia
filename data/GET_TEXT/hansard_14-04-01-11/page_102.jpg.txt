94 DR.30.09.2021

kesempatan dan peluang yang diberikan kepada saya untuk turut dalam perbahasan
Rancangan Malaysia Kedua Belas (RMKe-12).

Tuan Yang di-Pertua, pembentangan Rancangan Malaysia Kedua Belas yang
bertemakan ‘Keluarga Malaysia — Makmur, Inklusif dan Mampan’ oleh Yang Amat
Berhormat Perdana Menteri pada hari Isnin lepas menyaksikan kerajaan menggariskan
empat matlamat utama dalam tempoh lima tahun pembangunan negara. Namun, kerajaan
harus melakukan pengelasan secara terperinci akan beberapa perkara.

Berdasarkan kepada Laporan Anggaran Pendapatan Isi Rumah dan Insiden
Kemiskinan Malaysia pada tahun 2020, sebanyak 20 peratus atau kira-kira 580 ribu isi
rumah daripada kumpulan M40 yang berpendapatan di antara RM4,850 dan RM10,959
telah beralih kepada had pendapatan kumpulan B40. Insiden kemiskinan mutlak pula
meningkat 8.4 peratus pada tahun lalu ekoran daripada pandemik COVID-19 dan
pelaksanaan Perintah Kawalan Pergerakan (PKP) berbanding 5.6 peratus pada tahun
2019.

Oleh yang demikian, usaha-usaha yang lebih komprehensif perlu dilaksanakan.
Pendapatan isi rumah boleh ditingkatkan dengan cara menggalakkan pasangan isi rumah
khususnya suri rumah sepenuh masa dengan melibatkan diri dalam usahawan mikro. Hal
ini memperlihatkan bagaimana golongan wanita berperanan sama dalam menyumbang
kepada pendapatan keluarga seterusnya kepada ekonomi negara. Mereka perlu
didedahkan dengan penggunaan teknologi terkini, latihan kemahiran dan kursus
perniagaan.

Di samping itu, bantuan modal perniagaan bagi mereka yang ingin memulakan
perniagaan perlu diberikan.

01830

Bantuan ini meliputi skim bantuan tunai dan peralatan berniaga untuk
memudahkan golongan ini berniaga secara kecil-kecilan dan apabila pendedahan pada
teknologi bagi tujuan pemasaran dan latihan diberikan ia secara langsung dapat
membawa mereka keluar daripada perniagaan secara kecil-kecilan kepada industri kecil
dan sederhana ataupun IKS. Setelah latihan diberikan, mereka juga boleh berdikari
dengan memasarkan produk sendiri hasil daripada bantuan dan galakan daripada pihak
kerajaan. Langkah ini secara tidak langsung dapat memperkasakan golongan wanita
melalui usahawan seterusnya dapat menyumbang kepada KDNK negara.

Tuan Yang di-Pertua, generasi FELDA sememangnya penting dalam
menyumbang kepada ekonomi negara. Dasar Ekonomi Baharu ataupun DEB yang
dilancarkan pada tahun 1970 bertujuan untuk menyusun semula ketidakseimbangan
sosioekonomi yang wujud di negara ini.

Dasar Ekonomi Baharu ini juga dirancang untuk membasmi kemiskinan dan
memperbaiki ketidakupayaan sesetengah kaum untuk bersaing dengan kaum yang lain.
Pencapaian DEB telah membuktikan bahawa generasi FELDA sememangnya telah
berjaya keluar daripada kepompong kemiskinan. Sedari hakikat ini, generasi kedua dan
ketiga FELDA dilihat tidak mendapat perhatian yang khusus oleh kerajaan.

Isu perumahan generasi kedua bagi warga FELDA masih tiada kesudahannya.
Saya ingin tahu berapa ramai golongan generasi kedua masih belum mendapat hak
pemilikan tanah dan rumah. Berapa ramai anak-anak peneroka yang masih lagi hidup
terumbang-ambing mencari punca pendapatan tetap bagi menyara kehidupan keluarga
mereka.

Pembangunan sosioekonomi antara FELDA-FELDA juga masih lagi tidak
seimbang. Ada kawasan FELDA yang begitu maju dengan mendapat segala akses dan
kemudahan yang diperlukan. Sebaliknya, masih lagi terdapat kawasan FELDA yang jauh
dari kawasan bandar dan tidak menerima pembangunan seperti di kawasan bandar.

Generasi peneroka boleh dianggap berjaya membawa mereka keluar daripada
hidup kemiskinan. Namun, bagaimanakah pula dengan generasi kedua ini? Apakah
perancangan kerajaan dalam membantu mereka? Dalam kerajaan melihat warga FELDA
hanya terkenal dengan menjalankan_aktiviti ekonomi berunsurkan perusahaan
