42 DR.30.09.2021

kita membelanjakan wang untuk dapat pakar-pakar yang akan tentukan segala yang
diuruskan itu berjalan dengan baik.

Tuan Yang di-Pertua, saya ucap tahniah sekali lagi kepada kerajaan kerana
memperkenalkan Rancangan Malaysia Kedua Belas ini. Saya berdoa kerajaan akan
mempunyai cukup wang dan cukup niat untuk melaksanakan rancangan ini. Insya-Allah
kalau kita teruskan rancangan ini dengan baik dan mencari cara-cara yang berkesan, kita
akan mencapai kejayaan dalam pelaksanaan rancangan ini. Seperti yang saya sebutkan
tadi, merancang itu mudah tetapi melaksana itu tidak sebegitu mudah. Sekian, terima
kasih. [Tepuk]

Tuan Yang di-Pertua: Terima kasih Yang Berhormat Langkawi. Seterusnya,
Yang Berhormat Pontian.

Tuan Mohamed Hanipa bin Maidin [Sepang]: Tuan Yang di-Pertua. Minta maaf
sekejap. Tuan Yang di-Pertua.

12.44 tgh.

Datuk Seri Haji Ahmad bin Haji Maslan [Pontian]: Assa/lamualaikum
warahmatullahi wabarakatuh...

Tuan Mohamed Hanipa bin Maidin [Sepang]: Tuan Yang di-Pertua, peraturan
mesyuarat. Sekejap sahaja.

Tuan Yang di-Pertua: Ya.

Tuan Mohamed Hanipa bin Maidin [Sepang]: Peraturan Mesyuarat 14(1)(g).
Tuan Yang di-Pertua, saya hendak minta satu arahan daripada- minta Tuan Yang di-
Pertua boleh ingatkan, ada Menteri yang telah menggulung pada minggu lepas dan
berjanji untuk memberikan jawapan bertulis. Akan tetapi sampai sekarang kami tidak
dapat lagi. Contohnya, Yang Berhormat Menteri Undang-undang...

Tuan Yang di-Pertua: Beri kepada saya. Saya follow-up.
Tuan Mohamed Hanipa bin Maidin [Sepang]: Minta. Terima kasih.
Tuan Yang di-Pertua: Terima kasih. Yang Berhormat Pontian. Silakan.

Datuk Seri Haji Ahmad bin Haji Maslan [Pontian]: Terima kasih. Saya gembira
diberi peluang pada hari ini dan saya juga mengucapkan syukur ke hadrat Allah SWT
kerana kita mempunyai kali pertama dalam sejarah, seorang anak penoreh getah menjadi
Yang Amat Berhormat Perdana Menteri Malaysia... [Tepuk] Saya juga ingin menyebut di
sini bahawa bagaimana anak penoreh getah itu diberi peluang belajar dalam bidang
guaman dan kemudian menjadi peguam dari Universiti Malaya. Orang yang menyediakan
RMKe-12 ini pula ialah seorang anak petani yang miskin dari Bachok, Kelantan yang diberi
pulang untuk belajar ke Australia dan juga ke Amerika Syarikat.

Jadi, bak kata Kofi Annan iaitu Setiausaha Agung Pertubuhan Bangsa-Bangsa
Bersatu- United Nations, beliau menyebut, “Education is the great equalizer of our time”.
Maksudnya, pendidikan itu boleh menyamaratakan. Dalam Dewan ini, pada saat dan
ketika ini kita ada seorang anak Perdana Menteri yang sedang duduk dan menulis di
sebelah ayahnya, bekas Perdana Menteri dan dalam Dewan ini yang sedang bercakap
ialah anak seorang penoreh getah.

Saya juga anak seorang penoreh getah sebagaimana Yang Amat Berhormat
Perdana Menteri. Jadi, semua perkara ini antara puncanya ialah pendidikan. Pendidikan
tinggi akan menyebabkan kita boleh mencapai cita-cita yang tinggi. Dalam Rancangan
Malaysia Kedua Belas ini, saya ingin mengesyorkan supaya kita tumpukan benar-benar
tentang pendidikan ini supaya akhirnya anak-anak kita boleh hidup dengan lebih baik
sebagaimana yang disebut sebagai pendidikan itu membawa apa yang disebut sebagai
sosial mobiliti menegak. la bukan mobiliti sosial mendatar dan kerana pendidikan boleh
menghapuskan kemiskinan dalam satu generasi, daripada anak penoreh getah boleh
menjadi Yang Amat Berhormat Perdana Menteri. Begitulah contoh-contoh yang lain.
