DR.30.09.2021 77

Masyarakat Orang Asli Malaysia adalah di dalam kelompok miskin tegar. Pada
tahun 2019, kadar kemiskinan Orang Asli adalah sebanyak 33.6 peratus. la merupakan
satu jumlah yang sangat tinggi. Pelan pembangunan sosioekonomi Orang Asli yang
kurang holistik dan bersepadu telah melambatkan pembangunan mereka. Di samping itu,
tahap pendidikan di kalangan Orang Asli yang rendah mengurangkan mobiliti sosial dan
kebolehpasaran kumpulan ini. Pencapaian Orang Asli dalam pendidikan adalah jauh
ketinggalan dan tidak berada dalam pembangunan arus perdana. Infrastruktur asas yang
tidak mencukupi, kekurangan amenity dan perkhidmatan seperti jalan perhubungan,
bekalan elektrik, bekalan air terawat serta telekomunikasi telah menjejas kesejahteraan
komuniti ini.

Dasar yang berbeza bagi pemetaan tanah antara negeri dan kurangnya sensitiviti
terhadap keperluan Orang Asli juga melambatkan pembangunan mereka. Selain itu,
beberapa agensi yang terlibat dalam membangunkan Orang Asli juga dilihat tidak
mempunyai kemampuan dalam menyampai perkhidmatan yang lebih berkesan. Oleh itu,
adalah menjadi tanggungjawab kerajaan untuk membangun status sosial ekonomi
masyarakat Orang Asli ke tahap sewajarnya setanding dengan masyarakat majmuk yang
lain.

Tuan Yang di-Pertua, merujuk kepada RMKe-12 Bab Lima, Bidang Keutamaan E,
ia meningkatkan pembangunan masyarakat Orang Asli. Kerajaan bercadang untuk
merangka pelan pembangunan sosioekonomi Orang Asli dengan menumpu kepada
usaha mengurangkan kemiskinan serta menyediakan infrastruktur, kemudahan dan
perkhidmatan asas yang lebih baik.

01710

Bagi merealisasikan hasrat ini, Cameron Highlands ingin mencadangkan kepada
kerajaan supaya menubuhkan satu perbadanan yang khusus untuk kemajuan ekonomi,
spesifik, dengan izin, for the development of the economy of the Orang Asli serta
menyeluruh dan komprehensif, menjangkau aspek pembangunan sosioekonomi, beyond
socioeconomic development, dengan izin, demi kesejahteraan masyarakat Orang Asli
setanding dengan masyarakat majmuk negara ini. Ini adalah sejajar dengan Malaysia
makmur, inklusif, dan mampan dalam hala tuju pembangunan negara ini ke arah
Wawasan Kemakmuran Bersama 2030.

Untuk makluman, cadangan penubuhan perbadanan ini telah dibentangkan
semasa Kongres Ekonomi Bumiputera pada 1 Oktober 2020 lepas dan telah diangkat
kepada Yang Amat Berhormat Perdana Menteri Malaysia ketika itu yang bersetuju atas
dasar-dasar dan pandangan Majlis Perundingan Melayu (MPM). Tujuh resolusi dasar
yang dicapai oleh kepimpinan cerdik pandai Orang Asli Semenanjung, hasil daripada
Bengkel Satelit Kluster Orang Asli pada 18 September 2020 adalah:

i) penubuhan Perbadanan Kemajuan Ekonomi Orang Asli;
ii) resolusi politik iaitu pembangunan politik Orang Asli;

iii) kepimpinan Orang Asli;

v) infrastruktur dan kemudahan asas;

(
(
(
(iv) isu-isu kesihatan Orang Asli;
(
(vi) tanah; dan

(

vii) pendidikan.

Ingin Cameron Highlands tekankan cadangan penubuhan Perbadanan Kemajuan
Ekonomi Orang Asli ini merupakan sebahagian inti pati dasar dibentangkan oleh MPM
yang mana telah dipersetujui secara dasar oleh Yang Amat Berhormat Perdana Menteri
kelapan. Susulan berikutannya itu, sebuah jawatankuasa kerja iaitu working committee,
dengan izin, telah bermesyuarat pada 10 Mac 2021 dan telah memutuskan konsep
cadangan Perbadanan Kemajuan Ekonomi Orang Asli Semenanjung Malaysia ini
disediakan dan perlu diangkat kepada pihak kerajaan.

Konsep penubuhan ini telah dibentangkan kepada Unit Perancang Ekonomi
(EPU) pada tarikh 16 April 2021 dan secara dasar, pihak Yang Berhormat Menteri iaitu
