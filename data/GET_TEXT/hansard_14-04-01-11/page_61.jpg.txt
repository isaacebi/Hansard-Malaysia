DR.30.09.2021 53

selaku Menteri bertanggungjawab dalam bidang ekonomi yang memberikan jiwa raga
untuk membina kembali negara kita dalam keadaan yang amat mencabar akibat
pandemik COVID-19, mereka berjaya menyiapkan rancangan yang akan menentukan
hala tuju pembangunan sosioekonomi negara untuk tempoh lima tahun akan datang.

Dalam masa yang sama, saya pohon penjelasan daripada Yang Berhormat
Menteri berkaitan perkara tersebut agar fitnah ini dapat dihentikan. Dengan lafaz...
[Bercakap dalam bahasa Arab] Maralah dengan memohon keberkatan daripada Allah
SWT. Kuala Krai dengan penuh hati menyokong Rancangan Malaysia Kedua Belas.
Sekian. Wassalamualaikum.

Timbalan Yang di-Pertua [Dato’ Mohd Rashid Hasnon]: Walaikumsalam
warahmatullah. Terima kasih Yang Berhormat Kuala Krai.

Sekarang saya jemput Yang Berhormat Klang, 12 minit.

2.59 ptg.

Tuan Charles Anthony Santiago [Klang]: Terima kasih Tuan Yang di-Pertua.
Tuan Yang di-Pertua, pada awal tahun ini rakyat Malaysia menyaksikan inisiatif akar umbi
yang berinspirasi iaitu fenomena bendera putih ataupun white flag. Ini satu inisiatif
solidariti rakyat bagi memberikan sokongan makanan kepada keluarga B40 dan mereka
yang kehilangan pendapatan sepanjang tempoh PKP. Inisiatif ini juga menunjukkan
bahawa situasi rakyat marhaen amat terdesak akibat usaha-usaha kerajaan yang tidak
mencukupi atau disifatkan sebagai gagal.

Pada masa yang sama, ketidaksamarataan dan kemiskinan juga bertambah
buruk. Kemampuan kesihatan awam pula melangkaui breaking point sehingga ke tahap
kritikal pada waktu puncak wabak dan sistem perlindungan sosial yang sedia ada tidak
mencukupi dan tidak berkesan untuk menangani masalah kehilangan pekerjaan, mata
pencarian atau pendapatan orang ramai sewaktu wabak melanda.

01500

Let’s be clear Tuan Yang di-Pertua. The victims of the pandemic are the poor and
the small businesses. They have been left significantly worse off as compared to year
2019, dengan izin. Sebenarnya Tuan Yang di-Pertua, ribuan keluarga masih as we speak,
masih menghadapi kekangan kewangan untuk membeli barang-barang makanan untuk
keluarga mereka. This is how bad the situation is.

So, cabaran Rancangan Malaysia Kedua Belas adalah sama ada rancangan
pembangunan ini dapat mengatasi kemelesetan ekonomi termasuk kehilangan pekerjaan,
pendapatan dan wang simpanan orang ramai dan juga menutup jurang pendapatan di
antara orang kaya dan orang miskin.

Tuan Yang di-Pertua, beberapa trend harus diketengahkan, harus dilontarkan
dalam Dewan yang mulia ini yang berlaku pada tahun 2020, 2021:

(i) peningkatan kemiskinan mutlak dalam negara kita;

(ii) jurang pendapatan di antara golongan kaya dan miskin menjadi
lebih luas walaupun dalam keadaan krisis;

(iii) wang simpanan pekerja lenyap 46 peratus di bawah usia 55 tahun
hanya mempunyai wang simpanan kurang daripada RM10 ribu.

UNICEF juga melaporkan bahawa keluarga berpendapatan rendah lebih
vulnerable kepada kemelesetan ekonomi, mereka terpaksa ikat perut dan memilih cara
pemakanan yang tidak sihat. Apakah yang mereka makan? Mereka makan- hanya makan
sekali sehari dengan nasi goreng dan telur. Ini masalah di negara kita. Ini isu yang penting
yang harus kita bahaskan Tuan Yang di-Pertua.

Pada suku kedua- tahun 2021, Department of Survey Malaysia menunjukkan
bahawa terdapat 143 ribu orang penganggur dalam kumpulan 45 tahun hingga 64 tahun.
Manakala penganggur belia adalah lebih kurang 283 ribu orang. Kedua-dua kumpulan ini
yang menyumbang sebanyak 56 peratus daripada jumlah pengangguran akan terus
