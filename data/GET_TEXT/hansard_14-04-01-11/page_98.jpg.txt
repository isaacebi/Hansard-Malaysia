90 DR.30.09.2021

01810

Oleh yang demikian, saya mohon agar kerajaan memikirkan jalan penyelesaian
atau alternatif lain yang relevan bagi memudahkan golongan ini mendapat geran atau
pinjaman, atau bantuan berbentuk subsidi agar mampu diperluaskan lagi tanaman
mereka.

Saya menyeru agar Kerajaan Pusat berunding dengan Kerajaan Negeri Sarawak
di dalam mencari mekanisme bagaimana menggunakan tanah adat- NCR, sekali gus
menggalakkan lagi lebih ramai penyertaan masyarakat luar bandar di dalam industri ini.

Sudah tiba masanya kerajaan persekutuan memperuntukkan dana bagi menyukat
tanah adat bagi mengangkat industri penanam sawit luar bandar khususnya di kawasan
saya di Lubuk Antu. Satu lagi isu kad pengenalan masih ramai lagi penduduk yang jauh
di pendalaman belum mendapat IC sehingga sekarang ini.

Saya mohon kerajaan mengadakan outreach programme di kawasan-kawasan
terutama di kawasan di Lubuk Antu untuk memastikan semua rakyat diiktiraf sebagai
penduduk tetap sebagai keluarga Malaysia.

Tuan Yang di-Pertua sebelum saya mengakhiri ucapan saya sekali lagi saya ingin
menekankan agar segala projek yang telah diluluskan di dalam Rancangan Malaysia
Kesebelas disertakan bersama dalam agenda Rancangan Malaysia Kedua Belas.

Demi kesejahteraan bersama kesinambungan ini amatlah penting kerana ia
merupakan sebuah tangan yang telah lama dinantikan oleh penduduk-penduduk Lubok
Antu. Sebagai anak jati Lubok Antu saya tidak mahu lagi menunggu hingga ke tempoh
yang baharu untuk pembangunan infrastruktur di kawasan yang dilaksanakan sebab apa
yang dijanjikan selama ini jawapan telah diluluskan.

Apabila ditanya masih dalam reka bentuk itu masalahnya. Jadi rakyat sekarang
hanya menunggu keputusan setiap kali saya bersuara di Dewan ini saya tiap-tiap kali saya
menanyakan tentang masalah infrastruktur Klinik, bomba. Satu pun belum dapat
dilaksanakan dalam Rancangan yang lepas.

Saya mengulangi sekali lagi untuk kerajaan amat peka kepada keadaan ataupun
rayuan daripada rakyat khususnya wakil rakyat dari luar bandar. Saya minta daripada
Dewan yang mulia ini supaya permohonan saya dapat diambil kira atau diambil
pertimbangan khususnya bagi kawasan saya yang termiskin di Malaysia ini. Sekian
walaupun masa sudah masih ada saya beri peluang kepada yang lain untuk ucapan saya.
Saya menyokong penuh RMKe-12.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lubok Antu. Seterusnya saya menjemput Yang Berhormat Selangau.

6.13 ptg.

Tuan Baru Bian [Selangau]: Tuan Yang di-Pertua, terima kasih kerana memberi
saya peluang untuk mengambil bahagian dalam membahaskan dalam Rancangan
Malaysia Kedua Belas yang menggunakan tagline, ‘Malaysia Yang Sejahtera, Inklusif,
Mampan.’

Tuan Yang di-Pertua saya ingin memulai dengan Perjanjian Malaysia 1963 dekat
di hati rakyat Sabah dan Sarawak.

Saya menerima baik kenyataan Yang Amat Berhormat Perdana Menteri yang
berjanji akan menyelesaikan isu MA63 ini di bawah konsep Keluarga Malaysia. Saya
mencadangkan sekiranya kerajaan serius mengenai perkara ini supaya mengutamakan
perkara-perkara berikut di bawah MA63:

(i) melaksanakan 17 daripada 21 isu berkenaan MA63 ini yang telah
dipersetujui oleh Jawatankuasa yang dilantik semasa zaman
Kerajaan PH, dan mengeluarkan laporan Jawatankuasa Khas
Kabinet mengenai MA63;

(ii) memutuskan kenaikan royalti minyak dari lima peratus;
