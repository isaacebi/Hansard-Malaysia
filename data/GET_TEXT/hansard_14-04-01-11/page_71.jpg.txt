DR.30.09.2021 63

RMKe-12 ini mestilah bersifat terangkum, komprehensif, mampan, dan holistik demi
membina kembali negara selepas wabak untuk jangka empat tahun ke hadapan.

Tuan Yang di-Pertua, banyak yang ingin saya sentuh kalau berkait dengan isu
pendidikan. Namun, waktu yang terhad dan saya ingin tumpukan hanya kepada tiga
perkara utama. Pertamanya, sarapan pagi percuma di sekolah rendah. Keduanya,
penerusan usaha reformasi pengajian tinggi dan yang ketiganya pendidikan TVET.

Tuan Yang di-Pertua, laporan dan kajian mengenai isu bantut (morbidity) dan
malnutrisi di kalangan murid sekolah rendah di Malaysia bukan baharu. Telah diterbitkan
banyak kali oleh badan antarabangsa dan badan tempatan semenjak beberapa tahun
yang lalu lagi. Pertama yang paling awal mendedahkan isu yang penting ini ialah Laporan
Kanak-kanak Pinggiran oleh UNICEF dan DM-Analytics Sdn. Bhd. pada tahun 2018.

Kemudiannya diikuti dengan Laporan Memahami Pemakanan Sekolah di
Malaysia oleh Khazanah Research Institute pada Februari 2020. Ketiga, Laporan
Keluarga di Pinggiran, isu bersatu terbitan UNICEF dan United Nations Population Fund
(UNFPA) pada Ogos 2020. Keempat, Laporan Analisis Situasi Wanita dan Kanak-kanak
di Malaysia 2020 oleh UNICEF pada September 2020. Kelima, Laporan Keluarga di
Pinggiran, lsu 2 juga oleh UNICEF dan UNFPA pada Oktober 2020. Antara isu pokok yang
telah dibawa oleh kesemua laporan ini ialah pendedahan dapatan yang sama iaitu
wujudnya isu bantut, kebantutan (morbidity) dan isu kurang zat yang amat serius di
kalangan murid sekolah rendah di negara Malaysia ini. Ini adalah disebabkan oleh faktor
ekonomi, faktor sosial dan lain-lain lagi.

[Tuan Yang di-Pertua mempengerusikan mesyuarat]

Tuan Yang di-Pertua, atas kesedaran inilah Program Sarapan Percuma untuk
semua pelajar sekolah rendah pernah diutarakan oleh KPM pada tahun 2019 untuk
menurut rencananya dilaksanakan pada tahun 2020. Hakikat yang pahit mengenai wabak
COVID-19, yang melanda kita ialah keadaan ekonomi rakyat menjadi semakin parah.

Menurut laporan Jabatan Perangkaan Malaysia (DOSM), bilangan T20 telah
merosot lebih 12 peratus. Manakala 20 peratus daripada golongan M40 pula telah beralih
menjadi B40 akibat dampak pandemik ini. Hal ini secara tidak langsung menjejaskan
tumbesaran anak-anak dan juga pendidikan mereka. Proses pembesaran anak-anak
melalui makanan bergizi juga termasuk dalam proses bersepadu pendidikan.

Tuan Yang di-Pertua, bertitik tolak dari kesedaran inilah, Program Sarapan
Percuma untuk murid-murid sekolah rendah perlu dilaksanakan semula di bawah RMKe-
12. Diminta kerajaan untuk melaksanakannya di bawah lembayung RMKe-12.
Pelaksanaan Program Sarapan Pagi ini dijangkakan akan memberikan manfaat kepada
lebih 2.7 juta murid untuk tempoh 200 hari setahun. Ini menurut kajian pada tahun 2019.
Manfaat yang lebih besar lagi bilangannya dijangkakan pasca COVID-19.

Tambahan pula, selain daripada manfaat kesihatan, anak-anak juga mendapat
nilai tambah daripada proses didikan kesetaraan dan nilai yang bakal dilaksanakan
sepanjang tahun. Ini juga bakal memberikan manfaat kepada 50,000 orang guru di seluruh
negara. Jikalau Program Sarapan Pagi ini dilaksanakan secara keseluruhannya, 7,772
sekolah bakal terlibat. Program ini akan menguntungkan pembekal ayam, pembekal
daging, ikan serta bahan basah yang lain seperti sayur, roti, beras tempatan di dalam
lokaliti sekolah-sekolah yang terlibat. Daripada ribuan pembekal ini, ratusan ribu pekerja
daripada pekerja pembekalan termasuk pekerja kantin akan dapat menstabilkan semula
pendapatan keluarga mereka yang teruk dihenyak dampak COVID-19. Secara purata,
terdapat lebih kurang 100,000 orang pekerja kantin di seluruh negara anggaran. Sekitar
500,000 ahli keluarga pekerja akan mendapat manfaat secara langsung daripada
Program Sarapan Pagi ini.

01600

Tuan Yang di-Pertua, RMKe-12 juga sepatutnya digunakan sebagai peluang
untuk Malaysia bangkit meneruskan usaha reformasi pengajian tinggi. la pernah
dimulakan pada tahun 2019. Di atas kesedaran tersebut, saya mencadangkan agar
kerajaan menyegerakan melalui Kementerian Pendidikan Tinggi; pertamanya, penubuhan
