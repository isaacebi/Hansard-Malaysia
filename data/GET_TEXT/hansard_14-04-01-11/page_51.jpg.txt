DR.30.09.2021 43

Perekayasaan sosial ataupun social reengineering ini perlu terus dilakukan oleh
kerajaan bagi memastikan kita boleh mengatasi kemiskinan. Kemiskinan ini tidak boleh
diatasi dengan hanya memberi ikan tetapi kemiskinan boleh diatasi dengan mengajar
mencari ikan. Bukan dengan cara mengail sahaja tetapi dengan menjala dan dengan pergi
ke laut dalam. Itu peribahasanya.

Seterusnya, apa yang saya ingin timbulkan di sini mengenai keciciran. Sila. Yang
Berhormat Jerlun.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Terima kasih pada Yang Berhormat Pontian. Saya ingin bertanya, adakah
Yang Berhormat Pontian setuju bahawa dalam dasar pendidikan kita ini, walaupun kita
tekankan soal mendapat ilmu pengetahuan tetapi tidak kurang pentingnya juga ialah untuk
mengajar nilai-nilai murni. Apa juga mata pelajaran yang kita ajar, ada banyak peluang
untuk kita terapkan nilai-nilai murni supaya kita boleh tolak amalan-amalan yang tidak baik
seperti rasuah, salah guna kuasa, penyelewengan dan sebagainya.

Datuk Seri Haji Anmad bin Haji Maslan [Pontian]: Saya bersetuju 100 peratus
apa yang disebut.

Datuk Seri Dr Mujahid Yusof Rawa [Parit Buntar]: Boleh Parit Buntar, sikit lagi
saya hendak menyokong...

Datuk Seri Haji Anmad bin Haji Maslan [Pontian]: Sabar. Sekejap-sekejap.

Datuk Seri Dr Mujahid Yusof Rawa [Parit Buntar]: ...Pandangan Yang
Berhormat Pontian itu. Sangat baik sangat. Saya hendak menyokong.

Datuk Seri Haji Ahmad bin Haji Maslan [Pontian]: Hendak jawab satu-satu
dahulu. Yang Berhormat Parit Buntar, sabar ya.

Tuan Yang di-Pertua: Yang Berhormat Parit Buntar, tolong duduk. Yang
Berhormat, tolong.

Datuk Seri Dr Mujahid Yusof Rawa [Parit Buntar]: Soalan yang saya sama
juga. Kalau boleh?

Datuk Seri Haji Anmad bin Haji Maslan [Pontian]: Soalan sama, tidak payah
tanya.

Tuan Yang di-Pertua: Yang Berhormat. Tolong. Silakan Yang Berhormat
Pontian.

Datuk Seri Haji Ahmad bin Haji Maslan [Pontian]: Saya setuju apa yang
disebut oleh Yang Berhormat Jerlun tadi. Saya pernah hadir beberapa kursus di Biro
Tatanegara, Jabatan Perdana Menteri di Kem Langkawi, di beberapa buah kem yang
dihadiri oleh Yang Amat Berhormat Langkawi pada ketika itu. Beliau pada ketika itu Yang
Amat Berhormat Kubang Pasu. Perkara yang masih ingat sampai sekarang apa yang
disebut oleh Yang Berhormat Langkawi. Beliau menyebut, “Jatuh bangun, gagal jaya
sebuah negara, sebuah bangsa bergantung pada nilai-nilai yang diamalkan oleh negara
bangsa itu”. Jika nilai yang diamalkan itu ialah seperti bersih, cekap, amanah dan nilai-
nilai yang murni seperti gigih dan tekun, maka negara bangsa itu akan jadi negara bangsa
yang maju. Jadi, saya setuju apa yang disebut oleh Yang Berhormat Jerlun.

Mengenai keciciran. Saya telah menyebut baru-baru ini ketika dialog di Dewan
Bankuet di bawah. Sebanyak 421,706 orang mengambil SPM pada 2018 dan yang
melanjutkan pengajian hanya sebanyak 170,878 orang. Sebanyak 250,828 orang tercicir.
Yang Berhormat Simpang Renggam menyebut itu bukan tercicir dari satu sudut tetapi
maksud saya tercicir ialah mereka tidak boleh dan mereka tidak dapat masuk universiti.
Mereka tidak dapat masuk IPTS. Mereka tidak dapat masuk TVET.

01250

Ini satu perkara yang amat besar. Pada tahun 2017, seramai 443,883 orang
mengambil Sijil Pelajaran Malaysia (SPM), yang melanjutkan pelajaran 182,409 orang,
manakala yang tercicir 261,474 orang.

Tuan Syed Saddiq bin Syed Abdul Rahman [Muar]: Yang Berhormat Pontian.
