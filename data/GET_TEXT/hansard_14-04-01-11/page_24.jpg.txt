16 DR.30.09.2021

mencemar sungai tidak langsung memperlihatkan ketakutan. Pada September 2020,
gangguan air di Selangor berpunca dari kilang Sungai Gong, tindakan diambil.

Akan tetapi akhir Ogos, satu lagi kilang berasaskan makanan telah dikenal pasti
sebagai salah satu punca pencemaran melibat kesan yang begitu besar kepada 324,000
akaun pengguna. Persoalan saya, daripada tindakan yang diambil, saya cuba mengamati
tidak ada diumumkan tentang pindaan kepada undang-undang sedia ada, khususnya Akta
Industri Perkhidmatan Air 2006, Akta 655 kerana denda maksimum 10 tahun penjara
tetapi tidak melebihi RM500,000.

Jadi, mohon maklum balas terkini memandangkan bawah kerajaan terdahulu
pindaan telah dicadang yang melibatkan bukan sahaja rampasan kenderaan yang disyaki
mencemarkan lubang kumbahan, tahan orang termasuk denda yang lebih tinggi. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Pematang Pauh. Sila Timbalan Menteri satu minit.

Dato’ Mansor bin Othman: Terima kasih Tuan Yang di-Pertua, Terima kasih
Yang Berhormat Pematang Pauh atas soalan tambahan ini yang prihatin berkenaan
dengan isu pencemaran sekali lagi di sepanjang sungai.

Untuk makluman Yang Berhormat, Akta 1974 ini di peringkat satu telah pun siap
dan telah dikemukakan kepada PUU KASA untuk tindakan seterusnya dan untuk ulasan.
Ini maknanya telah dilaksanakan. Seterusnya draf pindaan Akta 1974 akan dikemukakan
di pejabat Peguam Negara, AG Chambers untuk kelulusan dan KASA melalui JAS
sasarkan untuk dibentang di Parlimen pada suku pertama tahun 2022. Terima kasih Tuan
Yang di-Pertua.

Puan Nor Azrina binti Surip [Merbok]: Tuan Yang di-Pertua, satu lagi soalan.

Timbalan Yang di-Pertua [Dato’ Mohd Rashid Hasnon]: Saya perlu teruskan
sebab panjang masa yang saya bagi.

Dato’ Wira Haji Amiruddin bin Haji Hamzah [Kubang Pasu]: Satu lagi, penting
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Saya ingin teruskan
dengan menjemput Yang Berhormat Kelabakan.

4. Tuan Ma'mun bin Sulaiman [Kalabakan] minta Menteri Kanan Perdagangan
Antarabangsa dan Industri menyatakan usaha yang telah digerakkan bagi mewujudkan
pelaburan baharu dalam bidang logistik di negeri Sabah memandangkan bidang tersebut
merupakan bidang terpenting dalam keadaan hari ini di mana pengangkutan komoditi
sangat-sangat diperlukan.

Timbalan Menteri Perdagangan Antarabangsa dan Industri [Datuk Lim Ban
Hong]: Terima kasih Tuan Yang di-Pertua. Kerajaan melalui Kementerian Perdagangan
Antarabangsa dan Industri (MITI) sentiasa memastikan dasar-dasar domestik terus
menyokong pertumbuhan ekonomi negara dalam meningkatkan pelaburan-pelaburan
baharu.

Dalam hal ini, kerajaan komited melaksanakan pendekatan berfokus dan
pendekatan ekosistem untuk mengukuhkan kedudukan negara sebagai destinasi
pelaburan yang kompetitif dan berdaya saing. Bagi melaksanakan dua pendekatan ini,
MITI berpandangan bahawa pemboleh dengan izin enabler atau elemen asas bagi
pengurusan bagi semua jenis aktiviti pelaburan termasuklah perdagangan ialah
perkhidmatan logistik.

Dalam perkara ini kerajaan menggalakkan perkhidmatan logistik bersepadu
integrated logistics support (ILS) sebagai satu cabang industri logistik yang penting
terutamanya bagi menangani kesan akibat penularan COVID-19. ILS merujuk kepada
syarikat yang melakukan pelbagai aktiviti perkhidmatan berkaitan logistik dari hujung ke
hujung seperti pengangkutan udara, laut, darat dan kereta api.
