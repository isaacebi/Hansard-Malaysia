34 DR.30.09.2021

perolehan pesawat platform tunggal dua tempat yang berkemampuan melaksanakan
tugas sebagai Fighter Lead In Trainer dan juga light combat aircraft untuk tujuan latihan
bakal juruterbang pejuang serta bagi keperluan operasi TUDM dan ATM.

Perolehan pesawat yang berupaya melaksanakan dwifungsi ini bukan sahaja
mampu memberikan pulangan penglibatan kepada kewangan kerajaan malah turut
meningkatkan keupayaan pertahanan negara.

Bagi pertanyaan Yang Berhormat mengenai jumlah rekod penerbangan pesawat
ini, secara keseluruhannya ia telah mencatat jumlah jam penerbangan flown, air frame
hours sebanyak 5,961 jam.

Ingin saya tegaskan— akhir sekali, ingin saya tegaskan di sini untuk pengetahuan
semua Abhli-ahli Parlimen dan rakyat Malaysia selaras dengan komitmen yang telah
diberikan oleh Yang Berhormat Dato’ Seri Hishammuddin Tun Hussein, Menteri Kanan
Pertahanan pada pengumuman di hari pertama beliau melaporkan diri di kementerian,
beliau menegaskan di sini tidak ada kompromi dalam memastikan kita bersiap siaga dan
pertahanan negara kita akan sentiasa pada tahap optimum. /nsya-Allah we are in the right
track. Terima kasih.

Tuan Yang di-Pertua: Soalan tambahan satu saja. Ya, ringkas.

Tuan Ahmad Tarmizi bin Sulaiman [Sik]: Saya memohon juga soalan
tambahan. Satu lagi, Tuan Yang di-Pertua.

Puan Wong Shu Qi [Kluang]: Terima kasih, Tuan Yang di-Pertua. Okey,
keputusan kementerian yang tidak meneruskan operasi pesawat tersebut adalah amat
dikesalilah memandangkan kebiasaannya jangka hayat pesawat adalah 25 tahun dan
juga jumlah rekod penerbangannya pun amat kurang.

Saya hendak tahu adakah KEMENTAH akan menjalankan siasatan terhadap
masalah ini knususnya berkenaan perolehan enjin yang banyak masalah dan akhirnya
mengakibatkan penamatan operasi lapan buah pesawat tersebut. Sekiranya ada, saya
minta) KEMENTAH membentangkan laporan dalam Parlimen. Untuk menjamin
keselamatan negara, saya mohon Kementerian Pertahanan jalankan rancangan masa
hadapan TUDM selepas penamatan operasi pesawat Aermacchi 339 serta tahap
kesiapsiagaan pertahanan udara negara dalam menghadapi ancaman luar. Terima kasih.

Tuan Yang di-Pertua: Terima kasih.

Dato’ Sri Ikmal Hisham bin Abdul Aziz: Terima kasih, Yang Berhormat. Oleh
sebab masa yang begitu ringkas, one minute saja saya akan menjawab secara bertulis.
Namun, saya ingin maklumkan kepada Yang Berhormat dan juga semua. Okey, kita ada
Kementerian Pertahanan merangkakan satu pelan iaitu Pelan Pembangunan TUDM 2055
yang dikenali sebagai CAP55. Di bawah CAP55 ini fokus pembangunan 10 tahun pertama
tahun 2021 sehingga tahun 2030 iaitu penggantian aset tamat jangka hayat melalui
perolehan baharu dan naik taraf keupayaan pesawat yang telah usang melalui Service
Life Extension Programme.

Perancangan ini, pembangunan 10 tahun pertama ini akan turut melibatkan aset-
aset seperti berikut:

(i) Perolehan pesawat baharu bagi ronda dan maritim iaitu maritime
patrol aircraft (MPA).
(ii) perolehan baharu Medium-Altitude Long-Endurance Unmanned

Aerial System (MALE UAS).

(iii) perolehan baharu dan penggantian radar pertahanan udara jarak

jauh.

(iv) perolehan baharu Fighter Lead In Trainer-Light Combat Aircraft
(FLIT-LCA).

(v) penyewaan helikopter utiliti berkeupayaan siang dan malam.

(vi) perolehan baharu medium range air defense missile system.
