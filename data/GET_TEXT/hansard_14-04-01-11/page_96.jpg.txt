88 DR.30.09.2021

Saya yakin, kalau kita tengok menteri yang ada di sini... [Tepuk] Tok Pa memang
seorang menteri yang jaga RMKe-12 saya nampak dua atau tiga hari memang beliau ada.
Menteri KPN sudah petang pukul 6, menteri lain saya tidak tahu dekat mana. Yang
Berhormat Menteri KPN semalam ada, kelmarin ada, petang ini ada. Menteri sebegini kita
patut memberikan lebih banyak kuasa kepada beliau. Sebab saya nampak komitmen
beliau untuk mendengar hujahan dan juga cadangan daripada semua wakil rakyat.

Tuan Yang di-Pertua, /ast point...

Timbalan Yang di-Pertua [Dato’ Mohd Rashid Hasnon]: Akan tetapi saya tidak
bagi lebih masa ya.

Tuan Cha Kee Chin [Rasah]: Last point, okey 30 saat.

Berkenaan dengan MITRA. MITRA pun bawah KPN. Saya mohon supaya untuk
MITRA ini peruntukan kita tahu RM100 juta, tidak cukup. Saya minta Tok Pa, RM100 juta
tidak cukup. Kalau boleh, dalam bajet akan datang EPU bagi RM300 juta kepada MITRA...
[Tepuk] Sebab apa? Sebab di bawah konsep Keluarga Malaysia, kalau Malaysia hendak
maju, kita tidak boleh satu kaum sahaja maju ataupun mana-mana kaum ketinggalan,
terpinggir dan tercicir... [Tepuk]

Timbalan Yang di-Pertua [Dato’ Mohd Rashid Hasnon]: Baik.

Tuan Cha Kee Chin [Rasah]: Kita hendak yang maju, sama-sama kita maju ke
depan. Tidak kira apa kaum dan latar belakang sekalipun.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Rasah.

Tuan Cha Kee Chin [Rasah]: Jadi saya mohon supaya KPN juga diperkasakan
dan menjadi kementerian teras di bawah konsep Keluarga Malaysia supaya semua rakyat
Malaysia mendapat peluang yang sama adil untuk sama-sama kita mengorak langkah
maju ke hadapan dan kementerian ini saya difahamkan kementerian ini dalam usaha
merangka atau merencanakan Pelan Tindakan Masyarakat India. Saya cukup yakin
selepas pelan ini digubal sepenuhnya, dibentangkan, diumumkan khasnya di bawah
pimpinan menteri yang kita ada, masyarakat India akan mendapat limpahan dan akhirnya
akan memanfaatkan kita.

Timbalan Yang di-Pertua [Dato’ Mohd Rashid Hasnon]: Yang Berhormat,
masa sudah tamat Yang Berhormat. Sudah lebih masa Yang Berhormat.

Tuan Cha Kee Chin [Rasah]: Terima kasih Tuan Yang di-Pertua. Saya minta
maaf ya ambil masa sedikit sebab tadi ada puji-puji sedikit, ambil masa sedikit. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik, Baik. Terima
kasih Yang Berhormat Rasah. Sekarang saya jemput Yang Berhormat Lubok Antu. Saya
hendak sebut sambungan yang bakal berbahas hari ini. Selepas Yang Berhormat Lubok
Antu, Yang Berhormat Selangau, kemudian Yang Berhormat Sekijang, kemudian Yang
Berhormat Taiping, kemudian Yang Berhormat Sepang diikuti oleh Yang Berhormat Kota
Belud, kemudian Yang Berhormat Selayang dan saya jangka mungkin yang terakhir .Yang
Berhormat Seputeh.

Silakan Yang Berhormat Lubok Antu.
6.03 ptg.

Tuan Jugah a/k Muyang @ Tambat [Lubok Antu]: Terima kasih Tuan Yang di-
Pertua kerana memberi ruang kepada saya berucap dalam perbahasan belanjawan
Rancangan Malaysia Kedua Belas di Dewan yang mulia ini. Menjejaki langkah rakan-
rakan Ahli Yang Berhormat yang lain, saya ingin menzahirkan setinggi-tinggi penghargaan
serta tahniah kepada Yang Amat Berhormat Perdana Menteri atas pembentangan
Rancangan Malaysia Kedua Belas yang dilihat sebagai- sebuah pelan jangka panjang
yang banyak memfokuskan kepada kelestarian rakyat.

Tuan Yang di-Pertua, bila berbicara tentang agenda pembasmi kemiskinan dalam
negara saya rasa terpanggil untuk menyuarakan pendapat berkenaan permasalahan ini.
Pada saya, permasalahan ini bukan satu yang mudah untuk diselesaikan. Namun
