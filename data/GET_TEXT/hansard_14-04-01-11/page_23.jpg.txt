DR.30.09.2021 15

Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Parit, soalan tambahan pertama.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua,
terima kasih Yang Berhormat Timbalan Menteri. Tahniah saya ucapkan kerana KASA
telah pun melancarkan Program Denai Sungai Kebangsaan.

Saya ingin sebut Sungai Perak juga yang melalui kawasan Parlimen Parit, tidak
terkecuali di mana Sungai Perak kini telah terkesan dengan berlakunya juga pencemaran,
hakisan tebing dan juga pembentukan pulau-pulau kecil yang sedikit sebanyak
menghalang atau menyekat laluan air dan ada kalanya cetek.

Jadi, bersesuaian dengan DSK yang disebut oleh Yang Berhormat Timbalan
Menteri sebentar tadi, saya ingin bertanya, setakat ini apakah status semasa sasaran dan
usaha yang dijalankan oleh pihak kementerian bagi mencapai matlamat Program Denai
Sungai Kebangsaan tersebut, khususnya merujuk kepada kejadian yang berlaku di
Sungai Perak dan lain-lain kawasan yang mungkin terjejas akibat masalah ini? Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Parit. Sila Yang Berhormat Timbalan Menteri. Satu minit.

Dato’ Mansor bin Othman: Terima kasih Tuan Yang di-Pertua. Terima kasih
Yang Berhormat Parit atas soalan tambahan ini. Saya ingin mengucapkan terima kasih
sekali lagi kepada Yang Berhormat Parit yang membangkitkan isu kelestarian sungai yang
dibangkitkan sebentar tadi.

Untuk makluman Yang Berhormat Parit, kita gunakan dua pendekatan untuk
pembangunan denai sungai ini. Pertama ialah untuk membina denai yang baharu dan
yang kedua ialah untuk penambahbaikan denai yang sedia ada.

Untuk makluman Yang Berhormat juga, panjang DSK yang didaftarkan terkini
adalah sepanjang 400 kilometer. Sasaran DSK seperti yang ditetapkan oleh Pelan
Strategik KASA ialah sepanjang 1,000 kilometer pada tahun 2023, kemudian 5,000
kilometer pada tahun 2025 dan 10,000 kilometer menjelang tahun 2030.

KASA juga mensasarkan pembinaan denai sungai bagi menangani cabaran sosio
alam sekitar, menjamin kelestarian sungai dan sekali gus mengawal sungai daripada risiko
serta aktiviti pencemaran.

Melalui program DSK ini, kawasan-kawasan rizab sungai akan dibangunkan
sebagai kawasan rekreasi melalui pembinaan denai dan aktiviti pengindahan sungai. Ini
secara tidak langsung akan menggalakkan aktiviti seperti beriadah, memancing dan
berbasikal di kalangan komuniti setempat serta merangsang aktiviti ekonomi masyarakat
setempat seperti river ecotourism, dengan izin.

Program DSK ini juga akan mewujudkan tanggungjawab bersama, sense of
belonging antara Kerajaan Persekutuan, kerajaan negeri, badan korporat, badan bukan
kerajaan dan komuniti setempat termasuk para pelajar.

Untuk maklumat Yang Berhormat Parit, maklumat spesifik mungkin ada sedikit
data di sini. Untuk makluman Yang Berhormat, JPS telah merancang untuk membina
denai sungai di Sungai Perak sepanjang 300 meter dengan anggaran kos lebih kurang
RM100,000 dan denai sungai di Bidor sepanjang 350 meter dengan anggaran kos
RM150,000 yang dijangka dilaksanakan pada tahun 2022. Terima kasih Yang Berhormat.

01100

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Saya tengok ramai yang berminat. Saya jemput Yang Berhormat
Pematang Pauh dahulu.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua di atas peluang. Saya hargai usaha yang dilakukan oleh Kementerian Alam Sekitar
dan Air (KASA) tetapi kita maklum bahawa pelaku-pelaku ataupun mereka yang
