DR.30.09.2021 19

diteliti dan diperhalusi secara bersama antara Kerajaan Persekutuan, Kerajaan Negeri
Sabah dan Kerajaan Negeri Sarawak. Sehingga kini, majlis telah bermesyuarat dua kali
iaitu pada 2 Disember 2020 dan 13 April 2021 dan akan bermesyuarat semula pada
Oktober iaitu selesai sahaja Mesyuarat Pertama Penggal Keempat ini iaitu Parlimen
Keempat Belas selesai bersidang.

Untuk makluman Ahli Yang Berhormat, dalam memperhalus tuntutan-tuntutan
dan hak-hak Sabah dan Sarawak ini, empat jawatankuasa kerja telah ditubuhkan di bawah
Majlis Khas MA63. Jawatankuasa Kerja Rakan Sekutu (JKRS) yang J/argely dealing
dengan perundangan. Membincangkan dengan pindaan 1(2) dan Perkara 160(2)
mengenai tafsiran Persekutuan dalam Perlembagaan Persekutuan.

Jawatankuasa Kerja Keselamatan Negeri Sabah dan Sarawak membincangkan
perkara-perkara berkaitan keselamatan negeri seperti isu sempadan negeri Sarawak, isu
imigresen seperti IMM13, Kad Burung-Burung, kad banci dan PSS di negeri Sabah.

Timbalan Yang di-Pertua [Dato' Mohd Rashid Hasnon]: Ringkaskan jawapan
Yang Berhormat Menteri, minta ringkaskan.

Datuk Seri Panglima Dr. Maximus Johnity Ongkili: Jawatankuasa Infrastruktur
Asas Negeri Sabah dan Sarawak seperti...

Tuan Haji Ahmad bin Hassan [Papar]: Papar, Sabah.

Datuk Seri Panglima Dr. Maximus Johnity Ongkili: ...jalan raya, elektrik,
kesihatan, pendidikan, digital, kemiskinan dan perumahan rakyat termiskin. Keempat,
Jawatankuasa Perundingan Bersama Mengenai Pemberian Khas di bawah Perkara 112,
Perlembagaan Persekutuan iaitu berkenaan dengan semakan semula pemberian khas di
bawah Perkara 112, Perlembagaan Persekutuan dalam Jadual tersebut.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan yang pertama...

Tuan Haji Ahmad bin Hassan [Papar]: Papar, Papar.

Timbalan Yang di-Pertua [Dato' Mohd Rashid Hasnon]: Kota Samarahan
dahulu, soalan pertama.

Puan Rubiah binti Wang [Kota Samarahan]: Terima kasih Yang Berhormat
Menteri atas jawapan yang telah diberikan. Perjanjian Malaysia 1963 merupakan perkara
yang amat penting dan asas dalam pembentukan Malaysia. Soalan tambahan saya,
apakah langkah yang diperkenalkan oleh kerajaan untuk meningkatkan tahap kesedaran
dan pengetahuan rakyat mengenai Perjanjian Malaysia 1963? Bukan sahaja untuk
masyarakat di Sarawak dan Sabah, malah di peringkat Persekutuan. Maksudnya, di
Semenanjung Malaysia. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Samarahan. Sila Yang Berhormat Menteri satu minit.

Datuk Seri Panglima Dr. Maximus Johnity Ongkili: Terima kasih. Satu
persoalan yang sememangnya begitu penting sekali. Tuan Yang di-Pertua, kita
membincangkan beberapa perkara di bawah tajuk tersebut. Satu, adalah membuat
semakan kepada syllabus di peringkat sekolah supaya sejarah penubuhan Malaysia iaitu
diajar lebih luas di peringkat sekolah, khususnya sekolah menengah dan juga di peringkat
tertiary institution.

Dalam hal ini, kita ada makluman dengan Kementerian Pendidikan, sekali gus
juga dengan Kementerian Perpaduan Negara supaya lebih luas pengertian di peringkat
negeri Sabah khususnya— saya rasa Kerajaan Negeri Sarawak dan Kerajaan Negeri
Sabah juga sudah memulakan program pengedaran maklumat, khasnya bagi mereka di
kalangan belia dan beliawanis.

Beberapa Ahli: [Bangun]

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

Tuan Haji Ahmad bin Hassan [Papar]: Papar, Papar, Papar.
