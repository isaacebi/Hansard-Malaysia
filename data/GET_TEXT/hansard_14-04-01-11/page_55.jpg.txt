DR.30.09.2021 47

Tuan Yang di-Pertua: Yang Berhormat Kota Melaka, duduk.

Datuk Seri Haji Ahmad bin Haji Maslan [Pontian]: ...Disebut oleh Yang Amat
Berhormat Perdana Menteri bahawa Akta Pembiayaan Dana Politik...

Tuan Khoo Poay Tiong [Kota Melaka]: Ya, Yang Berhormat Pontian.
Tuan Yang di-Pertua: Yang Berhormat Kota Melaka. Amaran satu.

Datuk Seri Haji Ahmad bin Haji Maslan [Pontian]: ...Akta Pembiayaan Dana
Politik akan diperkenalkan oleh kerajaan dengan mengambil kira juga pandangan...

Tuan Khoo Poay Tiong [Kota Melaka]: Tuan Yang di-Pertua, saya... [Sistem
pembesar suara dimatikan]

Tuan Yang di-Pertua: Yang Berhormat Kota Melaka, tolong.

Datuk Seri Haji Ahmad bin Haji Maslan [Pontian]: ...Bagi memastikan
mekanisme pelaksanaan yang berkesan, ya. Maka saya ingin mengesyorkan supaya Akta
Pembiayaan Dana Politik diadakan dalam penggal ini dan ada rang undang-undangnya
oleh sebab telah disebut oleh Yang Amat Berhormat Perdana Menteri bahawa ia akan
diperkenalkan. Terima kasih, Tuan Yang di-Pertua.

Tuan Yang di-Pertua: Terima kasih, Yang Berhormat Pontian. Sebenarnya saya
hendak mulakan dengan Yang Berhormat Kuantan supaya saya boleh lebihkan sehingga
Yang Berhormat Kuantan tamat tetapi oleh sebab masa pun sudah pukul 1 tengah hari,
Yang Berhormat Kuantan belum boleh mula.

Maka saya terpaksa tangguhkan persidangan ini sehingga pukul 2.30 petang.
Maaf, Yang Berhormat Kuantan. Itu sebab banyak sangat gangguan yang tidak ada kena-
mengena dengan Rancangan Malaysia Kedua Belas.

Saya tangguhkan sehingga pukul 2.30 petang. Assalamualaikum. Terima kasih.
[Mesyuarat ditempohkan pada pukul 1.00 petang]
[Mesyuarat disambung semula pada pukul 2.30 petang]

1430

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, kita sambung semula perbahasan. Saya dengan ini menjemput Yang
Berhormat Kuantan, 12 minit.

2.32 ptg.

Puan Fuziah binti Salleh [Kuantan]: Terima kasih Tuan Yang di-Pertua.
Bismillahi Rahmani Rahim. Saya turut serta dalam perbahasan Rancangan Malaysia
Kedua Belas ini dengan mengingatkan kita bahawa Rancangan Malaysia Kedua Belas ini,
kita berada di fasa awal. Dalam proses kita menuju ke arah Wawasan Kemakmuran
Bersama serta juga Sustainable Development Goals yang berakhir pada tahun 2030.
Dalam masa 10 tahun ke hadapan ini, segala tindakan kita, segala keputusan yang kita
buat sebagai sebuah negara akan menentukan arah dan hala tuju negara serta juga nasib
anak-anak kita dan generasi masa hadapan.

Maka, penting bagi kita untuk melihat ke belakang berkenaan dengan kejayaan
Rancangan Malaysia Kesebelas, Rancangan Malaysia Kesepuluh, dan sebelumnya,
sama ada kita telah berjaya mencapai segala matlamat yang ditetapkan ataupun tidak
ataupun ia kekal dalam lembaran buku-buku yang cantik dan indah. Mampukah kita
mengemudi negara kita melalui Rancangan Malaysia Kedua Belas ini keluar daripada
keadaan ekonomi, keadaan kesihatan, segala bagai ini dan memulihkan negara? Itu
terpulang kepada kita bersama.

Saya ingin memulakan perbahasan saya ini dengan membuka tajuk yang pertama
iaitu berkenaan dengan kesaksamaan gender. Buat permulaan, saya ingin menegaskan
