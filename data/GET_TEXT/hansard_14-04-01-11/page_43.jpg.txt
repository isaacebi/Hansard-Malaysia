DR.30.09.2021 35

(vii) | dalam pembinaan bare base TUDM di Bintulu, Sarawak.

Melalui Pelan Peningkatan Keupayaan ini, kombinasi pelbagai aset seperti yang
saya sebutkan ini yang merangkumi keupayaan aset radar, pesawat pejuang, pesawat
rondaan maritime, sistem persenjataan serta kepunyaan mobiliti mampu digemblengkan
secara integrasi bagi meningkatkan kesiapsiagaan pertahan udara negara. Insya-Allah,
Yang Berhormat you can sleep well. Terima kasih.

Tuan Yang di-Pertua: Terima kasih
Tuan Karupaiya a/l Mutusami [Padang Serai]: Beli yang baru punya...
[Pembesar suara dimatikan]

=1210

Tuan Yang di-Pertua: Maaf. Saya cuma ada satu komen saja. Kepada Ahli-ahli
Yang Berhormat yang ingin menanyakan soalan selepas ini dan soalan tambahan, serta
juga kepada Ahli-ahli Yang Berhormat Menteri yang ingin menjawab soalan, kurangkan
bunga, banyakkan buah.

Ahli-ahli Yang Berhormat semua, sekarang tamatlah sesi untuk waktu
Pertanyaan-pertanyaan bagi Jawab Lisan pada hari ini. Usul Menteri.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.10 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 7.30 malam dan selepas itu, Majlis Mesyuarat akan
ditangguhkan sehingga jam 10 pagi, hari Isnin, 4 Oktober 2021.”

Tuan Yang di-Pertua: Terima kasih. Ada sokongan?

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Tuan Yang di-Pertua, saya menyokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]
