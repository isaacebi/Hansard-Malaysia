DR.30.09.2021 21

Timbalan Yang di-Pertua [Dato' Mohd Rashid Hasnon]: Yang Berhormat
Bandar Kuching, satu lagi.

Puan Isnaraissah Munirah binti Majilis @ Fakharudy [Kota Belud]: Soalan
tambahan, Kota Belud.

Datuk Ignatius Darell Leiking [Penampang]: Soalan tambahan.

Dr. Kelvin Yii Lee Wuen [Bandar Kuching]: Terima kasih Yang Berhormat
Menteri.

Datuk Ignatius Darell Leiking [Penampang]: Soalan pada hari Monday pun
tidak dijawab, soalan bertulis.

Dr. Kelvin Yii Lee Wuen [Bandar Kuching]: Okey. Saya tanya soalan. Yang
Berhormat Menteri...

Timbalan Yang di-Pertua [Dato' Mohd Rashid Hasnon]: Yang Berhormat
Bandar Kuching ya.

Dr. Kelvin Yii Lee Wuen [Bandar Kuching]: Saya meneliti jawapan yang
diberikan oleh Yang Berhormat Menteri tadi dan Yang Berhormat Menteri telah
menegaskan bahawa di bawah PH ada satu laporan khas yang dikeluarkan. Sejumlah 17
daripada 21 perkara telah dipersetujui. Tadi kata ada cap rasmi tetapi sekarang Yang
Berhormat Menteri, kalau hendak didedahkan, declassify it, boleh classify.

Datuk Ignatius Darell Leiking [Penampang]: Declassify it, declassify it.

Puan Isnaraissah Munirah binti Majilis @ Fakharudy [Kota Belud]: Jangan
main takut-takut... [Dewan riuh]

Dr. Kelvin Yii Lee Wuen [Bandar Kuching]: Apa yang dipersetujui oleh PH pada
masa itu, satu bipartisan Parliamentary Select Committee akan ditubuhkan untuk monitor,
memantau implementasi apa yang telah dipersetujui. Jadi, adakah kerajaan ini akan
declassify. Jangan...

01120
Datuk Ignatius Darell Leiking [Penampang]: Apa yang takut?

Dr. Kelvin Yii Lee Wuen [Bandar Kuching]: Ini hak kita. Adakah kerajaan akan
tubuhkan sekali lagi jawatankuasa tersebut supaya kita dapat melihat progress apa yang
dilakukan. Satu setengah tahun sudah. Berapa jawatankuasa telah ditubuhkan. Apa yang
telah dilakukan. Ini hak kita. Berapa lama kita hendak tunggu. Jadi, jawablah. Jangan
tuduh PH. Kalau tidak rahsia, declassify sekarang juga. Terima kasih Yang Berhormat
Menteri.

Datuk Seri Panglima Dr. Maximus Johnity Ongkili: Ambil perhatian kepada
perkara itu tetapi kebanyakan perkara ini masih berterusan khususnya mengenai dengan
commercial settlement. Kita perlu menyelesaikan dahulu ini sebelum kita edarkan
keputusan dan juga apa-apa keputusan kita berkait kepada Kerajaan Negeri Sabah,
Kerajaan Negeri Sarawak. Mereka juga boleh memberi makluman kepada umum dengan
saya.

Dr. Kelvin Yii Lee Wuen [Bandar Kuching]: Satu jawatankuasa untuk
memantau.

Timbalan Yang di-Pertua [Dato’ Mohd Rashid Hasnon]: Saya tidak benarkan
tambahan sebab peraturan mesyuarat kata maksimum tiga. Minta maaf. Seterusnya saya
ingin menjemput Yang Berhormat Tuan Lim Guan Eng, Bagan.

6. Tuan Lim Guan Eng [Bagan] minta Menteri Pengangkutan menyatakan status
kehilangan pelaburan luar negeri daripada projek Apricot, Facebook dan Google dan
anggaran RM12-15 bilion oleh MDEC ekoran dasar Kerajaan PN yang membatalkan
pengecualian kabotaj untuk syarikat teknologi tinggi yang diberikan oleh Kerajaan PH.
