30 DR.30.09.2021

Tuan Yang di-Pertua: Terima kasih. Yang Berhormat semua, sebenarnya tadi,
Yang Berhormat Tengku Zulpuri Shah itu, itulah contohnya soalan tambahan sepatutnya
ditanya. Right to the point, ya. Silakan Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat daripada Raub.
Untuk makluman Ahli Yang Berhormat, Central Spine Road (CSR) yang terlibat di Daerah
Raub adalah melibatkan pakej 4 dan 5 dan ia juga melibatkan lima subpakej iaitu daripada
Ladang Ulu Jelu ke Sega Lama, Sega Lama ke Kuala Dong, Kuala Dong ke Kampung
Tanah Bercangkul, Raub Bypass dan Kampung Orang Asli Sungai Chandan ke Kampung
Asap siap.

Apabila kita membuat semakan tentang aduan-aduan banjir di kawasan ini,
khususnya di kawasan Raub ataupun di Pahang sepanjang jajaran CSR ini, setakat ini,
JKR sebenarnya belum lagi menerima laporan mengenai masalah banjir yang melibatkan
kawasan penduduk setempat. Maka dengan itu, JKR ataupun KKR akan sentiasa
mengambil maklum terhadap isu-isu yang timbul di kawasan sini.

Masalah banjir sebenarnya susah dielakkan waktu pembinaan dan kita akan
sentiasa usahakan supaya insiden banjir itu boleh dikurangkan sewaktu pembinaan. Akan
tetapi, kita yakin bahawa masalah seperti ini boleh diatasi apabila pembinaan siap dan
kita akan usahakan untuk memastikan bahawa pembinaan CSR ini akan disiapkan on
time dan juga within budget. Sekian dan terima kasih.

Tuan Yang di-Pertua: Terima kasih. Yang Berhormat Timbalan Menteri pun,
sebegitulah tadi contoh jawapan yang sepatutnya dijawab. Jitu, ringkas tetapi jitu.

Tuan Wong Tack [Bentong]: Tuan Yang di-Pertua...
Tuan Yang di-Pertua: Ya, soalan yang kedua.

Dato’ Haji Che Abdullah bin Mat Nawi [Tumpat]: Tuan Yang di-Pertua, Tumpat,
Tumpat...

Tuan Abdul Latiff bin Abdul Rahman [Kuala Krai]: Kuala Krai.
Tuan Wong Tack [Bentong]: Tuan Yang di-Pertua...

Tuan Yang di-Pertua: Sorry, Yang Berhormat Kuala Krai. Ya.
Dato’ Haji Che Abdullah bin Mat Nawi [Tumpat]: Tumpat.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Terima kasih atas jawapan Yang Berhormat Timbalan Menteri. Saya hendak tanya
ialah setakat mana yang telah siapnya CSR ini, fasa manakah yang telah siap? Berapakah
lagi fasa-fasa yang akan dibuka dalam masa terdekat kerana ia menjadi laluan setiap kali
bersidang di Parlimen?

Kedua ialah saya dapati tidak banyak pusat R&R di CSR ini. Jadi, adakah
kerajaan berhasrat untuk membina R&R? Berapakah dalam perancangan kerajaan untuk
membina R&R ini? Terima kasih Yang Berhormat Timbalan Menteri.

Tuan Yang di-Pertua: Silakan Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat dari Kuala Krai.
Sebenarnya saya juga ada menyediakan jawapan yang khusus kepada Yang Berhormat
Kuala Krai berkenaan dengan kawasan Yang Berhormat Kuala Krai tetapi terima kasihlah
kerana menanyakan soalan yang agak umum dan juga penting untuk semua kawasan
yang terlibat.

Jadi, secara ringkasnya, kita ada lapan subpakej yang telah siap pembinaannya.
Sebanyak 12 subpakej yang sekarang dalam proses pembinaan. Satu dalam proses
perolehan dan lima yang sudah dalam perancangan tetapi sudah lulus. Sepertimana yang
saya katakan tadi, Central Spine Road ini akan dianggarkan siapa pada tahun 2025. Kita
akan berusaha sebaiknya untuk melaksanakan ini mengikut bajet yang telah ditetapkan
dan dalam masa yang juga ditetapkan. Sekian dan terima kasih.

Tuan Yang di-Pertua: Terima kasih. Seterusnya, saya jemput Yang Berhormat
Datuk Seri Haji Ahmad bin Haji Maslan.
