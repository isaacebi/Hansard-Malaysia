54 DR.30.09.2021

bersaing antara satu sama lain untuk mencari kerja yang sama di pasaran buruh
sekarang.

This poses a toxic competition, a toxic competition and has the tendency to push
wages further out dalam masa krisis. Dalam masa yang sama Tuan Yang di-Pertua, kita
dapati bahawa gaji perburuhan graduan menurun secara mendadak, lebih rendah
daripada gaji minimum sebanyak RM1,200.

Kesimpulannya Tuan Yang di-Pertua, kita sedang menghadapi empat masalah
utama di Malaysia yang kritikal dalam waktu pandemik ini iaitu jurang pendapatan di
antara orang kaya dan miskin menjadi lebih besar, pengangguran tinggi, ketiadaan wang
simpanan dan kebanyakan keluarga tidak berkemampuan untuk membayar sewa dan
makanan asas. Akan tetapi adakah nasib golongan ini dibela dalam Rancangan Malaysia
Kedua Belas?

Saya tanya soalan dan saya berpendapat jawapannya ialah tidak. Yang Amat
Berhormat Perdana Menteri dalam ucapan beliau memberi tumpuan kepada konsep
Keluarga Malaysia dan shared prosperity, tetapi beliau tidak menggariskan bagaimana
rakyat Malaysia yang miskin dapat manfaatkan dalam kemakmuran ini.

Tuan Yang di-Pertua, saya ingin mencadangkan beberapa pandangan yang boleh
diguna pakai oleh EPU dan juga Yang Berhormat Jeli yang tidak ada di sini untuk
memperkukuhkan_ sistem perlindungan sosial untuk mengurangkan kemiskinan,
ketidaksamarataan dan keretakan di pasaran buruh.

Pertama, kaji semula pendapatan kemiskinan iaitu poverty line index, kaji semula
poverty line index, itu yang pertama. Then we need a granular data on COVID-19 induce
poverty and equality Tuan Yang di-Pertua, dengan izin.

Kedua, pendaftaran pekerja informal. Sekarang kita dapati di Malaysia kita ada
4.9 juta atau lima juta orang pekerja dalam sektor informal. Pendaftaran ini boleh dibuat
dalam aplikasi mudah alih untuk memberikan bantuan melalui Bantuan Sara Hidup. Saya
juga cadang supaya kerajaan membentuk skim insurans pekerjaan untuk pekerja tidak
rasmi ataupun informal. So, skim insurans pekerja untuk informal workers ataupun pekerja
tidak rasmi.

Ketiga, menambah baik program Bantuan Sara Hidup. Kerajaan harus
mempertimbangkan cash transfer bulanan sebanyak RM1,000 kepada setiap isi rumah
keluarga miskin mutlak dan miskin tegar berdasarkan data yang terkini termasuk mereka
yang telah kehilangan pendapatan akibat pandemik.

Keempat, job guarantee. Kerajaan boleh mengurangkan pengangguran dengan
Job Guarantee Scheme berjumlah RM10 bilion, boleh diperuntukkan untuk memastikan
penganggur-penganggur dapat masuk balik ke pasaran buruh dan majikan yang
mengupah golongan ini boleh memohon subsidi kerajaan untuk membayar gaji mereka
termasuk suara medium industri termasuk kesatuan sekerja dan juga termasuk NGOs.
Juga kelima, kaji semula gaji minimum. Kaji semula gaji minimum dan juga untuk granular
data mengenai impak COVID-19 kepada rakyat Malaysia supaya kita dapat mengguna
pakai untuk policy-making.

Dua isu saya sudah bangkit dan isu yang kedua Tuan Yang di-Pertua, memberi
peruntukan sebanyak tujuh peratus daripada KDNK untuk sektor kesihatan. Tuan Yang
di-Pertua, pembentangan Rancangan Malaysia Kedua Belas oleh Yang Amat Berhormat
Perdana Menteri jelas menunjukkan pemapanan sektor kesihatan merupakan kunci untuk
memulihkan ekonomi.

Sehubungan dengan itu, saya mencadangkan agar kerajaan meningkatkan
perbelanjaan sasaran untuk sektor kesihatan sebanyak tujuh peratus daripada KDNK
meliputi kerajaan dan swasta secara berperingkat dalam tempoh lima tahun yang akan
datang. Ini adalah recommendation daripada World Health Organization.

Dato’ Seri Anwar bin Ibrahim [Port Dickson]: Yang Berhormat Klang..
Tuan Charles Anthony Santiago [Klang]: Yang Berhormat Port Dickson.

Dato’ Seri Anwar bin Ibrahim [Port Dickson]: Tuan Yang di-Pertua, terima
kasih. Saya hendak ambil kesempatan ini hendak tanya Yang Berhormat Klang kerana
