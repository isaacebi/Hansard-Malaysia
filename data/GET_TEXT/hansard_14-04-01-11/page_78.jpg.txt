70 DR.30.09.2021

Persoalannya ialah sama ada pihak EPU dan dalam Rancangan Malaysia Ke-12
ini, perkara ini telah dibincangkan atau tidak. Apabila kalau betullah sampai RM2 bilion
kos yang dibayar kepada perunding dalam Rancangan Malaysia Ke-12 ini, apakah
perkara ini telah dibincangkan? Ini sebab jika sekiranya masalah air Sabah tidak
diselesaikan, saya fikir cita-cita kemakmuran itu tidak tercapai. Cita-cita untuk
melonjakkan peratusan IFDI ataupun sumbangan sektor pembuatan atau GDP tidak akan
tercapai.

Jadi persoalan saya Tuan Yang di-Pertua, apakah kerajaan bersungguh-sungguh
menggembleng segenap tenaga dan kekuatan untuk mengoptimumkan potensi
pelabuhan di perairan Lahad Datu dengan pelabuhannya yang sudah dikenali sebagai
Rotterdam of the East. Sekali gus untuk memaksimumkan potensi Lombok, Makassar
Straits terutama sekali dengan adanya perpindahan ibu kota Indonesia daripada Jakarta
ke Kalimantan Timur. Apakah langkah-langkah untuk mengembalikan kekuatan lokasi
geografi Sabah yang begitu dekat dengan negara China? Malah, lokasi geografi Sabah
yang terletak di tengah-tengah Brunei, Indonesia, Malaysia, Philippines, East ASEAN
Growth Area or BIMP-EAGA.

Tuaran akui Kerajaan Negeri Sabah dan juga dewan bandaraya, majlis-majlis
perbandaran dan majlis-majlis daerah di Sabah memainkan peranan penting dalam hal
ini. Oleh sebab itulah agenda desentralisasi dalam tadbir urus kerajaan sangat kritikal.
Selama ini pemikiran yang mengatakan kerajaan tahu segala-galanya dengan agenda
pemusatan kuasa yang keterlaluan di Putrajaya, terbukti gagal menyelesaikan banyak
masalah dan cabaran pembangunan terutama sekali yang bersifat lokal.

Oleh sebab itulah agenda desentralisasi dalam tadbir urus kerajaan yang
melibatkan semua kerajaan negeri di seluruh negara, Tuaran minta supaya dilaksanakan
di bawah satu majlis bernama Majlis Urus Tadbir Persekutuan Negeri dan Desentralisasi.
Khusus untuk wilayah tanah besar Malaysia yakni the Borneo territories, Tuaran
mencadangkan supaya /ntergovernmental Committee 2.0 (IGC 2.0) perlu diwujudkan
dengan segera untuk mengkaji semula terma-terma dalam hal yang melibatkan kuasa
negeri, kuasa Persekutuan dan senarai bersama seperti mana terkandung dalam Jadual
Kesembilan Perlembagaan Persekutuan.

Proses merancang RMKe-12 ini bermula sebelum pandemik COVID-19 dan
setelah diluluskan Dewan yang mulia ini nanti, akan dilaksanakan dalam keadaan di mana
negara kita dan dunia sejagat berada dalam pemulihan ekonomi. Oleh sebab itu, RMKe-
12 ini perlu disesuaikan dalam keadaan ekonomi semasa yang hendaklah dibuat dalam
mid-term review nanti.

Dalam usaha meningkatkan pelaburan dalam sektor pembuatan khususnya untuk
mencapai sasaran 30 peratus sumbangan sektor pembuatan kepada GDP, Tuaran
mencadangkan supaya pihak EPU menubuhkan satu permanent secretariat RMKe-12
dan pegawai-pegawai EPU hendaklah turun padang berbincang dan pegawai-pegawai
yang terlibat secara langsung dengan taman-taman perindustrian seperti K.K.I.P. Sdn
Bhd., POIC Sabah Sdn. Bhd., SOGIP ataupun SEDCO di Sabah dan juga pegawai-
pegawai di Invest Sabah Berhad. Untuk mendapatkan maklum balas secara berterusan,
apakah kekangan-kekangan menarik pelabur FDI ke destinasi pelaburan tersebut?
Seiring dengan itu, Tuaran mengulangi cadangan supaya wilayah-wilayah tanah besar
Malaysia khususnya Sabah, diisytiharkan sebagai the least developed territories. Dengan
itu, satu pengecualian cukai dalam beberapa perkara diberikan kepada para FDI dalam
sektor pembuatan yang melabur di sana.

Apa pun Tuan Yang di-Pertua, RMKe-12 ini pastinya akan diluluskan oleh Dewan
yang mulia ini hanya kerana adanya memorandum of understanding di antara Kerajaan
Persekutuan, Pakatan Harapan dan Ahli-ahli Parlimen. Pakatan Harapan dan Ahli-ahli
Parlimen pula memberi sokongan bermula daripada Usul Menjunjung Kasih Titah Diraja,
RMKe-12 ini dan juga nanti Bajet 2022 setelah pihak kerajaan bersetuju melaksanakan
18 perkara reformasi bermula sekarang hingga Julai 2022.

Apa yang Tuaran ingin tanya kepada Perdana Menteri ialah kenapakah hanya
kerana mahu mempertahankan kuasa dan kedudukan, baru mahu melaksanakan
reformasi. Nampaknya di negara kita ini, reformasi hanya dibuat apabila terpaksa dan
bukannya atas keyakinan, bukannya atas perancangan. Di Dewan yang mulia ini,
