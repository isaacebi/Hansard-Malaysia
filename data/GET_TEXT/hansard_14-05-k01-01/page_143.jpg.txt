DR. 11.4.2022 137

rakyat Malaysia yang sekarang telah diganggu-gugat. Sekian, Tuan Yang di-Pertua
menyokong penuh usul yang dibawa. [Dewan riuh] [Tepuk]

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Kapar. Seterusnya, saya menjemput Yang Berhormat Pasir

Gudang.

4.54 ptg.

Tuan Hassan bin Abdul Karim [Pasir Gudang]: Assalamualaikum
warahmatullahi wabarakatuh dan salam sejahtera. Tuan Yang di-Pertua, pertama
saya ingin mengucapkan tahniah kepada Yang Berhormat Menteri Undang-undang
kerana berjaya membentangkan rang undang-undang ini untuk dibahaskan.

Saya ingin menarik perhatian Yang Berhormat Menteri dan Jawatankuasa
Pillhan Khas yang akan mengkaji perkara berkenaan Rang Undang-undang Akta
Antilompat Parti. Tujuan kita di Dewan ini ialah untuk mengatasi kejadian Ahli-ahli
Parlimen yang telah dipilih oleh rakyat melompat parti.

Pada pandangan saya, tidak perlu kita meminda Perkara 10 Perlembagaan,
ini perkara asas kebebasan rakyat bercakap, kebebasan rakyat berhimpun,
kebebasan rakyat berpersatuan. Ertinya tidak ada kena-mengena secara khusus
tentang gejala melompat parti. Manakala Tuan Yang di-Pertua, dalam
Perlembagaan kita ini ada hal yang khusus mengenai kelayakan seorang Abhli
Parlimen itu di mana kelayakan Ahli Parlimen itu boleh hilang. Ada dalam
Perlembagaan Perkara 48 daripada 48(1) hingga (6).

Dalam perkara 48(1) itu dinyatakan dengan jelas contoh-contoh Ahli Parlimen
hilang kelayakan. Pertama, tidak sempurna akal. Kedua, seorang bankrap. Ketiga,
kalau ada jawatan berpendapatan. Keempat, tidak serah penyata perbelanjaan
pilihan raya selepas menang. Kelima, sabit kesalahan di mahkamah. Hukum tidak
kurang daripada satu tahun, denda tidak kurang daripada RM2,000 dan tidak dapat
pengampunan. Ada lima yang dinyatakan dalam Perlembagaan hilang kelayakan.

Jadi, saya fikir mungkin Yang Berhormat Menteri boleh tidak setuju dengan
saya iaitu kita hanya perlu tambah satu klausa baru, masukkan sahaja klausa baru
di bawah Perkara 48 ini kita katakan, “Apabila seseorang Ahli Parlimen yang telah
dipilih rakyat melompat parti atau keluar parti, maka kerusinya secara automatik
dikosongkan untuk diadakan pilihan raya semula dan rakyat boleh pilih semula dan
Ahli Parlimen itu diberi kebebasan untuk bertanding semula sebagai calon”.

Kalau ini kita masukkan ke dalam Perlembagaan, tidak payah hendak ganggu
kacau Perkara 10. Kalau di bawah Perkara 48 kita masukkan klausa yang baru, hak
Perlembagaan Ahli Parlimen yang keluar hilang kerusi itu dia dapat balik sebab dia

boleh bertanding semula. Ertinya, misalnya pada tahun 1988 apabila Ahli Parlimen
