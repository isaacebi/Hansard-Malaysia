DR. 11.4.2022 119

Parlimen, Ahli Dewan Undangan Negeri dan dengan hak asasi rakyat Malaysia yang
telah melaksanakan hak asasi mereka apabila mengundi.

Kita berada di Dewan ini, di Dewan Rakyat ini bukan sesuka hati kita. Secara
majoriti kita memasuki pilihan raya apabila diberikan watikah oleh Presiden parti
masing-masing. Kita berjanji dan bertanding berdasarkan manifesto. Rakyat memilih
atas prinsip-prinsip yang dipegang oleh parti yang kita anggotai. Hanya individu yang
kuat perlu menganggotai parti dan yang berani bertanding secara bebas. Jarang kita
dapat orang yang bertanding secara bebas kerana kekuatannya sendiri. Pun rakyat
memilih atas prinsip dan janji-janji yang dilaungkan.

Jadi, jika mereka menyokong apakah prinsip-prinsip dinyatakan oleh yang
bebas itu maka mereka akan sokong calon ini. Rakyat setuju memberikan undi atas
prinsip-prinsip yang diperjuangkan namun apabila cinta beralih arah yang bermaksud
seseorang wakil rakyat mengubah pendiriannya atas pelbagai sebab sama ada
sudah tidak setuju dengan pendirian parti yang diwakilinya kerana_ ingin
mendapatkan kedudukan peribadi yang menjanjikan keuntungan peribadi yang lebih
menarik atau merasa tidak dapat mengekalkan status quo jika kekal dalam parti yang
sama maka mereka pun melompat parti.

Saya juga sebenarnya telah ditawarkan untuk lompat parti pada Jun 2020.
Akan tetapi, saya tidak dedahkan kerana di Malaysia ini apabila kita mengadu, kita
yang disiasat. Bukan orang yang membuat salah itu disiasat. Ada yang amalannya
begitu. Saya dinyatakan di mesej ataupun diberikan pesanan WhatsApp, adakah ia
hendak membuat horse-trading? Saya dengan naifnya, dengan izin mengingatkan
horse-trading itu apa projeknya? Kita sudah bukan kerajaan tidak ada duit hendak
bagi peruntukan. Rupanya sayalah kuda yang hendak dibeli dalam hal itu. [Tepuk]

Siapa yang tidak terkesima jika ditawarkan puluhan juta ringgit bukan rupiah,
ya atau jawatan GLC yang menjanjikan elaun puluhan ataupun ratusan ribu sebulan.
Namun yang teguh berprinsip dan tidak berganjak pendirian adalah sebenarnya
pahlawan-pahlawan walaupun kehilangan jawatan dan kedudukan.

Satu teguran kepada kerajaan apabila ingin meminda undang-undang maka
notis dan dokumen hendaklah diberikan kepada kami untuk diteliti dan dibahaskan
secara berkualiti dengan jangka masa yang munasabah demi integriti Parlimen dan
dapat dihormati seantero negeri.

Sehingga semalam ramai di antara kami seolah-olah meneka dalam
kesamaran apakah butir-butir terperinci pindaan Perlembagaan ini? Mujurlah telah
mendapat persetujuan agar ia bincang dan diperhalusi dalam Jawatankuasa Pilihan

Khas. Saya akhiri dengan dua rangkap pantun.
