DR. 11.4.2022 143

mewakili mana-mana pihak selepas itu. Ini dalam pertimbangan juga kepada pihak
jawatankuasa yang bakal dipilih itu nanti.

Ahli Yang Berhormat Pagoh telah membangkitkan persoalan mengenai
keperluan untuk mengkaji semula ouster clause dalam seksyen 18C, Akta
Pertubuhan 1966 yang menjelaskan bahawa apa keputusan daripada parti politik
adalah muktamad dan tidak boleh dicabar di mana-mana mahkamah atas apa jua
alasan. Dalam hal ini, Jawatankuasa Pilihan Khas juga akan meneliti perkara ini.
Sebenarnya saya telah mengetahui hal ini daripada dahulu lagi dan kita lihat
sebabnya itulah kenapa pindaan Perlembagaan untuk mengehadkan orang yang
dikeluarkan daripada parti oleh partinya sendiri itu sebenarnya dengan izin, bahasa
Inggerisnya .....compare dengan 18C ini dalam Societies Act.

Saya juga ingin menarik perhatian persoalan Ahli Yang Berhormat
Pengerang dan Yang Berhormat Sibuti mengenai cadangan remedi recall election
atas alasan supaya mandat diserah semula kepada rakyat untuk menentukan Abhli
Dewan Rakyat. Ingin saya nyatakan bahawa perkara ini memerlukan kajian yang
mendalam supaya isu yang lain berbangkit, boleh diteliti terutamanya dengan pihak
Suruhanjaya Pilihan Raya. Cadangan ini juga diambil kira dan diteliti oleh
Jawatankuasa Pilihan Khas.

Tuan Yang di-Pertua, ingin saya beri penjelasan sedikit tambahan.
Sebenarnya apabila Britain, United Kingdom menggubal undang-undang Right to
Recall, the recall Law pada tahun 2015, tidak ada pengkhususan berhubung dengan
pemecatan berlandaskan undang-undang tetapi adalah hanya berlandaskan recall
sahaja. Akan tetapi pada minggu lepas, bacaan kali pertama dia akan masuk.
Maknanya ada dua ciri. Satu voter centric iaitu recall law dan kedua ialah legal centric
iaitu berhubung dengan pemecatan berlandaskan syarat-syarat yang tertentu
sebagaimana yang kita cadangkan di sini.

Jadi, maknanya kita boleh fikir juga berhubung dengan undang-undang recall
ini pada suatu ketika nanti, mungkin biarlah jawatankuasa itu memikirkannya.

Yang Berhormat Tuaran, Yang Berhormat Semporna, Yang Berhormat Kota
Belud, Yang Berhormat Kinabatangan telah mencadangkan supaya larangan Abhli
Dewan Rakyat bertukar parti hanya dilaksanakan melalui pindaan Perlembagaan
Persekutuan sahaja tanpa perlu digubal satu akta khusus. Saya mengambil maklum
dan akan membawa perkara ini kepada jawatankuasa khas memandangkan Jabatan
Peguam Negara telah pun menyediakan draf awal Rang Undang-undang
Perlembagaan (Pindaan) yang komprehensif sebelum ini berkaitan larangan Ahli

Dewan Rakyat bertukar parti.
