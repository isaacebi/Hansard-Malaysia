DR. 11.4.2022 A

Tuan Gobind Singh Deo [Puchong]: Tuan Yang di-Pertua, minta laluan
Yang Berhormat Tuaran.

Datuk Seri Panglima Wilfred Madius Tangau [Tuaran]: Silakan.

Tuan Gobind Singh Deo [Puchong]: Terima kasih. Tuan Yang di-Pertua
izinkan saya. Saya terpanggil dengan apa yang disebut oleh Yang Berhormat Tuaran
tadi. Saya hendak tanya pendapat daripada Yang Berhormat Tuaran. Kita sebut
berkenaan dengan wujudnya MOU yang menjadikan komunikasi antara kita dan
pihak kerajaan lebih mudah.

Di sini kita lihat apabila ada cadangan untuk pindaan Perlembagaan
khususnya cadangan yang telah pun dibentangkan hari ini, pindaan kepada Artikel
10(3) Perlembagaan Persekutuan, kita lihat bagaimana definisi yang telahpun
dikemukakan, dicadangkan itu terlalu luas. Akan tetapi dengan adanya MOU ini, kita
dapat berbahas, berbincang dengan pihak kerajaan supaya kita bersama-sama
meneliti bagaimana kita boleh perketatkan apa yang disebutkan dalam artikel
ataupun pindaan ini supaya ia lebih menjurus kepada apa yang kita perlu di dalam
pindaan ataupun di dalam kita menggubal Akta Antilompat Parti.

Jadi di situ kita lihat kebaikan MOU ini. Kita ada satu peluang ataupun
mekanisme di mana kita dapat memberikan pandangan kita. Kita hendak ubah
definisi. Kita hendak dea/ dengan aturan 48(6) dan sebagainya. Ini menjadi satu,
pada saya, pentas yang membolehkan kita ini membawa undang-undang efektif di
dalam Dewan yang mulia ini supaya kita dapat melihat pembentangan Akta
Antilompat Parti. Jadi apakah pandangan Yang Berhormat Tuaran bahawa melalui
kerjasama yang kita lihat di dalam MOU ini barulah melihat kita dapat melihat
pindaan-pindaan yang perlu di mana ada keperluan untuk kita melihat kembali juga,
ada pentas ataupun ada mekanismenya. Inilah satu kebaikan yang kita lihat yang
kita dapat capai bersama-sama melalui MOU yang kita menandatangani dengan
pihak kerajaan tempoh hari. Apakah pendapat Yang Berhormat Tuaran?

Datuk Seri Panglima Wilfred Madius Tangau [Tuaran]: Terima kasih Yang
Berhormat Puchong. Tuan Yang di-Pertua, masukkan pertanyaan tersebut sebagai
sebahagian daripada ucapan saya sebab saya bersetuju dengan apa yang
dinyatakan. Itulah sebenarnya yang saya ingin nyatakan bahawa MOU itu penting.
Pada hari ini, terbukti bahawa dengan pembentangan ini, walaupun kita telah melalui
satu proses yang agak rumit, yang panjang libat urus dan sebagainya, tentunya telah
banyak isu-isu yang telah perlu pertimbangan kerana ia melibatkan hak kita sebagai
wakil-wakil rakyat, melibatkan hak rakyat dan sebagainya tetapi kita sampai ke tahap
ini.

Saya bersetuju. Saya sangat berharap agar Select Committee atau

Jawatankuasa Pilihan Khas yang telah ditubuhkan itu dapat menjalankan tugas
