DR. 11.4.2022 139

Masa dahulu mereka ingat saya ini Ahli Parlimen yang muda, saya tidak
berprinsip, saya tidak ada hala tuju dalam politik, mungkin mereka boleh dengan izin
influence saya untuk lompat ke kerajaan tetapi mereka gagal. Saya lebih bermaruah,
berprinsip daripada 39 orang Ahli Parlimen yang melompat menjadi katak semasa
itu. [Tepuk] Saya juga kena berterima kasih kepada kerajaan, Yang Amat Berhormat
Perdana Menteri khususnya yang mengadakan MOU yang memastikan tiada lagi
Ahli Parlimen melompat ke sini ke sana dengan peruntukan yang adil dan layanan
yang adil seperti Ahli Parlimen kerajaan juga.

Saya ingin memberitahu di sini bahawa ini bukan satu contoh yang baik sebab
saya ini Ahli Parlimen paling muda dalam sejarah. Apabila senior-senior politician ini
memujuk saya dengan gula-gula politik, ada yang ugut — gula-gula politik ini lagi
dahsyat. Ada yang orang politik beritahu saya, you hendak GLC mana you pilih, saya
boleh bagi. Ini semua perkataan daripada ahli-ahli politik yang pujuk saya untuk
melompat. Ada yang offer projek, ada yang offer jawatan Menteri tetapi saya tidak
pernah sekali fikir fasal jawatan ataupun duit sebab saya percaya dan Joyal to my
voters. Saya harap dengan Akta Perlembagaan (Pindaan) Antilompat Parti, perkara
ini dengan izin permanently won't has any frauds at all.

Jadi saya dengan ini menyokong penuh akta ini supaya diluluskan dengan
two-third majority. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Batu. Ahli-ahli Yang Berhormat, seramai 59 orang Ahli Yang
Berhormat telah berbahas. Maka dengan ini, saya ingin meminta dan menjemput

Yang Berhormat Menteri di Jabatan Perdana Menteri untuk menjawab, 30 minit.

5.04 ptg.

Menteri di Jabatan Perdana Menteri (Parlimen dan Undang-undang)
[Dato' Sri Dr. Haji Wan Junaidi bin Tuanku Jaafar]: Terima kasih Tuan Yang di-
Pertua. Alhamdulillah, 59 orang telah membahas rang undang-undang untuk kita
meminda Perlembagaan Persekutuan Perkara 10. Sebenarnya sebelum saya
membaca teks ucapan ini, saya hendak ucapkan berbanyak-banyak terima kasih
kepada semua Ahli Parlimen yang telah membahaskan rang undang-undang ini dan
memberi cadangan dan pandangan mereka sendiri.

Jadi Tuan Yang di-Pertua, tidak mungkin boleh dalam masa setengah jam
ataupun satu jam saya hendak jawab semua persoalan dan memberi ulasan kepada
semua cadangan yang telah diberi oleh Ahli-ahli Parlimen yang sebanyak itu. Jadi
sebaliknya pula, adalah tidak wajar juga saya membuat keputusan sendiri di Dewan
pada ketika ini kerana kita telah bersetuju bahawa selepas ini nanti kita mengusulkan

penubuhan jawatankuasa untuk meneliti.
