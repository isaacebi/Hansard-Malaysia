DR. 11.4.2022 107

melonjak secara mendadak, saya mahu kerajaan menumpukan perhatian untuk
membantu mereka ini selain kita mahu membuat pindaan Perlembagaan yang kita
buat pada hari ini.
1520

Adalah amat penting agar segala pindaan Perlembagaan dan perundangan
baharu yang bakal dibuat tidak membuka kepada satu masalah yang lebih besar
sekali gus bakal menyekat tanggungjawab Ahli Parlimen untuk menabur bakti
kepada rakyat dan negara Malaysia yang kita cintai.

Terima kasih. Papar mengundur diri.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Papar. Dipersilakan Yang Berhormat Simpang Renggam. Jika tidak ada,

saya mempersilakan Yang Berhormat Bandar Kuching.

3.20 ptg.

Dr. Kelvin Yii Lee Wuen [Bandar Kuching]: Terima kasih Tuan Yang di-
Pertua. Saya berdiri di sini dan saya memang menyokong tentang keperluan untuk
kita menggubal suatu akta lompat parti untuk mengembalikan kepercayaan rakyat
terhadap sistem demokrasi kita.

Lompat parti ini adalah bagaikan satu barah yang telah menjangkiti negara
kita dan seperti penyakit yang ada, kita haruslah memberikan ubat yang betul, ubat
yang spesifik supaya kita betul-betul merawat penyakit tersebut dan tidak
menimbulkan sebarang reaksi negatif atau pun kemudaratan yang lain.

Jadi, saya tidak ingin mengulangi apa yang telah diperkatakan oleh banyak
rakan seperjuangan saya. Akan tetapi, saya ingin tegaskan satu kebimbangan yang
saya ada. Mendiang Karpal Singh pernah berkata kalau kita dengan Perlembagaan,
jangan main-main.

Tuan Chan Foong Hin [Kota Kinabalu]: Tuan Yang di-Pertua, Tuan Yang
di-Pertua. Itu waktu tidak jalan. Jam tidak jalan.

Dr. Kelvin Yii Lee Wuen [Bandar Kuching]: Eh! Apa you sabotaj saya?
Bagilah saya chance. [Ketawa] Okeylah, tidak apa. [Disampuk] Biarlah. Bagi saya
chance. Sabah tolonglah Sarawak. [Ketawa]

Kita jangan main-main dengan Perlembagaan. Jikalau kita hendak pinda
Perlembagaan, kita kenalah buatlah dengan betul, kita kenalah bagi ubat yang betul.
Jadi dalam Perlembagaan yang saya nampak ini, pindaan tersebut, memang kita
tidak akan menyokong kerana ini melibatkan fundamental liberties. Artikel 10 itu
fundamental liberties kita sebagai rakyat Malaysia dan jika kita buat satu pindaan

seperti ini, it is main-main dengan Perlembagaan.
