DR. 11.4.2022 56

peraturan, iaitu segala peraturan sepatutnya dilakar, dibuat demi kepentingan rakyat.
Presiden Amerika Syarikat, Abraham Lincoln pernah berhujah, dengan izin, “The
only government legitimate in the world is the government by the people for the
people and from the people”... [Tepuk]

Jelas acara lompat-melompat sebenarnya telah membelakangi_ prinsip
demokrasi. la merupakan pengkhianatan kepada mandat rakyat. Apa dalih, alasan,
semua tidak boleh diterima. Dalam konteks negara kita, bak kata pepatah Melayu
berbunyi, “Binatang pegang kepada tali, manusia pegang kepada janji, kerajaan
pegang kepada integriti’... [Tepuk] Sekiranya sebuah kerajaan adalah sebuah
kerajaan pintu belakang yang terdiri daripada jaguh katak, maka dia tidak mempunyai
integriti.

Oleh itu, hari ini merupakan hari dalam sejarah. Teluk Intan_ ingin
merakamkan penghargaan kepada Yang Amat Berhormat Perdana Menteri dan juga
Yang Berhormat Menteri Undang-undang kerana menghormati dan melunaskan
tanggungjawab di bawah Memorandum Persefahaman Transformasi Politik yang
ditandatangani oleh pihak kerajaan dan Pakatan Harapan.

Seperti yang diumumkan pagi ini, sejak MOU ditandatangani, kerajaan telah
memulakan proses libat urus sejak 23 November tahun lepas dan 12 kali libat urus
telah pun diadakan. Terbukti tanpa MOU, saya rasa kita tidak akan adakan sidang
khas pagi ini... [Tepuk] Seperti yang dikatakan oleh Lao Tzu, the great philosopher
of Chinese, “One thousand miles journey begins with a single step”. Langkah kecil
Dewan Rakyat pagi ini merupakan satu langkah yang cukup besar dalam merombak
dan menghidupkan semula semangat demokrasi, sistem negara kita yang tercinta
ini. Kita perlukan langkah demokrasi, tetapi bukan langkah Sheraton.

Tuan Yang di-Pertua, sebenarnya adalah amat penting sekali apa-apa
pindaan kepada Perlembagaan Persekutuan, bahasanya perlu spesifik, jelas tanpa
keraguan dan menepati tujuannya. Oleh sebab itu, pindaannya bukan sahaja
melibatkan perkara 10, ia juga haruslah masukkan Perkara 48(6), Jadual Kelapan
dan juga perkara berkaitan lain termasuk akta persatuan supaya tujuan utama, tujuan
murninya untuk memastikan supaya tidak ada lagi katak politik dalam negara kita.

Tuan Yang di-Pertua, sekiranya kita mengimbas kembali sejarah tanah air
kita, sekurang-kurangnya lapan kali akibat kemaruk kuasa katak politik yang
mengkhianati rakyat, lapan kali kerajaan negeri termasuk Persekutuan runtuh, jatuh
akibat daripada perbuatan khianat tersebut. Ini bermula daripada mengikut ingatan
saya, if my memory serves me correct. la bermula dari tahun 1962 di Terengganu,
tahun 1977 di Kelantan, tahun 1994 di Sabah, tahun 2009 di Perak, tahun 2020 sekali
lagi di negeri Perak Darul Ridzuan, tahun 2000 di Sabah dan termasuk ‘Langkah
Sheraton’ pada tahun 2020.
