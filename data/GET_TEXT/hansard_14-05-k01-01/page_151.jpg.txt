DR. 11.4.2022 145

kebebasan diberi kepada Ahli Parlimen di mana mereka masih boleh menyokong
apa-apa usul yang dikemukakan dalam Parlimen.

Walau bagaimanapun, cadangan ini akan dibawa ke Jawatankuasa Pilihan
Khas kerana mereka boleh melihat contoh-contoh di India, di England yang mana
kalau whip memberi arahan dan dia masih mengundi bertentangan dengan
kehendak whip, dia juga boleh dikatakan telah lari daripada itu dan boleh di-expelled
dan boleh dikatakan melompat parti.

Yang Berhormat Sepanggar dan Yang Berhormat Ipoh Timur menimbulkan
persoalan mengenai keperluan untuk hanya Perkara 48(1) Perlembagaan
Persekutuan berkaitan hilang kelayakan Ahli Dewan dipinda sebagaimana yang
telah juga dibangkit oleh Yang Berhormat dari Pasir Gudang baru sekejap tadi. Ahli
Dewan dipinda dengan memasukkan sub fasal baharu berkaitan dengan larangan
ahli bertukar parti.

Dalam hal ini, pertimbangan sewajarnya oleh Jawatankuasa Pilihan akan
dibuat untuk meneliti cadangan ini. Ini kerana cadangan ini telah dibuat dalam
cadangan yang asal, Yang Berhormat.

Tuan Yang di-Pertua, Yang Berhormat Bukit Bendera dan Yang Berhormat
Permatang Pauh telah menimbulkan persoalan bahawa kerajaan negeri harus
diberikan kebebasan untuk meminda perlembagaan negeri masing-masing supaya
peruntukan larangan pindaan parti ini boleh juga dilaksanakan di negeri-negeri.

Bagi menjawab soalan ini, cadangan daripada Yang Berhormat, ingin saya
nyatakan bahawa Jabatan Peguam Negara sedang mengkaji pemakaian peruntukan
larangan bertukar parti ini di peringkat kerajaan negeri. Kebebasan diberi kepada
negeri untuk menggubal rang undang-undang selaras dengan Jadual Kesembilan
Perlembagaan Persekutuan.

Walau bagaimanapun, keputusan dasar tertakluk kepada persetujuan
kerajaan negeri dan perintah. Saya ambil maklum dalam perkara ini dan akan
mencadangkan Jawatankuasa Khas yang ditubuhkan nanti mempertimbangkannya.
Terdapat keperluan jawatankuasa ini akan mengadakan sesi libat urus dengan
kerajaan negeri.

Walau bagaimanapun, kalau dilihat daripada Perlembagaan Perkara 10,
hanya undang-undang Persekutuan yang boleh mengecualikan ataupun
merealisasikan kehendak-kehendak negeri untuk membuat satu pengecualian
kepada peruntukan di bawah Perkara 10 itu sendiri dan bukan dibuat menerusi
undang-undang kerajaan negeri.

Tuan Yang di-Pertua, Yang Berhormat Parit Buntar menimbulkan persoalan
berkenaan draf Rang Undang-undang Perlembagaan yang telah disediakan oleh

Jabatan Peguam Negara 4 Mac 2022 dan pada 11 Mac 2022, saya telah
