DR. 11.4.2022 32

(ii) meminda Perkara 10(2)(c). Pindaan sub klausa ini juga
dimasukkan selepas perkataan ‘moraliti’. Perkataan termasuk
‘moraliti politik’ untuk membatalkan keputusan Nordin Salleh;

(iii) meminta Perkara 48(1) yang berkaitan dengan hilang
kelayakan untuk menjadi Ahli Parlimen. Masukkan selepas
klausa A, klausa baharu G bahawa setelah menjadi calon
parti politik atau bergabung dan dipilih ke Dewan Rakyat
sebagai calon parti politik atau gabungan itu dia
mengundurkan diri dari parti ataupun gabungannya itu.

Cadangan untuk meminda Perkara 48(1) telah berlaku di Belize, Nigeria dan
banyak lagi negara. Selain itu, Perkara 48(6) harus dimansuhkan untuk
menghapuskan status kehilangan kelayakan selama lima tahun kepada ahli yang
meletak jawatan mereka.

Ahli-ahli Yang Berhormat yang melompat parti harus diminta untuk meletak
jawatan bagi membolehkan Pilihan Raya Kecil diadakan dengan tujuan mengadakan
mandat baharu daripada rakyat. Ini akan mencapai keseimbangan antara kebebasan
untuk bersekutu atau keperluan untuk menghormati keputusan pilihan raya dan
menghormati kepercayaan dan mandat rakyat.

Saya juga ingin mencadangkan supaya mana-mana Ahli Yang Berhormat
yang telah didapati bersalah dengan bukti yang jelas oleh badan seliaan undang-
undang antilompat ini, tidak dibenarkan bertanding atas mana-mana kerusi sama ada
Parlimen atau DUN selama sekurang-kurangnya dua penggal.

Pindaan akta adalah keterlaluan kerana ia tidak jelas mengapa pindaan
Perlembagaan kerajaan nombor 3 [Akta 22] merujuk kepada keahlian parti politik dan
bukannya mengawal selia Akta Lompat Parti ini. Apa yang penting kepada kita ialah
mengawal Ahli Parlimen hendak melompat, bukan ahli parti itu yang melompat. Ini
perkara yang agak pokok, yang penting untuk kita lihat.

Oleh itu, adalah dicadangkan bahawa daripada kita pindaan Akta 10(3) harus
meminda Perkara 10(2)(c), Perkara 48(4) dan Perkara 48(6) kita harus mengambil
berat dengan peraturan keanggotaan Dewan Rakyat oleh Undang-undang
Persekutuan dan keanggotaan DUN oleh Undang-undang Negeri dan bukan untuk
mengawal ahli-ahli mereka dalam mana-mana perkara.

Tuan Yang di-Pertua, perkara ini amat penting. Suruhanjaya Pilihan Raya
boleh bertindak— saya cadangkan sebagai pihak berkuasa penentu dalam kes-kes di
mana Abhli-ahli Parlimen yang melompat parti alternatif. Parlimen juga boleh
menubuhkan tribunal bebas yang diketuai oleh seorang hakim bersara Mahkamah
Tinggi untuk memutuskan kes-kes secara adil ini.

Saya juga berharap agar perkara ini bukan hanya...
