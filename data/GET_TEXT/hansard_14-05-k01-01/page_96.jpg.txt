DR. 11.4.2022 90

dengan partinya sendiri, maka dia keluar daripada partinya, maka sangat layak untuk
dia kembalikan semula kepada rakyat untuk mereka kembali memilih Ahli Parlimen
yang baharu.

Ini yang saya katakan sebagai adil kepada rakyat yang mengundi kerana
yang mengundi itu barangkali ahli-ahli parti, yang mengundi itu barangkali orang atas
pagar, yang mengundi barangkali kerana peribadi seorang Ahli Parlimen. Maka, apa
pun keadaannya, bilamana berlaku keadaan seumpama itu, maka _ wajarlah
dikembalikan hak kepada rakyat untuk memilih Ahli Parlimen yang baharu. Itu yang
pertama.

Kedua, adil kepada parti. Kenapa? Kerana parti telah memberikan watikah,
parti juga memberikan dana, parti juga menyediakan jentera-jentera yang bekerja
untuk memenangkan seseorang Ahli Parlimen. Maka apabila Ahli Parlimen itu keluar
daripada partinya ataupun melepaskan keahliannya, maka sangat wajar untuk
diberikan hak kepada parti untuk memilih seorang Ahli Parlimen yang baharu yang
diingini oleh parti di mana seorang Ahli Parlimen itu menang.

1430

Oleh sebab itu, saya katakan bahawa ini adalah memberikan hak dan
keadilan kepada parti di mana seorang ahli yang pernah bertanding dan menang
dalam pilihan raya tersebut. Ketiga, ia juga adil kepada Ahli Parlimen kerana
barangkali seorang Ahli Parlimen ada pendirian tersendiri, ada prinsip tersendiri,
kerana itu dia masuk politik, ada pandangan tersendiri dan mungkin berlaku suatu
perbezaan pendapat dengan parti sendiri menyebabkan dia terpaksa mengambil
kaedah, [Membaca sepotong ayat Al-Quran] “Sesiapa yang melihat kemungkaran
dia menukar, dia mengubah dengan tangannya ataupun dengan lidahnya’”. Itu
merupakan hak kepada seorang Ahli Parlimen.

Maka apabila mana seorang Ahli Parlimen itu memilih untuk melepaskan
keahlian ataupun dipecat daripada partinya kerana perbezaan pendapat, maka itu
adalah hak yang patut kita berikan kepada Ahli Parlimen tetapi hak itu kita pulangkan
di kala mana dimulakan balik pilihan raya semula untuk Ahli Parlimen terbabit masuk
pillhan raya dan menawarkan diri kepada rakyat untuk dipilih kali yang seterusnya.

Oleh sebab itu saya katakan bahawa rang undang-undang yang kita
cadangkan nanti adalah suatu keadilan kepada semua. Adil kepada rakyat, adil
kepada parti dan adil kepada Ahli Parlimen terbabit. Apa yang kita buat hari ini
sebagai suatu usaha yang baik daripada kerajaan untuk pastikan bahawa semua
pihak mendapat hak dan tidak ada yang terasa hati, tidak ada yang merasa terkilan
dan sebagainya maka saya sangat menyokong rang undang-undang yang

dibentangkan pada hari ini dan juga undang-undang seterusnya nanti kita
