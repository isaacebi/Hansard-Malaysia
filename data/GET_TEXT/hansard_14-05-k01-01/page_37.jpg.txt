DR. 11.4.2022 31

dewan yang bertentangan dengan apa-apa arahan yang dikeluarkan oleh parti
politiknya tanpa mendapat kebenaran terlebih dahulu. Adakah mereka yang bakal
diambil tindakan oleh parti seterusnya digugurkan menjadi ahli politik yang
dimenanginya semasa pilihan raya? Adakah mereka ini juga dikira melompat atau
gugur sebagai Ahli Parlimen?

Akan tetapi di sini, terletak isu Ahli Parlimen dengan pandangan yang
berbeza iaitu parti yang tidak lagi selaras dengan kehendak rakyat yang mengundi
parti itu. Ahli-ahli Parlimen ini sama ada keluar parti atau dipecat daripada parti.

Jika Ahli Parlimen bebas menyertai mana-mana parti politik, Ahli Parlimen
bebas itu sebaliknya boleh memilih sama ada menyokong kerajaan atau tidak. Kita
perlu jelas bahawa tujuan Rang Undang-undang Antilompat Parti ini adalah untuk
membawa kestabilan kepada kerajaan dengan tidak menggalakkan Ahli Parlimen
daripada menukar parti, Rang Undang-undang Antilompat Parti tidak mengiktiraf
perpecahan dalam parti perundangan tetapi mengiktiraf penggabungan. Pelbagai
cara untuk menegah dan menghukum ahli-ahli yang melompat

Tuan Yang di-Pertua, terdapat lapan buah negara di dunia yang mana
perlembagaan di negara-negara ini mengandungi peruntukan anti-defection
provisions untuk melindungi parti politik. Negara-negara tersebut adalah Belize,
Namibia, Sierra Leone, Singapore, Zimbabwe dan banyak lagi.

Merujuk kepada Perlembagaan Malaysia, Perkara 10(1)(c) memberikan
semua warga hak untuk kebebasan berpersatuan. Pada tahun 1992, dalam kes
Dewan Negeri Kelantan iaitu berhubung kait dengan kes Dewan Undangan Negeri
Kelantan & Anor v. Nordin Salleh & Anor, kerajaan PAS di Kelantan telah menggubal
anti-defection law. Apabila seseorang ADUN melompat untuk menyertai UMNO,
kerusinya diiktiraf Kosong di bawah undang-undang. Dia pergi ke mahkamah dan
Mahkamah Persekutuan berpendapat bahawa hak asasi dalam Perkara 10 hanya
boleh dihadkan oleh Parlimen Persekutuan dan bukan Dewan Undangan Negeri.

Keputusan Nordin ini menjadi titik tolak kepada apa yang berlaku pada hari
ini. Situasi ini juga kita lihat mengapa Rang Undang-undang Antilompat Sabah 1987
dan di Pulau Pinang selepas PRU14 tidak memberi kesan. Oleh itu, Parlimen mesti
memperkenalkan pindaan Perlembagaan mencapai perkara berikut:

(i) pindaan Perkara 10(2) untuk memasukkan_perkataan
‘Parlimen’ dan ‘Dewan Undangan Negeri’. Ini akan
membatalkan keputusan Nordin Salleh mengenai perkara ini
dan membenarkan kerajaan negeri untuk membuat undang-
undang Antilompat mereka sendiri. Secara tidak langsung

perkara ini juga dilihat jelas menghormati autonomi negeri;
