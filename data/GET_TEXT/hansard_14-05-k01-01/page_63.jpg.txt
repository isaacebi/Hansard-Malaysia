DR. 11.4.2022 57

01250

Maka, soal prinsipnya cukup penting. Sudah tiba masanya kita menghentikan
kegilaan katak politik ini yang telah pun menjauhi tersasar daripada prinsip demokrasi
berparlimen. Tuan Yang di-Pertua, saya ingin memastikan supaya sebagai penutup,
sebelum kita mengakhiri persidangan pada pagi ini, saya ingin meminta jasa baik
daripada Yang Berhormat Menteri Undang-undang, kita tidak sempat meluluskan
akta yang begitu penting ini sempena Bulan Ramadhan, Al-Mubarak yang suci, maka
marilah kita memastikan tarikh persidangan khas akan datang diumumkan hari ini
juga sempena Bulan Syawal... [Tepuk]

la mesti diumumkan untuk memberikan ketentuan certainty supaya tidak ada
lagi spekulasi-spekulasi yang tidak diperlukan. Kedua, berkaitan dengan tarikh kuat
kuasa. Pindaan pagi ini telah pun jelas menunjukkan akta ini bermula berkuat kuasa
pada tarikh yang ditetapkan oleh Yang di-Pertuan Agong melalui pemberitahuan
dalam warta.

Saya mahu kerajaan memberikan jaminan supaya tarikh kuat kuasa Akta
Antiompat Parti ini wajib, bukan wajar- wajib dikuatkuasakan sebelum pembubaran
Parlimen Dewan Rakyat ini.

Ketiga, amat penting sekali adalah sebenarnya sesi sidang khas ini juga
termasuk kita ada usul untuk hadkan jawatan daripada Yang Amat Berhormat
Perdana Menteri kepada dua penggal. Saya berharap supaya pada sidang khas
sempena Bulan Syawal yang penuh murni ini perkara ini juga akan dimasukkan
supaya sidang khas tersebut, dengan izin, /et the special session be really special
for the right reason. Dengan ini, sekian terima kasih.

Tuan Yang di-Pertua: Terima kasih, Yang Berhormat Kuala Krai silakan.

12.52 tgh.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Bismillahi Rahmani Rahim, alhamdulillah... [Membaca sepotong
ayat al-Quran]

Tuan Yang di-Pertua, PAS dari awal lagi komited dengan antilompat parti ini.
Kerajaan Negeri Kelantan sejak tahun 1991, telah meminda Undang-undang Tubuh
Negeri bagi memperuntukkan bahawa mana-mana ADUN yang menjadi ahli
sesebuah parti politik yang keluar parti, dipecat atau tidak lagi menjadi ahli parti itu
atas apa-apa alasan dianggap hilang keanggotaan dalam DUN, dan Kerusinya
adalah kosong.

Pada tahun 1992, Mahkamah Agung pada kali atau waktu ini Mahkamah
Persekutuan memutuskan undang-undang Antilompat Parti yang ada dalam

Undang-undang Tubuh Negeri Kelantan sebagai tidak sah kerana bertentangan
