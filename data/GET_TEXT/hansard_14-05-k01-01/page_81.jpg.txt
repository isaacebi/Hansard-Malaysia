DR. 11.4.2022 75

Tuan Yang di-Pertua, pindaan kepada artikel 10 ini tidak mencerminkan
keseriusan kerajaan untuk melaksanakan antilompat parti. Saya selaku Ahli Parlimen
Kota Belud, WARISAN mahukan antilompat parti ini dilaksanakan. Pindaan
Perlembagaan perlu jelas dan lengkap. Kenapa kita tidak once and for all
menyelesaikan masalah ini dengan memasukkan definisi lompat parti di dalam
Perlembagaan?

Kita perlu utamakan pindaan Perlembagaan kerana ianya sukar untuk diubah
mahupun ditukar dengan sewenang-wenangnya berbanding mewujudkan sebuah
perundangan baharu yang boleh diubah mengikut kehendak parti pemerintah
dengan hanya sokongan simple majority.

Pindaan artikel 10 harus bersekali dengan draf anti-hop harus dilampir
bersama. Mesti bentang dengan syarat pindaan Perlembagaan berkaitan patut
dibuat dalam Perlembagaan. Hari ini saya kira seolah-olah kita sign blank cheque.
Kenapa kita tidak kerja terus, bersungguh-sungguh sepenuhnya? Jangan kerja
sekerat-sekerat. Jangan jadikan lompat parti ini dianggap perkara biasa. Wakil rakyat
harus punya moral dan integriti yang tinggi, sesuai dengan lafaz sumpah yang kita
angkat di Dewan yang mulia.

Tuan Yang di-Pertua, saya mencadangkan dalam Rang Undang-undang
Antilompat Parti nanti bukan sahaja yang melompat itu dihukum, tetapi juga
penganjur. Even the sitting Prime Minister digulingkan dengan kaedah lompatan.
Kalau betul ada keperluan, buatlah dengan proses yang betul seperti undi tidak
percaya. Jangan anjur lompat-lompat, itu... [Tidak jelas]

My fellow MPs, Malaysia sedang menjunam ke arah sebuah negara yang
gagal. Tanggungjawab kita semua Ahli-ahli parlimen baik dari Borneo dan Tanah
Melayu untuk membaik pulih keadaan ini. Tamak haloba kita harus singkir jauh-jauh.
Let all of us stand to steer this nation of great potential to the promise in one head.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Belud. Seterusnya saya jemput Yang Berhormat Sungai
Buloh. Kemudian diikuti oleh Yang Berhormat Kuala Nerus. Sila Yang Berhormat

Sungai Buloh.

1.44 tgh.

Tuan Sivarasa Rasiah [Sungai Buloh]: Terima kasih Tuan Yang di-Pertua,
memberi saya ruang untuk mengambil bahagian dalam perbahasan. Hari ini
memang bersejarah, di mana seingat saya dalam sejarah Dewan ini, kerajaan dan
pembangkang bekerjasama untuk lulus, untuk usaha bersama-sama membentuk

satu akta untuk menghalang lompat parti. Hari ini kita menyaksikan langkah pertama
