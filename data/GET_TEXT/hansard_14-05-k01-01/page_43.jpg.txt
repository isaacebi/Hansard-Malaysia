DR. 11.4.2022 37

11.46 pg.

Tun Dr. Mahathir bin Mohamad [Langkawi]: Terima kasih Tuan Yang di-
Pertua. Saya bangun untuk mengambil bahagian dalam perbahasan ini dengan
kesedaran bahawa melompat parti ini menimbulkan banyak masalah dan ia
menafikan sistem demokrasi iaitu wakil rakyat yang dipilih oleh rakyat boleh tukar
parti sesuka hati. Dengan itu, membawa kepada kejatuhan kerajaan pun dan dengan
itu juga, kita lihat politik di dalam negara kita ini tidak stabil. Setelah ditukar kerajaan
melalui lompatan, maka ada pula tindakan menarik sokongan daripada Perdana
Menteri pintu belakang ini dan satu lagi Perdana Menteri dipilih. Perdana Menteri
yang baharu ini pun tidak dapat banyak sokongan dan takut kemungkinan dia juga
akan ditamatkan idahnya sebagai Perdana Menteri.

Oleh sebab itu, kita perlu ada satu undang-undang yang menghalang lompat
parti, tetapi ada kalanya kita perlu kepada keadaan tertentu memerlukan lompatan
dilakukan. Umpamanya kalau dalam pilihan raya, tidak ada satu pun parti yang
mendapat simple majority, maka untuk mendapat simple majority, parti lain
hendaklah menyertainya dalam satu gabungan. Ini bukanlah acara lompat kalau
keputusan itu dibuat oleh parti dan bukan oleh individu yang ditarik dengan
kemungkinan dilantik sebagai Menteri unpamanya. Semua ini perlu dikaji dengan
teliti oleh badan tertentu seperti Select Committee supaya dengan adanya undang-
undang ini, hak asasi rakyat Malaysia menyertai mana-mana persatuan tidak
diganggu oleh kerajaan yang diberi kuasa untuk menentukan sama ada dia
melakukan lompatan atau pun tidak.

Kita harus tumpukan semata-mata kepada Ahli Dewan Rakyat dan Dewan
Undangan Negeri termasuk jugalah dengan ahli Senate yang disebut oleh Yang
Berhormat Padang Rengas tadi. Saya berpendapat bahawa kes seperti ini sudah
pun berlaku di peringkat negeri seperti mana disebutkan oleh beberapa ahi tadi. Di
Kelantan umpamanya apabila dua orang daripada parti PAS lompat keluar daripada
parti PAS, maka dia dilucutkan jawatan. Akan tetapi apabila dirayu kepada
mahkamah, mahkamah memegang kepada peruntukan dalam Perlembagaan yang
menghalang tindakan melucutkan jawatan kerana ini adalah hak seseorang untuk
menyertai mana-mana association yang mereka pilih. Akan tetapi dalam keadaan
tertentu, ada kalanya ini dilakukan dengan sengaja untuk menjatuhkan kerajaan.
01150

Kadang-kadang mungkin diberi tawaran memegang jawatan tertinggi seperti
Menteri dan sebagainya. Kadangkala mungkin melihat upah wang yang ditawar
kepada mereka yang akan lompat. Hakikatnya ialah sekarang ini kita dapati acara
lompat-melompat ini sudah menjadikan negara kita tidak stabil daripada segi

politiknya dan pemerintahannya.
