DR. 11.4.2022 150
(viii) | Yang Berhormat Tuan Mohamed Hanipa bin Maidin
dari Sepang;

(ix) Yang Berhormat Datuk Seri Panglima Wilfred
Madius Tangau dari Tuaran;

(x) Yang Berhormat Datuk Seri Saifuddin Nasution bin
Ismail dari Kulim-Bandar Baharu; dan

(xi) Yang Berhormat Datuk Ignatius Dorell Leiking dari
Penampang.

Bagi tujuan tersebut yang di atas, Jawatankuasa Pilihan Khas
boleh menjemput mana-mana pihak seperti Ahli-ahli Parlimen, pakar-
pakar perundangan dan _ perlembagaan, badan-badan  bukan
berkepentingan iaitu NGO dan masyarakat madani, civil society serta
individu-individu lain untuk hadir dalam persidangan Jawatankuasa
Pilihan Khas dari semasa ke semasa.

Jawatankuasa ini berhak untuk menentukan penjadualan
persidangan mereka sendiri sama ada diadakan di Parlimen ataupun
di mana-mana tempat lain mengikut kesesuaian.

Ketua Pentadbir Parlimen perlu menyediakan perbelanjaan
kewangan serta segala keperluan mesyuarat seperti penyediaan
tempat, peralatan, makan minum dan sebagainya.”

Tuan Yang di-Pertua, saya mohon mencadangkan.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
saya mohon menyokong.

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Mengikut Peraturan Mesyuarat 54(2) Usul ini hendaklah diputuskan dengan tidak
boleh dipinda atau dibahas. Masalahnya ialah bahawa Usul seperti yang
dikemukakan sebentar tadi hendaklah disetujukan.

[Usul dikemuka bagi diputuskan; dan disetujukan]
Timbalan Yang di-Pertua [Dato' Mohd Rashid Hasnon]: Ahli Yang
Berhormat, Mesyuarat hari ini ditangguhkan sehingga suatu tarikh yang tidak

ditetapkan. Terima kasih, Ahli-ahli Yang Berhormat semua.

[Dewan ditangguhkan pada pukul 5.38 petang]
