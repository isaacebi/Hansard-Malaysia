DR. 11.4.2022 70

Sebagai rumusan, marilah kita padamkan malapetaka demokrasi hitam
‘Langkah Sheraton’ dengan langkah anti-lompat parti yang bersejarah ini. Sekian,
terima kasih.

Tuan Yang di-Pertua: Terima kasih Yang Berhormat Bagan. Seterusnya

Yang Berhormat Tebrau. Silakan.

1.27 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Tuan Yang di-Pertua, terdapat banyak isu yang perlu kita perhalusi untuk
memastikan pindaan rang undang-undang ini adil dalam semua situasi. Pindaan
yang dilakukan mestilah mencapai objektif untuk menghalang tindakan lompat parti
yang menguntungkan satu pihak atau tindakan yang mendapatkan ganjaran dan
pangkat demi kepentingan sendiri berbanding tindakan yang memberi kelebihan dan
manfaat kepada rakyat yang diwakili seorang Ahli Dewan Rakyat.

Dalam masa yang sama, kita mesti pastikan pindaan ini tidak memberi lebih
kuasa kepada mana-mana presiden parti politik untuk memecat Ahli Dewan Rakyat
yang bersuara untuk kebaikan parti ataupun negara. Pentakrifan kepentingan sendiri
juga mesti diterjemahkan dengan baik untuk mengelakkan situasi di mana seseorang
presiden dalam usaha mencapai kepentingan diri sendiri memecat keahlian Ahli
Dewan Rakyat yang berani menentang presiden yang tidak meletakkan kepentingan
nasional di hadapan parti.

Tuan Yang di-Pertua, saya bersetuju sepenuhnya bahawa sesebuah kerajaan
tidak sepatutnya dijatuhkan disebabkan Ahli Dewan Rakyat yang mementingkan diri
meninggalkan parti. Akan tetapi, bagaimanakah dengan parti politik secara
keseluruhan yang meninggalkan satu gabungan untuk membentuk kerajaan baharu
dengan parti politik atau pakatan lain? Kedua-dua tindakan itu sesuai dengan
gambaran pengkhianatan terhadap mandat rakyat. Bukankah begitu?

Oleh yang demikian, definisi atau maksud ‘lompat parti’ mestilah merangkumi
tindakan parti yang membentuk pakatan dengan kumpulan lain dan menyebabkan
kejatuhan kerajaan dan pembentukan kerajaan baharu seperti ‘Langkah Sheraton’.

Ketetapan pengosongan Kerusi Parlimen secara automatik setiap kali
berlakunya tindakan lompat parti juga perlu dilihat daripada perspektif yang lebih luas
serta adil kepada semua orang, bukan sahaja parti individu yang berkenaan, tetapi
juga rakyat. Ini kerana ia melibatkan perbelanjaan wang negara yang banyak dan
memaksa rakyat untuk pergi mengundi lagi.

#1330
Pada hemat saya, ketetapan untuk membentuk agar satu recall election,

dengan izin, diadakan sekiranya berlakunya tindakan lompat parti adalah lebih adil
