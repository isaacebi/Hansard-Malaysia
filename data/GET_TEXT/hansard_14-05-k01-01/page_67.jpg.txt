DR. 11.4.2022 61

Saya mempersilakan Yang Berhormat Selayang.

12.59 tgh.

Tuan William Leong Jee Keen [Selayang]: Terima kasih Tuan Yang di-
Pertua. Saya setuju dengan pandangan Yang Berhormat Port Dickson, dan lain-lain
bahawa sekatan-sekatan Fasal 3A perlu dikhususkan kepada isu melompat parti dan
juga Perkara 48(6) dimansuhkan.

#1300

Tujuan Rang Undang-undang Antilompat Parti ialah Ahli Dewan Rakyat atau
ADUN yang bertukar parti perlu melepaskan keahlian Dewan Rakyat atau DUN dan
bertanding semula dalam pilihan raya kecil supaya pengundi-pengundi kawasan
setuju atau tidak dengan pertukaran parti yang dilakukan. Saya ada dua perkara dan
saya meminta Yang Berhormat Menteri untuk memberikan penjelasan.

Perkara yang pertama iaitu sama ada keutamaan hendak diberikan kepada
mandat rakyat memilih kerajaan mengikut parti atau kepada kebebasan individu
wakil rakyat. Selalunya, mereka menggunakan alasan ucapan Edmund Burke
bahawa wakil rakyat perlu bertindak mengikut hati nurani- work according to his
conscience tetapi ini politik pada zaman 1774 dan tidak lagi terpakai dan tidak lagi
sesuai dengan perkembangan parti politik pada zaman moden ini.

Mahkamah yang tertinggi di India, Australia, England dan Komanwel telah
memberikan keutamaan dan hendak menahan mandat rakyat pilihan parti untuk
menjadi kerajaan. Dalam kes Supreme Court India, Kihoto Hollohan melawan
Zachillhu yang dilaporkan pada [1992 SCR(1)686] muka surat 66. Hakim berkata

«

demikian, “...but the political party function on the strength of shared believes to
abstain from voting when required by the party to vote is to suggest a degree of
unreliability. To work against the party is disloyalty, to joined with others in abstention
of voting with the other side smacks of conspiracy”. Ini merupakan pengkhianatan
yang kita kata telah dilakukan kepada rakyat.

Perkara yang kedua ialah pindaan fasal 3A tidak akan menjejaskan kerangka
asal atau dengan izinnya, a violation of the basic structure of the Federal Constitution.
Pindaan ini adalah untuk membetulkan beberapa kesilapan yang telah berlaku dalam
kehakiman Mahkamah Persekutuan Dewan Undangan Negeri Kelantan berlawan
Nordin Salleh- Nordin Salleh’s Case. Kesilapan pertama ialah bahawa Undang-
undang Antilompat Parti tidak melanggar hak kebebasan kemanusiaan atau
Perlembagaan sistem Westminster. Kajian-kajian seperti yang dibuat oleh G. C.
Malhotra melaporkan bahawa 40 buah negara Komanwel, 20 buah negara atau 50

peratus ada Undang-undang Antilompat Parti.
