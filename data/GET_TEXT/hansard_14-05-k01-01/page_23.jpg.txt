DR. 11.4.2022 17

yang ada dalam Kabinet pada hari ini adalah berdasarkan kepada kali pertama
dahulu waktu Yang Berhormat Pagoh keluar, jadi pada ketika itu sudah buat
keputusan. Bukan kita yang pemimpin, bukan UMNO ataupun BN yang menjadi
Perdana Menteri pada ketika itu. Itu Yang Berhormat Pagoh cadang ambil kita semua
kita ikutlah.

Akan tetapi selepas itu saya hendak on record tunjukkan itu bahawa apabila
Yang Amat Berhormat Bera menjadi Yang Amat Berhormat Perdana Menteri,
selepas itu ada berlaku ada juga orang yang tidak bersetuju dengan PH sebab
mungkin dia zalim, dictator kan. [Ketawa]

Tuan Khalid bin Abd Samad [Shah Alam]: [Bangun]

Dato’ Seri Mohamed Nazri bin Abdul Aziz [Padang Rengas]: Yang
Berhormat, saya bukan Menteri, saya tidak boleh bagi masa sudah. Jadi duduklah,
duduk, duduk.

Tuan Khalid bin Abd Samad [Shah Alam]: Yang Berhormat Pagoh jadi
Perdana Menteri pun dengan sokongan hampa so janganlah cuci tangan.

Dato’ Seri Mohamed Nazri bin Abdul Aziz [Padang Rengas]: Tidak, tidak
soalnya...

Tuan Khalid bin Abd Samad [Shah Alam]: Please, don’t clean your hand.

Dato’ Seri Mohamed Nazri bin Abdul Aziz [Padang Rengas]: Soalnya,
Yang Berhormat kena fahamlah.

Tuan Khalid bin Abd Samad [Shah Alam]: Ini sama-samalah
tanggungjawab.

Dato’ Seri Mohamed Nazri bin Abdul Aziz [Padang Rengas]: Tidak ada,
tidak sama, tidak sama, tidak betul, tidak sama.

Tuan Khalid bin Abd Samad [Shah Alam]: Collective responsibility.

Dato’ Seri Mohamed Nazri bin Abdul Aziz [Padang Rengas]: Tidak sama.
Oleh sebab, kita menjadi— kita hanya 42 kerusi sahaja yang dia orang ada lebih.
Jadi kita ikut sahaja, pada ketika itu kita ikut. Akan tetapi, sekarang ini ada yang Ahli-
ahli Parlimen yang berubah hati di atas kezaliman PH maka mereka tinggal, ada
sebab mereka tinggal. Akan tetapi, mereka tidak menjadi ahli pentadbiran di bawah
Yang Amat Berhormat Perdana Menteri kita.

Ini fakta yang harus kita bezakan maknanya kalau dia hendak sokong kita
hendak buat macam mana. Dia sudah meluat sangat tengok Yang Berhormat Shah
Alam semua kan. [Dewan ketawa] Dia suka kita. Takkan kita hendak tahan. Jadi
Yang Berhormat ada perbezaan dalam hal ini. Terima kasih waktu saya pun sudah
habis.
