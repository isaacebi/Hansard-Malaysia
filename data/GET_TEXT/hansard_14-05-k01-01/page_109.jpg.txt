DR. 11.4.2022 103

juga. Bagaimana kita kuasa-kuasa negeri dengan kuasa-kuasa Persekutuan dalam
scheme of thing sedang kita laksanakan, yang sedang kita bincangkan pada hari ini.

Saya harap bahawa Federal Law— Akta Parlimen kita harus menetapkan
kuasa sekatan-sekatan itu di peringkat Perlembagaan Persekutuan. Federal Law
hanya untuk prosedur-prosedur tentang bagaimana kita memaklumkan kepada Tuan
Yang di-Pertua sama ada Setiausaha Agung memaklumkan kepada Tuan Yang di-
Pertua kekosongan tersebut, bagaimana Tuan Yang di-Pertua memaklumkan
kepada SPR, bagaimana proses SPR memulakan pilihan raya apabila ada
kekosongan — Procedure-wise boleh diletakkan dalam Federal Act.

Akan tetapi, kuasa-kuasa sekatan terhadap hak berpersatuan perlu dipinda
dalam peringkat Perlembagaan Persekutuan dan tidak boleh satu Akta Parlimen. Ini
kerana hak iaitu dua pertiga perlu diletakkan dalam Federal Constitution tetapi Act of
Parliament hanya satu simple majority sahaja.

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Tuan Wong Hon Wai [Bukit Bendera]: Itu sahaja Tuan Yang di-Pertua,
terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Bukit Bendera, seterusnya kita mempersilakan Yang Berhormat Parit

Buntar.

3.08 ptg.

Datuk Seri Dr. Mujahid Yusof Rawa [Parit Buntar]: Terima kasih Tuan
Yang di-Pertua. Sebagai seorang Muslim yang berada di dalam medan demokrasi,
saya tidak terelak untuk beriman dengan satu keadaan iaitu [Membaca sepotong
ayat Al-Quran]. Surah Al-Baqgarah, ayat 216. Maksudnya Tuan Yang di-Pertua, ada
perkara yang Allah SWT berfirman, “...Kamu tidak suka, tetapi ia lebih baik untuk
kamu sebenarnya. Dan juga ada perkara yang kamu sangat suka, tetapi sebenarnya
ia mungkin tidak baik bagi kamu, Allah SWT lebih mengetahui dan kamu tidak
berpengetahuan tentangnya’.

Apa yang hendak dikaitkan dengan perbahasan kita pada petang ini adalah
segala latar belakang politik yang berlaku dalam negara kita, kemungkinan bagi
sesetengah merasakan ia perkara yang dia tidak suka. Sudah tentu bagi Pakatan
Harapan, perkara ini akan lebih terasa ke atas kami sebagai kerajaan yang telah
memerintah mengikut lunas demokrasi berpilihan raya, tetapi terpaksa mengakui
keadaan.

Apa yang kita lihat pada petang ini dan segala pengalaman yang dilalui itu

membawa kita kepada satu keadaan yang memberi berita gembira kepada semua
