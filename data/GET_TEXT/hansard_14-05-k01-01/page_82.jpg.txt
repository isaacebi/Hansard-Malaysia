DR. 11.4.2022 76

dan seterusnya kita difahamkan kita akan tangguh sebulan, kita akan tubuhkan
Jawatankuasa Pilihan Khas dan lepas itu kita kembali dengan apa-apa pindaan yang
lain termasuk pindaan Perlembagaan kalau perlu, untuk luluskan satu undang-
undang yang menghalang lompat parti.

Akan tetapi pada masa yang sama Tuan Yang di-Pertua, matlamat itu kita
sokong penuh dan tetapi cara dia mungkin kita kena kaji semula. Sekarang, hari ini
kita bahas pindaan kepada Perlembagaan dengan tambahan perkara (3A). Saya
melihat perkara (3A) sebagai satu sekatan tambahan kepada sekatan-sekatan yang
sedia ada di Perlembagaan, khususnya 10(3) di mana untuk kebebasan
berpersatuan ada sekatan boleh dibuat atas nama keselamatan, ketenteraman
awam dan moral dan juga ada perkara yang disebut. Kebebasan berpersatuan ini
boleh disekat dengan undang-undang berkenaan dengan pendidikan dan buruh.

Jadi, ada banyak skop already sekarang, kita tambah lagi. Apa yang saya
tidak setuju ialah bahasa yang digunakan dalam cadangan pindaan sekarang adalah
terlalu luas dan perlu dihalusi. Inilah tanggungjawab Jawatankuasa Pilihan Khas
supaya klausa ini tidak boleh disalah gunakan oleh bakal kerajaan, mana-mana
kerajaan pada masa hadapan untuk membuat undang-undang lain untuk menyekat
kebebasan berpersatuan. Ini penting.

Kita kena pastikan ada spesifik rujukan dengan izin, kepada defection lompat
parti atau keluar daripada parti dan sebagainya supaya klausa ini tidak boleh
digunakan untuk menggubal undang-undang selain daripada akta untuk menghalang
lompat parti. Ini poin saya yang pertama. Bagi saya, saya ingin mencadangkan
kepada Dewan yang mulia ini, kita kembali balik kepada pendekatan yang asalnya
dicadang oleh kerajaan dan disetujui oleh pembangkang iaitu kita jangan gunakan
kaedah ini.

Kita buat satu pindaan kepada Perlembagaan di mana kita masukkan
kandungan Rang Undang-undang Antilompat Parti itu di dalam Perlembagaan.
Definisi lompat parti dan beberapa perkara yang lain termasuk perkara 48(6) yang
telah disetujui. Itu penting sebab kita mesti membenarkan yang dipecat itu bertanding
semula dalam Pilihan Raya Kecil.

Jadi, sebab ini yang dimulakan oleh kerajaan sendiri, tetapi tiba-tiba
pendekatan ditukar kepada cara macam kita ada di hadapan kita hari ini. Saya ingin
mencadangkan kepada Jawatankuasa Pilihan Khas, kita kembali kepada
pendekatan yang asal itu di mana kita masukkan semua dan kita tidak ada isu-isu
yang timbul daripada tambah sekatan lagi seperti yang dicadang ini melalui perkara
baharu (3A). Itulah cadangan saya kepada Dewan yang mulia dan saya setuju. Inilah

cara yang digunakan di Singapura, di India di mana undang-undang yang
