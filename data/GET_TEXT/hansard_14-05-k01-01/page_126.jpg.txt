DR. 11.4.2022 120

Mandat rakyat telah dikhianati,

Pindaan undang-undang untuk memperbaiki,
Agar yang melompat sedar diri,

Di dunia selamat, di akhirat mana hendak pergi.

Kerbau dipegang dengan tali,
Manusia diikat dengan janji,
Tolong kembalikan keyakinan pengundi,
Bersetujulah dengan pindaan ini.
Tuan Yang di-Pertua, Tangga Batu menyokong. Terima kasih.
Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Tangga Batu. Berikutannya Majlis mempersilakan Yang Berhormat

Padang Serai.

3.59 ptg.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Seterusnya saya ingin menyatakan selalu mendapat akhir mengenai isu
lompat parti ini. Kepada semua Ahli Parlimen kita mesti sedar bahawa tugas kita
adalah untuk menjaga kebaikan rakyat dan negara.

Jangan pernah kita meletakkan kepentingan individu lebih tinggi daripada
perkara ini. Saya ingin mencadangkan bahawa mana-mana Ahli Parlimen yang ingin
lompat parti untuk tidak dibenarkan bertanding selama dua penggal.
=1600

Ini bagi dalam politik. Kalau dalam tentera sekiranya kita perang Tuan Yang
di-Pertua kita akan tembak mati. Ini penting dalam memberi pengajaran kepada
mana-mana Ahli Parlimen yang mengutamakan kepentingan individu daripada
kepentingan rakyat dan negara. Ini perlu dalam memastikan tidak lagi kumpulan
yang cuba mempermainkan kuasa rakyat.

Akan tetapi, asas yang ingin saya tekankan di sini adalah mengenai hak
rakyat dan kuasa rakyat perlu berada pada keadaan tertinggi dalam menentukan
pergerakan politik negara. Kita mesti ingat bahawa demokrasi bermaksud kuasa
rakyat. Jangan lupakan perkara tersebut kerana ini penting dalam kita
mengembalikan hak memilih kepada rakyat dalam menentukan siapa yang akan
memilih kerusi di kawasan tersebut. Biar rakyat yang menentukan siapa yang layak
untuk mengambil tanggungjawab untuk menjaga kebajikan mereka.

Isu lompat parti melibatkan kepercayaan rakyat. Saya ingin menegaskan bagi
Rang Undang-undang Antilompat Parti kelak kerana mana-mana individu yang ingin
tukar kepada pihak berlainan mestilah mengosongkan kerusi yang disandang.

Mengambil contoh negara New Zealand yang telah meluluskan Akta

Antilompat Parti pada 2018. Saya yakin oleh politik negara mampu menunjukkan
