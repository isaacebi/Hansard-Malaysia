DR. 11.4.2022 52

Tuan Yang di-Pertua: Terima kasih, Yang Berhormat Batang Lupar.

Seterusnya Yang Berhormat Kulim-Bandar Baharu. Silakan.

12.33 tgh.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum warahmatullahi wabarakatuh, Tuan Yang di-Pertua.

Pertamanya, saya bersyukur kerana akhirnya usaha permulaan ke arah
mengadakan satu undang-undang bagi mengawal antilompat parti ini diadakan. Ini
kerana sejak beberapa minggu kebelakangan ini tajuk ini semacam menjadi roller
coaster, dengan izin. Sekejap jadi, sekejap tidak jadi. Tarikh hari ini, dipinda hari ini.

Akan tetapi, hari ini terhenti. Roller coaster itu terhenti dan ada clarity, ada
satu kepastian ke mana jalur yang hendak kita tuju. Jadi, apabila kita sudah sampai
ke tahap ini, saya harus nyatakan penghargaan kepada Yang Amat Berhormat Bera
dan juga Yang Berhormat Menteri kerana pertama, berpegang kepada prinsip MOU
yang isi kandungannya termasuklah komitmen untuk mengadakan akta ini.

Tuan Yang di-Pertua, sebagai orang yang terlibat secara langsung bagi pihak
Pakatan Harapan, bermula dengan MOU membawa kepada _terbentuknya
Jawatankuasa Pemandu dan kemudian Jawatankuasa Teknikal, saya dapati bahawa
sesi libat urus itu sebenarnya sangat menyeluruh dan hampir kesemua yang dilibat
urus itu bersetuju peri pentingnya akta ini diadakan dan memahami tentang sentimen
rakyat yang mengehendakinya itu berlaku. Perkara yang berbeza, cuma daripada
segi takrif ataupun definisi hopping atau lompat itu. Sebab itu di peringkat
perbincangan itu ada beberapa kategori yang kita bincang dan itu sudah tentu
tertakluk kepada perbincangan di peringkat selanjutnya. Pertama, yang kita
bersetuju seorang individu Ahli Parlimen tinggalkan parti sendiri masuk parti lain;
yang itu semua setuju untuk kita masukkan dalam perkara sebagai berlaku lompat
parti.

Kedua, kedudukan tentang Ahli Parlimen yang dipecat; secara prinsip dia
dipecat seperti diulas oleh Yang Berhormat Pagoh dan Yang Berhormat Jerlun tadi
ataupun seseorang yang dipecat kerana mengundi di dalam Parlimen bertentangan
dengan keputusan Whip partinya. Masih ada, contohnya New Zealand, Britain, India
dan sebagainya. Masih ada ruang dan kita masih ada masa.

Ketiga, seorang Ahli Parlimen yang menang daripada satu parti kemudian
pilin jadi parti Bebas ataupun MP bebas ataupun seorang individu Ahli Parlimen
Bebas kemudian menyertai satu parti politik. Ini antara syor yang kita sudah mulakan
dan sudah sampai tahap itu. Di sana juga perbincangan ikut berbicara tentang kalau

sesebuah parti itu terbubar, adakah Ahli Parlimennya kekal ataupun dianggap lompat
