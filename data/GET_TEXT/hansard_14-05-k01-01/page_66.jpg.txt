DR. 11.4.2022 60

Tuan Mohamad bin Sabu [Kota Raja]: Selalu ustaz-ustaz PAS ini memang
teruklah.

Tuan Yang di-Pertua: Yang Berhormat Pokok Sena, oh, sorry. Bukan, Yang
Berhormat Kota Raja. Maaf... [Ketawa]

Tuan Abdul Latiff bin Abdul Rahman [Kuala Krai]: Dia makan cili lah itu.

Ahli Parlimen- ini cadangan saya Tuan Yang di-Pertua. Saya tidak izinkan.
Saya masa tidak ada. Ahli Parlimen, ADUN ini cadangan saya kepada Dewan yang
mulia ini, Ahli Parlimen atau ADUN sepatutnya dirujuk kepada Jawatankuasa Pilihan
untuk memberi alasan yang munasabah untuk pembelotan ataupun tukar parti.
Jawatankuasa Pilihan mestilah dalam bilangan perwakilan yang ganjil termasuk
Speaker, Jawatankuasa hendaklah mengundi sama ada Kerusi itu boleh dikekalkan
ataupun akan dikosongkan.

Kedua, Ahli Parlimen ataupun ADUN perlu mengosongkan Kerusi mereka,
tetapi dibenarkan bertanding semula.

Ketiga, Ahli Parlimen ataupun Adun tidak seharusnya mengosongkan Kerusi
mereka, tetapi tidak akan dibenarkan untuk bertanding semula dalam tempoh lima
tahun akan datang.

Terakhir, cadangan saya Ketua Parti yang diwakili oleh Ahli Parlimen
hendaklah mempunyai kuasa untuk mengisytiharkan kepada Speaker untuk
kekosongan Kerusi sekiranya Ahli Parlimen ataupun ADUN telah dipecat daripada
parti.

Tuan Yang di-Pertua, tidak akan ada penyelesaian yang sempurna seperti
dalam kehidupan. Jadi dalam isu undang-undang, kita perlu mengambil jalan tengah
dan mencapai keputusan yang paling kurang merugikan. Tuan Yang di-Pertua, saya
menyokong pindaan ini. Terima kasih.

Tuan Yang di-Pertua: Terima kasih Yang Berhormat Kuala Krai. Maaf Yang
Berhormat Pokok Sena, silap panggil tadi. Sebelum saya menjemput Yang
Berhormat Selayang, saya ingin memaklumkan senarai pembahas yang berikutnya.

Selepas ini Yang Berhormat Selayang, diikuti dengan Yang Berhormat-Yang
Berhormat berikut. Yang Berhormat Sik, Yang Berhormat Bagan, Yang Berhormat
Pasir Mas, Yang Berhormat Pulai, Yang Berhormat Tebrau, Yang Berhormat Kota
Belud, Yang Berhormat Dungun, Yang Berhormat Sungai Buloh, Yang Berhormat
Machang, Yang Berhormat Kepong, Yang Berhormat Kinabatangan, Yang
Berhormat Lembah Pantai, Yang Berhormat Tumpat, Yang Berhormat Kota
Kinabalu, Yang Berhormat Libaran, Yang Berhormat Pokok Sena, Yang Berhormat
Sepanggar, Yang Berhormat Permatang Pauh, Yang Berhormat Ipoh Timur, Yang
Berhormat Petaling Jaya dan Yang Berhormat Bukit Bendera. Seterusnya, akan

dimaklumkan selepas itu ya.
