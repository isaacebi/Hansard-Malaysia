DR. 11.4.2022 62

Perkara kedua ialah Mahkamah Persekutuan dalam Kes Nordin Salleh tidak
mengambil kira masalah ketidakstabilan politik mengikut melompat parti yang
menjejaskan sistem demokrasi kita. Sebelum PRU-14, kita telah melihat beberapa
buah kerajaan negeri telah tumbang. Pada 1961 Negeri Terengganu, tahun 1977
Negeri Kelantan.

Tuan Nik Nazmi bin Nik Ahmad [Setiawangsa]: Minta laluan.

Tuan William Leong Jee Keen [Selayang]: Tahun 1994 Negeri Sabah,
tahun 2009 Negeri Perak dan sebagainya. Kesilapan yang ketiga ialah mahkamah
tidak mengambil kira Perkara 10 fasal 2C iaitu kesekatan Parlimen untuk membuat
undangan di mana ketenteraman atau morality...

Tuan Nik Nazmi bin Nik Ahmad [Setiawangsa]: Minta laluan Yang
Berhormat.

Tuan William Leong Jee Keen [Selayang]: Ya.

Tuan Nik Nazmi bin Nik Ahmad [Setiawangsa]: Setiawangsa.

Tuan William Leong Jee Keen [Selayang]: Sudah habis masa, tujuh saat
saja. Saya meminta bahawa tidak mengikut parti juga adalah seperti yang dikatakan
dalam kes Mian Bashir Ahmad “The Member who defects commits political
immorality and the whole action is indecent and in most cases than not it tends to
create public disorder’. Maknanya, sebelum mengadakan pindaan ini, Mahkamah
Persekutuan di Nordin Salleh telah melakukan kesilapan tidak mengambil kira
sekatan yang boleh digunakan dalam fasal 10(2C). Masa telah habis, saya ucapkan
terima kasih.

Tuan Yang di-Pertua: Terima kasih Yang Berhormat Selayang. Silakan

Yang Berhormat Sik.

1.05 tgh.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua. Saya bersama-sama pada hari ini
akan membahaskan Akta Perlembagaan (Pindaan)(No. 3) 2022 yang berkaitan
kebebasan bercakap, berhimpun dan berpersatuan.

Tuan Yang di-Pertua, jawatan pemerintah tertinggi, sangat penting untuk
merealisasikan kewujudan sebenar sebuah kerajaan yang berdaulat. Oleh itu,
pemerintah mesti diwujudkan dan dilantik untuk memimpin rakyat seluruhnya. Antara
tanggungjawab terbesar yang diperintahkan oleh Allah SWT kepada hamba-
hambanya adalah supaya mereka bersatu dengan cara berpegang kepada agama
Allah SWT dan tidak berpecah atau bertelagah sesama sendiri.

Kedudukan pemerintah dalam kalangan semua individu umat pula adalah

umpama paksi pada sesuatu bulatan. Maka, jawatan sebagai pemerintah atau
