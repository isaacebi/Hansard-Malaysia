DR. 11.4.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KHAS
Isnin, 11 April 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

PEMASYHURAN DARIPADA TUAN YANG DI-PERTUA

MESYUARAT KHAS DEWAN RAKYAT

Tuan Yang di-Pertua: Assalamualaikum warahmatullahi wabarakatuh, salam
sejahtera dan selamat pagi semua. Ahli-ahli Yang Berhormat, dengan segala
hormatnya ingin saya memaklumkan bahawa Yang Amat Berhormat Perdana
Menteri selaku Ketua Majlis Dewan Rakyat telah memaklumkan kepada saya pada
24 Mac 2022 supaya diadakan suatu Mesyuarat Khas pada hari ini selaras dengan
peruntukan Peraturan Mesyuarat 11(3) Peraturan-peraturan Majlis Mesyuarat
Dewan Rakyat.

Urusan Mesyuarat Khas ini adalah untuk membahaskan dan memutuskan
Rang Undang-undang Perlembagaan Persekutuan (Pindaan) 2022 berkaitan

Perkara 10(3) bagi membolehkan suatu undang-undang antilompat parti digubal.

RANG UNDANG-UNDANG DIBAWA KE DALAM MESYUARAT
RANG UNDANG-UNDANG PERLEMBAGAAN (PINDAAN) (NO.3) 2022
Bacaan Kali Yang Pertama

Rang undang-undang bernama suatu akta untuk meminda Perlembagaan
Persekutuan; dibawa ke dalam Mesyuarat oleh Menteri di Jabatan Perdana Menteri
(Parlimen dan Undang-undang) [Dato’ Sri Dr. Haji Wan Junaidi bin Tuanku Jaafar];
dibaca kali yang pertama; akan dibaca kali yang kedua pada mesyuarat ini.

Tuan Yang di-Pertua: Ahli-ahli Yang Berhormat, bagi membolehkan Rang
Undang-undang Perlembagaan (Pindaan) (No.3) 2022 ini dibacakan kali yang kedua

dan ketiga pada Mesyuarat hari ini...
