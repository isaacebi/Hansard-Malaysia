DR. 11.4.2022 68

Yang penting bagi kita, kita menyokong saat yang bersejarah ini. Terima kasih
kerajaan dan tahniah kepada pembangkang. Terima kasih.
Tuan Yang di-Pertua: Terima kasih Yang Berhormat Pasir Mas. Yang

Berhormat Bagan, silakan.

1.22 tgh.

Tuan Lim Guan Eng [Bagan]: Terima kasih Tuan Yang di-Pertua. Saya
bersama dengan rakan-rakan daripada PH dan DAP menyokong sebarang pindaan
Perlembagaan Persekutuan yang hanya bermakna_ sekiranya berjaya
mengharamkan tindakan lompat parti yang tidak bermoral, tidak beretika dan tidak
demokratik yang mengkhianati mandat rakyat seperti ‘Langkah Sheraton’ yang telah
pun mencetuskan tiga orang Perdana Menteri dalam tempoh tiga tahun ini.

la merupakan satu langkah bersejarah hasil muafakat di antara Kerajaan
Malaysia dan Pakatan Harapan menerusi tandatangani memorandum persefahaman
(MoU) yang merupakan satu langkah hadapan memupuk budaya demokrasi yang
sihat...

Tuan Mohamad bin Sabu [Kota Raja]: Yang Berhormat Bagan, Yang
Berhormat Bagan.

Tuan Lim Guan Eng [Bagan]: ...Dan memulihkan keyakinan orang ramai
terhadap proses pilihan raya.

Tuan Mohamad bin Sabu [Kota Raja]: Yang Berhormat Bagan, dalam saya
sebut tadi kita gembira apabila orang lompat ke kita, kita marah apabila orang kita
yang lompat. Perbincangan hari ini bukan hendak blame yang dahulu. Kita membina
masa hadapan. Ini kerana orang lompat, PAS dapat tubuh kerajaan di Kedah. Bukan
kerana dia kuat tapi kerana lompat. Di sini dia kecam dahulu orang yang melompat,
padahal dia tubuh kerajaan di Kedah kerana peristiwa lompat. Peristiwa yang
bermula daripada ‘Langkah Sheraton’ yang bermula di Petaling Jaya.

Tuan Lim Guan Eng [Bagan]: Ya, saya memang setujulah dan ia boleh jadi
sebahagian daripada ucapan saya.

Keputusan rakyat menerusi undi mereka memilih wakil rakyat daripada parti
politik yang mencalonkannya mesti mengatasi segala-galanya dan amanah rakyat
dihormati sepenuhnya. Selepas ini, maka nilai undi tidak akan dirosakkan atau
ditidakkan dengan pengkhianatan Wakil Rakyat yang melompat parti selepas
dipengaruhi oleh tawaran jawatan ataupun dana kewangan.

Marilah kita menyokong penggubalan akta anti-lompat parti yang meletakkan
kepentingan awam lebih daripada keuntungan peribadi bagi menggalakkan integriti,
akauntabiliti dan untuk mengembalikan kuasa rakyat. Sama penting juga, ia akan

membawa kepada kestabilan politik di mana wakil rakyat tidak akan lagi dijual beli.
