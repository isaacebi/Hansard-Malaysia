DR. 11.4.2022 84

demi negara tercinta. Saya dan parti yang saya sayangi, Parti Islam Se-Malaysia
(PAS) mendukung cita-cita murni yang selari dengan kehendak Islam. Saya mohon
menyokong. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tumpat. Seterusnya, saya kembali semula kepada Yang Berhormat
Lembah Pantai. Selepas ini adalah Yang Berhormat Kepong, kemudian Yang

Berhormat Libaran, kemudian Yang Berhormat Ipoh Barat.

2.10 ptg.

Tuan Ahmad Fahmi bin Mohamed Fadzil [Lembah Pantai]: Terima kasih
Tuan Yang di-Pertua. Saya turut bangun untuk membahaskan satu rang undang-
undang yang ada di hadapan kita dan saya rasa seperti ramai yang telah sebut
sebelum ini dengan izin, this is a very timely bill. Walau bagaimanapun, seperti yang
kita telah dengar daripada Ketua Pembangkang, daripada Yang Berhormat Menteri,
ada beberapa perkara yang perlu kita teliti. Sebagai salah seorang yang terlibat
dalam perbincangan-perbincangan di peringkat Jawatankuasa Pemandu MoU,
memang banyak yang kita telah saksikan, yang kita telah bincangkan tetapi masih
banyak yang perlu kita usahakan.

Keterbukaan pihak kerajaan untuk menerima pandangan daripada Pakatan
Harapan khusus berkait usaha untuk memastikan Rang Undang-undang Antilompat
Parti ini walau apa pun namanya nanti adalah satu usaha yang baik dan bagi saya
ini membuka satu lembaran baru buat politik tanah air dan juga satu hari yang
bersejarah untuk Parlimen Malaysia. Yang penting pada waktu ini Tuan Yang di-
Pertua, penting kita kena ingat dalam keadaan politik Malaysia, kita dengar
bagaimana Yang Berhormat Seremban menyebut semua parti telah alami keadaan
di mana anggota parti mereka, Ahli-ahli Parlimen mereka, wakil rakyat mereka telah
melompat parti sejak tahun 1961 lagi dan ia berulang.

Setiap kali selepas pilihan raya, sudah pasti akan berlaku satu keadaan di
mana Abhli-ahli Parlimen ini melompat. Maka, perlu kita tanya juga kenapa Ahli-ahli
Parlimen ini terasa ada keinginan untuk melompat dan saya percaya kalau kita buat
satu tesis, kita buat satu kajian khusus di kalangan— saya minta maaflah Tuan Yang
di-Pertua tetapi ini mungkin terpakai untuk Tuan Yang di-Pertua juga. Kenapa di
kalangan kita ada hasrat, ada niat, ada keinginan, ada kemahuan untuk lompat. Nak
tak nak, kita perlu lihat kepada perkara ini.

Saya lihat mungkin kita tidak boleh hanya mengharapkan kepada Rang
Undang-undang Antilompat Parti sahaja tetapi ia juga berkait dengan perkara-
perkara seperti pengisytiharan aset. Itu penting dan saya rasa sekiranya kita boleh

secara terbuka memastikan bahawa institusi seperti Suruhanjaya Pencegahan
