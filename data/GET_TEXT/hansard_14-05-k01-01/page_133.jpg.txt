DR. 11.4.2022 127

penyelesaian bipartisan untuk mencapai kestabilan politik negara. Sekian, terima
kasih.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Bayan Baru. Dipersilakan Yang Berhormat Beruas.

4.22 ptg.

Dato’ Ngeh Koo Ham [Beruas]: Terima kasih Tuan Yang di-Pertua kerana
membenarkan saya membahas Akta Perlembagaan (Pindaan) (No. 3) 2022.

Tuan Yang di-Pertua, selepas lebih kurang lapan bulan pihak kerajaan
berbincang dan memberi taklimat kepada Ahli-ahli Parlimen, malangnya kerajaan
masih tidak dapat mencapai satu persetujuan kedua-dua pihak, daripada pihak
kerajaan dan pihak pembangkang, berkenaan dengan undang-undang pindaan
Perlembagaan yang hendak kita pinda. Sungguhpun matlamat kita adalah sama
iaitu. kita mahu menghentikan wakil-wakil rakyat daripada melompat parti
bertentangan dengan hasrat atau kehendak rakyat yang memilih mereka.

Untuk menyelesaikan kebuntuan atau impasse ini, saya hendak membuat
cadangan bagaimana kita boleh menyelesaikan isu ini. Pertama, saya cadangkan
memandangkan susah untuk undang-undang menghukum mana-mana parti yang
mengkhianati, kita biarlah parti diberikan kebebasan untuk membuat apa-apa
gabungan baharu. Jika mereka rasa itulah dianggap satu tindakan yang betul,
biarlah tindakan mereka. Masa dan rakyatlah menghukum mereka.

Sebagai contoh Sheraton Move ini, Parti Bersatu yang memang dicintai,
dihormati, dijaga oleh Pakatan Harapan telah mengkhianati Pakatan Harapan.
Mereka pula pergi berkawan dengan lawan, dengan UMNO. Akhirnya sekarang kita
nampak dia direjected, dengan izin, oleh UMNO tetapi hendak pulang kepada
Pakatan Harapan pun susah untuk kita terima mereka. Ini adalah akibat
pengkhianatan mana-mana parti.

Kedua ialah dalam hal kebebasan parti untuk membuat gabungan baharu,
juga ada, dengan izin, internal contro! ataupun kawalan dalaman dalam parti-parti
tersebut iaitu oleh ahli-ahli parti mereka.

Ketiga, dalam isu ini, banyak negara memberi kebebasan kepada parti-parti
politik untuk bergabung dengan gabungan baharu kerana itu satu daripada ciri-ciri
politik berdemokrasi.

Marilah kita tumpukan undang-undang yang hendak kita pinda ini kepada
undang-undang lompat parti oleh individu-individu Ahli Parlimen dan ADUN-ADUN.
Untuk lompat parti individu Ahli Parlimen atau ADUN, saya cadangkan ia diuruskan

di antara parti dan ahli-ahlinya dan kita meminda Perlembagaan Persekutuan supaya
