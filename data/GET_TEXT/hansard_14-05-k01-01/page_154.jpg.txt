DR. 11.4.2022 148

Tuan Sim Tze Tzin [Bayan Baru]: Yang Berhormat Menteri, sedikit Bayan
Baru. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Saya hendak
ingatkan bahawa usul kita telah terima untuk menghabiskan sesi sampai 5.30
maksimum 5.45. So, silakan Yang Berhormat Bayan Baru.

Tuan Sim Tze Tzin [Bayan Baru]: Yang Berhormat Menteri, saya ada tanya
Yang Berhormat Menteri tentang kestabilan politik yang bukan sahaja Akta
Antiompat Parti sahaja tetapi isu peruntukan kawasan dan juga bipartisanship dalam
Dewan Parlimen dan juga MACC yang lebih independent ya. Mohon Yang Berhormat
Menteri kalau boleh juga dimasukkan dalam perbincangan Select Committee ini
supaya kita boleh address isu-isu ketidakstabilan politik yang lebih substantive,
terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Bayan Baru.

Dato’ Sri Dr. Haji Wan Junaidi bin Tuanku Jaafar: Yang Berhormat, saya
ucapkan terima kasih. Saya memang dengar semua ucapan Yang Berhormat tadi
dari mula sampai habisnya dan saya secara peribadi saya setuju Yang Berhormat
dengan apa yang dicadangkan.

Jadi, insya-Allah saya akan peringatkan pihak jawatankuasa supaya perkara
itu juga dibangkitkan dan disebut supaya tiap-tiap Ahli Parlimen mendapat
kemudahan yang sama, diberi oleh pihak kerajaan dalam apa-apa sudut untuk
membantu mereka membuat aktiviti di kawasan masing-masing dan begitulah
seterusnya.

Maka dengan itu Tuan Yang di-Pertua, saya mohon berhenti di sini sahaja
dan ucapkan terima kasih kepada semua sekali lagi kepada semua Ahli Parlimen
yang telah keseluruhannya menyokong walaupun Yang Berhormat dari Semporna
very tough talking tadi tetapi menyokong, insya-Allah. Terima kasih.

[Tepuk]

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Menteri. Ahli-ahli Yang Berhormat, saya akan membacakan seperti
biasa mengenai masalah tetapi tidak perlu diputuskan. Ahli-ahli Yang Berhormat,
sekarang saya kemukakan masalah kepada Majlis bagi diputuskan. Masalahnya
ialah bahawa Rang Undang-undang ini dibacakan kali yang kedua sekarang. Silakan
Usul.
