DR. 11.4.2022 73

untuk membentuk persatuan yang berhubungan dengan keahlian di dalam parti
politik Ahli Dewan Rakyat dan Ahli Dewan Undangan Negeri boleh juga dikenakan
oleh undang-undang Persekutuan.

Saya ingin untuk meminta penjelasan daripada pihak Yang Berhormat
Menteri apakah wujud sekatan-sekatan lain yang mungkin wujud berhubung
keahlian dalam parti politik selain daripada sekatan ke atas mereka untuk melompat
parti?

Soalan saya ini berasaskan pada kerisauan sekatan yang lain yang akan
mengganggu gugat tugas seorang Wakil Rakyat daripada melaksanakan tugas
secara sempurna sebagai individu yang dipilih oleh rakyat dalam pilihan raya
apatah lagi sebagai tugas asasi penggubal undang-undang juga terlibat dalam
proses semak imbang kepada dasar dan polisi yang diperkenalkan oleh pihak
kerajaan.

Ini kerana kadang-kadang pandangan daripada wakil rakyat mengikut
kehendak rakyat berdasarkan kepada situasi semasa tetapi kadang-kadang
bercanggah dengan kehendak parti. Maka, akan menimbulkan kegerunan dan
ketakutan wakil rakyat untuk menyatakan kebenaran semasa berasaskan kepada
bimbang dikenakan tindakan oleh parti.

Maka, yang manakah hendak didahulukan? Kepentingan rakyat yang
memilihnya dalam pilihan raya atau kepentingan parti yang melantiknya sebagai
calon dalam pilihan raya?

Tuan Yang di-Pertua, saya juga ingin menyebut bahawa salah satu langkah
yang berbentuk teknikal di peringkat legislatif bagi memastikan sekatan dikenakan
kepada Ahli Parlimen atau ADUN yang cuba membawa Kerusi yang dimenanginya
dalam pilihan raya kepada parti yang bakal disertainya.

Dilaporkan bahawa seramai 60 orang Ahli-ahli Politik telah lompat parti sejak
Pilihanraya Umum Keempat Belas tahun 2018 dan setiap kali berlaku lompatan,
wujud tuduhan yang berbentuk menyatakan ia adalah kerana unsur politik wang
atau tawaran jawatan.

Oleh itu, kita mesti kembali kepada tujuan yang utama menyertai politik untuk
kepentingan dan pengurusan membela rakyat. Oleh itu, apa-apa rang undang-
undang yang berkait dengan Akta Lompat Parti mestilah mengambil kira
kepentingan rakyat.

Oleh itu, saya mohon supaya suatu keputusan yang melibatkan kepentingan
rakyat sentiasa diambil kira dalam apa-apa Jawatankuasa Khas yang diwujudkan
yang melibatkan kepentingan ini kerana ia melibatkan lebih daripada seramai 30
juta orang- rakyat Malaysia yang amat bergantung kepada setiap tindak tanduk kita

selaku Wakil Rakyat di dalam Dewan yang mulia ini.
