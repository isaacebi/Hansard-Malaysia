DR. 11.4.2022 81

tidak suka pemimpin “cakap tetapi tidak serupa bikin’. Kalau mahu stand tidak ada
lompat parti, jangan terima. Buat apa terima?

Mereka ini tidak berintegriti, tidak bermaruah langsung dan pengkhianat. Jadi,
mahu kah kita ada pengkhianat dalam rumah kita? Ada pengkhianat dalam keluarga
kita. Demikianlah juga Tuan Yang di-Pertua, jawatankuasa nanti akan kita putuskan.
Kita terma-terma yang tepat, kita jua tidak mahu ada unsur-unsur penghinaan,
penganiayaan kepada mana-mana Ahli Parlimen dan undang-undang ini mesti
melibatkan juga Ahli Dewan Undangan Negeri dan kalau boleh juga Ahli-ahli Senate
yang dicadangkan oleh parti.

Hal ini sebab mereka juga Ahli-ahli Senator mesti juga berintegriti walaupun
keputusan mereka lompat atau tidak, tidak mempengaruhi apa-apa kerajaan tetapi
itu penting supaya mereka juga diberi punishment supaya jangan suka lompat-
lompat parti.

Tuan Yang di-Pertua, saya menyokong dan pastikan bulan Mei ini kita
mengadakan sidang khas untuk membincangkan Akta Antilompat Parti pula
seterusnya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kinabatangan. Seterusnya saya menjemput Yang Berhormat
Lembah Pantai, tidak ada dalam Dewan. Seterusnya saya menjemput Yang

Berhormat Tumpat.

2.03 ptg.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Saya mengucapkan terima kasih kerana diberi peluang untuk terlibat sama
dalam perbahasan Rang Undang-undang Perlembagaan (Pindaan) berkaitan
dengan kebebasan berpersatuan yang diperuntukkan di bawah Perkara 10,
Perlembagaan Persekutuan.

Pindaan yang dikemukakan pada hari ini dilakukan bagi membolehkan
penggubalan Rang Undang-undang Antilompat Parti kemudiannya. Isu dan
permasalahan aktiviti lompat parti sebenarnya sudah lama berlaku dalam negara
seawal tahun 60-an lagi dan menyebabkan ketidakstabilan politik yang tidak
menguntungkan rakyat.

Tuan Yang di-Pertua, saya hari ini bercakap dengan memposisikan diri saya
sebagai salah seorang wakil rakyat dari negeri Kelantan yang pernah menyaksikan
Dewan Undangan Negeri Kelantan meluluskan satu pindaan terhadap Undang-
undang Tubuh Kerajaan Kelantan pada tahun 1991 sepertimana yang telah disebut

dengan detail oleh Yang Berhormat Kuala Krai tengah hari tadi.
