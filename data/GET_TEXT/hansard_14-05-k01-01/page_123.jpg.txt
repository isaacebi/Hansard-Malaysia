DR. 11.4.2022 117

Parlimen telah lompat parti sejak PRU-14. Hampir 20 peratus, ia sesuatu yang sudah
pasti bukan sahaja tidak menghormati proses demokrasi, tetapi jauh lebih penting
adalah ia seolah-olah mencalarkan prinsip demokrasi, cara pilihan raya kita adakan.
la suatu yang kita tidak boleh maafkan dan kita tidak boleh benarkannya terus
berlaku.

Jadi saya berharap dengan adanya pindaan ini, kenapa ia penting. Pertama,
ia membolehkan mandat rakyat, yang sokong parti mana dalam pilihan raya kekal
untuk sekurang-kurangnya lima tahun. Kalau hendak tukar parti, biar rakyat yang
buat keputusan. Biar mandat kuasa itu kita kembali kepada rakyat.

01550

Saya bagi contoh. Pengundi Ampang telah bagi sokongan kepada calon
Pakatan Harapan dalam PRU yang lepas. Sepatutnya Ahli Parlimen Ampang itu
kekal dengan Pakatan Harapan. Kalau hendak tukar itu, tukar bila? Dalam PRU15
bukannya tebuk atap, bukannya ikut pintu belakang. Setuju atau tidak?

Oleh sebab itu, saya katakan mandat itu kita kena kekalkan. Rakyat boleh
tukar, tunggu PRU. Kita tengok PRK Cameron Highlands, Yang Berhormat menang
kita hormati. Itu caranya, itu yang dikatakan mandat rakyat. Jadi, saya harap
kerjasama yang matang pada kali ini bukan sahaja untuk proses demokrasi negara
kita tetapi jauh lebih penting adalah supaya kita membawa satu mesej kepada rakyat.
Apakah mesejnya? Tuan Yang di-Pertua, saya memohon satu minit tambahan sebab
mesgj ini sangat penting.

Ada parti tertentu ia kata kalau hendak jadi kerajaan yang efektif, kalau
hendak jadi kerajaan yang berkesan untuk membawa kepentingan rakyat kena ada
majoriti dua per tiga. Jawabnya tidak. Walaupun pindaan Perlembagaan
Persekutuan di bawah Artikel 159 menyatakan perlu majoriti dua pertiga.

Saya percaya benda yang untuk kepentingan rakyat boleh dapat dua pertiga.
Undi18 tempoh hari dan selepas itu berkenaan dengan wilayah Sabah dan Sarawak
dan hari ini kita boleh bekerjasama secara matang antara kerajaan dengan
pembangkang. Jadi, majoriti dua pertiga tidak diperlukan untuk membentuk kerajaan
yang stabil untuk kepentingan rakyat. Kepentingan rakyat tetap dapat didukung,
dihormati, malahan lebih berkesan dengan adanya kerjasama bipartisan yang
menguji kematangan berpolitik kedua-dua pihak. Ini buktinya.

Saya nampak rakan-rakan yang telah berbahas sejak pagi tadi sehingga
sekarang daripada kedua-dua pihak tidak ada yang membantah padahal kerajaan
hanya ada majoriti yang tipis. Pakatan Harapan bersama dengan rakan-rakan
pembangkang yang lain sama-sama mendukung pindaan ini supaya akhirnya ia

menjadi kenyataan untuk kepentingan bersama.
