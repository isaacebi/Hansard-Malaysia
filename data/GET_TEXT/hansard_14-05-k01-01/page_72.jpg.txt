DR. 11.4.2022 66

pindaan ini sebagai satu enabler terhadap pindaan ataupun rang undang-undang
yang akan dibentangkan nanti.

Sokongan daripada pihak pembangkang pada hari ini menunjukkan
bagaimana dalam sejarah keputusan yang besar boleh dicapai apabila kita
berunding dengan bijaksana dan rundingan ini berjaya dilaksanakan. Satu perkara
yang menjadi rekod dalam sejarah, bagaimana kerajaan hari ini yang berada dalam
majoriti yang tipis boleh mengadakan rundingan yang begitu baik dengan
pembangkang dan juga bagaimana pembangkang dengan hati yang terbuka telah
pun bertindak untuk memberikan sokongan terhadap apa yang dibentangkan oleh
kerajaan.

Ini menunjukkan bahawa kestabilan ini boleh dicapai dengan rundingan.
Tidak perlu untuk kita hendak buat pilihan raya baru hendak stabil walaupun majoriti
tipis tetapi apabila berlakunya rundingan, kerajaan tetap stabil.

Justeru, kita menyokong bahawa Perdana Menteri yang ada pada hari ini
perlu kekal sehingga ke akhir penggal bagi memberikan laluan kepada agenda-
agenda yang lebih penting untuk rakyat dan tidak tunduk kepada usaha-usaha untuk
mengadakan pilihan raya dengan segera, yang tidak memberikan manfaat pun
kepada negara. Saya fikir, ini mesej yang penting di sebalik apa yang telah kita capai
pada hari ini.

Tuan Yang di-Pertua, isu lompat parti ini telah melukakan hati kita dan rakyat
keseluruhannya. Disebut tadi bagaimana di Terengganu, di Perak dan di Kelantan
tahun 1970-an dan sebagainya, semuanya itu mempunyai dimensi atau senarionya
yang tersendiri. Apa yang disebut oleh Yang Berhormat Pulai tadi iaitu senario pada
PAS yang mana Ahli-ahli Parlimennya keluar pada tahun 2015 dan sebagainya.

Jadi, isu-isu seperti ini perlu untuk ditakrifkan semula di dalam pindaan yang
akan datang. Paling penting, kita melihat sejarah itu bukannya untuk kita
menyalahkan sesiapa tetapi untuk kita melihat itu sebagai /esson Jearn untuk kita
moving forward atau pergi ke depan bagi memastikan pindaan Perlembagaan
ataupun akta yang akan kita bentang nanti tidak akan mengundang kepada krisis
Perlembagaan.

Paling penting, kalau wakil rakyat ini ada integriti, mereka tidak akan lompat
parti. Di Kelantan, Dewan Undangan Negeri Kelantan pernah bertahan dengan satu
majoriti sahaja. Tahun 2004, apabila PAS di Kelantan cuma bertahan dengan tiga
majoriti, kKemudian berlaku pilihan raya kecil tahun 2005 dan dimenangi oleh
pembangkang di Kelantan pada masa itu menyebabkan kerajaan negeri bertahan
dengan satu majoriti.

Akan tetapi dengan satu majoriti itu berjaya bertahan sehingga ke akhir

penggal. Bagaimana integriti dan juga suatu harga diri yang mahal telah pun
