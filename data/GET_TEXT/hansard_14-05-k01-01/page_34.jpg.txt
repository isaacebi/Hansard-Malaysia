DR. 11.4.2022 28

Itu sebabnya kes-kes mahkamah menyatakan bahawa kita tidak boleh
menghalang abhli-ahli politik daripada lompat. Akan tetapi, cadangan daripada
kerajaan hari ini ialah bahawa akta untuk wujudkan lompat parti perlu dibentangkan
di Parlimen dan bila dibentangkan di Parlimen dapat dilihat sebagai satu akta yang
memang menerus kepada aspek lompat parti sahaja.

Itu sebabnya pembacaan fasal (1) dalam Perkara 10(2)(c) menyatakan
bahawa sekatan-sekatan yang perlu diadakan oleh mana-mana undang-undang
yang menyentuh Perkara 10 boleh dibenarkan dengan syarat demi kepentingan
keselamatan Persekutuan atau mana-mana bahagiannya, ketenteraman awam dan
prinsip moral.

Maknanya, Tuan Yang di-Pertua, perlunya ada sekatan kepada undang-
undang yang hendak kita buat. la tidak boleh terlampau luas kerana keluasan ini
akan membawa kepada bukan sahaja kebinasaan kepada perkataan “hak asasi’,
“basic universal right’ dalam isu kebebasan bercakap, berhimpun dan berpersatuan
tetapi lebih kita perlu mengingati bahawa kita tidak mahu adanya undang-undang
yang mengawal Ahli-ahli Parlimen daripada menjalankan tugas.

Kita tahu, Tuan Yang di-Pertua, bila seorang Ahli Parlimen bertanding,
kebanyakan kita bertanding atas tiket parti dan kita tahu yang melantik kita adalah
rakyat dan kita juga tahu bahawa Ahli Parlimen tersebut boleh bergerak daripada
parti menjadi bebas selepas dilantik. Kita tahu antara kuasa yang paling besar dari
setiap Ahli Parlimen selepas diangkat sumpah terdapat dalam Perkara 53, Perkara
62, Perkara 63, Perkara 66 hingga 68, Perkara 159 hingga 161E, Perkara 62,
Perkara 73 hingga 79.

Bererti, kuasa Ahli Parlimen— kalau kita baca di sini, Perkara 43 sebagai
contohnya, Jemaah Menteri. Kuasa yang paling besar bagi Ahli Parlimen ialah
melantik Ketua Majlis, Perdana Menteri. la tidak menyebut dalam Perkara 43
pelantikan kerana kerusi parti. la menyatakan bahawa Ahli Parlimen itu sendirilah
yang mempunyai kuasa untuk melantik Perdana Menteri. Jika Perdana Menteri tidak
lagi mendapat kepercayaan majoriti Ahli Dewan Rakyat, maka Perdana Menteri
hendaklah meletakkan jawatan Jemaah Menteri dalam Perkara 43(4).

Bererti, Tuan Yang di-Pertua, Ahli Parlimen lah penentu. Seperti kata Yang
Berhormat Kota Raja tadi, kata Yang Berhormat Port Dickson tadi, semua berkata
bahawa ya MoU ini. MoU ini adalah di antara Ahli Parlimen bersama kerajaan.
Kerana kita memberikan keyakinan bahawa Ahli Parlimen tahu yang akan disebut di
dalam Dewan Parlimen, keputusan adalah untuk kestabilan bagi negara.  Itu
sebabnya undang-undang ini— saya mengucapkan terima kasih kepada Yang Amat
Berhormat Perdana Menteri, Ketua Majlis kerana bersetuju untuk melihat semula
klausa (3A).
