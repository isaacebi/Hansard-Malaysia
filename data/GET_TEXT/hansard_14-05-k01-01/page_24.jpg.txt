DR. 11.4.2022 18

Tuan Khalid bin Abd Samad [Shah Alam]: Eh! Tadi cakap tidak boleh
terima lompat parti sekarang ini kata boleh pula, mana boleh you are contradicting
yourself.

Dato’ Seri Mohamed Nazri bin Abdul Aziz [Padang Rengas]: Yang
Berhormat, saya menyokong rang undang-undang ini.

Menteri Tenaga dan Sumber Asli [Datuk Seri Takiyuddin bin Hassan]:
PAS pergi Amanah pun lompat.

Dato’ Seri Mohamed Nazri bin Abdul Aziz [Padang Rengas]: Jadi kita
fahamlah, tengoklah mengapa orang meluat dengan Shah Alam. Terima kasih.
[Dewan riuh].

Tuan Khalid bin Abd Samad [Shah Alam]: Amanah lompat kerana PAS
lompat.

Tuan Yang di-Pertua: Terima kasih, Yang Berhormat Padang Rengas.
Seterusnya, saya ingin menjemput Yang Berhormat Seremban, lapan minit Yang

Berhormat selaku ketua parti.

10.56 pg.

Tuan Loke Siew Fook [Seremban]: Terima kasih Tuan Yang di-Pertua.
Terlebih dahulu Tuan Yang di-Pertua saya rasakan bahawa hari ini adalah suatu hari
yang bersejarah dalam Parlimen Malaysia kerana hari ini kita akan memulakan
proses penggubalan satu rang undang-undang Akta Antilompat Parti iaitu kerana
pindaan Perlembagaan ini merupakan satu enabler kepada suatu Akta Antilompat
Parti digubalkan.

Saya melihat bahawa penggubalan ataupun permulaan proses pada hari ini
adalah hasil persefahaman dan juga syarat utama dalam Memorandum
Persefahaman antara Kerajaan Persekutuan dengan Pakatan Harapan. Ini
membuktikan bahawa apabila Pakatan Harapan memeterai MoU dengan Kerajaan
Persekutuan itu bukannya soal kita menjual prinsip kita ataupun menjual diri kira
tetapi apa yang lebih penting dalam MoU ini ialah kerana kita hendak
memperjuangkan agenda reformasi.

Antara syarat utama dalam MoU itu adalah menggubal satu Akta Antilompat
Parti untuk mengembalikan kestabilan politik dan memberhentikan sebarang
tindakan lompat parti ini. [Tepuk] Itu merupakan inti pati yang paling utama dalam
MoU di antara Pakatan Harapan dengan Kerajaan Persekutuan.

Akta Antilompat Parti ini sebenarnya telah pun diperjuangkan lama oleh
pemimpin-pemimpin DAP yang terdahulu. Yang Berhormat Iskandar Puteri sejak
tahun 1970-an telah memperjuangkan [Tepuk] dan menyatakan pendirian supaya

Akta Antilompat Parti mesti digubal di Parlimen kita ini. Tidak lupa juga mendiang
