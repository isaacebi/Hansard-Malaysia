DR. 11.4.2022 106

Saya ingin tahu, apa sebenarnya agenda kerajaan untuk membentangkan
pindaan yang tidak lengkap ini? Tiada ketelusan yang dapat dilihat. Kedua, saya juga
ingin tahu mengapakah draf pertama pindaan Perlembagaan Persekutuan bertarikh
4 Mac 2022 ditolak oleh Kabinet?

Ketiga, mohon Yang Berhormat Menteri menyatakan dengan jelas, siapakah
Menteri yang menolak pindaan Perlembagaan ini dan atas alasan apa yang diberi?

Keempat, adakah benar bahawa pindaan Perlembagaan yang asal ditolak
Kabinet kerana kuasa penuh akan diberi kepada pihak parti politik untuk memecat
seseorang Perdana Menteri.

Kelima, mengapakah Perkara 48 tidak dipinda sekali pada hari ini
memandangkan ia jelas berkaitan dengan kehilangan kelayakan seseorang Ahli
Parlimen? Adakah kita akan sekali lagi menyaksikan pindaan Perlembagaan pada
masa akan datang? Berapa banyak kali dan berapa lama? Berapakah lagi mesyuarat
yang akan diadakan? Mengapakah perlu buat separuh jalan?

Yang Berhormat Menteri ada mengatakan bahawa satu jawatankuasa khas
akan dibentuk untuk memperhalusi Akta Antilompat Parti. Kami di pihak
pembangkang yang tidak bersama PH juga ingin diberi peluang dan ruang untuk
melibatkan diri memberi idea yang bernas supaya rang undang-undang yang akan
datang ini dapat dimanfaatkan oleh semua pihak demi rakyat. Kami, parti
pembangkang kecil juga ingin ikut serta dalam jawatankuasa khas yang akan
dibentuk untuk menggubal Rang Undang-undang Antilompat Parti. Mohon diberi
pertimbangan yang sewajarnya.

Di Sabah, melompat parti sudah menjadi barah yang parah, dijaja bahawa
tindakan lompat parti merupakan satu keperluan di Sabah kerana ia perlu selari
dengan Kerajaan Persekutuan demi kestabilan dan kemajuan rakyat Sabah. Namun,
setelah hampir 60 tahun Sabah di dalam Malaysia yang mana acuan politik diatur
dan dicorakkan oleh Kuala Lumpur. Di manakah kedudukan kami ketika ini? Paling
maju kah? Paling kaya kah? Jadi, di manakah relevannya lagi Wakil Rakyat Sabah
selari dan sealiran dengan parti Malaya? Adakah rakyat Sabah mahu tunggu 50
tahun lagi? Kalau bukan kita sendiri yang mengubah nasib kita, siapakah lagi? Mahu
harapkan parti dari Malaya lagi dan ini semua orang Sabah yang akan dapat
menguruskannya.

Kita di Sabah, sepertimana yang kita tahu terutamanya di P.175 Papar
sangat-sangat ketinggalan daripada segi pembangunan infrastruktur, pembangunan
pendidikan, pembangunan ekonomi, kesihatan dan lain-lain kedaifan ekonomi
masyarakat di daerah saya. Mereka yang terkesan ini merupakan nelayan-nelayan
pantai, petani, penoreh getah, ibu-ibu tunggal dan juga peniaga-peniaga kecil dan

sederhana. Dalam keadaan ekonomi kita sekarang ini di mana harga barang naik
