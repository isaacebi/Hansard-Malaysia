DR. 11.4.2022 144

Justifikasi pada ketika itu adalah untuk memastikan suatu peruntukan yang
kukuh, yang tidak boleh dicabar oleh mana-mana pihak. Sebenarnya itu adalah
cadangan asal.

Yang Berhormat Padang Rengas, Yang Berhormat Pontian, Yang Berhormat
Julau dan Yang Berhormat Langkawi menyatakan bahawa Ahli Dewan Negara perlu
diambil kira dalam peruntukan larangan pertukaran parti ini kerana terdapat Ahli
Dewan Negara yang dilantik atas penglibatan mereka dalam parti politik. Saya perlu
nyatakan bahawa dasar kerajaan sebelum ini tidak mengambil kira pendekatan ini
untuk Ahli Dewan Negara.

Ini adalah kerana wakil Dewan Negara dilantik Yang di-Pertuan Agong dan
ramai juga yang dilantik atas kecemerlangan dalam profesion masing-masing tanpa
sebarang kaitan dengan parti politik.

Walau bagaimanapun, terdapat juga Ahli Dewan Negara yang dilantik negeri
dan rata-ratanya mempunyai kaitan dengan parti politik masing-masing. Oleh itu,
Jawatankuasa Pilihan Khas boleh meneliti keperluan pemakaian akta ini kepada
sesetengah Ahli Dewan Negara yang ada kaitan dengan parti politik.

01720

Ahli Yang Berhormat Julau dan Yang Berhormat Kuala Nerus_ turut
menimbulkan beberapa persoalan mengenai penggunaan lambang, logo oleh Ahli
Dewan Rakyat ketika pilihan raya tidak bermakna ahli tersebut melompat parti.

Jika seseorang hanya mengguna logo sebuah parti politik untuk pilihan raya
seperti mana dipersetujui parti politik dan gabungan tersebut melalui peruntukan sub
peraturan 11(2) Peraturan Pilihan Raya (Penjalanan Pilihan Raya) 1981 [P.U. (A)
386/81 (81)] yang tidak memperuntukkan secara nyata seorang calon perlu menjadi
ahli kepada parti politik tersebut sebelum diperuntukkan SPR satu sivil parti politik
dan ini bukan bermakna seorang melompat parti. Jadi, banyak contoh yang kita
sudah kaji dan kita sudah lihat perkara ini dan belum lagi dipertimbangkan sebagai
lompat parti. Jadi maknanya, tidak termasuk.

Ahli Yang Berhormat Julau juga telah membangkitkan isu mengenai
penggabungan parti politik dan pembatalan pendaftaran parti politik.

Untuk makluman Yang Berhormat, pada asalnya, kedua-dua perkara ini telah
dikecualikan daripada dianggap sebagai ahli keluar parti dan merupakan antara
pengecualian ataupun exception kepada tindakan larangan seorang Ahli Dewan
Rakyat bertukar parti. Walau bagaimanapun, perkara ini akan diteliti juga oleh ahli
Jawatankuasa Khas ini nanti apabila ditubuhkan.

Tuan Yang di-Pertua, Yang Berhormat Pasir Mas telah mencadangkan
bahawa Ahli Dewan yang mengundi bertentangan dengan kehendak parti politik di

Parlimen yang dikategorikan sebagai lompat parti. Ingin saya nyatakan bahawa
