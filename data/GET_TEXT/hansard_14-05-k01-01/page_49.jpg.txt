DR. 11.4.2022 43

daripada parti dipinjam logonya? Perkara ini harus jelas kerana kekeliruan mengenai
status parti seseorang individu tidak boleh berlaku pada masa yang akan datang
sekiranya berlaku pembelotan ataupun tindakan untuk menukar parti, bagaimanakah
status mereka ditentukan?

Perkara tiga yang ingin saya bangkitkan di sini Tuan Yang di-Pertua,
sekiranya calon daripada sesuatu parti itu di mana partinya terpaksa berhadapan
dengan tindakan deregistered, dengan izin oleh Registrar of Societies (ROS) secara
teknikalnya calon tersebut boleh dianggap sebagai calon bebas jika partinya benar-
benar tidak lagi sah. Adakah beliau perlu untuk mengosongkan kerusinya?
Bagaimanakah pula jika partinya mengambil keputusan untuk bergabung dengan
parti lain demi memastikan mereka boleh terus survive, dengan izin, apakah yang
akan berlaku seterusnya? Adakah mereka perlu bertanya semula dengan
mengambilkan kuasa kepada rakyat atau mereka dibenarkan untuk membuat
gabungan dengan parti-parti lain?

Keempat, bagi ahli Yang Berhormat yang mengenai kerusi daripada bebas,
saya rasa Tuan Yang di-Pertua, mereka sepatutnya diberi pengecualian. Ini adalah
sebab mandate mereka adalah daripada rakyat. Mereka menang atas kerusi mereka
kerana of their own personal credibility, bukan daripada parti. Bukan mereka guna
logo parti, bukan mereka guna slogan ataupun naratif parti, bukan mereka terima
funding daripada parti tetapi untuk daripada nama mereka sendiri.

So, saya rasa ini pun tidak berlaku selalu dalam sejarah kita. Di dalam PRU14
ini kita boleh melihat tiga orang ahli rakyat di dalam Dewan yang mulia ini boleh
menang di atas tiket bebas. So, saya pun nampak kita dalam undang-undang ini, kita
tidak kira, tidak termasuk orang yang memang atas bebas kerana di sebelah sana
adalah pembangkang [Merujuk kepada blok pembangkangj, sebelah sini adalah
orang kerajaan [Merujuk kepada blok kerajaan], tetapi tidak ada wakil untuk orang
bebas di dalam Select Committee. Kita tidak boleh, we shouldn't take the opportunity
to block them from allowing them to be associated with any other party after they win
atas calon tiket bebas.

Tuan Sanisvara Nethaji Rayer a/l Rajaji [Jelutong]: Yang Berhormat...

Tuan Larry Soon @ Larry Sng Wei Shien [Julau]: So, saya rasa this is
something yang penting. [Disampuk]

Tuan Sanisvara Nethaji Rayer a/l Rajaji [Jelutong]: Boleh tanya soalan?

Tuan Larry Soon @ Larry Sng Wei Shien [Julau]: Minta maaf, saya ada
dua minit sahaja. Saya rasa ini adalah sesuatu isu yang penting kerana apabila kita
nampak di dalam pilihan raya ini dan pilihan raya yang akan datang, tiap-tiap kali ada
ratusan orang bebas bertanding. Kita mesti consider their interest because their

interest is the aspiration of rakyat.
