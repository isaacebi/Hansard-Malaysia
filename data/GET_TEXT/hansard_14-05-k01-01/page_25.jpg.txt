DR. 11.4.2022 19

Yang Berhormat Karpal Singh [Tepuk] secara konsisten memperjuangkan Akta
Antilompat Parti sehingga akhir hayat beliau. [Tepuk]

Oleh sebab DAP merupakan antara mangsa utama dalam lompat parti ini.
Sejak Pilihan Raya Umum yang pertama, yang DAP tandingi pada tahun 1969.
Selepas Pilihan Raya Umum 1969 hampir separuh daripada wakil rakyat yang
menang atas tiket DAP melompat dan kita menjadi mangsa. Sebenarnya dalam
konteks politik negara kita, hampir setiap politik pembangkang pernah menjadi
mangsa kepada lompat parti.

Bukan sahaja DAP, malah PAS juga semasa menjadi pembangkang di
peringkat Persekutuan mereka juga mangsa lompat parti. Malah, UMNO semasa jadi
parti pembangkang juga merupakan mangsa lompat parti. Akan tetapi, dahulu tidak
ada parti semasa Kerajaan Barisan Nasional tidak melihat keperluan untuk
menggubal Akta Antilompat Parti ini sehinggalah tahun 2018 apabila UMNO sendiri
menjadi pembangkang dan menjadi mangsa kepada lompat parti mereka sedar
bahawa pentingnya dan perlunya Akta Antilompat Parti ini. [Tepuk]

Kecualilah parti yang menjadi Kerajaan Persekutuan tidak pernah menjadi
mangsa kepada lompat parti kecuali Pakatan Harapan yang digulingkan kerana ada
tindakan lompat parti di kalangan ahli-ahlinya yang menjadikan kita digulingkan
dalam masa 22 bulan. Akan tetapi apa pun Tuan Yang di-Pertua, kita mengangkat
semangat supaya negara perlu ada pembaharuan dari segi politik perlu ada
kestabilan dan peri pentingnya bahawa Akta Antilompat Parti ini mesti kita gubal
dalam Parlimen ini.

21100

Ini merupakan harapan rakyat Malaysia. Kita nak melihat bahawa dengan
penggubalan satu Akta Antilompat Parti ini mengembalikan keyakinan pengundi
untuk membuang undi dalam Pilihan Raya Umum Yang Kelima Belas nanti. Kita
melihat pindaan terhadap Perlembagaan yang dibawa dan ramai yang telah pun
menyatakan pandangan dalam media sosial dan sebagainya dalam beberapa hari
yang lepas bahawa pindaan kepada Artikel 10(3A) itu adalah terlalu luas. la agak
membahayakan sekiranya pada masa-masa depan, siapa-siapa parti yang
membentuk kerajaan boleh membuat akta-akta lain selain daripada Akta Antilompat
Parti untuk menyekat kebebasan Ahli Parlimen.

Justeru itu, pada pagi tadi saya bersama dengan Yang Berhormat Ketua
Pembangkang, Yang Berhormat Puchong, Yang Berhormat Kulim-Bandar Baharu
telah pun berjumpa dengan Yang Berhormat Bera dan beberapa pimpinan dalam
parti kerajaan. Kita pun telah bersetuju untuk mencari satu konsensus bagaimana
mengambil satu pendekatan yang lebih cermat untuk kita menggubal satu Akta

Antilompat Parti iaitu bahawa Yang Amat Berhormat Bera juga bersetuju bahawa
