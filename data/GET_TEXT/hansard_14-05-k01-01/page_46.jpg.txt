DR. 11.4.2022 40

mengadakan akta contohnya supaya membolehkan recalled election dan
sebagainya. Ini adalah sebaik mungkin yang terbaik kalau kita dapat laksanakan.

Akan tetapi ia yang melibatkan terlalu banyak pindaan undang-undang dan
sebagainya dan mungkin juga mempunyai sumber yang jauh lebih besar daripada
Suruhanjaya Pilihan Raya. Maka sebagai satu langkah yang terbaik, yang lebih
praktikal dan sebagainya. Kita tumpukan perhatian hanya kepada Perlembagaan
Persekutuan sahaja pada ketika ini dan boleh dipertingkatkan di masa akan datang.
Walaupun ada kelemahan kita akui dalam beberapa perkara dalam hal ini.

Akan tetapi undang-undang ini boleh diperbaiki, boleh diperhalusi di masa
akan datang. Apa yang pentingnya seperti mana yang telah dinyatakan oleh rakan-
rakan yang lain sebentar tadi pada ketika ini negara kita memang memerlukan akta
ataupun undang-undang antilompat parti supaya kita dapat menjamin kestabilan
politik di semua peringkat sama ada di peringkat Dewan Undangan Negeri mahupun
di peringkat Parlimen di Dewan Rakyat.

Saya bersetuju dengan Yang Berhormat Padang Rengas agar Dewan
Negara juga dimasukkan ataupun Senator-senator juga dilibatkan sebab di antara
Ahli-ahli Dewan Negara ini, adalah mereka yang telah dipilih di peringkat Dewan
Undangan Negeri dan sebagainya. Jadi, sebab itu biar dia lebih komprehensif
melibatkan semua Ahli-ahli Parlimen Dewan Rakyat dan Dewan Negara dan juga
Dewan Undangan Negeri.

Tuan Yang di-Pertua, selain apa yang diperkatakan tadi tentang pelbagai
keperluan untuk mengadakan pindaan ini ataupun undang-undang ini bagi negara
kita Malaysia.

#1200

Saya ingat pada hari ini rakyat harus melihat langkah-langkah yang telah
diambil seperti mana yang telah dinyatakan oleh rakan saya daripada Yang
Berhormat Kota Raja yang menyatakan tentang niat baik pihak Pakatan Harapan
bersetuju dengan mengadakan MOU itu. la sangat-sangat penting kerana pada
ketika ini negara ini berhadapan dengan krisis kesihatan, krisis ekonomi dan
sebagainya, kita memerlukan kestabilan tetapi janganlah ada pihak-pihak yang
masih lagi meneruskan dengan berpolitik atau mempolitikkan perkara ini. Khususnya
dengan hal-hal berkaitan dengan MOU yang hari ini kita lihat kebaikannya. Kalau kita
dapat wujudkan akta ini, tentunya kita dapat bersama-sama untuk mewujudkan satu
suasana stabil di negara kita ini dan akhirnya kita sebagai parti-parti politik, akhirnya

kita akan didorong dengan dasar-dasar yang kita ingin perkenalkan dan sebagainya.

[Tuan Yang di-Pertua mempengerusikan Mesyuarat]
