DR. 11.4.2022 94

Tuan Yang di-Pertua, Perkara 48(1) di dalam Perlembagaan ada menyebut,
“Subject to the provisions of these Article,...” dengan izin, “...a person is disqualified
for being a member of either House of Parliament if—’.

1440

Di sana ada subfasal (a) hingga (f), jelas dinyatakan enam situasi yang
menyebabkan seseorang itu hilang kelayakan menjadi ahli mana-mana satu Majlis
Parlimen. Persoalan saya, mengapa kerajaan tidak meminda sahaja perkara 48(1)
ini dengan menambah subfasal baharu yang jelas menerangkan berkenaan dengan
tindakan lompat parti bersama dengan definisi yang jelas. Saya berpandangan
sekiranya Perkara 48(1) ini dipinda, tidak perlu untuk kita menyentuh kebebasan
berpersatuan di bawah perkara 10 kerana objektif utama kita menghalang dan
menghukum wakil rakyat yang melompat parti telah pun tercapai melalui pindaan
perkara 48(1).

Tuan Yang di-Pertua, mengapakah tergesa-gesa? Bukanlah satu rahsia
bahawa pindaan Perlembagaan yang dibuat pada hari ini adalah satu pindaan yang
dibuat secara tergesa-gesa. Buktinya apabila bukan sahaja parti pihak
pembangkang melahirkan kerisauan, malah pihak kerajaan juga menyatakan
perkara yang sama. Daripada banyak-banyak pindaan yang dicadangkan dan
dipersetujui, akhirnya hari ini kita dibentangkan dengan hanya satu pindaan sahaja,
malah difahamkan juga entah betul entah tidak tiada undian.

Janganlah hanya kerana ingin menyelamatkan muka ataupun safe face,
manakala pihak kerajaan pula takut diugut dan takut kehilangan kuasa, proses
penting untuk memastikan demokrasi kita dijunjung diambil mudah sehingga
perkara-perkara penting di dalam pindaan Perlembagaan ini tidak dipinda.

Tuan Yang di-Pertua, mengapakah kami daripada parti WARISAN dengan
tegas menyatakan bahawa MoU antara pihak kerajaan dengan pembangkang tidak
perlu? Lihatlah hari ini, kami yang tidak menandatangani sebarang MoU bersedia
untuk meluluskan sebarang undang-undang yang menghalang tindakan lompat parti
demi kebaikan rakyat dan negara kita, boleh seia dan sekata tanpa perlu sebarang
syarat-syarat yang mengikat. Namun apa yang berlaku Tuan Yang di-Pertua, bukan
sahaja kami dari WARISAN kecewa, ahli rakan-rakan kami dalam blok pembangkang
juga kecewa apa yang ditulis di dalam MoU tidak dapat dilaksanakan. Apakah
kesannya? Walaupun saya tahu jawapannya, saya ingin tujukan soalan ini kepada
kerajaan mahupun rakan-rakan saya di sebelah sini, tepuk dada tanya selera.

Tuan Yang di-Pertua, reformasi Parlimen ini juga telah disebut oleh ramai
rakan-rakan kita. Kalau boleh, saya harap Parlimen ini apa yang disebut bahawa
what lead to lompat? Jawapan dia, kerana tidak ada peruntukan-peruntukan

Parlimen dipegang oleh pihak kerajaan. Oleh sebab itu jika ada reformasi Parlimen
