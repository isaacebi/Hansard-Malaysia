DR. 11.4.2022 46

tidak perlu ugut mengugut, tidak perlu tawar menawar kerana akhirnya kuasa itu
terletak di tangan rakyat dan akhirnya dikembalikan semula kepada rakyat, dan
bukan kepada segelintir pencatur elit politik semata-mata. Kepada mereka yang
sudah diugut, pernah diugut atau akan diugut, nasihat saya agar berani kerana
benar, kerana kita hanya sekadar kenderaan kepada aspirasi rakyat.

Kepada mereka yang mengugut, bertaubatlah kerana akhirnya kuasa Allah
dan kuasa rakyat itu jauh lebih besar, dan akhirnya timbal balas itu tidak datang
daripada manusia tetapi akan datang juga. Oleh sebab itu, melalui akta ini...

Tuan Gobind Singh Deo [Puchong]: /Bangun]

Tuan Syed Saddiq bin Syed Abdul Rahman [Muar]: Beri laluan.

Tuan Gobind Singh Deo [Puchong]: Tuan Yang di-Pertua, saya minta
laluan.

Tuan Syed Saddiq bin Syed Abdul Rahman [Muar]: Sila.

Tuan Gobind Singh Deo [Puchong]: Terima kasih Yang Berhormat Muar.

Tuan Yang di-Pertua, pada 9 Februari tahun ini, ada satu kenyataan
dikeluarkan oleh Ketua SPRM yang berbunyi sebegini, “Sukar buktikan tawaran
wang kepada Wakil Rakyat lompat” dan dalam rencana itu Ketua SPRM menerima
bahawa- SPRM menerima report yang telah pun dibuat terhadap Wakil Rakyat di
mana ia menyatakan bahawa Wakil Rakyat itu melompat kerana diberikan tawaran
kewangan. Itu satu.

Keduanya Tuan Yang di-Pertua, kita juga ada keadaan-keadaan di mana
seseorang itu lompat kerana beliau diugut akan diambil tindakan untuk kes-kes
tertentu dan sebagainya di mana laporan-laporan dibuat. Ini ialah satu kenyataan
yang kita lihat, saya boleh namakan dua atau tiga daripada Ahli-ahli Parlimen yang
telah pun dengan cukup jelas menyatakan bahawa mereka disiasat dan diugut kalau
tidak memberi sokongan kepada pihak-pihak tertentu maka tindakan akan diambil
terhadap mereka.

Tuan Yang di-Pertua, jadi kita bincang berkenaan dengan Akta Antilompat
Parti. Lompat parti itu boleh berlaku apabila seseorang itu secara sukarela hendak
lompat parti tetapi ada juga keadaan di mana seseorang itu secara tidak sukarela,
kerana ada ugutan, kerana ada bayaran dan sebagainya beliau lompat parti.

Jadi, saya hendak minta pandangan daripada Yang Berhormat Muar, apakah
kita juga harus melihat kepada keadaan sedemikian? Di mana seseorang itu di
bawah ugutan ataupun diberi sogokan untuk lompat parti, dalam hal kita bincangkan
perlunya kita ada undang-undang yang menyekat apa yang kita sebutkan- kegiatan
lompat parti sedemikian rupa. Terima kasih Tuan Yang di-Pertua.

Tuan Yang di-Pertua: Terima kasih.
