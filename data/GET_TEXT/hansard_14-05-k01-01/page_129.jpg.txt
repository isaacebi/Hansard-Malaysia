DR. 11.4.2022 123

Kalau kita perlu berjuang dalam medan peperangan, kalau ada risiko untuk
rakan-rakan kita, kita perlu berdiri di depan untuk menerima peluru itu tersebut untuk
menyelamatkan rakan-rakan kita.

So, saya di sini ingin menyatakan bahawa antara parti politik yang selalu
memperjuangkan Undang-undang Antilompat Parti ini adalah parti DAP. Saya di sini
bangga untuk menyatakan seperti yang telah dinyatakan oleh Yang Berhormat
Seremban bahawa pemimpin-pemimpin kita seperti Yang Berhormat Iskandar Puteri,
mendiang Yang Berhormat Karpal Singh adalah tokoh-tokoh politik dalam parti DAP
yang memperjuangkan Anti-Hopping Law atau undang-undang yang melarang
seorang ahli politik daripada lompat daripada satu parti politik ke parti politik yang
lain.

01610

Dalam Dewan yang mulia ini saya ingin menyatakan Yang Berhormat
Mendiang Karpal Singh merupakan salah seorang mangsa. Kalau Dewan yang mulia
ini masih ingat lagi Yang Berhormat Mendiang Karpal telah pun dituduh di bawah
Akta Hasutan kerana ketika berlakunya krisis di Perak, Yang Berhormat Mendiang
Karpal telah mempertahankan kerajaan Pakatan Rakyat ketika itu yang dilantik, yang
dipilih oleh rakyat. Disebabkan oleh sidang akhbar yang diadakan oleh Yang
Berhormat Mendiang Karpal, beliau telah diheret ke mahkamah dan dipertuduhkan
di mahkamah.

So, perjuangan parti DAP adalah perjuangan yang cekal, perjuangan yang
selalu kekal. Saya di sini ingin sekali lagi menyeru Yang Amat Berhormat Perdana
Menteri, saya patut berterima kasih kepada beliau kerana inisiatif yang telah diambil
oleh beliau ini merupakan satu inisiatif yang benar-benar ikhlas berbanding dengan
Yang Berhormat Pagoh. Ini kerana kita lihat tetapi memang merupakan satu
kenyataan. Yang Berhormat Bera mungkin menyedari bahawa virus lompat parti ini
telah menjadi begitu serius sehingga ia menyebabkan masalah kepada UMNO.

Walau bagaimanapun, saya menggunakan kesempatan ini untuk merayu
kepada Yang Berhormat Bera supaya kita menggubal undang-undang itu selepas
jawatankuasa Select Committee telah meneliti cadangan-cadangan untuk
mengadakan satu sidang Dewan Rakyat dengan segera supaya undang-undang itu
dapat digubal.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, satu minit, gulung.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Undang-undang itu dapat digubal dan undang-undang itu dapat
diluluskan dengan serta-merta. Ini adalah penting kerana rakyat di luar sana seperti

yang saya lihat semasa pilihan raya kecil di Johor tidak keluar mengundi kerana
