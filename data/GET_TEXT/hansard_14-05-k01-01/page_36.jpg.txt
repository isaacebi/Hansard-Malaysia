DR. 11.4.2022 30

menyebabkan kebangkitan dan  kejatuhan kerajaan dan menggalakkan
ketidakstabilan politik.

Lompat parti bukanlah perkara baharu di negara kita. Pada masa lalu, akibat
daripada perubahan, lompat parti telah menyebabkan kejatuhan kerajaan di
Terengganu pada tahun 1962, di Sarawak pada tahun 1966, di Kelantan pada tahun
1977, di Sabah pada tahun 1994, tahun 2018, 2020, di Perak pada tahun 2009, 2020,
di Kedah pada tahun 2020, di Melaka pada tahun 2021 dan di Johor pada tahun
2022.

Di peringkat Persekutuan, Yang Berhormat Menteri Undang-undang ada
menyatakan bahawa sejak tahun 2018, sebanyak 39 Ahli Parlimen telah bertukar
kesetiaan politik. Jika tidak salah juga, ada di kalangan Ahli Parlimen yang melompat
keluar masuk parti sebanyak lima kali.

Terbaharu pada tahun 2020, negara kita dikejutkan dengan agenda ‘Langkah
Sheraton’ yang merupakan permulaan kepada ketidakstabilan politik yang berlaku
pada hari ini. Jika dahulu Malaysia pernah menjadi contoh negara yang mempunyai
kestabilan politik dan juga ekonominya, kini mengalami ketidakstabilan politik yang
kronik.

Banyak persoalan. Kedua, bagaimanakah pula jika mana-mana ahli parti
yang juga merupakan seorang Ahli Parlimen dipecat secara dalam sesuatu parti?
Adakah mereka ini juga dikira sebagai melompat parti? Seterusnya jika ini berlaku,
adakah kekosongan di Parlimen tersebut secara automatik yang memerlukan by-
election diadakan?

Seperti contoh bagi diri saya sendiri, semasa saya menyuarakan tentang
persoalan di Kabinet mengenai 1MDB waktu itu, bukan niat saya untuk keluar parti
ketika itu tetapi untuk mempersoalkan tentang pentadbiran negara. Selepas itu,
dipecat dari kerajaan, keluar dan dipecat daripada parti.

#1130

Persoalan yang ketiga, bagi sebuah parti politik itu adakah tindakan
dikenakan kepada parti yang melompat menyertai parti lain? Bolehkah Undang-
undang Antilompat Parti digunakan kepada sebuah parti politik seperti ini?

Keempat, jika ada penglibatan duit ataupun bayaran tertentu kepada Abhli
Parlimen, adakah dikira melompat? Selain daripada duit, mungkin ada jawatan
tertentu yang diberi sebagai imbuhan atau balasan kepada Ahli Parlimen yang
meninggalkan parti mereka. Sekiranya, perubahan ini tidak dikira melompat dan
tiada hukuman diberikan, untung kepada pelaku, lompat sana sini, boleh juga kumpul
kekayaan.

Kelima, jika seorang Ahli Parlimen melepaskan keahliannya daripada parti

politik ataupun mana-mana Ahli Parlimen yang mengundi atau tidak mengundi di
