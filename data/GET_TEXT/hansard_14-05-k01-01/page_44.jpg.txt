DR. 11.4.2022 38

Kita tidak tahu sama ada seseorang Perdana Menteri itu benar-benar diiktiraf
sebagai Perdana Menteri ataupun tidak. Oleh sebab itu ada negara-negara yang
tidak iktiraf Perdana Menteri kita sebagai Perdana Menteri dan tidak memberi
layanan yang sepatutnya.

Ini adalah oleh sebab kedudukan Perdana Menteri yang masuk daripada
pintu belakang ini tidak begitu diiktiraf oleh masyarakat. Ini menunjuk bahawa Rang
Undang-undang Antilompat Parti perlu diadakan tetapi dia mestilah terhad khusus
kepada Ahli Dewan Rakyat, Ahli Dewan Undangan Negeri dan mungkin juga Ahli
Senat.

Kalau dihadkan kepada mereka sahaja dan pihak lain bebas untuk menukar
association ataupun parti itu memelihara kan hak asasi mereka. Akan tetapi, bagi
Ahli dalam Dewan Rakyat ini kesan daripada lompatan mereka ini amat besar
sehingga menjadikan negara kita tidak stabil dan kerajaan kita tidak dihormati oleh
negara-negara lain.

Ini adalah satu cabaran yang perlu diatasi oleh kita dan saya bersetuju
supaya dikaji dengan mendalam soal lompat ini dan juga pindaan kepada
Perlembagaan kerana kalau dipinda begitu sahaja mungkin hak asasi rakyat lain
yang tidak terlibat dengan Dewan ini akan kehilangan.

Inilah sebabnya yang kita patut dipercepatkan proses menggubal undang-
undang yang sesuai dengan keadaan yang dihadapi oleh kita. Mungkin apa yang
kita buat itu tidak begitu lengkap dan mungkin juga akan disalahgunakan seperti
sekarang undang-undang kerap kali disalahgunakan. Umpamanya sementara kita
jamin hak seseorang untuk mengadakan persatuan ataupun menyertai mana-mana
persatuan tetapi bagi kerajaan ada hak untuk tidak mendaftarkan kesatuan dengan
itu hak rakyat kehilangan. Perkara yang semacam ini perlu kita beri perhatian.

Itulah pendapat saya iaitu kita perlu ada Rang Undang-undang Antilompat
Parti ini setelah kita buat pindaan kepada Perlembagaan supaya ia tidak bercanggah
dengan peruntukan Perlembagaan. Sekian terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Langkawi. Selanjutnya dipersilakan Yang Berhormat Tuaran.

11.54 pg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua kerana memberi peluang kepada Tuaran untuk turut membahaskan
Akta Perlembagaan (Pindaan) (No.3) 2022 yang ada kaitan dengan Rang Undang-
undang Antilompat Parti.

Tuan Yang di-Pertua dapat kita berbahas satu pindaan kepada

Perlembagaan Antilompat Parti pada hari ini semuanya kerana wujudnya
