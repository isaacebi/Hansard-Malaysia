DR. 11.4.2022 87

Tujuan Rang Undang-undang Perlembagaan (Pindaan) ini dan Rang
Undang-undang Antilompat Parti adalah jelas untuk rakyat. Mana-mana individu
yang sudah dipilih sebagai wakil rakyat tidak boleh lagi menukar parti mereka dengan
sewenang-wenangnya seperti menukar baju.

01420

Mereka perlu menghormati prinsip, visi dan misi parti yang mereka wakili
serta mewakili setiap undi yang diberikan kepada mereka. Dengan adanya
mekanisme seperti ini, kita bakal melihat politik Malaysia yang lebih stabil, sihat dan
berkiblatkan rakyat. Di sini juga orang ramai tahu bahawa penglibatan mereka di
dalam proses pilihan raya negara ini tidak bakal dikhianati dan dicabuli dengan
sewenang-wenangnya.

Sudah tiba masanya Rang Undang-undang Perlembagaan (Pindaan) ini dan
satu Rang Undang-undang Antilompat Parti perlu diluluskan tanpa perbalahan dan
percanggahan lagi. Sekiranya pihak kerajaan dan pembangkang mahukan
pembaharuan landskap politik negara dan kerjasama merentas parti di masa akan
datang juga, pemindaan Perlembagaan ini perlu diluluskan dengan sebulat suara.
Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kepong. Seterusnya saya jemput Yang Berhormat Libaran. Tidak

ada dalam Dewan. Seterusnya saya jemput Yang Berhormat Ipoh Barat.

2.21 ptg.

Tuan M. Kulasegaran [Ipoh Barat]: Terima kasih Tuan Yang di-Pertua.
Tuan Yang di-Pertua, seluruh rakyat Malaysia menunggu rang undang-undang dan
pemindaan kepada Perlembagaan ini diluluskan hari ini. Akan tetapi sayangnya, ada
sebab-sebab yang tertentu yang saya faham dan perlu dihalusi oleh Jawatankuasa
kelak, maka ia akan ditunda kepada satu tarikh yang sesuai.

Akan tetapi, perkara yang mustahak, yang pokok, Tuan Yang di-Pertua,
adalah there is an elephant in the room. Kita sebenarnya bukan tidak tahu bahawa
gajah ada di dalam, di room ini dan ini adalah masalah yang besar, yang
kontroversial dari banyak lama dan saya hairan ia mengambil banyak masa sampai
sekarang baru kita bangun, kita rasa perlu membawa pemindaan kepada
Perlembagaan.

Pada tahun 2022 bulan Jun, Julai, saya telah membawa resolusi mengenai
meminda anti-hoping law ini dan juga Tuan Yang di-Pertua telah mencadangkan
bahawa meminda Perlembagaan. Saya sangat suka hati kerana sekarang perkara

itu terjadi. Akan tetapi, ini pun telah dilambat-lambatkan.
