DR. 11.4.2022 29

Saya juga ingin menambahkan kepada Tuan Yang di-Pertua tentang
persetujuan kerajaan bahawa Perkara 48(6) akan dibuang. Perkara 48(6) itu ialah
mengehadkan Ahli-ahli Parlimen daripada bertanding lima tahun dalam apa keadaan
sekali pun. Jadi, kebebasan ini ialah kalaupun mereka dipecat, dibuang, letak
jawatan, mereka boleh bertanding. Itu adalah hak mereka untuk bertanding.

Saya juga hendak sentuh di sini dalam Jawatankuasa Khas yang akan
ditubuhkan— dengan izin, tambah seminit kalau boleh Tuan Yang di-Pertua—
tolonglah letakkan isu recall remedies ya. Kerana bagi saya, semua Ahli Yang
Berhormat yang bercakap sebelum saya berkata bahawa undang-undang ini adalah
kerana undang-undang rakyat. Rakyat menentukan Ahli Parlimen.

Jadi, recall remedies ini kalau kita buangkan Perkara 48(6), bererti Ahli
Parlimen tersebut boleh bertanding banyak-banyak kali. Jadi, recall remedies ini
walaupun orang kata mahal tetapi bagi saya, kalau Wakil Rakyat boleh bertanding
selalu, bila dia bergerak ke mana tempat, kita mintakan supaya rakyat yang
menentukan sama ada wakil rakyat itu bertanding ataupun tidak.

Saya harap Jawatankuasa Khas boleh mengkaji semula perkara ini dan
dalam masa terdekat dia membawanya akta lompat parti, diwujudkan satu akta yang
menyeluruh untuk memberikan kestabilan kepada negara supaya negara kita boleh
jadi negara yang begitu maju.

Jadi, saya sekali lagi ingin mengucapkan kepada Yang Berhormat Menteri
terima kasih dan juga kepada Yang Amat Berhormat Ketua Majlis kerana mendengar
rintihan rakyat melalui wakil-wakil rakyat supaya klausa (3A) diberikan pembacaan
dan pindaan yang lebih setimpal dan lebih narrow, dengan izin, dan tidak terlampau
luas.

Dengan itu, Pengerang menyokong. Terima kasih.

Tuan Yang di-Pertua: Terima kasih Yang Berhormat Pengerang. Yang

Berhormat Semporna, silakan. Lapan minit selaku ketua parti Yang Berhormat.

11.27 pg.

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua. Definisi undang-undang anti-lompat ini mesti dijelaskan,
diteliti sedalamnya dengan mengambil kira semua pandangan dan cadangan serta
pertimbangan setiap kemungkinan kerana pada akhirnya, sama ada kita suka atau
tidak, amalan demokrasi di negara ini akan terjejas.

Dalam banyak sistem undang-undang seperti sistem Presiden Amerika
Syarikat, ia adalah bukan isu. Akan tetapi, di Westminster sistem Parlimen di mana
hak untuk membentuk kerajaan bergantung kepada keyakinan majoriti anggota

Dewan yang dipilih melompat parti, pembelotan warkah atau melompat boleh
