DR. 11.4.2022 58

dengan Perlembagaan Persekutuan khususnya Perkara 10(1)(c) berkaitan
kebebasan berpersatuan. Dalam kes itu, dua Ahli Dewan Undangan Negeri Kelantan
daripada Parti Melayu Semangat 46 melompat kepada Barisan Nasional.

Kerusi kedua-dua ADUN berkenaan diisytiharkan kosong dan pilihan raya
kecil diadakan di kedua-dua DUN berkenaan. Mereka bertanding di atas tiket BN
tetapi kalah. Seterusnya, mereka mencabar peruntukan Undang-undang Tubuh
Negeri Kelantan yang menghalang lompat parti, tetapi akhirnya mereka memenangi
kes berkenaan dan kembali diisytinarkan sebagai ADUN oleh Mahkamah Agung,
atau Mahkamah Persekutuan.

Oleh itu Tuan Yang di-Pertua, pindaan Perlembagaan yang dicadangkan ini
tepat pada masanya walaupun agak terkebelakang. Lebih 30 tahun yang lalu, setelah
Dewan Undangan Negeri Kelantan meminda undang-undang tubuhnya. Terdapat
kira-kira 41 daripada 193 buah negara yang mempunyai Undang-undang Anti
Pembelotan antaranya India dan Singapura. Di Malaysia sendiri negeri Kelantan
telah memulakannya dan Sabah dan juga Pulau Pinang yang telah cuba
bereksperimen dengan undang-undang itu.

Tuan Yang di-Pertua, kes Kelantan ini telah menjadi precedence case
sehinggalah ia menjadi antara sebab utama pada kali ini kenapa pindaan ini perlu
dibuat walaupun terdapat dan berlaku dalam PAS lompat parti, knususnya pada
tahun 2015 secara beramai-ramai daripada kalangan Ahli-ahli Parlimen dan ADUN,
tetapi hakikatnya PAS berusaha melalui pelbagai cara bagi memastikan Wakil
Rakyat PAS tetap beristiqamah dengan PAS dalam ketiadaan akta yang boleh
mengikat Ahli-ahli Parlimen dan juga ADUN daripada melompat parti.

Contoh yang paling kuat dan kukuh yang menjadi sejarah sehingga ke hari
ini ialah selepas PRU tahun 2004, Kerajaan Negeri Kelantan tetap bertahan sehingga
tamat penggal pada tahun 2008 walaupun hanya dengan lebihan dua Kerusi, dan
kemudiannya tinggal satu Kerusi selepas PRK Pengkalan Pasir pada tahun 2005.
Walaupun terdapat salah satu Kerusi yang hanya menang dengan majoriti dua undi
sahaja, tetapi boleh bertahan sehingga Parlimen dibubarkan dan DUN juga turut
dibubarkan pada tahun 2008.

Tuan Yang di-Pertua, saya ingin menarik perhatian Dewan yang mulia ini,
bahawa di dalam Islam terdapat panduan jelas agar setiap kita tetap berpegang dan
setia dengan amanat yang di janji yang diberikan dan tidak berlaku pembelotan
kerana berat balasan di akhirat nanti. Antaranya ayat dalam Surah Al-Baqarah ayat
27, dalam Surah Al-Nahl ayat 91 dan juga ayat 92 yang mungkin saya baca satu iaitu
antaranya... [Membaca sepotong ayat al-Quran] “Dan sempurnakanlah pesanan-
pesanan dan perintah-perintah Allah apabila kamu berjanji dan janganlah kamu

merombak yakni mencabuli sumpah kamu... [Disampuk]
