DR. 11.4.2022 118

Saya juga menyeru semua Dewan Undangan Negeri di Malaysia, kalau
Sabah sudah buat, Kelantan sudah buat, Pulau Pinang sudah buat, macam mana
dengan negeri lain? Sama-sama kita mendukung satu kerja ataupun satu pendirian
agar Rang Undang-undang Antilompat Parti ini bukan sahaja diluluskan di Parlimen
ini pada bulan depan tetapi di dalam semua Dewan Undangan Negeri di Malaysia
untuk sama-sama kita katakan “Sayonara. No” kepada katak-katak politik yang ada
di bumi Malaysia. Itu yang perlu kita lakukan.

Jadi, Tuan Yang di-Pertua saya ucapkan terima kasih kepada Tuan Yang di-
Pertua di atas tambahan masa. Oleh sebab ini bulan puasa— ya, terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Rasah, satu minit lagi.

Tuan Cha Kee Chin [Rasah]: Ya, ya. Terima kasih atas satu minit tambahan
yang diberikan. Nanti satu hari bulan kita jumpa dekat Pusat Khidmat Yang
Berhormat Cameron Highlands. Terima kasih atas peluang itu.

Saya berharap kita mulakan langkah kanan, langkah yang baik pada bulan
Ramadan kali ini dan kita mengakhirinya pada bulan Syawal tahun ini. Bukan bulan
Syawal tahun depan, bulan Syawal lepas raya ini. Kalau boleh kita kembali ke dalam
Dewan yang mulia ini selepas raya pada bulan Syawal, 1443H supaya akhirnya
pindaan ini selepas dirujuk kepada Jawatankuasa Pilihan Khas Parlimen dengan
pindaan-pindaan yang sewajarnya diluluskan di dalam Dewan ini bersama dengan
Akta Antilompat Parti yang kita harapkan, yang rakyat harapkan.

Saya percaya dengan adanya akta tersebut ia akan membolehkan rakyat
kembali berkeyakinan bahawa politik di Malaysia adalah menjunjung dan
mendukung prinsip Demokrasi Berparlimen sebagai mana yang disebut ataupun
termaktub dalam Perlembagaan Persekutuan. Jadi, terima kasih kepada Tuan Yang
di-Pertua atas masa tambahan yang diberikan.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Rasah. Majlis mempersilakan Yang Berhormat Tangga Batu.

3.54 ptg.

Puan Rusnah binti Aluai [Tangga Batu]: Terima kasih Tuan Yang di-Pertua
dan Yang Berhormat Menteri.

Hak kebebasan asasi yang diperuntukkan oleh Perlembagaan Persekutuan
sebagai undang-undang tertinggi negara, diperuntukkan dari Perkara 5 hingga
Perkara 13. Hak-hak ini tidak mutlak dan tertakluk kepada sekatan-sekatan yang
dinyatakan secara spesifik di bawah fasal-fasal artikel dan perkara-perkara tersebut.

Kita berbahas tentang Perkara 10 mengenai hak berhimpun, mengeluarkan

pendapat dan juga berpersatuan. Hari ini kita perlu ttmbangkan antara hak asasi Ahli
