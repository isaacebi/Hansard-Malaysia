DR. 11.4.2022 27

Datuk Seri Dr. Haji Dzulkefly bin Ahmad [Kuala Selangor]: Ini kuncinya
rasuah.

Tuan Mohamad bin Sabu [Kota Raja]: Kita bersetuju dengan Yang
Berhormat Kuala Selangor dan sebab itulah MoU ini dibincangkan hal-hal seperti itu
supaya wakil rakyat yang dipilih oleh rakyat itu, mereka juga ada hak untuk
membantu rakyat di kawasan mereka dengan menggunakan wang kerajaan dan
sudah tentulah wang mereka sendiri dan wang kerajaan. Ini sedang berjalan dan kita
minta dapat diperbaiki lagi dari semasa ke semasa.

Sekian, terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih.

Tuan Yang di-Pertua: Terima kasih Yang Berhormat Kota Raja. Seterusnya

saya menjemput Yang Berhormat Pengerang. Lima minit, Yang Berhormat.

11.21 pg.

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Salam Ramadhan kepada semua.

Pertama sekali, saya ingin mengucapkan terima kasih kepada Yang Amat
Berhormat Ketua Majlis dan juga Yang Berhormat Menteri dan juga sahabat-sahabat
Ahli-ahli Parlimen yang menghadiri Mesyuarat tadi pagi yang mana secara tidak
langsung dipersetujui bahawa pindaan Perlembagaan hari ini tidak dapat
dilaksanakan sepenuhnya tanpa adanya pindaan—

Kita tahu bahawa kita berbahas hari ini untuk pindaan Perlembagaan untuk
akta lompat parti tetapi klausa (3A) yang dicadangkan oleh pihak kerajaan adalah
terlampau luas yang mana menyatakan tentang yang berhubungan dengan keahlian
dalam parti politik, Ahli Dewan Rakyat dan Ahli Dewan Undangan Negeri boleh juga
dikenakan oleh undang-undang Persekutuan.

Jadi, telah dibawa dalam perhatian Yang Amat Berhormat Perdana Menteri
bahawa perkataan ini tidak langsung menyentuh tentang perkataan “/ompat parti’.
Kedua, tidak ada langsungnya dalam bahasa Inggeris apa yang disebut tentang bila
kita hendak membuat pindaan Perlembagaan perlu undang-undang baharu yang
hendak kita wujudkan itu adalah lebih kepada concise, dengan izin, clarity dan juga
tidak misleading ya.

Kita tidak boleh lari ya, Tuan Yang di-Pertua, bahawa Perkara 10 klausa (3A)
baharu yang hendak dimasukkan ini mesti dibaca bersama dengan fasal 10(2)(c).
Kerana kita tahu bahawa Perkara 10 Perlembagaan Persekutuan adalah
fundamental right, dengan izin, iaitu hak asasi kepada rakyat Malaysia iaitu

kebebasan bercakap, berhimpun dan berpersatuan.
