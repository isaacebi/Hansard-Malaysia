DR. 11.4.2022 47

Tuan Syed Saddiq bin Syed Abdul Rahman [Muar]: Terima kasih. Yang
Berhormat Puchong, saya ada dua jawapan.

Kepada sahabat-sahabat saya yang amanah dan berintegriti dalam SPRM
dan ramai di antaranya begitu, jalankan amanah dengan baik. Jangan sesekali cepat
tunduk kepada si pencatur kuasa... [Tepuk] Ini kerana masa akan membuktikan
bahawa kebenaran itu akhirnya akan menang. Mungkin bukan pada tahun 2020
tetapi pada tahun 2025 ataupun tahun 2030.

Contohnya mudah, sebelum pilihan raya keempat belas mereka atau
segelintir, bukan semua di SPRM berkata bahawa, tidak ada salah laku langsung.
Mereka sudah berjumpa dengan penderma Arab tetapi sebaik sahaja tamat pilihan
raya, tukar terus dan sampai ke hari ini kekal pendirian mereka dan di mahkamah
sebegitu.

Oleh sebab itu, kebenaran akan menang juga, dan saya berharap ahli yang
di dalam SPRM itu sendiri, pemimpin yang baik, amanah dan integriti yang harus
diangkat dan mereka yang bersekongkol akhirnya akan dibogelkan juga dengan
kebenaran pada masa yang akan datang.

Kedua, berkenaan politik, ugut mengugut ini. Saya rasa dalam bab ini nasihat
saya sama juga iaitu kita lihat mereka yang ditekan untuk melompat akan terus
ditekan tetapi mereka yang melompat akan diangkat dan diberikan jawatan dan
kemewahan. Oleh sebab itu Akta Lompat Parti ini penting kerana apabila ada
kestabilan tidak wujud lagi keperluan untuk si pencatur kuasa untuk menggunakan
atau, dengan izin, to weaponized democratic institution to consolidate their own
personal interest.

Oleh sebab itu, saya berharap Akta Lompat Parti ini ialah permulaan kepada
banyak lagi reforms yang akan datang. Mesej saya kepada Yang Amat Berhormat
Perdana Menteri, pertama sekali, tahniah kerana berjaya untuk menyatukan
kerajaan dan pembangkang melalui usaha dwi-partisan untuk mengangkat Akta
Lompat Parti ini.

01220

Akan tetapi, harapan saya kepada Yang Amat Berhormat Perdana Menteri
adalah supaya kita tidak terbantut hanya dengan reform ini. Jikalau Yang Amat
Berhormat Perdana Menteri boleh jadi Perdana Menteri yang pertama bukan sahaja
berjaya meluluskan Akta Antilompat Parti tetapi turut untuk membawa Akta
Pendanaan Politik- Political Funding Act supaya akhirnya kita dapat membersihkan
Malaysia landscape politic daripada politik wang, percaturan elit dan akhirnya kita
dapat mengembalikan semula kuasa kepada rakyat. Kurangkan pengaruh wang,

kuatkan kuasa rakyat.
