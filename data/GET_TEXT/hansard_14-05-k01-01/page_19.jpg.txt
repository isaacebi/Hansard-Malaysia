DR. 11.4.2022 13

Jadi kepada saya, saya merasakan itu- untuk Ahli Dewan Negara yang telah
dilantik oleh Dewan Undangan Negeri dan Ahli Parlimen Labuan juga, maknanya
juga menang jadi wakil tetapi khususnya kepada mereka yang dilantik oleh Dewan
Undangan Negeri. Senator-senator ini juga mesti perlu terikat dengan soal lompatan
ini kerana dia pernah berlaku pada tahun 2018 dahulu, dalam PRU-14.

Sebahagian besar daripada ahli-ahli Dewan Negara lantikan Barisan
Nasional telah beramai-ramai, mereka keluar dan menyokong kerajaan PH.
Walaupun ada di kalangan Ahli Dewan Negara yang mengatakan iaitu bahawa
mereka neutral, mereka adalah orang yang dilantik berdasarkan- mewakili
kumpulan-kumpulan tertentu, tetapi apa yang berlaku ialah Ahli Dewan Negara yang
dilantik oleh DUN telah pun tanpa dipaksa, tanpa disuruh, secara sukarela mereka
melompat. Melompat dan akhirnya mereka juga telah menolak satu rang undang-
undang fake news atau apa yang di mana kalau mengikut Kerajaan BN, sepatutnya
mereka sokong.

Jadi, kita terkesan daripada sikap mereka. Maka oleh kerana itu, saya juga
ingin mencadangkan supaya dimasukkan iaitu Ahli Dewan Negara juga dan boleh
kita pastikan yang dilantik kerana mewakili kumpulan tertentu, kumpulan minoriti, ras
kah mewakili profesion, itu okey, tidak mengapa kerana mereka bukan dilantik
berdasarkan kepada parti. Akan tetapi yang Ahli Dewan Negara yang DUN, mesti
terikat. Tidak ada sebab mengapa mereka harus terlepas daripada apa yang kita
bincang pada hari ini.

Jadi, ini cadangan saya supaya dalam klausa ini dimasukkan juga iaitu
supaya Ahli Dewan Negara yang merupakan lantikan negeri mesti juga terikat
dengan apa yang hendak kita lakukan kepada ini iaitu mereka tidak juga boleh
lompat. Sepertimana kita hendak tegaskan, Ahli Dewan Rakyat dan ADUN tidak
boleh. Itu saya punya cadangan supaya jika boleh dipinda, dimasukkan Ahli Dewan
Negara yang merupakan lantikan politik daripada Dewan Undangan Negeri.

Tuan Yang di-Pertua, saya jarang setuju dengan Yang Berhormat Port
Dickson semenjak dia duduk dalam pembangkang ini. Dia tengah bercakap itu, tidak
dengar. Akan tetapi hari ini saya sokong dia 100 peratus ya, sebab kita tidak boleh
terima. Saya hendak tekankan di sini ialah bukan apabila kita berbincang tentang
rang undang-undang anti-hopping, jangan kita terlalu banyak memusatkan perhatian
kita kepada Ahli Dewan Rakyat yang melompat, hak dia. Eh! Don’t talk about dengan
izin, his rights, dia sudah lompat. Apa yang pentingnya, kita hendak bincangkan
tentang hak rakyat. Itu yang penting. That is the most important. So, weight must be
given dengan izin, kepada penafian hak asasi undian daripada orang ramai yang

telah pun mengundi Ahli Dewan Rakyat itu.
