DR. 11.4.2022 16

Dalam keadaan sekarang dia tidak boleh buat apa. Kalau dia kekal pun, dia akan
menjadi duri dalam daging kepada parti. So, jalan yang paling baik dia resign lah.
Bila dia resign ada pilihan raya kecil maka dia boleh bertandinglah bebas sebab dia
rasa dia kuat, parti boleh letak calon yang lain bukan dia.

Jadi, maknanya jalan proses seperti biasa. Ya, dia boleh bertanding sebagai
bebas dan parti boleh letak calon mereka sendiri. Jadi, saya ingat itu tidak menjadi
masalah sebab kita hendak tahu betul kah dia ini ada sokongan atau parti yang
sebenarnya letak calon yang baru yang benar-benar ada sokongan daripada rakyat.
Akhirnya, rakyat juga yang putuskan.

Tuan Khalid bin Abd Samad [Shah Alam]: Terima kasih, Yang Berhormat
Padang Rengas. Saya hendak ucapkan tahniahlah, nombor satu kerana diberikan
tanggungjawab untuk menjadi pembahas utama. Ini jauh lebih baik daripada yang
menjadi pembahas utama bagi Titah Diraja paling kurang ada, sikitlah.

Hanya saya kagumlah dengan hujah-hujah yang dikemukakan tetapi saya
rasa mungkin ini merupakan satu sikap yang baru dan pendirian yang baru,
ketegasan yang ditunjukkan. Oleh sebab bagi saya, sebenarnya masalah lompat
parti ini pun tidak akan berlaku dan jatuhnya kerajaan tidak akan berlaku kalau tidak
ada orang yang sanggup hendak terima dan sambut.

So, maknanya kalau dalam zaman pada 2020 itu bila ada yang katak-katak
yang lompat ini UMNO closed their doors. No, kita tidak akan kerjasama, tidak akan
berlaku lompatnya. Apa pandangan Yang Berhormat Padang Rengas? So, sikap
yang ditunjukkan memang cukup betul. Saya sokong 100 peratus. Seharusnya ia
ditunjukkan awal lagi dan all these frogs dia tidak ada tempat hendak lompat. Dia
lompat-lompat dia akan duduk di bawah tayar kereta fasal tidak ada orang hendak
sambut. Apa pandangan Yang Berhormat Padang Rengas?

Dato’ Seri Mohamed Nazri bin Abdul Aziz [Padang Rengas]: Untuk
makluman Yang Berhormat, sikap saya ini bukan baru. Waktu jadi Menteri dahulu
pun saya mempunyai pandangan yang sama tetapi apabila kita sudah tidak jadi
Menteri, is collective decision. Saya tidak boleh kata, saya pernah jadi Menteri
Undang-undang dahulu, sembilan tahun jaga Parlimen, jaga undang-undang.

Jadi, kalau kita sudah buat keputusan collective, saya tidak boleh keluar
mengatakan saya tidak setuju dengan keputusan itu. Kalau tidak setuju resign lah.
Jadi, mungkin Yang Berhormat sahaja yang tidak tahu macam mana sikap saya.
[Ketawa]

Sekarang saya backbencher. Backbencher ini saya tidak terikat dengan
collective decision. Saya pun bebas macam Yang Berhormat juga. Saya boleh cakap
tetapi jangan merapulah, jangan merapu. [Dewan ketawa]j. Kita cakap substance,

kita cakap substance. Saya hendak beritahu kepada Yang Berhormat iaitu bahawa
