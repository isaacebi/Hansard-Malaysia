DR. 11.4.2022 101

yang hanya akan merumitkan perkara ini tidak diperlukan
sama sekali.

Ketiga, ialah bagi maksud menimbang Rang Undang-undang Perlembagaan
dan Rang Undang-undang Antilompat Parti diserahkan kepada Jawatankuasa Pilihan
Khas dan saya hendak mencadangkan supaya abhli-ahli dalam jawatankuasa ini
diperluaskan termasuk penasihat, pakar ataupun perunding untuk menerima atau
mendapatkan maklumat nasihat dan keterangan lain yang dianggap perlu bagi
melaksanakan tugasnya.

Saya harap untuk memperkenalkan pindaan ini akan membolehkan pemimpin
pelapis mengambil alih tugas sebagai kerajaan dan yang paling penting dapat
membendung penyalahgunaan kuasa yang berlebihan di tangan individu seperti yang

dilihat pada masa lalu.

[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Dato' Ramli bin Dato' Mohd Nor [Cameron Highlands]: Yang Berhormat
Petaling Jaya, sila gulung.

Puan Maria Chin binti Abdullah [Petaling Jaya]: Ya. Saya juga harap Ahli
Parlimen dan juga ADUN akan dapat taklimat dan dibagi masa untuk meneliti
pindaan Perlembagaan dan juga RUU sekurang-kurangnya seminggu sebelum
sidang Parlimen. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Petaling Jaya. Berikutnya, Majlis mempersilakan Yang Berhormat Bukit

Bendera.

3.02 ptg.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya turut ingin membahaskan Rang Undang-undang Perlembagaan (Pindaan)
(No.3) 2022.

Sebelum ini Menteri telah memberi tahu bahawa sejak Pilihan Raya Umum
2018, terdapat 39 orang Ahli Parlimen keluar parti atau lompat parti. Bilangan Ahli
Undangan Negeri yang lompat parti tidak diketahui nombornya. Saya jangka
berpuluh-puluh dan ini telah merupakan satu masalah yang sangat besar. Ini kerana,
kerajaan yang sah tumbang akibat tindakan tidak bertanggungjawab katak-katak
tersebut, tidak bertanggungjawab. Legitimate government tumbang berikut Sheraton
Move tahun 2020. Sebelum itu Sabah tahun 2018, Johor, Melaka, Perak, Kedah
tahun 2020.
