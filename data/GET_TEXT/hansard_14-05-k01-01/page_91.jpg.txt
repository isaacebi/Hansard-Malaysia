DR. 11.4.2022 85

Rasuah Malaysia (GPRM) memainkan peranan menghalang daripada kejadian-
kejadian ini berlaku malah kita tidak boleh menyaksikan SPRM menjadi alat, menjadi
seperti pembantu untuk memastikan Ahli-ahli Parlimen ini melompat.

Jadi, ke depan, bukan setakat kita mahukan pindaan Perlembagaan ataupun
Rang Undang-undang Antilompat Parti tetapi budaya politik itu, the very fabric of our
political culture dengan izin, itu perlu kita teliti dan perlu kita ubah. Budaya ugut-
mengugut, budaya tawar menawar seperti itu harus menjadi sejarah silam. Harus
kita letakkan titik noktah sama ada ia boleh dan mampu kita lakukan bergantung
pada usaha 10 Ahli Parlimen dan seorang Yang Berhormat Menteri yang akan
memegang ataupun akan mewakili kita semua dalam Jawatankuasa Pilihan Khas
Parlimen yang akan meneliti dalam masa sebulan ini bentuk rang undang-undang
yang akan dibawa supaya ia memenuhi bukan cita rasa tetapi setidak-tidaknya
memenuhi kehendak semua pihak. Kita letak dan kita bentang, harapan kita sebelum
bulan Julai, kalau boleh pada bulan Mei selepas hari raya.

Lepas hari raya kita tak nak pilihan raya. Lepas hari raya, kita nak datang
balik ke Dewan yang mulia ini untuk kita dengar, kita bahas dan kita luluskan pindaan
Perlembagaan dan juga Rang Undang-undang Antilompat Parti. Akan tetapi yang
saya sebut tadi Tuan Yang di-Pertua, sangat penting kita linat di mana ada
kelompangan-kelompangan lain dalam undang-undang sedia ada, akta-akta sedia
ada untuk memastikan niat untuk melompat itu, cukuplah kita ugut-mengugut.

Maka nak tak nak, kita mesti lakukan satu usaha, satu reformasi yang
menyeluruh termasuk dengan memastikan setiap Ahli Parlimen tidak kira parti mana
mendapat peruntukan yang sama dan ini hanya boleh berlaku sekiranya satu lagi
perkara dalam MoU terlaksana iaitu Rang Undang-undang Perkhidmatan Parlimen
atau Parliamentary Services Act.

Itu perlu kita pastikan dapat kita luluskan juga sebelum tamat MoU supaya
Parlimen lah menjadi tempat di mana perkara-perkara seperti Constituency
Development Fund, peruntukan Ahli Parlimen itu dapat kita bincang dan kita
putuskan. Bukan lagi menjadi belas insan daripada Yang Amat Berhormat Perdana
Menteri tetapi ia adalah wang rakyat dan Dewan yang mulia inilah yang akan
menentukan siapa mendapat berapa untuk kebaikan semua, insya-Allah. Sekian,
saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Lembah Pantai. Seterusnya, saya menjemput Yang Berhormat

Kepong.
