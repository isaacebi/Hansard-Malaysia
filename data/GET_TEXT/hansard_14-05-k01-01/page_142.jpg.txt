DR. 11.4.2022 136

Di sini saya menujukan terima kasih kepada Yang Berhormat Menteri
Undang-undang dalam masa tatkala beliau memegang jawatan, dua perkara pokok
besar yang telah pun dipersetujui iaitu satu, M63 dan hari ini Akta Antilompat Parti.
Sebelum itu Undi18, banyak perkara yang merungkaikan dalam MOU yang begitu
cemerlang hasilnya.

Akan tetapi yang lebih baik ialah untuk mengelak daripada kesengsaraan
pengundi yang begitu marah dengan ahli politik kerana mereka telah melacurkan
hasil kepercayaan yang telah diberikan kepada mereka. Inilah di antara yang
diperlukan untuk kita menggarapkan kekuatan dan juga hak rakyat yang beri
kepercayaan kepada kita. Sudah, sudahlah! Rakyat begitu sengsara dan
menyampah dengan perangai-perangai ahli politik yang boleh dijual beli dengan
begitu murah seperti kata dalam rangkaian lakonan P.Ramlee, “Jual manusia itu
lebih menguntungkan daripada jual unta”. Jadi ini, Tiga Abdul, Tuan Yang di-Pertua.

Jadi, itulah yang memetik kata-kata itu menginsafi saya bahawa keperluan
untuk kita hendak mewujudkan Akta Antilompat Parti dan juga menyeragamkan
Artikel 48(6) itu amat-amat diperlukan tanpa berkompromi dan inilah yang saya kira
satu kejayaan MOU yang sebelum ini diberitakan macam-macam keluhan, macam-
macam serangan dikenakan kepada Pakatan Harapan.

Setelah hasil demi hasil berlaku dan inilah daripada perkara-perkara pokok
yang kita rungkaikan daripada titah Ke Bawah Duli Tuanku, Majlis Raja-raja dan Ke
Bawah Duli Tuanku untuk kita stabilkan politik dahulu. Jangan dok fikirkan pilihan
raya-pilihan raya. Masak otak rakyat menyampahlah. Sedikit-sedikit hendak pilihan
raya. Tumpukan kepada kestabilan politik, perkukuhkan ekonomi, selesaikan
masalah COVID-19 dan pastikan perkara-perkara pokok asas itu diselesaikan
barulah kita bicara soal pilihan raya, dok kelam kabut hendak pilihan raya sedangkan
perkara-perkara pokok penting pilihan raya esok lompat lagi, pilihan raya esok dia
jadi macam main catur. Sekejap itu sekejap ini.

Jadi, perkara ini tidak akan selesai-selesai sampai bila-bila. Maka saya
mengucapkan sekalung tahniah walaupun ada beberapa perkara yang perlu
dirungkaikan oleh Yang Berhormat Menteri tetapi saya bersyukur sekurang-
kurangnya langkah untuk menyelamatkan maruah negara yang tidak akan berlaku
lagi satu penggal tiga Perdana Menteri akan berulang.

Saya percaya dan saya yakin dengan komitmen dan juga kesungguhan, saya
mengucapkan sekalung tahniah kepada Yang Berhormat Menteri di Jabatan
Perdana Menteri yang begitu komited dan  bersungguh-sungguh untuk
melaksanakan dan memastikan negara bermaruah, rakyat tidak kecewa dan marah

dengan ahli politik. Ini akan membuahkan hasil yang tidak stabil kepada otak-otak
