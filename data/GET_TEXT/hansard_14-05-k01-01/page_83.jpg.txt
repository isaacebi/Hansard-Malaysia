DR. 11.4.2022 77

menghalang lompat parti itu ada di dalam Perlembagaan, bukan sebagai undang-
undang yang berpaksikan.

Saya faham ada keraguan tentang definisi lompat parti itu, di mana ada
rujukan kepada pemecatan dan sebagainya. Negeri-negeri berbeza. Dalam dunia ini,
kita ada Rang Undang-undang Antilompat Parti, halang lompat parti di beberapa
negara, India, Afrika Selatan, New Zealand, Singapura dan sebagainya. Setiap
negara ada pendekatan berbeza. Akan tetapi untuk makluman Dewan yang mulia
ini, sebagai contoh New Zealand dengan India, tidak ada rujukan kepada pemecatan.
Di India, pemecatan yang dianggap lompat parti ialah pemecatan dalam konteks di
mana Ahli Parlimen itu or wakil rakyat itu melanggar arahan spesifik daripada parti
berkenaan dengan undian dalam Dewan.

01350

So dia langgar arahan itu. Ternyata dalam konteks itu, dia dipecat dan dalam
konteks pemecatan itu, dia dianggap sebagai lompat parti tetapi bukan dalam
konteks pemecatan-pemecatan lain.

Jadi, inilah patut dirunding dengan detailed, secara terperinci di
Jawatankuasa Pilihan Khas dan bagi saya, isu-isu ini bukan besar. Isu ini boleh
diselesaikan. Sudah ada untuk mendapat satu consensus, bukan isu. Isu dengan
Ahli Parlimen Bebas juga dianggap lompat parti apabila mereka masuk parti pun,
bagi saya bukan isu-isu yang besar. Kita boleh keluarkan itu daripada apa-apa draf
yang kita bentang.

Jadi Tuan Yang di-Pertua, saya rumuskan dengan menegaskan sekali lagi,
Perkara (3A) yang dicadangkan hari ini adalah terlalu luas dan tidak boleh
dipersetujui. Kalau kita teruskan dengan pendekatan ini, kita mesti dengan secara
nyata sebut perkataan lompat atau dalam English, dengan izin we must have a
specific reference to defection semua dalam Perkara (3A), baru kita selamat daripada
penyalahgunaan perkara ini pada masa hadapan.

Apa yang lebih baik, kita kembali kepada pendekatan asal daripada kerajaan
dan pembangkang iaitu buat undang-undang baharu ini dalam Perlembagaan. Jadi,
kita tidak perlu enabling cross, dengan izin dalam bentuk (3A) dan sebagainya. Bagi
saya, kandungan definisi lompat parti semua boleh diselesaikan. Bukan halangan
yang besar. Jadi, itulah cadangan-cadangan saya Tuan Yang di-Pertua kepada
Dewan ini dan saya harap boleh dipertimbangkan oleh Jawatankuasa Pilihan Khas.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sungai Buloh. Seterusnya, saya jemput Yang Berhormat Kuala
Nerus. Tidak ada di dalam Dewan? Seterusnya, saya jemput Yang Berhormat Bukit

Gelugor.
