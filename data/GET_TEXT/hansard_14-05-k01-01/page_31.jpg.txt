DR. 11.4.2022 25

bertukar kerajaan sehingga berlaku demonstrasi besar di depan Istana Kuala
Kangsar yang melibatkan beberapa orang Ahli PAS didakwa di mahkamah. Akan
tetapi kita marah bila berubah kerajaan, di pihak kita pergi kepada orang lain. Akan
tetapi kita gembira bila kita ambil kerajaan orang lain melalui lompat parti. Ini sikap
yang perlu diperbetulkan.

Alhamdulillah, selepas daripada pindaan ini dan akan berlaku, semua pihak
akan gembira. Ertinya tidak akan berlaku lagi insya-Allah bertukar kerajaan bukan
melalui pilihan raya ataupun kalau berlaku perubahan Wakil Rakyat, bukan kerana
lompat tetapi kerana unsur-unsur lain yang dibenarkan dalam _ pindaan
Perlembagaan ini. Oleh sebab itulah kita lihat kita semuanya berazam untuk
membina satu suasana baru. Kita boleh bercakaplah apa sahaja kita hendak cakap
tetapi semua dunia tahu keadaan politik Malaysia tidak stabil.

Baru-baru ini kita sedih mendengar bila Yang Amat Berhormat Perdana
Menteri melawat UAE, ada perkara-perkara yang tidak kena di sudut protokol
terhadap Yang Amat Berhormat Perdana Menteri kita. Walaupun Yang Amat
Berhormat Perdana Menteri ini merupakan Perdana Menteri yang hasilnya daripada
lompat itu tetapi beliau Perdana Menteri, mesti dihormati, tidak boleh dibuat begitu
semasa Perdana Menteri berada di Dubai. Yang Berhormat Menteri yang berkenaan
mesti bertanggungjawab hal menjaga hal-hal Malaysia ini... [Tepuk] Oleh sebab itu
bagi saya, soal ini soal yang cukup penting. Ini kerana apa? Mungkin tidak dihormati
Yang Amat Berhormat Perdana Menteri ini kerana bukan menang melalui mandat
rakyat.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Menteri itu pun lompat.

Menteri di Jabatan Perdana Menteri (Hal Ehwal Sabah dan Sarawak)
[Datuk Seri Panglima Dr. Maximus Johnity Ongkili]: Saya minta sedikit sahaja.
Yang Berhormat memberi gambaran seolah-olah lompat-melompat itu hanya di
Semenanjung sahaja, tidak sentuh Sabah. Tahun 1994, majoriti kami enam lepas
lantikan dalam tempoh tiga minggu, tinggal empat orang sahaja lagi. Kerajaan
berubah... [Dewan riuh]

Tuan Mohamad bin Sabu [Kota Raja]: Jadi sebab itulah dipinda akta ini
pada hari ini supaya ia tidak berlaku lagi pada masa akan datang. Sekarang kalau
kita blame, belah kami blame belah sana, belah sana blame belah sini sebab lompat-
melompat itu berlaku di kedua-dua pihak. Oleh itu, hendak memberhentikan ini
semua, inilah satu Malaysia baru, Keluarga Malaysia baharu yang dikemukakan ini.
Jangan bimbang, imej Malaysia akan kembali pulih selepas ini.

Rakyat akan kembali percaya kepada sistem Parliamentary democracy.

Problem nya sekarang, semua rakyat benci kepada parti-parti politik, benci kepada
