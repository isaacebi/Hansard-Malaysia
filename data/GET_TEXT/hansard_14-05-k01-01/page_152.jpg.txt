DR. 11.4.2022 146

membentang draf Rang Undang-undang Perlembagaan (Pindaan) dalam mesyuarat
Kabinet yang boleh saya katakan adalah terdapat beberapa ahli Kabinet yang
menganggap bahawa cadangan pindaan Perlembagaan Persekutuan yang
dikemukakan masih memerlukan penelitian lanjut daripada aspek dasar. Misalnya,
tafsiran yang jelas mengenai tindakan tukar parti.

Oleh yang demikian, kerajaan pada 6 April memutuskan mengenai keperluan
untuk suatu akta yang khusus diwujudkan bagi maksud tersebut. Maka itulah kenapa
pindaan kepada Perkara 10 sahaja dibawa di sini dan akta itu akan— berlandaskan
arahan daripada Kabinet pada 6 April tersebut.

Yang Berhormat Parit Buntar, Yang Berhormat Petaling Jaya dan Yang
Berhormat Permatang Pauh, suka saya nyatakan bahawa keahlian Jawatankuasa
Pillhan Khas akan merangkumi wakil-wakil daripada pelbagai parti politik daripada
pihak kerajaan dan pembangkang. Usul berkaitan ahli Jawatankuasa Pilihan Khas
akan saya perincikan sebentar lagi.

Tuan Yang di-Pertua, saya juga ingin membuat persetujuan kepada Ahli Yang
Berhormat Hang Tuah Jaya yang menyatakan bahawa vote of conscience adalah
penting dalam suatu sistem demokrasi berparlimen. Perkara ini adalah suatu yang
sentiasa saya tekankan dalam semua sesi libat urus saya dengan semua pihak
berkepentingan. Dengan izin Tuan Yang di-Pertua, menurut Edmond Burke— saya
ini peminat penulisan Edmond Burke dan saya mendengar perbahasan selama tiga
hari di House of Common in 1979 hingga 1981 berhubung dengan the vote of
conscience yang dipelopori oleh Edmond Burke. Akan tetapi, pada masa ini, banyak
perlembagaan, perundangan di seluruh negara Komanwel telah tidak sebati lagi
dengan pandangan Edmond Burke pada tahun 1750-an dahulu. Jadi, maknanya kita
kena berpandu dengan perlembagaan kita sendiri.

Jadi, atas alasan sedemikian, maka lagi saya akan bawa perkara ini juga
kepada pihak Jawatankuasa sama ada soalan the vote of conscience ini perlu dibuat.
Akan tetapi, whip mesti memainkan peranan yang proaktif untuk melaksanakannya.
Dengan izin, menurut Edmond Burke, “All governments, indeed, every human benefit
and enjoyment, every virtue, and every prudent act, is founded on compromise and
barter.”

Saya ingin menekankan bahawa dalam proses libat urus yang akan diadakan
oleh Jawatankuasa Pilihan Khas ini, semangat tolak ansur perlulah diterapkan
supaya kita boleh mencapai satu kata sepakat dalam kandungan rang undang-
undang tersebut.

Saya ingin— belum lagi mengakhiri.

Tuan Sanisvara Nethaji Rayer a/l Rajaji [Jelutong]: Yang Berhormat,

mengenai semangat tolak ansur. Sebelum itu, dalam perbahasan saya, saya
