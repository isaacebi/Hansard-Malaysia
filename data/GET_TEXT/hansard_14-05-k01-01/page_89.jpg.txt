DR. 11.4.2022 83

Tuan Yang di-Pertua, aspek kematangan ini bukan sahaja kepada
perbincangan tindakan seorang Ahli Parlimen melompat parti tetapi juga melibatkan
kematangan perjuangan sesebuah parti yang diberikan mandat oleh rakyat untuk
memerintah. Ketika negara di bawah pemerintahan kerajaan terdahulu yang dipilih
oleh majoriti rakyat dalam pilihan raya umum, pelbagai aspek yang menjadi tiang seri
negara menjadi perbahasan dan pertikaian yang panjang.

Janji-janji manis pilihan raya dibakulsampahkan, menggunakan alasan
‘manifesto bukan kitab suc?. Kesemua ini ialah satu pengkhianatan kepada mandat
rakyat bukan sahaja lompat parti. Sebelum ada pihak yang dituduh khianat kerana
melompat daripada gagasan gabungan parti tersebut untuk membentuk gabungan
parti yang lain. Jika ahli politik sendiri gagal menganggap perjuangan parti mereka
selaras dengan nilai-nilai teras yang terkandung dalam Perlembagaan Persekutuan,
maka jauh lagi jika kita mahu bercakap soal lompat parti.

Oleh sebab itulah, saya melihat soal kematangan ahli politik menjadi tunjang
dalam setiap perbahasan reformasi, demokrasi yang kita bawa termasuklah pindaan
Perlembagaan Persekutuan yang kita ketengahkan pada hari ini.

Tuan Yang di-Pertua, perkara kedua ialah soal integriti Ahli Parlimen yang
perlu dicermati dengan mendalam. Kepercayaan terhadap perjalanan demokrasi
dalam negara, tidak hanya tercemar dengan perbuatan melompat parti semata-mata,
bahkan lebih substantive ialah kerana sebahagian ahli politik yang dipilih oleh rakyat
telah terpalit dengan kes-kes rasuah dan penyelewengan. Oleh sebab itu, saya
berpandangan sistem demokrasi di negara ini perlu direboot semula, perlu dilakukan
aspek cleaning process untuk bersihkan demokrasi negara menjelang Pilihan Raya
Umum Ke-15 kelak. Jika tidak kita hanya menutup satu lubang besar tetapi beberapa
lubang kerosakan lain akan terbuka dan sukar untuk dibendung.

Tuan Yang di-Pertua, sebagai kesimpulan daripada apa yang telah saya
kemukakan itu ingin saya tegaskan bahawa cadangan transformasi dan kestabilan
politik negara perlu dilaksanakan dengan pindaan undang-undang yang sedia ada
berasaskan pindaan Perlembagaan yang perlu dijaga dengan penuh hemat.
Pergolakan politik perlu ditangani dengan bijaksana dan berpandangan jauh bukan
hanya menyelesaikan masalah semasa yang dialami tanpa berfikiran terbuka dan
matang.

Jangan pula nanti ditafsirkan pindaan Perlembagaan berlaku kerana ada
pihak yang kecewa kerana dia rasakan berlaku rampasan kuasa dan mengambil
kesempatan politik semasa untuk mengubah Perlembagaan.

01410
Saya yakin apa yang dicadangkan bersifat ikhlas untuk kita sama-sama

membina sistem demokrasi yang berprinsip, mengukuhkan dan menjamin hak rakyat
