DR. 11.4.2022 55

syabas dan tahniah kepada Yang Amat Berhormat Perdana Menteri kerana telah
mengambil pendekatan dan juga telah berbincang dan juga Menteri turut berjumpa
dengan semua ketua parti untuk bertanyakan apakah pandangan-pandangan yang
bersesuaian.

Juga saya bersetuju dengan pandangan Yang Berhormat Pengerang yang
telah memperkenalkan ataupun mencadangkan recall remedy. Juga saya secara
peribadi bersetuju sekiranya recall election ini dapat dimasukkan ke dalam Rang
Undang-undang Antilompat Parti. Walaupun recall remedy ini akan menyebabkan
kos yang meningkat untuk mengadakan by election, sekurang-kurangnya kita
menyerahkan semula Kerusi yang Ahli Parlimen pegang tersebut kepada rakyat
memandangkan rakyatlah yang memilih kita.

Juga berkenaan dengan pemecatan di dalam parti. Saya merasakan sebagai
seorang Ahli Parlimen dan juga ahli politik, saya memerlukan parti adalah untuk
mempunyai jentera, untuk mempunyai strategi, untuk bertanding dalam pilihan raya.
Sekiranya kita tidak berdisiplin dan juga tidak mematuhi arahan parti, sudah pasti kita
tidaklah sesuai lagi berada di dalam parti tersebut.

Juga walaupun kita dipecat di dalam parti, saya sangat bimbang sekiranya
rang undang-undang ini melibatkan pemecatan Ahli di dalam parti dan juga
kehilangan Kerusi sebagai Ahli Parlimen, saya merasakan adalah wajar untuk Artikel
48(6) ini dimansuhkan. Sekurang-kurangnya orang yang tidak dapat berdisiplin di
dalam parti ataupun tidak bersetuju dengan arahan parti dapat keluar dan juga
melepaskan Kerusi beliau dan bertanding semula dan dibenarkan tanpa halangan
dalam Artikel 48(6) tersebut.

Dengan ini, saya rasa banyak pandangan-pandangan yang kita dapat dengar
daripada Ahli-ahli Parlimen dan juga cukup kegeraman Abhli-ahli Parlimen untuk
bersetuju dengan pindaan Perlembagaan pada hari ini dan seterusnya kita akan
mengorak langkah untuk mengadakan satu rang undang-undang bagi kesejahteraan
Malaysia pada masa hadapan. Itu sahaja daripada saya Tuan Yang di-Pertua, saya
menyokong. Sekian, terima kasih.

Tuan Yang di-Pertua: Terima kasih. Dipersilakan Yang Berhormat Teluk

Intan.

12.46 tgh

Tuan Nga Kor Ming [Teluk Intan]: Terima kasih Tuan Yang di-Pertua kerana
memberikan Teluk Intan peluang untuk bangun membahaskan pindaan kepada
Perlembagaan Persekutuan pada pagi yang penuh berkat ini.

Tuan Yang di-Pertua, demokrasi perkataan berasaskan daripada bahasa

Greek iaitu demos kratos. Demos bermaksud rakyat dan kratos bermaksud
