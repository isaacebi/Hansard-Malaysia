DR. 11.4.2022 12

10.36 pg.

Dato’ Seri Mohamed Nazri bin Abdul Aziz [Padang Rengas]: Terima
kasih, Tuan Yang di-Pertua. Pertama sekali saya hendak mengucapkan tahniah
kepada Yang Amat Berhormat Perdana Menteri dan juga kepada Yang Berhormat
Menteri Undang-undang kerana dengan kesungguhan mereka insya-Allah apa yang
kita hajatkan iaitu untuk menghentikan lompatan ini dapat dilaksanakan.

Saya hendak pergi terus kepada perkara yang dicadangkan oleh Yang
Berhormat Menteri sebentar tadi, iaitu kalau kita baca dalam kertas biru ini, kita akan
linat iaitu — izinkan saya membaca, “By inserting of the clause (3), the following
clause (3A) notwithstanding paragraph C of clause (2) and clause (3), restrictions on
the right to form associations conferred by paragraph C of clause (1), relating to
membership in the political party of members of the House of Representatives and
Members of the State Legislative Assembly may also be imposed by Federal law.”
Jadi, kalau kita faham daripada klausa ini, bermakna yang kita bicarakan ialah Ahli
Dewan Rakyat dan Ahli Dewan Undangan Negeri.

Akan tetapi, dalam sistem legislatif kita iaitu satu badan yang sama juga
cukup penting ialah Dewan Negara, Senate. Dewan Rakyat bersendirian tidak boleh
membuat keputusan bagi sesuatu rang undang-undang untuk dijadikan sebagai akta
melainkan kalau ia juga diluluskan oleh Dewan Negara. Bermakna kita jangan
menganggap iaitu bahawa Dewan Negara ini sebagai sebuah institusi yang tidak
sama penting.

Kita linat klausa ini, dengan izin, we have actually consigned Dewan Negara
ini rendah daripada Dewan Undangan Negeri kerana kita tidak mengambil kira iaitu
bahawa peranan mereka juga penting dalam menggubal undang-undang. Malah
kalau kita lihat dari segi protokol Dewan Negara ini ialah atas daripada Dewan Rakyat
walaupun mereka ini dikatakan sebagai pelantikan sahaja. Saya hendak sebut
supaya ahli Dewan Negara juga mesti terikat dengan lompatan ini.

1040

Ini kerana kita semua sedia maklum iaitu Ahli-ahli Dewan Negara,
sebahagian daripada mereka adalah ahli yang dilantik oleh Dewan Undangan Negeri
dan ada juga yang mewakili Wilayah Persekutuan Kuala Lumpur, Putrajaya dan juga
Labuan. Jadi, sebahagian besarnya itu secara tidak langsung sebenarnya adalah
dipilih oleh rakyat. Walaupun mereka tidak directly elected, tetapi mereka telah pun
dilantik daripada Dewan Undangan Negeri yang telah pun dipilih oleh rakyat. Mereka
juga merupakan Ahli-ahli Dewan Negara yang merupakan political appointee. Tidak
mungkin kalau mereka tidak menjadi orang kuat parti, maka nama-nama mereka ini

dicalonkan untuk menjadi Ahli Dewan Negara daripada peringkat negeri.
