DR. 11.4.2022 100

dijanjikan dan melupakan Ahli Parlimen bahawa mereka dipilih dengan mandat
rakyat semasa pilihan raya.

Sejak Langkah Sheraton, kestabilan politik Malaysia telah terkesan oleh dua
pertukaran kerajaan tanpa sebarang mandat rakyat. Pada penghujung hari, rakyat
menderita kerana pemimpin seolah-olah beralih arah semata-mata untuk
mendapatkan jawatan dan sebagainya.

Oleh sebab itu, pada masa ini kita berada di sini untuk membahaskan
pindaan Perlembagaan Persekutuan dan bukan ini hanya untuk menghalang dan
menamatkan Ahli Parlimen, dengan izin political frogs tetapi juga mempertahankan
mandat rakyat dan juga meningkatkan demokrasi yang kita ada di negara kita.

Saya harap kerajaan boleh menimbang semula_ tentang pindaan
Perlembagaan ini. Apa yang didrafkan ada implikasi yang terlalu luas dan memberi
peluang untuk menyalahgunakan kuasa. Ini adalah cadangan daripada saya dan
juga daripada BERSIH 2.0 dan saya juga setuju dengan cadangan mereka.

Pertama ialah cadangan untuk pindaan kepada Perkara 10 seperti berikut. Ini
adalah cadangan yang baharu walaupun fasal 2 sekatan ke atas hak yang
menubuhkan persatuan yang dinyatakan oleh perenggan fasal 1, Ahli Dewan Rakyat
dan Dewan Undangan Negeri yang berkenaan dengan perubahan parti politik
mereka selepas pilihan raya boleh dikenakan oleh Perlembagaan ini.

Ini adalah cadangan dengan mengecualikan penyingkiran parti daripada
definisi lompat parti, ia sememangnya akan melemahkan kuasa Akta Antilompat
Parti kerana Ahli Parlimen atau ADUN yang pada hakikatnya telah pun bertindak
mengkhianati parti mereka tidak akan meletakkan jawatan tetapi sebaliknya akan
menunggu untuk dipecat supaya dapat mengekalkan kerusi mereka dalam Dewan.
Kalau definisi tidak jelas, ini akan menjadikan pindaan ini tidak efektif dan tidak boleh
digunakan.

Kedua ialah cadangan yang mana di bawah Perkara 48 atau mengadakan
Perkara 49(A) baharu yang saya cadangkan perkara yang berikut.

01500

Tertakluk kepada peruntukan perkara ini, seorang Ahli Dewan Rakyat dan
ADUN hendaklah mengosongkan kerusinya sekiranya:

(i) setelah dipilih sebagai calon parti politik dan dia hendak
meletakkan jawatan atau berhenti atas apa-apa sebab
sekalipun kecualian penyingkiran menjadi ahli parti tersebut
dalam penggal perkhidmatannya atau; dan

(ii) setelah memenangi pilihan raya selain sebagai calon parti
politik, dia menyertai parti politik dalam tempoh

perkhidmatannya yang berkaitan. Sebarang Akta Parlimen
