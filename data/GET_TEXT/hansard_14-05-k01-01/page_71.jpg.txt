DR. 11.4.2022 65

ia tidak mungkin dapat mencapai kesempurnaan pada hari pertama. Abraham
Lincoln, apabila beliau membawa apa yang dikatakan Emancipation Proclamation
pada 1 Januari 1983 yang akhirnya menjadi undang-undang untuk menghapuskan
perhambaan di Amerika Syarikat. Kejayaannya hanya selepas tiga tahun selepas
beliau dibunuh oleh John Wilkes Booth barulah undang-undang itu mencapai
hasratnya dan menghapuskan sistem perhambaan di Amerika Syarikat.

Demikian juga apa yang kita bincang dan bahas pada hari ini. Rang Undang-
undang Antilompat Parti ini kemungkinan akan melalui beberapa fasa lagi tetapi kita
telah buktikan kepada rakyat bahawa kami Abhli-ahli Parlimen pada hari_ ini
bertanggungjawab untuk membawa akta ini untuk kebaikan masa depan. Inilah yang
telah kita buktikan. Kita tidak bermain-main, kita tidak menipu rakyat dan kita tidak
sekali-kali menggunakan MOU itu untuk mencapai habuan peribadi tetapi kemuncak
daripada persefahaman MOU itu adalah wujudnya Akta Lompat Parti dan kita
buktikan kepada rakyat adalah lebih baik kita masuk pilihan raya pada masa akan
datang dengan adanya akta ini ataupun kita masuk pilihan raya akan datang dengan
tidak ada akta ini. Manakah lebih baik?

Maka dengan itu Tuan Yang di-Pertua, tentang definisi kita boleh berbincang,
yang dikatakan tadi kami daripada PAS dahulu melompat parti. Kita tidak melompat
parti hingga tumbangnya kerajaan. Itu ada perbezaan yang jelas. Kita tidak macam
Yang Berhormat Pagoh yang mengatakan bahawa dia melompat parti, dia dipecat
oleh sebab dia melawan 1MDB pada waktu itu tetapi pada nafas yang sama
bersetuju dengan ‘Langkah Sheraton’. Ini tidak boleh kita terima.

Tuan Yang di-Pertua, oleh itu saya mengambil kesempatan ini untuk kita
mengabadikan suatu momen atau detik bersejarah ini supaya kita tampil ke hadapan,
kita berani untuk membuat suatu perubahan, kita menempuh pelbagai liku
perjuangan. Paling penting MOU ini bagi saya berjaya, insya-Allah, mewujudkan
Akta Lompat Parti untuk kebaikan Parlimen dan demokrasi di Malaysia pada masa
akan datang. Sekian, terima kasih.

Tuan Yang di-Pertua: Terima kasih. Saya jemput Yang Berhormat Pasir

Mas, selepas itu Yang Berhormat Bagan.

1.15 ptg.

Tuan Ahmad Fadhli bin Shaari [Pasir Mas]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Yang di-Pertua
atas peluang yang diberikan kepada saya. Saya ucapkan setinggi-tinggi tahniah atas
kejayaan kerajaan untuk membentangkan pindaan Perlembagaan pada hari ini

untuk memberikan laluan kepada Rang Undang-undang Antilompat Parti dan
