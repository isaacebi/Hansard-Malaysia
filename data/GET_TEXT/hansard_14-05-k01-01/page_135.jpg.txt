DR. 11.4.2022 129

undang-undang anti-lompat parti sebagai satu titik mula proses mereformasi institusi
berparlimen agar lebih dihormati oleh pemegang taruh yang utama iaitu rakyat itu
sendiri.

Seperti yang telah kita maklumi, Ahli Parlimen yang melompat parti selepas
Pillhan Raya Umum 14 yang mencecah 39 orang— bukan tiga atau sembilan orang
tetapi 39 orang— kira-kira 17.56 peratus daripada 222 Ahli Parlimen. Ini adalah
sejarah rekod Ahli Parlimen lompat yang teramai sejak 60 tahun yang lalu. Jadi ini
adalah isyarat yang sangat jelas bahawa amalan demokrasi kita sebenarnya adalah
tidak sihat dan sangat membimbangkan.

Amanah rakyat seolah-olah dilihat seperti dipermainkan. Gunakanlah apa
sahaja alasan untuk justify, dengan izin, atau membenarkan tindakan kita tetapi ia
tetap melanggar prinsip atau nilai amanah yang telah rakyat berikan dalam satu
proses pilihan raya yang bukan sahaja sukar tetapi yang sangat panjang.

1630

Saya sebenarnya suka untuk merujuk kepada kenyataan Ustaz Ahmad
Dusuki Abdul Rani, Timbalan Pengerusi Dakwah 3 PAS merangkap Timbalan Ketua
Dewan Ulama Selangor pada tahun 1440 Hijrah, tiga tahun yang lalu yang telah
disebarluaskan. Saya suka hendak — terkait lompat parti ini kerana yang pertama dia
kata, “Seseorang yang mengisi borang menjadi ahli parti dan parti melantik mewakili
ahli organisasi memasuki pilihan raya dan menang, dapat sokongan.” Itu satu.
Kedua, “Kemenangan itu atas kemenangan parti bukan individu yang menjadi MP

atau ADUN tetapi mereka melompat parti maka ini dinamakan pengkhianatan.”

[Timbalan Yang di-Pertua (Dato’ Mohd Rashid Hasnon) mempengerusikan

Mesyuarat]

Ketiga — ini yang dia sebut ya. “Ini adalah pengkhianatan dan dosa
dikeranakan melompat dan meninggalkan parti yang diwakili daripada kemenangan
yang diperoleh bukan atas kapasiti diri tetapi mewakili parti atau jemaahnya.”
Keempat dia sebut, “Melompatlah kepada parti lain di saat kalian sudah meletakkan
jawatan sebagai MP atau ADUN yang dimenangi daripada parti atau jemaah yang
diwakili.” Jadi, saya nak sebut bahawa ini adalah panduan yang diberikan oleh rakan-
rakan kita daripada PAS di sebelah sana sebagai panduan bersama.

Maka saya sangat bersetuju dengan semangat itu. Maka adalah wakil rakyat
itu wajib meletak jawatan dan masuk pilihan raya semula dan mengembalikan
mandat rakyat kepada rakyat semula.

Tuan Yang di-Pertua, pilihan raya adalah proses demokrasi untuk rakyat

memilih siapa yang boleh mewakili suara mereka di Dewan yang mulia ini. Tragedi
