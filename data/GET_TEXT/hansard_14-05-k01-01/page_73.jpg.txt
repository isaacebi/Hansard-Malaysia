DR. 11.4.2022 67

ditunjukkan sehingga kerajaan negeri tidak rebah pada masa itu. Dalam situasi ini,
saya ingin melontarkan beberapa keadaan yang boleh untuk kita fikirkan dalam kita
memperhalusi ataupun membuat pembentangan rang undang-undang selepas
daripada ini.

Pertamanya, adakah seseorang yang dipecat daripada parti terus hilang
kelayakan seperti yang disebut tadi? Jika begitu, contoh saya bagi, adakah apabila
Seri Paduka Baginda Yang di-Pertuan Agong memilih mana-mana Ahli Parlimen
sebagai Perdana Menteri yang difikirkan mempunyai kelayakan ataupun
kepercayaan dan majoriti dan kebetulan Ahli Parlimen yang dipilih itu bukan ketua
parti, adakah pada masa itu parti yang di mana Perdana Menteri itu sebagai abli
kepada parti tersebut boleh buat keputusan untuk memecat Ahli Parlimen tersebut
atau memecat Perdana Menteri?

#1320

Dalam hal ini menyebabkan Perdana Menteri itu sudah tidak menjadi Ahli
Parlimen dan sudah hilang kelayakan sebagai Perdana Menteri. Adakah itu
bermaksud bahawa kuasa parti telah pun mengatasi kuasa Yang di-Pertuan Agong
pada ketika itu untuk memilih Perdana Menteri?

Ini situasi yang perlu untuk kita- walaupun nampak macam mustahil, tetapi ia
boleh berlaku. Hatta pada hari ini pun ia boleh berlaku kalau ia hendak berlaku kalau
pindaan ini diluluskan. Itu senario yang perlu untuk difikirkan.

Begitu juga kalau berlaku contohnya, dalam 222 Kerusi tiba-tiba berlaku
kemenangan yang sama banyak, 111 Kerusi lawan 111 Kerusi, sama-sama banyak.
Pada ketika itu, untuk membentuk kerajaan, mana-mana Ahli Blok perlu untuk
mengundi Blok yang bertentangan bagi membolehkan Perdana Menteri untuk
dilantik. Adakah ketika itu, Ahli Parlimen itu telah membuat keputusan yang
melanggar partinya dan partinya boleh memecatnya sebagai Ahli Parlimen?

Jadi, ini beberapa pindaan atau senario yang perlu untuk kita fikirkan dan
saya yakin, insya-Allah, selepas daripada ini akan diperhalusi oleh jawatankuasa
yang akan dibentuk selepas daripada ini.

Saya juga ingin mengakhiri ucapan ini dengan mencadangkan supaya
Perkara 48A ini perlu untuk ditambah lagi iaitu dalam bab kesetiaan seseorang Ahli
Parlimen dipilin dalam pilihan raya di mana dari sudut kekosongan Kerusi ataupun
hilang kelayakan perlu ditambah. laitu dia boleh hilang kelayakan dengan keluar
daripada parti di mana dia bertanding ketika pilihan raya atau mengundi di Parlimen
secara bertentangan dengan kehendak parti itu di mana ia tertakluk kepada
kewujudan ikrar bertulis dan bertandatangan oleh Ahli Parlimen tersebut. Ini boleh

diperhalusi selepas daripada ini.
