DR. 11.4.2022 42

sebaik-baik mungkin dan kita dapat bentangkan di Dewan ini secepat yang mungkin.
Terima kasih.
Tuan Yang di-Pertua: Terima kasih Yang Berhormat. Seterusnya saya

jemput Yang Berhormat Julau. Silakan.

12.04 tgh.

Tuan Larry Soon @ Larry Sng Wei Shien [Julau]: Terima kasih Tuan Yang
di-Pertua kerana memberikan saya peluang untuk berbahas mengenai usul untuk
meminda Perkara 10 Perlembagaan Persekutuan yang banyak menyentuh
mengenai soal keanggotaan atau keahlian seseorang individu di dalam sebuah
organisasi politik.

Saya melihat pindaan undang-undang ini adalah satu langkah yang
straightforward dan hala tujunya jelas. Namun demikian, pelbagai implikasi besar
yang mungkin boleh berlaku menerusi pindaan ini di mana yang akan datang
sebelum kita betul-betul mula bersedia untuk menggubal satu akta mencegah lompat
parti yang akan dibentangkan dalam masa terdekat selepas persetujuan daripada
Select Committee.

Tuan Yang di-Pertua, setelah meneliti draf pindaan Perlembagaan
Persekutuan Perkara 10 ini, ada beberapa perkara yang saya ingin bangkitkan.
Pertamanya, saya melihat pindaan ini adalah satu pindaan yang jelas untuk
dikenakan ke atas ahli wakil rakyat yang telah memenangi pilihan raya tidak kira
sama ada di Parlimen ataupun di DUN. Pindaan ini berkuasa untuk menentukan
sesuatu status atau kedudukan seorang ahli wakil rakyat itu sekiranya mereka tiba-
tiba mengambil keputusan untuk keluar atau resign, dengan izin daripada parti.

Selain daripada Dewan Rakyat, kita sedia maklum bahawa Ahli Parlimen ini
juga turut dianggotai oleh Ahli Dewan Negara. Komposisi Ahli Dewan Negara ini,
selain daripada warga-warga teknokrat yang dilantik, ada juga dalam kalangan
senator datang daripada pencalonan parti politik itu sendiri. Oleh yang demikian, Ahli
Senator Dewan Negara daripada pencalonan parti patut disertakan juga.

Kedua, saya juga ingin mendapat penjelasan Yang Berhormat Menteri untuk
menjawab persoalan saya mengenai satu situasi yang pernah berlaku di dalam
negara kita ini ketika pilihan raya. Seperti mana kita lihat dalam pilihan raya yang
lepas, berlaku rundingan antara sesama parti mengenai penggunaan logo parti untuk
bertanding dalam pilihan raya.

Ada wakil calon daripada parti lain meminjam logo daripada parti lain untuk
bertanding dan mempengaruhi keputusan pengundi di sesuatu kawasan. Sekiranya
calon yang meminjam logo daripada parti lain dan beliau memenangi kerusi tersebut,

apakah status calon tersebut? Dia calon daripada parti asal dia atau dia adalah calon
