DR. 11.4.2022 39

memorandum persefahaman di antara Pakatan Harapan dan juga kerajaan
khususnya Yang Amat Berhormat Perdana Menteri. Walaupun MOU ini telah
dipersoalkan, diperlekehkan dan dipersendakan oleh beberapa pihak yang
mengatakan pelbagai tohmahan khususnya pihak Pakatan Harapan.

Akan tetapi, hal antilompat parti ini adalah antara perkara yang terkandung
dalam MoU ini di mana kita cuba mencapai satu bentuk kestabilan politik di negara
ini kerana untuk mencapai kestabilan politik ini kita perlukan reformasi. Akta Lompat
Parti ini adalah salah satu daripada reformasi yang kita telah perjuangkan dan syukur
tahniah hari ini kita dapat berbahas di dewan yang mulia ini.

Walau bagaimanapun, Tuan Yang di-Pertua apabila kita melihat dengan rang
undang-undang yang telah dibentangkan yang ada di atas meja kita pada pagi ini
tentunya kita tidak dapat menerimanya sebab tidak ada perkataan antilompat di sana
dan sepertimana juga yang dinyatakan oleh rakan-rakan sebentar tadi bahawa dia
terlalu luas.

Apatah lagi apa dikatakan bahawa undang-undang Persekutuan yang
dinyatakan itu tidak ada di tangan kita dan sebab itu kita tidak boleh meluluskan
ataupun mengadakan, menerima begitu sahaja. Syukur dan terima kasih kerana apa
yang telah dibentangkan, apa yang telah dinyatakan oleh Yang Berhormat Menteri
Undang-undang dalam pembentangannya telah menyatakan bahawa perkara ini
akan dirujukkan kepada satu Jawatankuasa Pilihan Khas.

Saya menyokong langkah ini. Ini adalah sebaik-baik mungkin kita tidak perlu
tergopoh-gapah dalam hal ini. Oleh sebab ini melibatkan hak kita sebagai Ahli
Parlimen, melibatkan hak rakyat dan sebagainya. Dalam hal ini, apabila nanti digubal
satu rang undang-undang Tuaran ingin mencadangkan supaya kita menumpukan
perhatian hanya kepada pindaan Perlembagaan Persekutuan sahaja, tidak perlu
melibatkan rang undang-undang yang lain ataupun akta dan sebagainya.

Sepertimana yang kita lihat dalam kesemua akta ataupun Akta Antilompat
Parti di mana negara lain. Lebih ada 40 buah negara yang terlibat yang mempunyai
undang-undang seperti ini tidak ada akta yang telah digubal untuk ini kecuali pindaan
dalam Perlembagaan sahaja.

Oleh sebab itu, Tuaran ingin mencadangkan agar kita tumpukan perhatian
hanya kepada pindaan pada Perlembagaan Persekutuan seperti mana cadangan
awal yang melibatkan Artikel Perkara 10, Artikel Perkara 3, Artikel Perkara 48(6) dan
juga Artikel Perkara 160 kalau perlu dan takrifan dan sebagainya dan juga pada
Jadual 8.

Tuan Yang di-Pertua dalam hal ini adalah sangat-sangat penting sebenarnya

bagi kita untuk melibatkan rakyat, hak rakyat dan sebagainya dan cadangan seperti
