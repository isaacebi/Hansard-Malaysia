DR. 11.4.2022 111

berkuasa di Sabah selepas disertai oleh ‘katak-katak’ politik yang berhijrah daripada
PBS dan menubuhkan parti masing-masing.

Inilah sejarah politik ‘katak’ di Sabah. Daripada ini pada tahun 1986, satu kes
di mahkamah sudah berlaku akibat dengan kelulusan DUN Sabah ini untuk adakan
akta antilompat ini iaitu kes mengenai seorang ADUN Bongawan, Karim Ghani.
Karim Ghani telah dipecat oleh partinya USNO kerana beliau cuba membawa UMNO
masuk ke Sabah. So, beliau dipecat oleh USNO selepas itu ia triggered a by-election.
Dia sudah triggered satu pilihan raya kecil untuk diadakan untuk kawasan Bongawan.

Karim Ghani pernah bawa kes ini ke mahkamah dan mahkamah akhirnya
buat keputusan bahawa, “There is no doubt in my mind that the subject of
disqualification of a member of the Federal Parliament is a Federal subject. The
subject of disqualification of a member of the Legislative Assembly of the State is a
State subject.” So, ini satu hukuman, perintah mahkamah bahawa sepatutnya
undang-undang untuk mengenakan sekatan-sekatan kepada lompat melompat
untuk ADUN ini sebenarnya terletak di tangan atau bidang kuasa Dewan Undangan
Negeri.

Apabila saya membaca draf blue bill ini di mana Artikel (3A) yang hendak
ditambah ini, walaupun apa perenggan (c) fasal (2) dan fasal (3), sekatan-sekatan
ke atas hak untuk membentuk persatuan yang diberikan oleh perenggan (c) fasal (1)
yang berhubungan dengan keahlian dalam parti politik ahli Dewan Rakyat dan ahli
Dewan Undangan Negeri boleh juga dikenakan oleh undang-undang Persekutuan.

Saya amat tidak selesa dengan pindaan yang macam ini, yang berbunyi
macam ini, kerana saya berpendapat bahawa undang-undang Persekutuan tidak
boleh mencabuli bidang kuasa kerajaan negeri. Tidak boleh mencabuli bidang kuasa
Dewan Undangan Negeri dan saya harap apabila masuk kepada jawatankuasa, ayat
ini harus ditambah. “...dengan keahlian dalam parti politik ahli Dewan Rakyat dan ahli
Dewan Undangan Negeri boleh juga dikenakan oleh undang-undang Persekutuan
dan negeri’.

Ini supaya apabila kita buat akta ini, jangan ingat Parlimen sahaja yang akan
mengatasi segalanya kerana Malaysia merupakan sebuah persekutuan. Untuk
mempertahankan kedaulatan Dewan Undangan Negeri, kuasa kita di Sabah ini, saya
mohon kerajaan untuk draf balik butiran di sini. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih,

Yang Berhormat Kota Kinabalu. Kita persilakan seterusnya, Yang Berhormat Lumut.

3.35 ptg.
Datuk Wira Dr. Mohd. Hatta bin Md. Ramli [Lumut]: Terima kasih Tuan

Yang di-Pertua. Assalamualaikum warahmatullah.
