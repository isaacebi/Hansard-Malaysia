DR. 11.4.2022 8

Tuan Yang di-Pertua: Terima kasih Yang Berhormat Timbalan Menteri. Ahli-
ahli Yang Berhormat, masalah di hadapan Majlis ialah rang undang-undang bernama
suatu akta untuk meminda Perlembagaan Persekutuan dibacakan kali yang kedua
sekarang dan terbuka untuk dibahas.

Ahli Yang Berhormat semua, seramai 65 orang Ahli-ahli Yang Berhormat
akan terlibat telah disenaraikan sebagai pembahas Rang Undang-undang
Perlembagaan (Pindaan) (No. 3) 2022 ini. Jadi, untuk membolehkan seramai
mungkin Ahli-ahli Yang Berhormat dapat berbahas, saya ingin meminta jasa baik
Ahli-ahli Yang Berhormat yang terlibat untuk mematuhi masa perbahasan yang
ditetapkan supaya tidak ada Ahli-ahli Yang Berhormat yang tercicir daripada senarai
perbahasan.

Oleh itu, masa perbahasan saya terpaksa peruntukkan adalah lapan minit
untuk ketua parti manakala lima minit untuk Ahli-ahli Yang Berhormat yang lain. So,
diharap dapat kita patuhi masa yang sebegitu. Yang Berhormat Menteri dijangka
akan menggulung pada pukul 5 petang. Sekian, terima kasih.

Dengan itu, saya ingin menjemput pertamanya, sebagai amalan kita yang
biasa, Yang Berhormat Ketua Pembangkang. Masa 20 minit, Yang Berhormat.
Silakan.

10.24 pg.

Dato' Seri Anwar bin Ibrahim [Port Dickson]: Terima kasih Tuan Yang di-
Pertua. Saya bangun untuk menyatakan pandangan tentang keperluan meneruskan
dengan pindaan ini yang menyentuh juga soal yang asas dalam erti kebebasan dan
demokrasi dalam negara.

Saya ingin mengucapkan terima kasih kepada Perdana Menteri dan Menteri
yang berkenaan kerana telah mengambil langkah menerima pandangan dan
menghormati semangat persefahaman yang kita meterai dalam Memorandum
Persefahaman antara Kerajaan dan Pakatan Harapan.

Isu anti-lompat parti ini ataupun pemindahan kedudukan dalam parti adalah
antara isu pokok yang menjadi bahan perkara yang disepakati oleh Pakatan Harapan
dan kerajaan. Oleh yang demikian, kita telah sampai ke satu tahap yang
menyenangkan kerana isu ini memang isu yang menarik minat rakyat. la melibatkan
soal, pertama, menghormati mandat rakyat dan menolak apa-apa pengkhianatan
terhadap mandat rakyat. [Tepuk] Saya ucap terima kasih kerana Yang Berhormat
Menteri dalam mengemukakan memang menyentuh perkara ini dengan agak jelas.

Kita telah mengusulkan dan berbincang dengan Perdana Menteri tentang
kebimbangan kita bila diusulkan pindaan 10(3A) yang sebenarnya menghormati

prinsip asas dalam Perlembagaan negara yang bebas dan demokratik, memberikan
