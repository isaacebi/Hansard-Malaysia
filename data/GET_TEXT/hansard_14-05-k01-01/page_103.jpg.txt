DR. 11.4.2022 97

semua mendapatkan persetujuan bagi sebuah sistem demokrasi yang lebih baik
daripada sebelumnya.

Akhirnya Tuan Yang di-Pertua, saya hanya tekankan dalam usaha kita untuk
memberikan makna sebenar kepada undi rakyat, kita juga harus faham, memang
hendak pastikan tidak berlaku lompatan. Itu kita setuju penuh, tetapi kita gunakan
maksimumkan setiap parameter fungsi Dewan Rakyat dimaksimumkan sepenuhnya.
Sama jugalah dengan Jawatankuasa Pilihan Khas supaya kita dapat benar-benar
memberikan maruahlah sebenar kepada perwakilan, jawatan dan juga kerja kita
selaku Ahli Dewan Rakyat. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Permatang Pauh. Seterusnya saya jemput Yang Berhormat Ipoh

Timur.

2.49 ptg.

Tuan Wong Kah Woh [Ipoh Timur]: Terima kasih Tuan Yang di-Pertua.
Selama 14 tahun yang lepas, saya telah diberikan kepercayaan oleh parti saya DAP
dan diberikan mandat oleh pengundi-pengundi di kawasan DUN Canning Perak
untuk menjadi wakil rakyat kali pertama. Pertama kali saya menjadi wakil rakyat juga
pertama kali Pakatan Rakyat menjadi kerajaan di negeri Perak. Namun, kerajaan
tersebut telah jatuh selepas 11 bulan. Sebab kejatuhan kerajaan, tidak lain daripada
disebabkan oleh tiga orang ADUN yang melompat parti pada ketika itu.

01450

Peristiwa ini telah menyebabkan satu krisis Perlembagaan Negeri Perak yang
telah berlangsung hampir dua tahun sehingga Mahkamah Persekutuan membuat
keputusan terakhir, siapakah Menteri Besar yang sah pada ketika itu.

Pada tahun 2018, saya diberikan kepercayaan oleh parti saya, DAP dan
diberikan mandat oleh pengundi-pengundi saya di kawasan Ipoh Timur untuk
menjadi Ahli Parlimen bagi kali pertama. Pertama kali saya menjadi Ahli Parlimen
juga kali pertama Pakatan Harapan menjadi kerajaan di peringkat Persekutuan.
Namun, kerajaan tersebut telah jatuh selepas 22 bulan. Sekali lagi sebab kejatuhan
kerajaan adalah tidak lain daripada golongan-golongan yang telah pun mengkhianati
mandat rakyat.

Peristiwa ini telah pun menyebabkan ketidakstabilan politik dan keadaan
bertambah teruk apabila negara sedang dilanda pandemik COVID-19. Ini
menyebabkan Yang Amat Berhormat Perdana Menteri telah pun bertukar tiga kali
dalam satu tempoh empat tahun yang singkat.

Jelas, adalah menjadi harapan daripada rakyat demi memastikan pilihan

rakyat dalam pilihan raya adalah terjamin, suatu Undang-undang Antilompat Parti
