DR. 11.4.2022 5

Dato’ Sri Dr. Haji Wan Junaidi bin Tuanku Jaafar: Ini merupakan satu
isyarat yang jelas menunjukkan bahawa amalan demokrasi negara kita kini adalah
tidak sihat dan berada pada tahap membimbangkan.
Seorang Ahli: ...Betul, betul.
Dato’ Sri Dr. Haji Wan Junaidi bin Tuanku Jaafar: Umumnya, tindakan Ahli
Dewan Rakyat yang bertukar parti menyebabkan rakyat hilang kepercayaan
terhadap Ahli Dewan Rakyat...
Seorang Ahili: ...Betul!
Dato’ Sri Dr. Haji Wan Junaidi bin Tuanku Jaafar: ...Yang dipilih melalui
pillhan raya. Sikap dan tindakan bertukar parti oleh Ahli Dewan Rakyat secara
langsung membuat rakyat menilai kesetiaan Ahli Dewan Rakyat terhadap parti yang
diwakili dan pada masa yang sama memberikan kesan terhadap amalan demokrasi
negara.
Justeru, seperti mana semua sedia maklum, usaha menambah baik sistem
pentadbiran negara melalui pelbagai inisiatif transformasi pentadbiran secara
kerjasama dwipartisan Kerajaan Pakatan Harapan telah diterjemahkan melalui
Memorandum Persefahaman Transformasi dan Kestabilan Politik pada 13
September 2021. Antaranya, termasuk perkara 2.1 mengenai keperluan
membentangkan dan meluluskan Rang Undang-undang Antilompat Parti di
Parlimen.
Penggunaan istilah ‘antilompat parti’ ini sudah sementara. Dalam rang
undang-undang itu nanti kita perhaluskan nama yang lebih wajar dan lebih elok.
Bagi menjayakan komitmen yang telah ditetapkan, kerajaan melalui
Bahagian Hal Ehwal Undang-undang dan Jabatan Peguam Negara telah
mengadakan sesi libat urus yang komprehensif dan menyeluruh bersama _ pihak
kepentingan seawal 23 November 2021 hingga 7 April 2022.
Dengan kerjasama BHEUU JPM dan Jabatan Peguam Negara, sebanyak 12
libat urus telah diadakan sepanjang tempoh tersebut sebagaimana berikut:
(i) kaji selidik awam berkaitan peruntukan larangan Ahli Dewan
Rakyat tukar parti awam dan Ahli Parlimen dengan seramai
7,571 responden iaitu 7,461 orang awam, dan 110 orang Ahli
Parlimen;

(ii) kajian dasar berkaitan peruntukan larangan Ahli Dewan Rakyat
bertukar parti melibatkan undang-undang peringkat negeri.
Keputusan kes mahkamah yang berlaku di beberapa buah
negeri melibatkan pelaksanaan perundangan berkaitan Ahli

DUN bertukar parti dan semakan serta penelitian terhadap
