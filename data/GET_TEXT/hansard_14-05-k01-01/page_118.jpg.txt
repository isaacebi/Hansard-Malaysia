DR. 11.4.2022 112

Kita sudah melihat bahawa isu lompat parti ini bagi sesetengah orang ia
malapetaka. Bagi sesetengah orang yang lain, menjadi kegembiraan. Akan tetapi,
bagi ramai yang di luar sana, ia sudah merupakan jenaka dengan jolokan-jolokan,
panggilan-panggilan ‘katak’ dan sebagainya.

Jadi, seharusnya sebagai sebuah negara yang berwibawa, kita harus
menamatkan isu ini supaya tidak lagi dimomok-momokkan dan ini memerlukan
tindakan kita di dalam Dewan ini. Kita tadi digambarkan beberapa bentuk lompat parti
dan parti kami Parti Amanah ditubuhkan kerana kami keluar daripada PAS yang pada
ketika itu sudah mula menunjukkan usaha-usaha untuk rapat dengan UMNO yang
menjadi musuh politik begitu lama. Jadi, orang PAS hari ini patut berterima kasih
kerana apabila kami keluar, hasrat hendak bekerjasama dengan UMNO itu telah
dapat dilaksanakan. Akan tetapi, hari ini bergaduh balik ya?

Seterusnya kita juga memahami bahawa lompat parti ini adalah kesan
daripada sifat insecurity wakil-wakil rakyat, rasa ineffective, tidak berkesan kerana
peruntukan yang berkurang, kurang daripada yang lain contohnya pada MP
kerajaan. Akan tetapi, kita harus ingat ramai daripada pemimpin-pemimpin kita yang
menjadi Ahli Parlimen yang berada di dalam Dewan ini di sebelah pembangkang
kekal berada, dipilih lagi walaupun tiada peruntukan. Tentulah ada ciri-ciri yang harus
kita belajar daripada senior-senior kita ini. Mengapa mereka boleh terus dipilih
walaupun tidak melayan pengundi dan penduduk mereka dengan bentuk kewangan.

Jadi, cara kita berkhidmat sebagai wakil rakyat harus mengambil kira
langkah-langkah lain yang boleh membawa perubahan kepada masyarakat, tidak
semestinya dengan membawa wang ringgit untuk projek-projek dan sebagainya. ltu
tugas kerajaan. Itu tugas kakitangan awam yang telah diberikan amanah untuk
melaksanakan kerja-kerja tersebut.

Ketiganya Tuan Yang di-Pertua, disebut oleh Yang Berhormat Permatang
Pauh tadi, ada jawatankuasa ataupun Special Select Committee 2012 yang saya
menjadi ahlinya dan kita telah merumuskan banyak perkara dan mencadangkan
banyak perkara. Hampir semua cadangan kita ini diterima walaupun kita tidak
memberi satu jadual bila hendak dilaksanakan. Dakwat kekal terus dilaksanakan.
Pemerhati pilihan raya dibenarkan. Media semakin terbuka contohnya. Akan tetapi,
ada juga yang lain yang lambat dibuat contohnya undi automatik — pun sudah
dilaksanakan dan juga Undi 18 tahun. Ertinya peranan Select Committee ini cukup
penting.

Ada lagi cadangannya iaitu mencadangkan dan diterima oleh Dewan ini juga
iaitu. perubahan’ sistem daripada_first-past-the-post kepada proportionate
representation walaupun itu tidak diputuskan tarikh bila hendak dilaksanakan namun

sudah difikirkan dan mendapat consensus daripada kita di dalam Dewan ini. Begitu
