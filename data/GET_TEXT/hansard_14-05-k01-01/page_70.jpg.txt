DR. 11.4.2022 64

penyalahgunaan kuasa dan keputusan berat sebelah sehingga menyebabkan
ketempangan yang lebih parah dalam pengamalan demokrasi di negara kita. Hal ini
sangat penting untuk mengelakkan pihak-pihak yang berkepentingan mencabar di
mahkamah, akan menimbulkan polemik dan permasalahan yang lebih rumit
sehingga menjejaskan keharmonian dan kestabilan politik negara.

Kerajaan juga perlu meneliti agar pindaan Perkara 10 kebebasan bercakap,
berhimpun dan berpersatuan ini tidak berlaku seperti mana yang dirisaukan oleh
sesetengah pihak seperti disebut memberi cek kosong kepada kerajaan memerintah
untuk mengawal penyertaan Ahli Parlimen dan ADUN dalam parti politik.

01310

Dalam maksud akan menyekat ahli politik yang lantang dan mengkritik
kerajaan. Tuan Yang di-Pertua, saya mohon menyokong. Terima kasih.

Tuan Yang di-Pertua: Terima kasih. Yang Berhormat Pasir Mas silakan.

Yang Berhormat Pasir Mas pun tidak ada. Yang Berhormat Pulai silakan.

1.10 ptg.

Datuk Seri Haji Salahuddin bin Ayub [Pulai]: Bismillahi Rahmani Rahim.
Tuan Yang di-Pertua, terima kasih kerana memberikan izin untuk saya turut
berbahas tentang suatu akta untuk meminda Perlembagaan Persekutuan. Saya
bermula dengan ucapan terima kasih kepada Yang Berhormat Bera, dan juga Yang
Berhormat Santubong sebagai anggota Steering Committee. Saya mengakui betapa
sukarnya kita melalui detik-detik yang mendebarkan sehinggalah rang undang-
undang ini ataupun bill ini dibentangkan dalam Parlimen.

Satu kejayaan memorandum persefahaman di antara Pakatan Harapan dan
kerajaan bukan sekadar melihat kepada stabiliti pada hari ini tetapi lebih jauh
merangkumi, melampaui pada masa akan datang untuk kebaikan demokrasi dalam
negara kita. Saya rasa kita telah menunjukkan sedikit keberanian apabila kita
berdepan dengan pelbagai hujah terutama apabila kita menyebut tentang Artikel 10,
tentang Artikel 48(6) yang kita faham, kalau kita ingin berdebat sekarang, we can
debate it until the cow come homes, dengan izin.

Akan tetapi kita telah menunjukkan keberanian untuk kita membawa isu ini
kerana kita tidak boleh lagi melihat tingkah laku, perangai orang politik yang
membosankan sehingga berlakunya jenayah demokrasi. Mandat yang diberikan
boleh dijual beli dan kemudian meruntuhkan kerajaan yang dipimpin oleh rakyat
daripada rakyat. Ini yang mesti kita hapuskan dan kita mesti meletakkan a complete
full stop on this, dengan izin.

Apabila kita berbincang tentang kesempurnaan sesuatu undang-undang itu

Tuan Yang di-Pertua, Tuan Yang di-Pertua juga seorang pengamal undang-undang,
