DR. 11.4.2022 88

Perkara yang berkaitan, Tuan Yang di-Pertua, adalah kita tahu semua ini
adalah disebabkan kerana, seperti yang dikatakan oleh semua Ahli Parlimen di sini
di mana tidak ada integriti, tidak ada moraliti dan tidak ada fahaman bahawa rakyat
memilih seorang bukan atas kepercayaan kepada dia sendiri tetapi sebenarnya
kepercayaan kepada parti politik. The symbol matters a lot.

Akan tetapi, ramai di antara Ahli Parlimen percaya bahawa kekuatan dia,
kebolehan dia yang luar biasa. Kalau sedemikian, kita tahu banyak Ahli-ahli Parlimen
yang keluar parti yang hilang deposit semasa pilihan raya selepas itu. la
menunjukkan bahawa ramai di antara rakyat di negara ini, pengundi-pengundi
memberi harapan kepada parti politik dan itulah adalah prinsip yang sangat
mustahak.

Tuan Yang di-Pertua, saya percaya satu di antara faktor yang menyebabkan
semua masalah sekarang adalah Sheraton Move. Saya tidak mahu masuk banyak
dalam hal itu tetapi hakikatnya apa yang dibuat di Sheraton Move itu bukan sahaja
tidak boleh diterima tetapi satu perkara yang perlu dikondem sedalam-dalamnya
kerana orang-orang yang berbuat sedemikian adalah orang-orang yang tidak
berprinsip. Saya pun hairan orang-orang ini hari ini berdiri di sini dan juga terlibat
dalam perbahasan. Tidak tahu hala tuju apakah mereka buat semasa Sheraton
Move itu yang menguntungkan mereka sendiri dan membawa bermacam-macam
jawatan menteri, timbalan menteri dan sebagainya.

Saya harap selepas rang undang-undang dan juga pemindaan kepada
Perlembagaan, ia akan menyekat dan menghapuskan semua kejadian kelakuan
yang tidak boleh diterima di arena politik.

Tuan Yang di-Pertua, semasa banyak kali saya pergi ke market, ramai di
antara orang yang datang ke market bertanya saya apakah asas kita mengundi
seseorang masuk ke Parlimen dan Dewan Undangan Negeri dan kenapa dia boleh
mengalih dari satu parti ke lain parti sesuka hatinya tetapi tidak balik untuk mendapat
lagi satu fresh mandate. |tulah perkara-perkara prinsip yang perlu diambil kira.

Saya percaya, Tuan Yang di-Pertua, tiga perkara yang mustahak yang perlu
diambil kira dalam menggubal rang undang-undang ini adalah prinsip kritikal seperti
berikut-

Pertama, prinsip undang-undang anti-lompat parti harus dirumuskan
daripada perspektif pengundi.

Kedua, perspektif pengundi adalah kritikal.

Ketiga, keberkesanan sesebuah kerajaan dalam pemerintahan dan
pentadbiran amatlah berkait dengan tingkah laku dan integriti Ahli Parlimen dan Ahli

Dewan Undangan Negeri. Mandat kerajaan untuk mentadbir dalam tempoh lima
