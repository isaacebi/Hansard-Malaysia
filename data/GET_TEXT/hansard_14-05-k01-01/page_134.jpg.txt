DR. 11.4.2022 128

ia boleh dibuat kerana kini dikatakan ia melanggar polisi awam dan melanggar hak
berpersatuan. Jadi, perjanjian-perjanjian tersebut dikatakan tidak sah.

Saya cadangkan kita pinda dengan memasukkan perkara (3A) baharu
dengan perkataan-perkataan berikut dan bukan seperti yang telah dicadangkan oleh
pihak kerajaan dalam bill pindaan ini. Di bawah Perkara 10, dengan izin, saya baca
dalam bahasa Inggeris cadangan saya. Di bawah topik heading: Freedom of
Speech, Assembly and Asssociation. Perkara 10 Perlembagaan Persekutuan (1)
menyatakan “Subject to clauses paragraph (2), subparagraph (3) and subparagraph
(4)” di bawah (c), “All citizen have the right to form association”. Saya cadangkan
Perkara 10 dipinda dengan menambah (3A) seperti berikut:

“All agreements made by members of political parties,
members of Parliament and members of State Legislative Assemblies
restricting the association with other political parties, or their members
shall not be considered as infringing the right conferred by paragraph
(c) of clause (1). All the terms of the aforesaid agreement including
compensation payable, if any, and the obligation to resign and to
vacate the seats in Parliament and/or State Legislative Assemblies
shall be valid and enforceable and shall not be made invalid on the
ground of infringing paragraph (c) of clause (1).”

Dengan adanya kebebasan di antara Ahli-ahli Parlimen dengan parti mereka,
mereka boleh mengenakan terma seperti denda ataupun bayaran pampasan RM10
juta katakan. Kalau ada tawaran daripada pihak yang lain, mereka tidak akan
melompat kerana mesti membayar pampasan RM10 juta itu. Ataupun mereka telah
pun menandatangani surat letak jawatan, mereka mesti letak jawatan.

Dengan pindaan ini, saya pun cadangkan mereka ada hak untuk bertanding
semula. Saya cadangkan Perkara 48(6) hendaklah dimansuhkan agar mereka yang
merasa partinya sudah tidak sehaluan dengan kehendak rakyat boleh letak jawatan
dan bertanding semula.

Dato’ Ramli bin Dato’ Mohd Nor [Cameron Highlands]: Sila gulung.

Dato’ Ngeh Koo Ham [Beruas]: Itulah cadangan saya. Harap cadangan ini
dapat menolong menyelesaikan kebuntuan yang kita hadapi sekarang ini. Terima
kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Beruas. Majlis mempersilakan Yang Berhormat Merbok.

4.29 ptg.
Puan Nor Azrina binti Surip [Merbok]: Terima kasih Tuan Yang di-Pertua.

Saya mengambil peluang dan ruang yang bersejarah ini dalam perbahasan rang
