DR. 11.4.2022 99

lompat parti lagi walaupun kita tidak ada suatu Undang-undang Antilompat Parti yang
in place.

Saya mencadangkan, walaupun ketiadaan Undang-undang Antilompat Parti
sekarang, kesemua parti yang mempunyai ahli dalam Dewan ini harus mengambil
satu pendirian politik menolak pengambilan segala wakil-wakil rakyat biarpun Ahli
Parlimen ataupun ADUN yang asal daripada parti lain ke dalam partinya. Ini adalah
penting untuk membuktikan komitmen setiap parti politik mendukung semangat
antilompat parti dan sekali gus mengakhiri hayat sesiapa yang hendak menjadi katak
politik.

Kerajaan telah mencadangkan supaya pindaan Perlembagaan ini dirujuk
kepada suatu Jawatankuasa Pilihan Khas Parlimen. Ini supaya pindaan ini dapat
diperhalusi dan dipersetujui oleh suatu Jawatankuasa Pilihan Khas bipartisan. Kita
perlu faham, draf pindaan Perlembagaan pada Artikel 48 Perlembagaan telah pun
dipersetujui oleh Jawatankuasa Teknikal MoU Kestabilan Politik. Draf yang
dikemukakan oleh kerajaan sendiri dipersetujui oleh pihak pembangkang tetapi pada
akhirnya telah tidak dipersetujui oleh Kabinet sendiri. Perkara ini tidak harus berlaku.

Maka, kesimpulan dan persoalan saya adalah sama ada kerajaan akan
memberikan komitmen bahawa Kabinet akan bersetuju atas segala keputusan yang
telah pun dicapai di peringkat Jawatankuasa Pilihan Khas Parlimen. Komitmen ini
adalah amat penting kerana sekiranya Jawatankuasa Pilihan Khas menggunakan
masa katakanlah sebulan untuk mencapai suatu cadangan yang dapat dipersetujui,
apabila masuk ke dalam Kabinet pula tidak dapat dipersetujui.

Maka, dalam penggulungan nanti saya berharap kerajaan harus
memaparkan komitmen kerajaan bahawa Kabinet akan bersetuju dengan cadangan
Jawatankuasa Pilihan Khas Parlimen. Dengan itu, sekian daripada saya. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Ipoh Timur. Seterusnya saya jemput Yang Berhormat Petaling Jaya.

3.05 ptg.

Puan Maria Chin binti Abdullah [Petaling Jaya]: Terima kasih Tuan Yang
di-Pertua. Saya rasa sebenarnya kita tidak perlu membentangkan tentang pindaan
Perlembagaan atau Akta Antilompat Parti jika semua wakil rakyat, mantan dan
memahami tanggungjawab mereka kepada mandat rakyat.

Langkah Sheraton yang merupakan sesuatu yang tidak pernah terjadi
sebelum ini dalam sejarah Malaysia telah menyebabkan dua penukaran kerajaan
sebelum ini kerajaan berpunca wakil rakyat yang hanya hendak mementingkan diri

sendiri, mendapat tawaran keistimewaan atau ada jawatan berpangkat yang telah
