DR. 11.4.2022 22

melaksanakan transformasi institusi politik termasuk cadangan yang diperjuangkan
agar Akta Antilompat Parti dan Pendanaan Politik dibentangkan di Dewan Rakyat
serta memperkasakan institusi Parlimen dan Dewan-dewan Undangan Negeri”.
Seawal 20 Disember 2018, dalam sebarang media sosial, saya sendiri
menggesa agar Kerajaan PH pada waktu itu supaya membawa Akta Antilompat Parti

atas tiga sebab:

(i) lompat mencemar demokrasi;
(ii) lompat mengkhianati pengundi; dan
(iii) lompat melanggar etika parti.

Saya secara peribadi turut mencadangkan pada tahun 2018, empat perkara;
(i) jika melompat, maka automatik berlaku pilihan raya kecil
(PRk);
(ii) yang melompat tidak dibenarkan bertanding dalam PRK itu;
(iii) denda kepada MP melompat sejumlah dana yang
dibenarkan ketika PRU _ iaitu. RM200,000 dipulangkan
kepada parti berkaitan; dan

(iv) di peringkat negeri juga wajar diadakan undang-undang ini.

Itulah cadangan pada 2018 dan saya ulangi pada 30 Ogos 2021 tahun lepas
sebelum MoU pada 13 September 2021 ditandatangani dalam kenyataan media
sosial saya agar Kerajaan Keluarga Malaysia ini melaksanakannya. Saya juga
menyebut bahawa Malaysia akan menjadi salah satu contoh demokrasi yang terbaik
jika akta ini dibuat. Jangan cemari demokrasi mandat rakyat di negara ini dan
hentikan perbuatan melompat parti.

Hari ini 11 April 2022 adalah satu hari yang tercatat dalam lembaran sejarah
negara, tercatat dengan tinta emas kerana Dewan Rakyat ini akan membawa suatu
usaha besar yang pertama. Langkah seribu tapak tentu dimulakan dengan langkah
yang pertama pada hari ini. Kebebasan rakyat dalam Perlembagaan Malaysia,
Perlembagaan Persekutuan Perkara 10 ialah kebebasan bercakap, berhimpun dan
membentuk persatuan namun tiada satu hak yang benar-benar mutlak kerana
Parlimen boleh menyekat atas apa-apa sebab yang dibenar oleh Perlembagaan.

Mahkamah telah menyatakan bahawa Parlimen boleh mengenakan sekatan
yang perlu pada kadar berpatutan yang munasabah. Parlimen boleh menyekat hak
dengan menggubal undang-undang jika perlu atau sesuai manfaat bagi tiga tujuan
utama:

(i) keselamatan negara;

(ii) ketenteraman awam; dan

(iii) prinsip moral.
