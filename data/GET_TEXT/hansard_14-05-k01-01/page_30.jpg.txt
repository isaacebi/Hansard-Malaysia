DR. 11.4.2022 24

Terbakar padi tidak diambil;
Elok dijaga siramlah basah.
Negara jadi tidak stabil;
Rakyat juga menjadi susah.

Terima kasih Tuan Yang di-Pertua.
Tuan Yang di-Pertua: Terima kasih Yang Berhormat Pontian.
Seterusnya, Yang Berhormat Kota Raja selaku Ketua Parti, lapan minit Yang

Berhormat.

11.12 pg.

Tuan Mohamad bin Sabu [Kota Raja]: Tuan Yang di-Pertua, hari ini saya
bernafas lega. Setelah lama berada dalam Parlimen, inilah berasa kelegaan jiwa
apabila Parlimen bersetuju di bawah Perdana Menteri iaitu Yang Amat Berhormat
Bera ini untuk meminda Akta Lompat Parti. Jiwa kita kacau dan sakit jiwa begitu
lama. Tidak kira di pihak mana yang lompat, bukan bila pihak sana lompat kita
gembira, pihak sini lompat sana pula gembira. Memang lompat ini boleh
mengubahkan kerajaan.

Pada tahun 1961, kerajaan PAS yang majoritinya sedikit, bila melompat
beberapa orang, bertukar kerajaan. Akan tetapi di Kelantan, bila Nordin Salleh
melompat tidak bertukar kerajaan kerana majoritinya besar. Di Perak, beberapa kali
tukar kerajaan kerana lompat parti dan yang lompat juga daripada kami, termasuk
parti yang hebat DAP pun ada lompat. Jadi, lompat-melompat ini sudah jadi perkara
biasa dalam politik Malaysia. Cuma paling berat bila berlaku lompat itu berubah
Kerajaan Federal, barulah membuka mata semua pihak.

Akhirnya kerajaan ditubuhkan melalui ‘Sheraton move’ ini tidak stabil, tidak
lama Perdana Menteri itu berkuasa tukar Perdana Menteri baru. Sekarang kalau
kami mahu, Perdana Menteri ini pun boleh ditukar, if we want tetapi kami tidak mahu.
Kami dah buat perjanjian MOU, jadilah Perdana Menteri, buatlah kebaikan untuk
rakyat sehingga pilihan raya akan datang... [Tepuk] Bagaimana sikap terbuka di
pihak kami. Kalau kami mahu dengan majoriti yang sedikit ada di pihak sana, kita
boleh offer beberapa jawatan kepada mereka, datang pula sebelah sini... [Ketawa]
Menteri pulalah aku tetapi kita bukan jenis itu.

Bagi kita, bila kita tandatangan MOU maka kita ikut dan kita harap Yang Amat
Berhormat Perdana Menteri juga setakat ini, alhamdulillah kita linat setia dengan
MOU ini... [Tepuk] Bolehnya diperbaiki dari semasa ke semasa.

Bayangkan kita lihat perubahan di Perak, beberapa kali berlaku perubahan.

Bila berlaku, kami waktu itu Pakatan Rakyat menang, dua tiga orang melompat,
