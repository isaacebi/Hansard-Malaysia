DR. 11.4.2022 122

perjuangan kita dalam politik haruslah tetap dan salah satu perkara yang saya belajar
daripada mendiang Karpal adalah in politic, loyalty is very important.

Yang Berhormat Port Dickson ada di sini. Saya pernah melihat ketika Yang
Berhormat Port Dickson berada di barisan kerajaan, apabila berbahas dengan Yang
Berhormat Jelutong mereka bertikam lidah tetapi apabila Yang Berhormat Port
Dickson dipecat dan dizalimi oleh Kerajaan Barisan Nasional mendiang Karpal
merupakan salah satu tokoh parti politik yang pertama yang menghulurkan bantuan
dan sehinggalah saat-saat terakhir kes Yang Berhormat Port Dickson berlangsung
di mahkamah, Yang Berhormat mendiang Karpal Singh adalah peguam yang
membela beliau dalam pertuduhan di mahkamah.

Saya memegang kepada prinsip yang sama. Hari ini merupakan hari yang
bersejarah. Dalam politik, kita harus memastikan bahawa kesetiaan kita kepada parti
dan rakan-rakan seperjuangan sentiasa kekal walaupun saya pada hari ini
mendapati pindaan-pindaan ini adalah sesuatu bukan seperti yang kami
mengharapkan tetapi saya berdiri pada hari ini untuk menyokong kerana saya rasa
finally dengan izin Timbalan Yang di-Pertua there is light at the end of the tunnel.

Saya ingin menggunakan kesempatan ini untuk bersuara untuk rakyat yang
telah keluar mengundi beramai-ramai pada pilihan raya umum yang _lalu
mengharapkan pertukaran dalam kerajaan. Mereka mengharapkan kita dapat
menumbangkan kerajaan yang dipimpin oleh Yang Berhormat Pekan dan melantik
kerajaan yang baharu untuk mentadbir di Putrajaya.

Apakan daya dalam masa 22 bulan, pengkhianat-pengkhianat dan katak-
katak telah pun menderhaka — saya gunakan istilah ‘menderhaka’ kerana apabila kita
meninggalkan sesuatu parti politik dan kita lompat ia adalah seolah-olah kita
menderhaka kepada ibu kita sendiri. Itu adalah prinsip yang dinyatakan dalam
ajaran-ajaran agama Hindu juga.

Kita boleh memaafkan seorang musuh berlawan berdepan dengan kita tetapi
tidak boleh memaafkan — bila-bila masa tidak boleh memaafkan seorang
pengkhianat yang berada bersama-sama dengan kita dan menikam kita daripada
belakang. [Tepuk]

Saya ingin tanya kepada Ahli-ahli Yang Berhormat yang ada di sini, Yang
Berhormat Ampang, Yang Berhormat Nibong Tebal, Yang Berhormat Pagoh sudah
meninggalkan Dewan. Dia kata undang-undang ini zalim. Kenapa mengkhianati
kami? Kenapa mengkhianati perjuangan? Yang  Berhormat Ampang
memperjuangkan pimpinan Port Dickson 22 tahun tetapi kenapakah pada saat-saat
terakhir mengkhianati beliau. Yang Berhormat Nibong Tebal ada sini, Yang

Berhormat Gombak, adakah ini prinsip-prinsip kita dalam perjuangan?
