DR. 11.4.2022 134

mencegah lompat parti. Saya hendak ambil pengalaman India. Tahun 1985 mereka
buat pindaan terhadap Jadual Kesepuluh Perlembagaan India yang menyatakan
bahawa tidak boleh lompat parti, tetapi lebih ramai lagi lompat lepas itu sebab
undang-undang itu bermasalah.

Di Afrika Selatan, dia tiru India. Undang-undang itu jadi lapuk dan tidak
relevan kerana mereka ada cara untuk lari daripada undang-undang ini. Ini kerana
kita tahu apabila undang-undang sudah ada, dibentangkan, maka di sana ada
kumpulan-kumpulan tertentu yang akan mencabar undang-undang ini di mahkamah.
Jadi saya ingin nyatakan bahawa di dalam Dewan ini saya ingin rekodkan, mari kita
ambil pengalaman negara-negara yang telah pun ada anti-hopping ini. Negara
seperti Australia, New Zealand yang boleh kita jadikan sebagai panduan supaya
hasrat ataupun dengan izin, intention of the framers, intention legislators, intention
Ahli-ahli Dewan Rakyat yang membuat undang-undang ini, tujuannya untuk
menghalang lompat parti. Jangan dengan ada undang-undang ini, ada loophole yang
dicari supaya lepas daripada hasrat dan niat murni Ahli-ahli Dewan ini untuk pastikan
supaya tidak berlaku lompat parti ini.

Tuan Yang di-Pertua, saya ingin tutup dengan menyatakan atau memberikan
pandangan sedikit kalau boleh, saya hendak kalau boleh Yang Berhormat Menteri
tolong jawab soalan ini sebab saya seorang peminat tegar seorang ahli politik dan
juga ahli falsafah politik Edmund Burke daripada UK. Dia hidup tahun 1729. Dia
ketika menjadi ahli politik, Ahli Parlimen, dia memberikan satu hujah bahawa wakil
rakyat, elected representative, wakil rakyat ini, kita meletakkan kita punya sokongan
ini kerana rakyat itu memberikan kepercayaan kepada kita untuk membuat
keputusan bagi pihak mereka.

Kalau Ahli Parlimen membuat keputusan yang terbaik untuk lompat untuk
rakyat, maka dia lompatlah. Terutamanya dalam hal-hal yang berkait dengan vote of
conscience, membuat undi mengikut naluri, mengikut pendirian. Jadi oleh kerana
Menteri ada di sini, saya hendak minta penjelasan sedikit. Apakah di sana ada ruang
untuk vote of conscience kalau ia bercanggah dengan pendirian-pendirian? Misalnya
kalau kita tengok Winston Churchill, Perdana Menteri UK, dia lompat parti, dekat UK
dia panggil rat, ratting, sini panggil frogging, lompat. UK panggil ratting, 1901 lagi dia
telah rat, maknanya telah lompat parti lain. Kerana apa? Ini kerana dia merasakan
prinsip parti pada ketika itu bercanggah dengan prinsip dia, maka dia kalih ke tempat
lain. Oleh sebab itu dia ada kaitan dengan apa yang saya hujahkan ini ialah apakah
di sana ada ruang untuk vote of conscience ini? Apakah dengan voting itu dia
bercanggah dengan pendirian parti tertentu yang diwakili? Apakah ia dengan
keadaan itu, dia terpaksa meletakkan jawatan dia dan kemudian adanya pilihan raya

semula di kawasan tertentu?
