DR. 11.4.2022 110

Pada masa yang sama, pindaan ini harus juga ditumpukan kepada
Perlembagaan, jangan pada akta kerana Perlembagaan ada safeguard dua pertiga
majoriti berbanding dengan akta yang boleh dipinda dengan hanya maijoriti Ahli
Parlimen yang hadir.

Akhir sekali sebagai penutup, Setiawangsa merasakan bahawa MoU setakat
ini telah membuahkan beberapa hasil. Undi 18, pendaftaran automatik dan
mendaulatkan kedudukan istimewa Sabah dan Sarawak di dalam Perlembagaan
kita, kedudukan seimbang dalam Jawatankuasa Pilihan Khas Parlimen. Maka, kita
merasakan kita perlu menjadikan Undang-undang Antilompat Parti ini sebagai realliti
untuk meneruskan semangat MoU antara pihak kerajaan dan Pakatan Harapan.

Setiawangsa mahu Jawatankuasa Pilihan Khas kembali dengan draf rang
undang-undang dalam jangka masa yang ditetapkan dan sidang Parlimen pada
bulan Mei untuk meluluskan perkara ini. Sekiranya kita gagal, demokrasi akan mati
di negara kita dan ini amat malang selepas usaha kita dalam Undi 18 dan
pendaftaran automatik untuk meluaskan demokrasi di negara kita. Terima kasih.
01530

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Setiawangsa. Berikutannya kita mempersilakan — Majlis mempersilakan
Yang Berhormat Kota Kinabalu.

Tuan Chan Foong Hin [Kota Kinabalu]: Terima kasih kepada Tuan Yang
di-Pertua. So, saya berasal dari Sabah dan isu lompat melompat ini amat dekat
dengan hati saya kerana sampai sekarang Sabah masih selalu terganggu oleh isu
lompat melompat ini. Baru-baru ini ada dua orang ahli Dewan Undangan Negeri DAP
meninggalkan parti kita jadi ADUN Bebas beberapa minggu sebelum memasuki
Warisan. So, ini kes lompat melompat yang terbaharu.

Sabah ini antara negeri yang paling awal mengadakan anti-hopping law,
undang-undang untuk melarang lompat melompat ini. Ini balik kepada sejarah 1986.
Pada tahun 1985, Parti Bersatu Sabah (PBS) walaupun menang pilihan raya tetapi
berlakunya lompat parti daripada PBS sehingga Ketua Menteri PBS pada masa itu
Tan Sri Datuk Seri Panglima Joseph Pairin Kitingan terpaksa bubar DUN Sabah pada
tahun 1986.

Pada tahun 1986, PBS menang besar sehingga mendapatkan lebih dua per
tiga majoriti dalam DUN Sabah dan pada masa itu PBS telah meluluskan
Constitutional (Amendment) Enactment (No.3) 1986 yang menambah klausa (2)(d)
kepada Artikel 18 Constitution of the State of Sabah.

Pada 20 Mei 1986, Yang di-Pertua Negeri Sabah telah memberikan perkenan
terhadap Undang-undang Antilompat Parti tersebut. Amat sedihnya, Artikel 18(2)
Perlembagaan Negeri Sabah ini telah pun dibuang pada tahun 1995 setelah UMNO
