DR. 11.4.2022 71

berbanding dengan adakan pilihan raya kecil secara automatik dalam masa 60 hari
daripada tarikh berlakunya tindakan lompat parti.

Namun, persoalan saya selanjutnya bagaimana pula sekiranya tindakan
lompat parti berlaku selepas tiga tahun Pilihan Raya Umum yang terakhir, Perkara
54(1) memperuntukkan bahawa tidak perlu mengisi kekosongan biasa atau casual

vacancy, dengan izin, yang berlaku selepas tahun ketiga.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Saya cadangkan agar Perkara 54(1) juga dipinda sekali supaya Rang
Undang-undang Antilompat Parti yang memerlukan Pilihan Raya Kecil dan bukan
recall election, dengan izin, supaya pembentangan untuk meminda undang-undang
lebih _menyeluruh dalam menghalang seseorang Ahli Dewan Rakyat daripada
melompat.

Tuan Yang di-Pertua, Ahli yang melompat dan mencetuskan Pilihan Raya
Kecil atau pilihan raya semula akan hilang kelayakan untuk mempertahankan Kerusi
di bawah Perkara 48(6).

Justeru, saya bersetuju agar Perkara 48(6) perlu dikaji semula bagi
memastikan ia tidak bercanggah dengan pindaan kepada Perkara 10, Perlembagaan
Persekutuan dan cadangan Rang Undang-undang Antilompat Parti yang bakal
dibentangkan.

Saya juga perlu tahu, apa jalan keluar sekiranya berlaku hung parliament,
dengan izin, yang tiada komponen parti ada majoriti jika Rang Undang-undang
Antilompat Parti diluluskan kerana tidak ada yang seharusnya melompat.

Adakah kita perlu meminta beberapa orang Ahli yang menang untuk
mengosongkan Kerusi mereka untuk membuka jalan untuk Pilihan Raya Kecil untuk
menyelesaikan masalah hung parliament? Bagaimanakah jika Pilihan Raya Kecil
masih menghasilkan satu hung parliament?

Semoga lontaran soalan-soalan saya dapat membantu Yang Berhormat
Menteri menyediakan pindaan RUU yang lebih terperinci dan memastikan tiada
kelompangan yang boleh membuat RUU ini tidak efektif dalam menyekat tindakan
lompat parti.

Tuan Yang di-Pertua, saya juga bersetuju dengan pendapat ramai bahawa
Rang Undang-undang Antilompat Parti boleh menyelesaikan beberapa masalah
tetapi menimbulkan masalah lain. Pada masa yang sama, mungkin kita harus melihat
kembali ke dalam sistem pemilihan kita untuk menjauh daripada sistem first-past-

the-post, dengan izin.
