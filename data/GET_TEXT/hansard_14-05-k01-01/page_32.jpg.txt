DR. 11.4.2022 26

Wakil Rakyat... [Disampuk] dan ini yang kita lihat berlaku, mereka enggan keluar
mengundi.

Datuk Seri Dr. Haji Dzulkefly bin Ahmad [Kuala Selangor]: Yang
Berhormat Kota Raja.

Tuan Mohamad bin Sabu [Kota Raja]: Saya yakin selepas daripada
pindaan ini, rakyat akan kembali yakin terhadap sistem Parliamentary democracy.

Datuk Seri Dr. Haji Dzulkefly bin Ahmad [Kuala Selangor]: Yang
Berhormat Kota Raja, sedikit.

Tuan Mohamad bin Sabu [Kota Raja]: Seperti kata Yang Berhormat
Padang Rengas tadi, kita hormat hak individu tetapi hak rakyat. Saya diundi oleh 90
ribu orang pengundi. Kalau saya lompat, ia hak asasi saya. Seramai 90 ribu orang
yang mengundi saya itu, saya hendak letak di mana hak mereka?... [Tepuk] Inilah
yang paling penting. Jadi sebab itulah siapa pun, mahkamah kah apa, kena
pertimbangkan hal ini.

Datuk Seri Dr. Haji Dzulkefly bin Ahmad [Kuala Selangor]: Yang
Berhormat Kota Raja.

Tuan Mohamad bin Sabu [Kota Raja]: Hak rakyat. Ya, siapakah?

Datuk Seri Dr. Haji Dzulkefly bin Ahmad [Kuala Selangor]: Yang
Berhormat Kota Raja, Kuala Selangor Yang Berhormat Kota Raja. Hebatlah hari ini
Yang Berhormat Kota Raja, jadi malaikat sungguh hari ini... [Ketawa]

Yang Berhormat Kota Raja, di samping apa pun yang telah disebut oleh ramai
pihak termasuk Yang Berhormat Menteri, Yang Berhormat Kota Raja sendiri, Yang
Berhormat Port Dickson, Yang Berhormat Seremban dan semuanya, Yang
Berhormat Kota Raja bersedia kah untuk melihat melangkaui daripada apa yang
merupakan kekangan terhadap individu-individu yang melompat atas apa pun sebab.
Antara perkara yang tidak disebut-sebut lagi saya kira adalah bagaimana seseorang
itu disogok.

Justeru, kalau boleh saya simpulkan ringkasnya, kerana mereka sebagai Ahli
Parlimen khususnya wakil rakyat di peringkat Parlimen ini, mereka tidak punya
kewangan untuk membiayai apa pun keperluan di kawasan-kawasan mereka kerana
mereka pembangkang, contohnya.

01120

Sudah sampai waktunya institutional reform untuk memastikan fair allocation
kepada semua itu menjadi satu amalan demokrasi di negara ini supaya tidak ada
yang lompat kerana kemiskinan ataupun kerana ketidakcukupan dananya.
Bagaimana Yang Berhormat Kota Raja?

Tuan Mohamad bin Sabu [Kota Raja]: Ya, saya setuju sebab itulah...
