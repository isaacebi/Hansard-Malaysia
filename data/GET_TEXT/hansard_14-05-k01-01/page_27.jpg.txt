DR. 11.4.2022 21

Justeru itu bagi pihak DAP, saya mencadangkan Yang Berhormat Puchong
mewakili DAP untuk duduk dalam jawatankuasa Select Committee ini untuk kita
memperhalus segala pindaan yang diperlukan dan juga menggubal satu Akta
Antilompat Parti. Akan tetapi, syaratnya Tuan Yang di-Pertua, kita juga menyebut
pada mesyuarat pada pagi tadi iaitu bahawa rakyat nak lihat perkara ini dapat
direalisasikan dalam masa yang terdekat.

Saya rasa ada satu tempoh masa yang munasabah perlu diberikan kepada
Jawatankuasa Pilihan Khas ini dan suka saya mencadangkan supaya Jawatankuasa
Pillhan Khas ini diberikan tempoh satu bulan untuk melaksanakan segala
tanggungjawab ataupun tugasan yang diberikan dan seperti yang dikatakan oleh
Yang Berhormat Menteri tadi.

Kita berharap bahawa sidang khas dapat diadakan sebelum penghujung Mei
supaya kita bawa balik pindaan yang diperlukan untuk pindaan Perlembagaan dan
juga draf Akta Antilompat Parti dibentangkan secara bersama supaya dalam sidang
yang akan datang ini. Kita akan meluluskan sekali gus bukan sahaja pindaan
Perlembagaan Persekutuan untuk membenarkan Akta Antilompat Parti tetapi Rang
Undang-undang Akta Antilompat Parti itu juga dibentangkan dan diluluskan bersama
dalam sidang khas tersebut.

Ini supaya selepas sidang khas nanti, Malaysia akan ada satu undang-
undang yang khusus untuk melarang sebarang tindakan lompat parti dan ini saya
amat yakin bahawa akan dapat mengembalikan keyakinan orang ramai dan
pengundi-pengundi terhadap sistem demokrasi dalam negara kita dan ada
keyakinan penuh untuk membuang undi dalam Pilihan Raya Umum Kelima Belas.

Justeru itu, saya menyokong apa yang dicadangkan supaya Rang Undang-
undang Perlembagaan (Pindaan) (No. 3) 2022 ini dirujuk kepada Jawatankuasa
Pilihan Khas. Sekian, terima kasih.

Tuan Yang di-Pertua: Terima kasih Yang Berhormat Seremban. Seterusnya

saya menjemput Yang Berhormat Pontian. Lima minit Yang Berhormat, silakan.

11.06 pg.

Datuk Seri Haji Ahmad bin Haji Maslan [Pontian]: Tuan Yang di-Pertua,
Assalamualaikum warahmatullahi wabarakatuh. Oleh sebab masa yang cukup
suntuk, lima minit. Saya akan membaca tulisan yang saya tulis pagi ini.

Tujuan Akta Perlembagaan (Pindaan)(No. 3) 2022 pada hari ini adalah untuk
mewujudkan peruntukan yang membolehkan sebagai punca kuasa bagi RUU
Antilompat Parti agar dapat dibentangkan secepat mungkin di Dewan yang mulia ini.
Pembuat dasar utama bagi parti saya UMNO iaitu Perhimpunan Agung UMNO pada

19 Mac 2022 telah dengan sebulat suara meluluskan usul yang berbunyi; “Menggesa
