DR. 11.4.2022 138

Johor Bahru, Yang Berhormat Datuk Shahril Samat dia tidak setuju dengan
kepimpinan partinya waktu itu dan dia mengambil tindakan gentlemen dia undur
bukan dia melompat, dia undur daripada parti dia dan Pilihan Raya Kecil Johor Bahru
diadakan semula dan dia dibenarkan bertanding dan dia menang.

Ertinya dikembalikan semula hak rakyat memilih dan rakyat suka dia, dia
dipilih semula. Akan tetapi, malangnya Parlimen kemudian buat Perkara 48(6),
“Orang yang diisytiharkan keluar parti lima tahun tidak boleh jadi calon lagi”. Jadi
yang ini pun mesti dilupuskan.

Tuan Yang di-Pertua, saya minta Yang Berhormat Menteri dan Jawatankuasa
jangan kacau, jangan ganggu perkara asas kebebasan rakyat di bawah Perkara 10.
Apa yang kita perlu fokus ialah Perkara 48 ada dalam Perlembagaan. Kalau ini kita
dapat buat, tidak payah ada akta baru, antilompat parti, itu sudah tidak relevan sebab
dalam Perlembagaan itu yang akan diluluskan dengan dua pertiga majoriti sudah
memasukkan syarat-syarat kelayakan yang kita boleh kawal gejala-gejala lompat
parti itu. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Pasir Gudang. Seterusnya saya menjemput pembahas terakhir,

Yang Berhormat Batu.

4.59 ptg.

Tuan P. Prabakaran [Batu]: Terima kasih, Tuan Yang di-Pertua untuk
memberi ruang kepada Batu untuk berbahas.
#1700

Seperti mana saya mewakili pengundi dan masyarakat Parlimen Batu, saya
rasa bangga untuk membahaskan pindaan Akta Perlembagaan Persekutuan. Saya
juga kena ucap terima kasih dan tahniah kepada Yang Berhormat Menteri yang
komited untuk membentangkan akta ini. Walaupun akta ini akan masuk ke
Jawatankuasa Pilihan Khas tetapi saya harap Jawatankuasa Pilihan Khas dapat
melahirkan satu akta yang adil supaya semua Ahli Parlimen dan juga pengundi dapat
satu akta yang adil dan menjaga hak asasi semua.

Saya memang menyokong pindaan Perlembagaan ini tetapi saya dengar
perbahasan daripada Abhli-ahli Parlimen lain dan saya juga ingin berkongsi
pengalaman saya sendiri yang melalui proses ataupun politik yang berlaku dua tahun
lepas. Semua orang tahu, rakyat Malaysia tahu punca ketidakstabilan politik adalah
Langkah Sheraton pada 2020, bulan Mac kalau tidak silap saya. Selepas Langkah
Sheraton, kita dilanda wabak COVID-19 dan negara kita pun menjalani lockdown.
Semasa lockdown, ada ramai Menteri, Timbalan Menteri, orang politik, presiden parti

ada approach saya untuk minta saya lompat ke sana, ini semasa lockdown.
