DR. 11.4.2022 48

Saya rasa Yang Amat Berhormat Perdana Menteri berada di kedudukan yang
terbaik. Usually in times of crisis will a person be truly tested, and that test will make
our country stronger. Saya berharap Yang Amat Berhormat Perdana Menteri dapat
menyahut cabaran ini. Tahniah, dan saya berharap pembaharuan ini akan terus
dibawa kerana kita masih ada lagi to reset Malaysia, selamatkan Malaysia bukan
untuk parti politik tetapi untuk rakyatnya.

Terima kasih Tuan Yang di-Pertua. Terima kasih.

Tuan Yang di-Pertua: Terima kasih Yang Berhormat Muar. Seterusnya Yang

Berhormat Jerlun. Silakan, lapan minit.

12.21 tgh.

Dato’ Seri Utama Haji Mukhriz Tun Dr. Mahathir [Jerlun]:
Assalamualaikum warahmatullahi wabarakatuh dan salam sejahtera. Jerlun juga
berdiri di sini untuk setuju secara prinsipnya perlu ada undang-undang untuk
menghindari daripada aktiviti lompat parti yang boleh menjatuhkan kerajaan
khususnya kalau ada unsur-unsur sogokan seperti jawatan kerajaan, GLC atau
habuan-habuan yang lain.

Sebenarnya tindakan lompat parti ini memberi lebih banyak kesan kepada
sebuah kerajaan kerana kerajaan itu boleh tumbang jika Ahli Parlimen daripada pihak
kerajaan itu sendiri yang menyeberangi lantai. Lompat parti daripada pembangkang
pula seperti mana yang berlaku dari UMNO ke Bersatu hanya menambah jumlah
Kerusi Parlimen di pihak kerajaan. Kita mesti ingat secara lazimnya pembangkang
tidak boleh jatuh, hanya kerajaan yang boleh tumbang.

Tindakan lompat parti ini kerana sogokan adalah gejala yang paling
berbahaya yang mengancam demokrasi negara ini. Namun, sangat penting
diperhalusi butiran-butiran dalam pindaan Perlembagaan Persekutuan ini dan
penggubalan rang undang-undang baharu supaya ia betul-betul tepat mengambil
kira semua kemungkinan dan mencapai matlamat.

lronisnya, kerajaan yang pada hari ini ingin membentangkan pindaan
Perlembagaan juga terbentuk kerana tindakan lompat sebilangan Ahli Parlimen
daripada gabungan Pakatan Harapan pada Februari 2020 waktu mana lebih kurang
41 Ahli Parlimen daripada Bersatu dan PKR merentas lantai untuk tubuhkan
gabungan baharu Perikatan Nasional khususnya bersama UMNO, PAS dan GPS.
Kami di Pejuang sangat berharap tidak ada klausa di mana Ahli-ahli Parlimen yang
dipecat dari parti kerana enggan dituruti tindakan parti untuk lompat daripada satu
gabungan ke satu gabungan yang lain juga perlu mengosongkan Kerusinya dan

dilaksanakan pilihan raya kecil.
