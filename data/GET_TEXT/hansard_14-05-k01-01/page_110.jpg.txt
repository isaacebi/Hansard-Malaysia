DR. 11.4.2022 104

dengan bersikap terbuka, berjiwa besar yang mana saya konsisten dalam ucapan
saya, penulisan saya, debat saya, bahawa akhirnya konsensus nasional itulah yang
menjadi perkiraan.

01510

Dalam hal ini, di atas MoU Pakatan Harapan yang melihat kepada mencapai
konsensus nasional itu lebih utama, hari ini kita berjaya mengadakan satu sidang
khas yang saya kira rentas parti bagi mencapai konsensus untuk menstabilkan politik
negara. Masalah asasi yang harus kita tangani bukan isu lompat tetapi apa yang
terlipat dalam lompatan itu. Apa yang saya maksudkan ialah sogokan, apa yang saya
maksudkan adalah ugutan, apa yang saya maksudkan iaitu ancaman-ancaman.

Ini secara terang telah menunjukkan bahawa lompatan itu berlaku dan
terdorong atas perkara-perkara yang keji, yang lebih buruk daripada itu, membawa
kesan yang besar sehingga jatuhnya sesebuah kerajaan yang telah mendapat
mandat. Itu perlu diatasi. Selagi pindaan ini tidak mencapai maksud mengharamkan
perbuatan dari sudut menjenayahkan semua kekejian moral politik ini, maka tidak
ada gunanya pindaan ini.

Saya juga berpendapat Tuan Yang di-Pertua, bahawa bagi pandangan saya,
nanti jawatankuasa harus melihat bahawa yang lebih afdal dalam kita membuat
pindaan, yang lebih baik, yang kita buat pindaan ialah melalui pindaan Perlembagaan
itu sendiri daripada an Act of Parliament. Ini bagi menjamin bahawa jikalau ia
merupakan an Act of Parliament, kita hanya memerlukan simple majority dan
kemungkinan di masa hadapan akan mengakibatkan kesan yang buruk apabila
lahirnya pemimpin-pemimpin yang akan menjadikan akta itu untuk kepentingan
dirinya atau kelompoknya.

Manakala kalau kita jadikan pindaan Perlembagaan itu sebagai satu keadaan
yang mengawal isu lompat parti ini maka keperluan untuk meminda seterusnya
hanya akan dibuat jikalau ada two-third majority. Jadi, dengan itu kita dapat
menjamin kebebasan pada waktu yang sama dan termaktub cara kita
mengendalikan lompat parti ini melalui pindaan Perlembagaan dan bukan sebagai
satu akta baru di Parlimen yang terdedah kepada pelbagai manipulasi di masa
hadapan.

Oleh kerana itu Tuan Yang di-Pertua, segala isu seperti apa definisi lompat
dan sebagainya boleh kita deliberatekan di dalam perkara-perkara dalam
Perlembagaan seperti 160, begitu juga dalam 48(6) boleh kita letakkan masalah
lompat parti ini tanpa kita memerlukan satu akta baru. Akan tetapi itu terpulang
kepada perbincangan, saya menyatakan pendirian saya. Yang penting hari ini, hari

bersejarah di mana kita telah mencapai konsensus nasional yang sudah lama hilang
