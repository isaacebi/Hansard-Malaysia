DR. 11.4.2022 2

Dato’ Sri Dr. Haji Wan Junaidi bin Tuanku Jaafar: Bacaan kali yang kedua
dan selepas itu diserahkan kepada Select Committee Tuan Yang di-Pertua.

Tuan Yang di-Pertua: Bagi membolehkan Rang Undang-undang
Perlembagaan (Pindaan) (No.3) 2022 ini dibacakan kali yang kedua dan ketiga pada
Mesyuarat hari ini, maka Majlis perlu merentikan kuat kuasa Peraturan Mesyuarat 48
melalui usul Peraturan Mesyuarat 90(2). Oleh itu saya menjemput sekali lagi Yang
Berhormat Menteri untuk mengemukakan usul tersebut. Yang Berhormat Menteri,

silakan untuk mengemukakan Usul Peraturan Mesyuarat 90(2).

USUL

MERENTIKAN KUAT KUASA PERATURAN MESYUARAT 48

10.07 pg.
Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa menurut Peraturan Mesyuarat 90(2), dan dengan
persetujuan Tuan Yang di-Pertua, saya mengemukakan usul untuk
merentikan kuat kuasa Peraturan Mesyuarat 48 di sepanjang tempoh
perbahasan Rang Undang-undang Perlembagaan (Pindaan) (No.3)
2022.”

Timbalan Menteri di Jabatan Perdana Menteri (Tugas-tugas Khas)
[Datuk Mastura binti Tan Sri Dato’ Mohd Yazid]: Tuan Yang di-Pertua, saya
menyokong.

Tuan Yang di-Pertua: Terima kasih Yang Berhormat Timbalan Menteri. Ahli-
ahli Yang Berhormat, sekarang saya kemukakan masalah kepada Majlis untuk
diputuskan. Masalahnya ialah usul seperti yang dikemukakan tadi hendaklah
disetujukan.

[Usul dikemuka bagi diputuskan; dan disetujukan]

Tuan Yang di-Pertua: Ahli-ahli Yang Berhormat, bagi membolehkan seramai
mungkin Ahli Yang Berhormat dapat berbahas, adalah dicadangkan mesyuarat hari
ini bersidang secara terus tanpa henti rehat. Oleh itu, saya menjemput Yang

Berhormat Menteri untuk mencadangkan usul Peraturan Mesyuarat 12(1).
