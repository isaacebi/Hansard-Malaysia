DR. 11.4.2022 93

2.37 ptg.

Datuk Mohd Azis bin Jamman [Sepanggar]: Terima kasih, Tuan Yang di-
Pertua. Sejarahnya Sabah adalah wilayah yang banyak menjadi mangsa kepada
kejadian lompat. Rakan saya Yang Berhormat Kota Belud tadi telah sebut, “One
state government after another tumbang kerana lompatan.” Malah lebih jijik lagi ada
yang menyamakan wakil rakyat Sabah seumpama kraf tangan yang cantik-cantik,
gambaran betapa mudahnya dibeli wakil-wakil rakyat Sabah. Malah hari ini sinonim
rakyat melihat pemimpin di Sabah kaya-raya namun rakyatnya miskin.

Tuan Yang di-Pertua, the first step has to be the right step. Itulah yang disebut
oleh Ahli Parlimen dari Sarawak semasa mereka memutuskan untuk berkecuali
semasa pindaan Perlembagaan tahun 2019 berkaitan Sabah dan Sarawak. Namun
langkah pertama yang dibuat oleh kerajaan pada hari ini yang dahulunya berada di
blok pembangkang pula berlaku sebaliknya.

Kita berbahas hari ini bukanlah bertujuan untuk menghenti dan menghalang
tindakan lompat parti. Sekali lagi tidak ada satu patah perkataan pun berkenaan
lompat parti di dalam pindaan ini sama ada dalam versi bahasa Melayu ataupun
bahasa Inggeris. Daripada banyak-banyak pindaan yang dicadangkan, hari ini
hanya satu sahaja pindaan yang dibentangkan.

Bukan itu sahaja, Rang Undang-undang Antilompat Parti yang dicadangkan
juga tidak ada di atas meja kita. Therefore, why are we here? Saya ingat sidang
khas ini bertujuan untuk Rang Undang-undang Antilompat Parti. Sekarang entah
betul entah tidak akan ada sidang khas lagi. Kenapakah panggil hari ini? Kenapakah
tidak sekalikan sahaja? Sedarkah Yang Amat Berhormat Perdana Menteri tiket kapal
terbang dari Sabah ke Kuala Lumpur hari ini jauh lebih mahal berbanding ke negara-
negara Eropah. Saya takut hari raya nanti ramai rakyat Sabah tidak dapat pulang
disebabkan tiket kapal terbang yang terlalu mahal.

Malah bill ini juga memberi kuasa yang besar dan luas yang bakal diberikan
kepada kerajaan melalui pindaan Perkara 10 hari ini. Berkemungkinan besar akan
disalah guna dan menindas wakil rakyat yang tidak bersalah.

Tuan Yang di-Pertua, hari ini saya selaku Ahli Parlimen Warisan ingin
mengulangi pendirian bahawa kami menyokong penuh usaha kepada langkah yang
diambil bagi memastikan tindakan lompat parti oleh wakil rakyat ditamatkan
sepenuhnya once and for all. Namun usaha ke arah itu perlu jelas, perlu terang dan
perlu lengkap bukan dengan tindakan kerja separuh jalan. Hari ini pinda satu, dua
bulan lagi dari siri hari ini pinda lagi. Pada akhirnya nanti adakah objektif untuk

memastikan lompat parti dihalang ataupun dihukum.
