DR. 11.4.2022 105

dalam diri politik dan juga mengembalikan kepercayaan rakyat kepada institusi politik
dalam negara ini. Sekian, terima kasih Tuan Yang di-Pertua.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Parit Buntar. Dipersilakan Yang Berhormat Papar.

3.13 ptg.

Tuan Haji Ahmad bin Hassan [Papar]: Assalamualaikum warahmatullahi
wabarakatuh. Tuan Yang di-Pertua, terima kasih... [Bercakap dalam bahasa
Mandarin]

Saya sebagai Ahli Parlimen Papar, ingin menyatakan di sini bahawa saya
menyokong penuh sebarang perundangan yang dapat menghalang dan
mengharamkan aktiviti melompat parti di kalangan Wakil Rakyat. Namun, jika ia
sepertimana yang dibentangkan pada hari ini saya amat kecewa akan pindaan pada
hari ini. Mengapakah? la kerana pindaan Perlembagaan yang dibuat pada hari ini,
bagaikan “melepaskan batuk di tangga’, semberono sahaja dan berniat ingin
mengelirukan rakyat bahawa kerajaan telah melakukan sesuatu bagi menyekat
aktiviti parti.

Adakah Blue Bill hari ini ada menyebut dengan jelas bahawa ia bertujuan
untuk menggubal Rang Undang-undang Antilompat Parti? Sekali lagi saya katakan
bahawa tidak disebut perkataan lompat parti dalam pindaan ini. Malah pindaan ini
juga seperti yang dikatakan oleh rakan-rakan tadi, ia memberi tafsiran yang luas dan
berbahaya kerana memberi kuasa kepada kerajaan untuk menggubal satu undang-
undang yang boleh menekan, menyekat mahupun mengawal kebebasan seorang
Ahli Parlimen yang ikhlas berjuang demi rakyat dan negara.

Reformasi Parlimen juga harus dibuat di mana semua MP, baik kerajaan
ataupun pembangkang harus diberikan peruntukan yang sama rata kerana
peruntukan inilah yang menyebabkan ramai wakil rakyat yang menjadi ‘katak’ demi
untuk menangani keperluan kawasan masing-masing yang diwakili. Saya yakin dan
percaya ‘katak-katak’ ini akan duduk diam kalau diberi peruntukan yang adil dan
saksama.

Isu yang perlu kita jelaskan di sini adalah tiada jaminan bahawa perundangan
yang bakal digubal oleh kerajaan kelak adalah hanya semata-mata bagi menghalang
wakil rakyat daripada melompat ke parti lain tanpa ada sebarang tujuan lain. Walau
bagaimanapun, semalam Yang Berhormat Menteri telah mengeluarkan satu
kenyataan media Rang Undang-undang Antilompat Parti akan dibentangkan di
Parlimen pada sesi Julai tetapi pagi ini Pakatan Harapan mahu dibuat pada hujung
bulan Mei ini. Adakah kita boleh mempercayai ini semua kerana selepas satu tarikh

ke satu tarikh, /ast kita juga yang /ugai-lugai.
