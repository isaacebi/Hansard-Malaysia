DR. 11.4.2022 54

Berhormat Perdana Menteri pagi tadi untuk menganggotai Jawatankuasa Khas ini
bagi melunaskan tanggungjawab dan urusan mereka sehingga membolehkan sidang
khas dipanggil nanti untuk mewujudkan Akta Antilompat Parti. Terima kasih Tuan
Yang di-Pertua.

Tuan Yang di-Pertua: Terima kasih Yang Berhormat Kulim-Bandar Baharu.

Yang Berhormat Sibuti.

12.40 tgh.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Assalamualaikum warahmatullahi wabarakatuh. Sibuti ingin mengambil
bahagian untuk membahas berkenaan tentang suatu akta untuk meminda
Perlembagaan Persekutuan pada hari ini yang berhubung kait dengan Rang
Undang-undang Antilompat Parti. Juga, saya bersetuju dengan pandangan Yang
Berhormat Muar bahawa ramai di kalangan anak-anak muda dan juga masyarakat
ketika ini sudah muak dengan keadaan politik semasa.

Kita baca sahaja komen-komen yang terdapat di kalangan netizen, setiap kali
mencaci tidak kira parti kerajaan ataupun politik pembangkang. Juga saya mewakili
GPS Sarawak ingin berkongsi berkenaan tentang pandangan Akta Antilompat Parti
ini. Juga apa yang saya ingin tanya kepada kerajaan adalah bagaimanakah status
kepada parti yang berpecah dan juga telah mewujudkan satu parti baharu dan
adakah mereka dianggap sebagai lompat parti?

Juga, Rang Undang-undang Antilompat Parti ini adalah harus dilaksanakan
memandangkan kita tidak ingin membiarkan personalism di dalam parti politik
semasa. Juga berkenaan tentang cadangan daripada Yang Berhormat Julau yang
mempertahankan kedudukan beliau sebagai seorang Ahli Parlimen Bebas kerana
dipilih oleh rakyat, saya melihat adalah wajar untuk mendefinisikan kedudukan Ahli
Parlimen Bebas di mana apakah yang berlaku sekiranya Ahli Parlimen Bebas
tersebut membentuk suatu parti baharu dan juga menyertai parti-parti kerajaan
ataupun menyertai parti kerajaan. Adakah mereka dianggap sebagai lompat parti?

Juga saya ingin bertanya kepada Menteri, bagaimana status kepada sebuah
parti yang keluar daripada collation sesuatu parti seperti apa yang berlaku kepada
GPS ketika pada tahun 2018, kami keluar daripada Pakatan Harapan ataupun
collation Barisan Nasional dan tidak menyertai kerajaan dan juga mengisytiharkan
friendly kepada mana-mana collation, adakah ini juga dianggap sebagai lompat
parti?

Itu adalah merupakan perkara-perkara yang telah banyak dibangkitkan dan
juga komen-komen daripada pengundi-pengundi yang melihat bahawa sudah

penting Akta Antilompat Parti ini dijalankan dan juga hari ini saya mengucapkan
