DR. 11.4.2022 53

juga sebab dia sudah jadi Bebas, umpamanya. Perkara yang itu kita anggap tidak
boleh masuk dalam kategori hopping sebab itu berkaitan dengan parti.

Parti politik yang meninggalkan satu- badan gabungan. Katalah hari ini
dengan izin, PAS gabungan Perikatan Nasional. Esok lusa memilih masuk Barisan
Nasional. Itu pun kita bincang apakah perlu dianggap hopping ataupun tidak.
Sementara Senator disebut oleh Yang Berhormat Padang Rengas itu ikut disyorkan
termasuk, kita berbincang bahawa ahli majlis tidak tertakluk dalam perkara ini sebab
kita ada tiga peringkat kerajaan sebab di peringkat PBT tidak berlaku pilihan raya.
Mesej saya Tuan Yang di-Pertua, perbincangan kita sangat menyeluruh. Apabila kita
bersetuju dengan pembentukan PAC pada hari ini, saya percaya proses PAC ini
menjadi ringan dan tidak terbeban kerana kita tidak bermula dengan zero, kita tidak
bermula dengan vakum.

Sebab itu apabila komitmen diberi oleh kerajaan untuk mengadakan satu
sidang khas pada akhir Mei, saya anggap ia satu tempoh yang agak munasabah
untuk kita lakukan bersama. Komitmen Pakatan Harapan Tuan Yang di-Pertua, kalau
nanti diluluskan di peringkat Parlimen melalui pindaan Perlembagaan dan juga
meluluskan Rang Undang-undang Antilompat Parti, pendirian kita tidak berubah, kita
kekal menyokong usaha untuk mewujudkan undang-undang ini melalui two tiers;
pinda Perlembagaan kemudian lulus rang undang-undang; ataupun one tier, itu tidak
jadi isu.

Bahkan komitmen kita akan mengusahakan pula negeri-negeri di bawah
kawalan Pakatan Harapan untuk segera pula meluluskan enakmen di peringkat
negeri, macam Pulau Pinang sudah lulus, Selangor, Negeri Sembilan atau negeri-
negeri yang kami ada wakil rakyat, komitmen kami untuk rakyat di luar sana kita akan
berusaha untuk mewujudkan pula undang-undang di peringkat negeri sejurus
selepas kelulusan diperoleh di peringkat Parlimen.

Tuan Yang di-Pertua, kesemuanya ini, penutup saya ialah kerana kita sedar
secara prinsipnya seperti diungkap oleh ramai rakan Ahli Yang Berhormat yang lain,
perbuatan lompat parti itu sebenarnya mengkhianati mandat rakyat dan mencemar
prinsip demokrasi dan ia membawa kepada ketidakstabilan politik dan itulah yang
kita alami pada penggal ini. Oleh sebab itu, saya percaya mewakili Parti Keadilan
yang agak parah terpukul kerana ahli Parlimennya keluar. Begitu juga dengan rakan-
rakan saya daripada UMNO.

01240

Saya percaya inilah masanya untuk kita memulakan langkah ini dan
meneruskan sehingga berjaya. Insya-Allah sebelum sidang ini tamat, pada hari ini
juga Pakatan Harapan dan blok pembangkang, kita akan menamakan lima orang

wakil kita seperti mana yang dipersetujui dalam pertemuan dengan Yang Amat
