DR. 11.4.2022 142

mengutuskan surat kepada Tuan Yang di-Pertua supaya mengatakan kita akan buat
satu usul. Ini semua peringkat yang perlu dibuat dan kita telah buat. A/hamdulillah,
usul juga telah disediakan, selepas ini kita bentang.

Jadi, Tuan Yang di-Pertua, biarlah saya terus kepada perbincangan ini.
Terlebih dahulu sekali lagi saya mengambil kesempatan ini untuk mengucapkan
terima kasih kepada Ahli-ahli Yang Berhormat yang telah mengambil bahagian
dalam perbahasan Rang Undang-undang Perlembagaan (Pindaan) (No. 3) 2022.
Segala Cadangan dan pandangan oleh Ahli-ahli Yang Berhormat itu amat dihargai
dan akan diberi perhatian sewajarnya, sebagaimana saya sebutkan tadi oleh pihak
Select Committee itu sendiri nanti, insya-Allah.

Tuan Yang di-Pertua, Yang Berhormat Port Dickson, Yang Berhormat Negeri
Sembilan, Yang Berhormat Sungai Buloh, Yang Berhormat Bukit Gelugor, Yang
Berhormat Parit Buntar telah membangkitkan mengenai isu Perkara 10, Fasal (3A)
yang dikatakan tidak mengkhusus kepada cadangan gubalan akta larangan Ahli
Dewan Rakyat bertukar parti. Ini yang dikatakan tadi a little bit too wide, dengan izin.
Kita hendak narrow down. Jadi, semua pihak mengatakan sedemikian.

Ahli Yang Berhormat Pengerang juga turut menimbulkan persoalan yang
sama, mengatakan bahawa cadangan pindaan Perkara 10, Fasal (3A) adalah terlalu
luas dan tidak jelas, lack clarity, boleh menimbulkan kekeliruan. Terdapat cadangan
kepada Ahli-ahli Yang Berhormat untuk memasukkan tafsiran larangan tukar parti
dalam Perlembagaan Persekutuan supaya pindaan yang akan dilaksanakan tidak
memberikan kuasa yang besar kepada mana-mana pihak untuk menggubal rang
undang-undang lain yang akan mengehadkan kebebasan Ahli Parlimen.

Yang Berhormat Port Dickson, Yang Berhormat Sibuti, Yang Berhormat
Seremban, Yang Berhormat Selayang, Yang Berhormat Pengerang, Yang
Berhormat Parit Buntar dan Yang Berhormat Rasah turut mengemukakan persoalan
mengenai keperluan Perkara 48(6) itu tempoh masa bertenang selama lima tahun
kepada Ahli Parlimen dimansuhkan dan mandat dikembalikan kepada rakyat.

Ingin saya nyatakan di sini bahawa keputusan dasar asal adalah untuk
mengecualikan pemakaian 48(6). Walau demikian, kita ada Select Committee, kita
juga serah dengan Select Committee untuk pertimbangan kepada Ahli Dewan
Rakyat yang kehilangan kerusi akibat bertukar parti. Bermakna tempoh bertenang
lima tahun tidak terpakai kepada Ahli-ahli yang bertukar parti. Mereka boleh
bertanding semula untuk pilihan raya seterusnya.

Dengan kata ringkas, sama ada orang itu berpindah daripada satu parti ke
satu parti yang lain ataupun dia meletakkan jawatan sebagai Ahli Parlimen untuk apa

alasan sekalipun, dia dibolehkan lagi bertanding dalam kawasan yang sama dan
