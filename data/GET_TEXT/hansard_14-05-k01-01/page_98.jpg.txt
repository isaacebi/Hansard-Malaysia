DR. 11.4.2022 92

hal-hal yang sangat menjelikkan apabila ahli-ahli politik knususnya ADUN-ADUN
yang dibeli dengan wang ringgit.

Hari ini kita sepakat bahawa ini perbuatan yang seharusnya ditolak dan
dibenci untuk memastikan supaya tidak berlaku lagi perbuatan— jangan melompat,
jangan merampas kuasa kerajaan mandat rakyat. Jangan tawar dan beli ahli-ahli
politik dan ahli-ahli politik tidak seharusnya menyerahkan diri untuk menjadi pelacur-
pelacur politik di dalam negara kita ini.

Apa yang lebih penting kepada kita ialah untuk perlu kepada sebuah ataupun
suatu undang-undang yang jelas seperti mana yang telah pun diperakui semua
bahawa suatu akta baharu yang perlu diwujudkan bagi memastikan keadaan ini tidak
berlaku. Namun begitu Tuan Yang di-Pertua, satu perkara lagi yang perlu dilihat oleh
pihak kerajaan ialah supaya isu ini, kerana berlaku di Mahkamah Persekutuan dalam
kes Menteri Besar Perak dahulu di mana Mahkamah Persekutuan telah pun
endorsed bahawa, “Kehilangan sokongan kepada MB itu boleh dibuat di luar
daripada DUN termasuk melalui Surat Akuan Berkanun kepada MB yang baharu’.

Maknanya Surat-surat Akuan Berkanun dan ini yang menyebabkan
berlakunya yang berkaitan dengan soal lompat-melompat dan sebagainya. Jadi oleh
sebab itu, kita perlu kepada suatu peraturan yang jelas, yang berkaitan dengan usul
undi tidak percaya ataupun usul percaya yang perlu ada satu peraturan sehingga
kita di dalam Dewan ini pun pernah dikemukakan tetapi Tuan Yang di-Pertua boleh
mengelak daripada usul tersebut untuk dinaikkan ke atas bagi dikemukakan usul
tersebut. Kalau ini boleh berlaku di dalam Dewan, saya percaya bahawa isu-isu yang
berkaitan dengan lompat-melompat ini tidak mungkin boleh berlaku.

Keduanya ialah juga perlu dilihat di sini ialah bagaimana isu kita hendak
mengatasi sebuah parti gabungan itu keluar daripada gabungan tersebut sedangkan
dia bertanding atas nama gabungan dan menggunakan lambang gabungan tersebut
pada suatu ketika dia lompat membentuk gabungan yang baru.

Ini juga harus dilihat bahawa sesuatu yang boleh menyebabkan khianat
kepada mandat rakyat itu iaitu kerajaan yang telah terbentuk melalui mandat rakyat.
Jadi, inilah yang saya harapkan supaya satu kesedaran baharu, budaya politik
baharu untuk kita mengelak daripada menjadi pelacur politik dalam negara kita.
Terima kasih, saya mohon menyokong.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Pokok Sena. Seterusnya saya menjemput Yang Berhormat

Sepanggar.
