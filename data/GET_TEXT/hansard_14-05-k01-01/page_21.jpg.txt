DR. 11.4.2022 15

selama lima tahun. Delete itu ya, sebab kita hendak bagi tahu pada dia kalau dia
sudah tidak puas hati sangat dengan parti, dia boleh resign, tetapi dia hendaklah
diberikan hak untuk bertanding.

Tuan Sivarasa Rasiah [Sungai Buloh]: [Bangun]

Dato’ Seri Mohamed Nazri bin Abdul Aziz [Padang Rengas]: Yang
Berhormat Sungai Buloh hendak tanya?

Tuan Sivarasa Rasiah [Sungai Buloh]: Pandangan boleh?

Dato’ Seri Mohamed Nazri bin Abdul Aziz [Padang Rengas]: Boleh, boleh.

Tuan Sivarasa Rasiah [Sungai Buloh]: Baik, terima kasih. Saya setuju 100
peratus dengan pandangan. Kita juga wajib meminda atau buang perkara 48(6) yang
disebut oleh Yang Berhormat tadi adalah penghalang untuk wakil rakyat itu yang
dilucutkan kerusi untuk bertanding baliklah. So, itu tidak adil pada dia. Akan tetapi
yang lebih menarik adalah komen, pandangan daripada Yang Berhormat Padang
Rengas tadi, kerusi itu adalah milik parti. Sebenarnya saya nampak dalam keadaan
lompat parti ini, bila wakil rakyat lompat, milik kerusi itu adalah dalam tangan rakyat,
pengundi. Ini sebab apa yang kita hasilkan dengan undang-undang ini, undang-
undang lompat parti, kerusi itu akan dilucutkan dan wakil rakyat itu tidak lagi jadi wakil
rakyat.

Jadi, lepas itu kita mesti ada pilihan raya kecil. Dengan itu, siapa akan
menentukan siapa menang, bukan parti. Pihak yang akan menentukan ialah rakyat
sendiri.

01050

Jadi mana-mana parti akan letak calon, pihak lain akan letak calon dan
akhirnya rakyat yang menentukan siapa sepatutnya kekal di dalam kerusi itu. Itulah
pandangan saya, saya minta penjelasan daripada Yang Berhormat Padang Rengas.

Tuan Khalid bin Abd Samad [Shah Alam]: Yang Berhormat Padang
Rengas...

Dato’ Seri Mohamed Nazri bin Abdul Aziz [Padang Rengas]: Yang
Berhormat, nanti dahulu. Yang Berhormat Sungai Buloh ini saya tidak berapa faham
apa Yang Berhormat tanya itu. Siapa yang mengendali?

Tuan Sivarasa Rasiah [Sungai Buloh]: Komen bagi tadi bahawa kerusi itu
adalah milik parti. Because dengan undang-undang ini bila wakil rakyat lompat
kerusi itu akan dilucutkan. Dia akan dilucutkan kerusi itu, dia bukan lagi wakil rakyat
dan pilihan raya kecil akan diadakan dan di dalam itu yang menentukan siapa jadi
wakil rakyat baru dalam tempat itu ialah pengundi bukan parti. Parti tidak boleh ganti
namalah, kalau itu maksud Yang Berhormat Padang Rengas.

Dato’ Seri Mohamed Nazri bin Abdul Aziz [Padang Rengas]: Tidak. Saya

ingat kalau macam kalau Ahli Parlimen itu dia sudah tidak percaya kepada parti dia.
