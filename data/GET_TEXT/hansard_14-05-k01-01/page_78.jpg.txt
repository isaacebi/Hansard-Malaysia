DR. 11.4.2022 72

Mungkin kita hanya perlu memilih parti yang bertanding, dan Kerusi di Dewan
Rakyat dibentuk mengikut jumlah undi populariti yang diperoleh oleh setiap parti.
Sebagai contoh, sekiranya parti ‘A’ memperoleh undi 10 peratus undi populariti
keseluruhannya, maka parti ‘A’ boleh melantik 22 Ahli Parlimen dalam Dewan
Rakyat.

Parti kemudian boleh menggantikan sesiapa sahaja daripada mereka pada
bila-bila masa sekiranya berlaku kematian, hilang kelayakan sebagai Ahli Parlimen
atau tidak perform. Ini akan menghalang lompat parti dan usaha hentam-
menghentam bagi tujuan menjatuhkan seseorang ahli politik lawan.

Sistem ini juga akan menghalang parti yang memperoleh kurang daripada 50
peratus undi populariti membentuk kerajaan dengan majoriti lebih dua per tiga.
Sistem ini membolehkan pengundi memberi tumpuan kepada visi dan misi setiap
parti yang bertanding.

Oleh itu, pengundi boleh memilih parti yang paling mewakili kepentingan
mereka dan diwakili di Dewan Rakyat. Oleh sebab masa tidak cukup...

Timbalan Yang di-Pertua [Dato' Mohd Rashid Hasnon]: Masa sudah
tamat.

Tuan Steven Choong Shiau Yoon [Tebrau]: ...Saya henti di sini dan saya
ingin menyokong RUU ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Tebrau. Seterusnya, saya menjemput Yang Berhormat Kota Belud.
Yang Berhormat Kota Belud tidak ada.

Seterusnya saya menjemput Yang Berhormat Dungun.

1.34 tgh.

Tuan Haji Wan Hassan bin Mohd Ramli [Dungun]: Bismillahi Rahmani
Rahim. Alhamdulillah... [Membaca_ selawat] Assalamualaikum warahmatullahi
wabarakatuh dan salam sejahtera.

Terima kasih kepada Tuan Yang di-Pertua mengizinkan saya untuk
mengambil bahagian dalam perbahasan pindaan berkenaan Perkara 10,
Perlembagaan Persekutuan yang menyentuh kepada kebebasan berpersatuan.

Kita mengambil keberkatan pada bulan yang mulia ini di sidang khas ini
dengan membahaskan pindaan perlembagaan ini. Pindaan ini dibuat bagi
memastikan pembentangan Akta Antilompat Parti dapat diluluskan dengan mudah
selepas ini.

Tuan Yang di-Pertua yang saya hormati, saya ingin menyentuh berkenaan
dengan pindaan ini yang menyaksikan aktiviti berpersatuan dalam Perkara 10 ini

dipinda dengan penambahan fasal yang menyebut kewujudan sekatan ke atas hak
