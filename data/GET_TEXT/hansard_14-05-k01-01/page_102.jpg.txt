DR. 11.4.2022 96

mencetuskan political and financial crisis. Memberi kesan besar kepada
perkembangan politik negara dan tanah air, tetapi juga mencetus gerakan reformasi.
Ada dukungan daripada parti PAS, daripada parti UMNO juga, segelintir pimpinan
yang juga dipecat dan Ketua AMANAH dan DAP.

Akan tetapi antara tuntutan yang saya fikir relevan untuk mendesak supaya
wujudnya pengasingan kuasa dalam kerajaan. Anggota Dewan Rakyat dia fokus
dengan penggubalan rang undang-undang. Pihak eksekutif dia fokus memerintah
dan institusi kehakiman berdiri secara independent. Kita tidak mahu berlaku salah
guna kuasa, semua sudah kena ya. Saya pasti semua parti politik, bila ROS ketika
itu menghalang perwujudan parti politik baharu.

Justeru, bila dua dekad selepasnya, kita sampai ke saat ini. Saya fikir bila
bercakap tentang sebuah rang undang-undang yang akan beri kesan kepada semua
Ahli Parlimen, wajiblah sertakan satu salinan kepada kami semua. Memang kita ada
perwakilan, tetapi dalam Jawatankuasa Pilihan Khas, kalau kita mahu buat semangat
secara terbuka, maka jumlah anggota Parlimen pembangkang dan juga kerajaan
harus sama rata.

Saya tidak mahu pengulangan pada tahun 2012, kita ada Jawatankuasa
Pillhan Khas berkait dengan reformasi pilihan raya. Perwakilan daripada kerajaan
lima daripada Barisan Nasional ketika itu, tiga sahaja daripada pembangkang dan
seorang Ahli Parlimen independent. Akan tetapi, akhirnya persetujuan tidak dapat
diurai dan pihak pembangkang terpaksa mewujudkan laporan minoriti atau the
minority report.

Kita pun tahu bukan semua rekomendasi yang diluluskan dalam Dewan
Rakyat untuk mereformasi sistem pilihan raya kita dilakukan sepenuhnya. Justeru,
pada hari ini saya pinta - kita tidak boleh ucap tahniah lagi kerana tidak sampai lagi,
tidak dibuat lagi walaupun kita sambut baik ada Jawatankuasa Pilihan Khas. Dalam
kewujudan jawatankuasa tersebut, bukan sahaja daripada segi penganggotaan.

Kedua, saya tidak mahu kita terikat dengan Hobson’s choice, tidak ada pilihan
pun, hanya diputuskan oleh kerajaan. Saya harap memandangkan Yang Berhormat
Pengerang sudah siapkan sebuah rang undang-undang untuk diambil kira, kita kena
pastikan Rang Undang-undang Antilompat Parti membawa cadangan bukan sahaja
daripada Yang Berhormat Pengerang, bawa juga cadangan daripada BERSIH
supaya dia saling melengkapi dan you compare what is the best outcome semasa
rundingan yang berlangsung selama satu bulan, insya-Allah.

Kedua, perlu juga dirunding dengan kesemua kerajaan negeri. Semua
kerajaan negeri akan mendapat kesan daripada kelulusan undang-undang ini. Maka
dalam proses, tidak boleh dinafikan peluang untuk menjelaskan di peringkat negeri

Selangor, Kelantan, Pulau Pinang. Semua ini harus dibuat dalam masa di mana kita
