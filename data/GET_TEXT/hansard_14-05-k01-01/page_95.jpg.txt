DR. 11.4.2022 89

tahun seperti yang ditetapkan oleh Perlembagaan negara haruslah diakui dan
dipatuhi.

Dalam hal ini, Tuan Yang di-Pertua, semasa jawatankuasa mengadakan
mesyuarat, saya cadangkan dua perkara yang lain yang perlu diambil kira. Satu
adalah Artikel 57(1)(b) di mana kita perlu to increase the number of Deputy Speakers
dari dua yang sedia ada kepada tiga. Tidak perlu kita membawa pemindaan
Perlembagaan setiap kali untuk perkara-perkara yang boleh dibuat sekali gus. Saya
harap itu boleh diambil kira.

Kedua adalah Artikel 48(1)(e) iaitu pada tahun 1957, Tuan Yang di-Pertua,
kalau seorang Ahli Parlimen didenda RM2,000 atau dijatuhi hukum lebih daripada
satu tahun, dia kehilangan kerusi. Saya setuju. Akan tetapi, RM2,000 pada tahun
1957 ke masa sekarang sangat beza. Seorang guru yang mengajar pada tahun 1957
hanya mendapat RM150, sekarang sekurang-kurangnya RM5,000 ke RM6,000.
Saya harap perbandingan ini akan diambil kira dan kita perlu meningkatkan wang
RM2,000 ini ke suatu jumlah yang lebih pada saat sekarang.

Terima kasih.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Ipoh Barat. Seterusnya saya jemput Yang Berhormat Kuala Nerus.

2.27 ptg.

Dato’ Dr. Mohd Khairuddin bin Aman Razali [Kuala Nerus]: Bismillahi
Rahmani Rahim. Assalamualaikum warahmatullahi wabarakatuh. Terima kasih
kepada Yang Berhormat Tuan Yang di-Pertua.

Allah Taala berfirman... [Membaca sepotong ayat al-Quran] “Wahai orang-
orang yang beriman, jadilah kamu orang-orang yang menegakkan kebenaran,
menegakkan keadilan dan menjadi saksi bagi Allah SWT walaupun ke atas diri kamu
dan juga ibu dan bapa dan juga kaum kerabat.”

Apa yang kita bincang pada hari ini ialah tentang pindaan Perlembagaan
yang nanti akan memberi laluan untuk satu rang undang-undang melibatkan lompat
parti. Saya sangat menyokong usaha yang dibuat oleh kerajaan pada hari ini melihat
kepada hakikat keadilan yang diberikan kepada semua pihak.

Saya bacakan di awal tadi satu ayat yang mengajar kepada kita untuk
menegakkan keadilan kepada semua orang. Bagi saya, apa yang dibuat ini adalah
adil kepada rakyat, kedua, adil kepada parti dan ketiga, adil kepada Ahli Parlimen itu
sendiri.

Adil kepada rakyat kerana, pertamanya, seorang Ahli Parlimen yang diundi
tentulah berdasarkan parti yang digunakan logo ketika mana berlaku pilihan raya.

Parti itu bilamana berlaku perbezaan pendapat di kalangan Ahli-ahli Parlimen
