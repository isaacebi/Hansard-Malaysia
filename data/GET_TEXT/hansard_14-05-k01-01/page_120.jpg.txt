DR. 11.4.2022 114

Dalam sejarah politik negara kita, lompat parti bukanlah perkara baharu.
Seawal Parlimen pertama selepas Persekutuan Tanah Melayu mencapai
kemerdekaan, Kerajaan Negeri Terengganu pernah jatuh selepas seorang wakil
rakyat daripada Perikatan dan yang disokong oleh tiga orang wakil rakyat daripada
DUN Parti Negara membuat undi tidak percaya kepada Menteri Besar Terengganu
pada waktu itu.

Persoalan saya yang minta Yang Berhormat Menteri jawab ialah adakah
dengan pindaan Perlembagaan dan rang undang-undang yang akan dikemukakan
berkaitan hal ini akan menjadikan peruntukan Perlembagaan di mana-mana negara
demokrasi yang mengizinkan undi tidak percaya dibuat menjadi tidak berguna? Jadi,
seolah-olah selepas ini tidak akan ada lagi peluang untuk buat undi tidak percaya
kerana sudah tentulah wakil rakyat yang mahu berbuat demikian mungkin dibuang
terlebih dahulu.

Sebelum ini ada negeri-negeri yang telah meluluskan enakmen_ untuk
mengekang lompat parti, tetapi ia tidak dapat dikuatkuasakan kerana ditafsirkan
sebagai bercanggah dengan kebebasan berpersatuan sebagaimana kes Nordin
Salleh yang dipetik oleh Yang Berhormat Menteri dalam usulnya pada pagi ini. Bagi
saya, lompat parti tidak bercanggah dengan kebebasan berpersatuan. Pandangan
ini adalah berdasarkan titik masuk (point of entry) sesebuah pertubuhan secara
mudahnya ialah dengan cara kita mengisi borang, membayar yuran dan juga
mengikut ataupun menjalankan aktiviti persatuan tersebut. Jika mahu_ keluar,
caranya ialah dengan kita menulis surat ataupun membuat pengumuman terbuka.

Seseorang bebas untuk keluar masuk persatuan mengikut tertibnya, namun
membawa bersama kerusi Parlimen ialah isu berbeza. Ini kerana titik masuk (point
of entry) tadi sebagai Ahli Parlimen ialah melalui majoriti undi di kawasan di mana
seseorang bertanding. Lazimnya hampir semua yang menang_bertanding
menggunakan watikah parti.

Justeru itu, hak rakyat dalam hal ini bukan hanya sekadar undi, tetapi juga
untuk memastikan perbelanjaan negara tidak dibazirkan dengan siri pilihan raya
yang tidak perlu ataupun juga hak parti dan juga hak Dewan ini yang sudah tentu
terdiri daripada Ahli-ahli Parlimen yang tentunya mempunyai pendirian peribadi
dalam sejumlah hal tertentu mesti diperhitungkan dalam kita melakukan pindaan ini
dan seterusnya menggubal rang undang-undang berkaitan.

Dalam kaedah mudah, kita mesti disincentivize dengan izin, ataupun
menyukarkan lompat parti ataupun pemecatan tanpa alasan yang sah. Manakala
pelbagai senario mungkin merumitkan, asasnya pertukaran parti hanya mungkin

berlaku dengan cara lompat parti atau dipecat sahaja. Jika boleh saya usulkan dalam
