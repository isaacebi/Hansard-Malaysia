DR. 11.4.2022 115

menentukan seseorang Ahli Parlimen hilang jawatan kerana lompat parti atau
dipecat ialah dengan kaedah-kaedah berikut.

Pertama, seseorang Ahli Parlimen yang membuat keputusan lompat parti
ataupun parti yang membuat keputusan memecat mestilah dianggap sebagai first
mover dengan izin, ataupun pencetus. Jadi sebaik sahaja tindakan tersebut diambil,
Suruhanjaya Pilihan Raya (SPR) akan membuka kaunter bantahan daripada
pengundi di kawasan terjejas selama 14 hari. Sekiranya terdapat majoriti pengundi
membantah keputusan lompat parti, maka Ahli Parlimen tersebut hilang jawatan dan
parti yang menang berhak menamakan pengganti beliau.

Dengan cara ini, kita dapat menjimatkan kos pilihan raya. Jika dalam tempoh
tersebut majoriti pengundi tidak membantah, maka Ahli Parlimen tersebut akan kekal
sebagai Ahli Parlimen. Dalam kes kedua, sekiranya majoriti pengundi membantah
keputusan pemecatan seseorang Ahli Parlimen daripada partinya, maka Abhli
Parlimen tersebut kekal memegang jawatannya. Jika tidak ada majoriti membantah
keputusan pemecatan tersebut, maka parti itu berhak menamakan pengganti beliau.

Pandangan saya ini ialah sejenis variasi daripada apa yang kita sebut tadi
oleh Yang Berhormat Pengerang, sebagai recall remedy yang mana hak rakyat juga
diberikan supaya keputusan ini tidaklah dibuat secara uniliteral ataupun Abhi
Parlimen ataupun parti tertentu membuat keputusan mengikut kehendak mereka
semata-mata tanpa mempertimbangkan hak rakyat dan juga _ tanpa
mempertimbangkan kos yang bakal ditanggung oleh negara.

Jadi, saya harap ini dapat diperhalusi bersama. Demikianlah pandangan saya
Tuan Yang di-Pertua, saya dengan ini menyokong sekiranya kita dapat
melaksanakan sekatan untuk berlakunya lagi lompat parti pada masa akan datang.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kangar. Majlis mempersilakan Yang Berhormat Rasah.

3.45 ptg.

Tuan Cha Kee Chin [Rasah]: Terima kasih Tuan Yang di-Pertua, atas
peluang yang diberikan dan saya ambil kesempatan pada petang ini untuk
mengucapkan selamat berpuasa kepada rakan-rakan yang beragama Islam. Hari ini,
Dewan ini memahat satu sejarah baharu sebab ia ialah satu langkah yang sangat
penting, langkah pertama ke arah untuk menggubal Rang Undang-undang
Antilompat Parti yang akan menyusul selepas ini.

Jadi, langkah pertama ini ialah langkah yang bagi saya sangat sesuai dan
peluang untuk saya berada di sini untuk bersama-sama membahaskan akta
Perlembagaan pada hari ini juga merupakan satu penghormatan daripada pengundi

Rasah yang sudah pasti dan sudah tentunya pengundi Rasah sendiri sangat
