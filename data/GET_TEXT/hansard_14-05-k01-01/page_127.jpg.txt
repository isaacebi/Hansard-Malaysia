DR. 11.4.2022 121

satu contoh teladan yang baik kepada rakan sekerja dalam politik dan mengangkat
pimpinan setempat melalui teladan. Itu penting dan menjadi ikutan rakyatnya.

Saya bersetuju dengan pindaan dalam Perlembagaan dalam memastikan
RUU Antilompat Parti dapat menggerakkan bagi saya kuat kuasa undang-undang
melawan salah laku itu lagi mustahak bagi menawan golongan yang memberi rasuah
tidak kira faktor umur dan jawatan.

Oleh itu, bersetuju bahawa pindaan ini perlu dibuat di peringkat Persekutuan.
Ini sudah pasti akan membuat politik negara tidak stabil seterusnya mengganggu
perkembangan ekonomi negara. Kestabilan politik amat penting dalam memastikan
kesejahteraan, kehidupan rakyat terjamin dan terpelihara.

Isu lompat dan beli Ahli Parlimen merupakan satu barah kepada kestabilan
politik tanah air. Cuba bayangkan kerajaan dipilih oleh rakyat boleh tumbang apabila
ada Ahli Parlimen yang tidak ada berintegriti membunuh, kepercayaan diberikan
kepada mereka. Apa yang dijelaskan mandat kepada pemimpin telah dikhianati demi
wang ringgit mahupun kuasa.

Saya tidak mahu mengambil peluang ini untuk membahaskan secara teknikal
mengenai perkara ini kerana sudah dan akan diterangkan lagi oleh Ahli-ahli Parlimen
lain tetapi apa yang saya ingin bahaskan adalah mengenai penyelesaian kepada
kemelut politik di Malaysia.

Seterusnya, saya akhirkan dengan sebuah pantun.

Hati berbunga bila dilamar,
Hidup umpama dilanda badai,

Kerana rasuah maruah negara tercemar,
Kerana lompat parti maruah diri tergadai.

Sekian terima kasih.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Padang Serai. Majlis mempersilakan Yang Berhormat Jelutong.

4.04 ptg.

Tuan Sanisvara Nethaji Rayer a/l Rajaji [Jelutong]: Terima kasih Timbalan
Yang di-Pertua, saya turut berterima kasih atas kesempatan yang diberikan kepada
saya untuk berbahas. Saya mulakan dengan ungkapan kata-kata dalam bahasa
Inggeris yang diajar dan dididik dan saya masih lagi berpegang. Tokoh yang saya
masih hormati dan geruni sehingga hari ini adalah mendiang Yang Berhormat Karpal
Singh, Ahli Parlimen Jelutong dan juga Ahli Parlimen Bukit Gelungor.

Dalam erti kata — dalam bahasa beliau sendiri dalam bahasa Inggeris dengan
izin saya gunakan ungkapan, “There is cannot be any permanent friends or no

permanent enemies but there must be permanent principles’. Prinsip-prinsip
