DR. 11.4.2022 131

menghalang daripada berlaku lompatan parti iaitu Rang Undang-undang Antilompat
Parti.

Tuan Yang di-Pertua, untuk berbincang dan berbahas isu ini, kita hendaklah
kembali kepada asas. We have to go back to the basic, dengan izin. Asasnya adalah
politik untuk kebaikan. Ahli politik pula hendaklah memperjuangkan perkara-perkara
yang tinggi dan murni nilainya ini seperti untuk memperjuangkan hak-hak rakyat,
memperbaiki kehidupan rakyat, menyatupadukan rakyat dan masyarakat dengan
harmoni, mencari sumber-sumber kekayaan untuk rakyat, negara dan sebagainya,
dan mempertahankan negara dan rakyat. Itu dia nilai-nilai dan perkara-perkara yang
hendaklah kita perjuangkan dan dalam memperjuangkan perkara-perkara itu, ahli-
ahli_ politik atau wakil-wakil rakyat khususnya Ahli-ahli Parlimen hendaklah
mempunyai nilai-nilai yang murni dan tinggi juga.

Pertamanya, kena ada integriti. Kena bersifat adil kerana cinta kepada rakyat
dan negara kena sedia berkorban. Kalau itu semua berlaku, maka kita tidak sangat
memerlukan undang-undang yang keras untuk menghalang lompat parti ini. Akan
tetapi, ia akan berlaku Tuan Yang di-Pertua kerana kita semua manusia biasa.
Kerana itulah maka satu undang-undang yang bersesuaian dengan Perlembagaan
kita perlu diadakan dan sekiranya perlu, sebahagian daripada Perlembagaan kita itu
hendaklah diubah atau dipinda. Untuk itu, kita ada Perkara 10 Perlembagaan
Persekutuan yang menjamin kebebasan bercakap, berhimpun dan berpersatuan dan
kita ada kes Nordin Salleh di Kelantan yang mana Mahkamah Tinggi memutuskan
tidak boleh kita menghalang orang itu lompat parti.

Saya juga berpandangan bahawa lompat parti untuk tujuan-tujuan yang tidak
tinggi nilainya, tidak murni tadi, tujuan-tujuan jelik umpamanya kebendaan,
keduniaan dan semata-mata kepentingan peribadi itu hendaklah dihalang. Sekiranya
dapat dibuktikan bahawa lompat parti itu berlaku semata-mata kerana nilai-nilai,
kerana perkara-perkara yang tidak tinggi nilainya tadi, perkara-perkara jelik tadi iaitu
kerana wang, kerana pangkat, kerana harta dan kerana dia itu seorang yang
bersalah, dia itu terlibat dengan rasuah untuk melindungi dirinya, maka dia lompat
parti kepada satu parti yang dapat menjamin dia terselamat daripada rasuah, apabila
dia sudah dibuktikan dan diambil tindakan, orang sedemikian adalah diambil
tindakan di mahkamah dan tindakan juga dalam dia dihalang berpolitik kerana dia
merupakan seorang yang tidak ada nilai tinggi. Tidak memberikan kebaikan kepada
negara dan rakyat jika dia terus berpolitik.

Sebaliknya ada ketika kita perlu membenarkan lompat seperti selepas pilihan
raya, sekiranya kita perlu membentuk satu gabungan baru maka parti politik
hendaklah dibenarkan membentuk gabungan. Kita tidak boleh membiarkan negara

tergantung-gantung, tidak ada kerajaan yang cukup stabil untuk terus memerintah.
