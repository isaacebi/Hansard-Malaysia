DR. 11.4.2022 33

Menteri Pertanian dan Industri Makanan [Datuk Seri Dr. Ronald
Kiandee]: Yang Berhormat, celahan Yang Berhormat.

Datuk Seri Panglima Haji Mohd Shafie bin Haji Apdal [Semporna]: ...di
peringkat ini ialah untuk— masa tidak mengizinkan. Untuk membolehkan supaya...

Datuk Seri Dr. Ronald Kiandee: Warisan pun ambil orang melompat, Yang

Berhormat di Sabah. Pencelahan...

[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Datuk Seri Panglima Haji Mohd Shafie bin Haji Apdal [Semporna]:
...undang-undang yang ada pada hari ini— oleh sebab masa tidak mengizinkan. Yang
Berhormat Menteri, sila duduk. Oleh sebab perkara ini berhubung kait dengan
pindaan Perlembagaan dan selepas ini kita adakan undang-undang Persekutuan.
Saya berharap...

Dato’ Ramli bin Dato' Mohd Nor [Cameron Highlands]: Yang Berhormat
Semporna, sila gulung.

Datuk Seri Panglima Haji Mohd Shafie bin Haji Apdal [Semporna]: ...ia
mesti kekal sebagai satu Perlembagaan negara ini, bukan Federal law. It must be a
Constitutional law, dengan izin. Terima kasih banyak, Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Semporna. Dipersilakan Yang Berhormat Pagoh.

11.37 pg.

Tan Sri Dato’ Haji Mahiaddin bin Haji Md Yassin [Pagoh]: Terima kasih
Tuan Yang di-Pertua. Tuan Yang di-Pertua, hari ini Dewan yang mulia ini akan
meminda Perkara 10, Perlembagaan Persekutuan yang membenarkan sebuah Akta
Parlimen digubal bagi mengadakan sekatan-sekatan ke atas hak kebebasan
berpersatuan, berkaitan dengan keanggotaan parti Ahli-ahli Parlimen dan Ahli Dewan
Undang Negeri di negara kita. Pindaan ini tentunya akan memberikan kesan yang
amat besar terhadap hak kebebasan berpersatuan bagi rakyat di negara ini yang
selama ini dipertahankan dan dilindungi oleh Perlembagaan Persekutuan.

Sekatan ke atas hak kebebasan asasi ini hanya dibuat oleh sebuah Akta
Parlimen atas sebab keselamatan negara, ketenteraman awam dan moral. Tidak
ada alasan lain yang boleh digunakan untuk menyekat hak kebebasan seorang wakil
rakyat sama ada untuk menubuhkan sebuah parti politik, menyertai parti politik,

meninggalkan parti politik atau tidak menyertai mana-mana parti politik.
