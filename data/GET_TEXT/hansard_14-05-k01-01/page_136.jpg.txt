DR. 11.4.2022 130

Februari 2020 menjadikan demokrasi kita sebenarnya cacamarba. Pihak yang kalah
jadi kerajaan, yang menang jadi pembangkang. Kita juga sebenarnya menghantar
mesej pendidikan ataupun tarbiah demokrasi yang mengelirukan kepada rakyat dan
juga generasi muda kerana logika yang sangat sukar dihadam oleh akal kita yang
waras.

Apa sahaja alasan yang diberikan oleh Ahli Parlimen untuk melompat parti,
keluar parti untuk menjadi Ahli Parlimen Bebas, menyokong blok berlawanan
ataupun dipecat oleh parti sendiri seperti Yang Berhormat Setiawangsa sebutkan
tadi antaranya adalah disebabkan oleh peruntukan. Sebab itu, saya rasakan
mereformasikan sistem institusi berparlimen ini harus berlaku dan perlunya
memberikan keadilan kepada Ahli-ahli Parlimen yang dipilin rakyat tanpa melihat
latar belakang parti termasuklah peruntukan-peruntukan di kawasan_ untuk
kepentingan pembangunan rakyat.

Saya juga ingin menyentuh dalam RUU ini, isu pokok yang harus kita sepakati
bersama adalah menghormati mandat rakyat. Maka biar rakyat yang tentukan, harus
dikembalikan kepada rakyat. Persepsi negatif sebenarnya turut dirasai oleh mereka
yang tidak melakukan. Hak rakyat yang memilih bahkan apabila kita menang menjadi
wakil rakyat, kita wajib tolong rakyat bukan tolong orang-orang parti yang diwakili
oleh wakil rakyat itu sahaja. Bantu mereka yang layak dan berhak kerana kebajikan
bukan politik murahan. Mentaliti inilah yang perlu diperbetulkan. Budaya memberi
surat sokongan, rekomendasi, guna kabel harus kita tinggalkan.

Sebelum saya akhiri perbahasan saya, saya ingin akhiri dengan serangkap
pantun.

Hari raya makan ketupat,
Ketupat dimakan bersama pengat,
Hentikan budaya lompat-melompat,
Jangan khianati mandat rakyat.

Dengan ini, Merbok menyokong RUU Antilompat Parti setelah benar-benar
diperhalusi. Terima kasih.
Timbalan Yang di-Pertua [Dato’ Mohd Rashid Hasnon]: Terima kasih,

Yang Berhormat Merbok. Seterusnya, saya jemput Yang Berhormat Kuala Kedah.

4.34 ptg.

Dr. Azman bin Ismail [Kuala Kedah]: Bismillahi Rahmani Rahim. Terima
kasih Tuan Yang di-Pertua atas peluang yang diberikan untuk saya turut sama dalam
perbahasan yang bersejarah ini. Saya gembira kerana dapat bersama_turut
menyumbangkan pandangan pada isu yang sangat penting kepada negara kita pada
ketika ini dan ini saya percaya adalah satu langkah besar kita yang akan merintis

jalan kepada satu undang-undang yang komprehensif dan yang adil sifatnya dalam
