DR. 11.4.2022 135

Jadi ini perkara-perkara yang saya ingin nyatakan kerana saya tahu Tuan
Yang di-Pertua boleh memahami apa yang saya sebutkan ini kerana Tuan Yang di-
Pertua pun dulu dia lompat juga. Jadi mungkin waktu itu pertimbangannya ialah
hendak jaga pengundi. Jadi, ini perkara-perkara yang saya tidak bersetuju dengan
pendirian itu, tetapi ini perkara-perkara yang mungkin menjadi hujah yang
mempertahankan bahawa hopping ini dibenarkan dan sepatutnya dibenarkan. Jadi,
ini perkara-perkara yang saya percaya boleh dijadikan sebagai panduan untuk Yang
Berhormat Menteri membuat penggulungan dan memberikan jawapan-jawapan yang
baik supaya kita tahu bila dibawa kepada jawatankuasa Select Committee, segala
hujah, hampir 58 Ahli-ahli Parlimen yang berbahas ini, hujah-hujah ini boleh diteliti
dan ditelaah agar kita dapat kemukakan satu rang undang-undang yang
komprehensif, yang tidak boleh dipermainkan, yang akan menyampaikan hasrat dan
niat Ahli-ahli Parlimen hari ini supaya tidak lagi berlaku insiden lompat parti ataupun
kalih parti dalam sistem politik kita. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hang Tuah Jaya. Sekarang saya jemput seterusnya pembahas
yang ke-59, Yang Berhormat Balik Pulau, mungkin tidak ada. Seterusnya saya ingin

menjemput Yang Berhormat Kapar. Sila Yang Berhormat Kapar.

4.48 ptg

Dato’ Abdullah Sani bin Abdul Hamid [Kapar]: Assalamualaikum
warahmatullahi taala wabarakatuh. Terima kasih Tuan Yang di-Pertua. Terkejut saya
dibuatnya kerana giliran saya dianjakkan. Terima kasih kerana memberi ruang untuk
saya menyertai perbincangan berkenaan dengan akta lompat parti ini. Merungkaikan
derita dan kemarahan rakyat tatkala mereka keluar mengundi dan memberikan
sokongan kepada suatu parti dengan mengilhamkan supaya ia menjadi kenyataan
untuk dibuat pembaharuan. Berasa tidak puas hati atas sifat itu, maka pemilihan itu
dipilih yang terbaik untuk mereka lakukan. Rakyat yang belajar di Amerika, yang
pulang daripada United Kingdom, Australia, Singapura, New Zealand, kembali untuk
mengundi.

Tiba-tiba bila mereka telah mengundi, diberitakan bahawa 39 Ahli Parlimen
telah lompat daripada parti asal mereka seperti mana mereka telah mengkhianati
apa yang telah dipertanggungjawabkan kepada mereka.

1650

Ini telah pun berlaku. Alhamdulillah dengan izin Allah maka MOU dimeterai.
MOU ini adalah landasan mengarahkan daripada kegelapan kepada kecerahan.
Kegelisahan kepada keselesaan, maka MOU itu telah menghasilkan iaitu banyak

perkara yang luar biasa.
