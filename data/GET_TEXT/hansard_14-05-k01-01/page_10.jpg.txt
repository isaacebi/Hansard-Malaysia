DR. 11.4.2022 4

Dewan Rakyat, Dewan Undangan Negeri, boleh juga dikenakan oleh Undang-
undang Persekutuan.

Pindaan ini turut memberikan punca kuasa ataupun enabling clause dengan
izin, bagi membolehkan satu akta khususnya berhubung dengan larangan Abhli
Dewan bertukar parti digubal dan diluluskan di Parlimen. Mesyuarat yang
dipengerusikan Yang Amat Berhormat Perdana Menteri antara kerajaan dan
Pakatan Harapan pada pagi ini tadi telah diadakan dan tiga perkara telah dipersetujui
iaitu:

(i) pindaan yang ada di hadapan kita ini diperhaluskan berhubung

dengan tafsiran bagi larangan Ahli Dewan Rakyat bertukar
parti;

(ii) cadangan untuk memansuhkan Perkara 48(6) Perlembagaan
Persekutuan termasuk mana-mana pindaan lain kepada
Perlembagaan Persekutuan yang dianggap perlu; dan

(iii) menggubal satu rang undang khusus berkaitan larangan Ahli
Dewan bertukar parti.

Perkara ini akan dikemukakan untuk dibincangkan dan dipertimbangkan
dalam Jawatankuasa Pilihan Khas yang dilantik oleh Dewan ini. Sebagaimana Ahli
Yang Berhormat sedia maklum, sistem pentadbiran negara yang teratur, efisien dan
efektif sentiasa menjadi fokus utama kerajaan memerintah.

Dalam hal ini, kesepakatan bersama kerajaan dan pembangkang adalah
penting bagi mengembalikan kestabilan politik negara dalam keadaan semasa
penularan wabak COVID-19 dan pada masa yang sama untuk memulihkan ekonomi
negara dan sosial rakyat pasca pandemik COVID-19. Komitmen ini menjadi
keutamaan kerajaan mengambil kira senario politik negara kebelakangan ini
melibatkan Ahli Dewan Rakyat bertukar parti dan dalam bahasa mudahnya ‘lompat
parti’, istilah lain sering digunakan di negara luar berkaitan negara ini misalnya
seperti defection, party jumping, floor crossing yang mana boleh diterjemahkan
pembelot parti dan bertukar kesetiaan kepada parti lain.

Keadaan ini telah menimbulkan banyak perdebatan dan polemik dalam
kalangan masyarakat umum kerana ia melibatkan mandat ataupun kepercayaan
rakyat yang memilih ahli wakil rakyat. Saya ingin menarik perhatian semua Ahli Yang
Berhormat bahawa semenjak Pillhan Raya Umum Ke-14, negara berhadapan
dengan isu pergolakan politik sehingga berlaku pertukaran penyandang Perdana
Menteri sebanyak tiga kali dan bilangan Ahli Parlimen Malaysia yang melompat parti
telah mencecah sehingga 39 orang.

Beberapa Ahli: [Bercakap tanpa menggunakan pembesar suara]
