DR. 11.4.2022 133

1640

Daripada sebab itu, kita semua membuka mata dan oleh kerana dalam
keadaan sekarang kita lihat kerajaan tidak mempunyai dominasi yang penuh seperti
mana dulu-dulu, ada dua pertiga. Sekarang ini pembangkang dan juga kerajaan
sama kuat. Maka, sewajarnya kita memanfaatkan situasi ini untuk menambah baik
sistem yang ada.

Pada saya Tuan Yang di-Pertua, kalau kita lihat negara Papua New Guinea.
Papua New Guinea ini sejak merdeka tahun 1975, tidak pernah kerajaan itu bertahan
satu penggal lima tahun, pasti akan ada pergolakan, lompat parti dan sebagainya.
Seperti mana yang dilihat ataupun dinilai oleh seorang pakar sains politik, Benjamin
Riley. Dia menilai tentang keadaan di Papua New Guinea ini. Walaupun negara
demokrasi dan sebagainya, tetapi tidak pernah boleh bertahan lima tahun satu
penggal, mesti bertukar kerana lompat. Apa observation dia?

Dia kata because dengan izin Tuan Yang di-Pertua, “because most political
parties are simply vehicle for achieving and then maintaining political power and have
little in the way of a common ideology or policy agenda. There is a great deal of party
hopping by elected Parliamentarian moving from one party level or camp to the next
often in exchange for rewards such as the promise of a Ministry or more direct
financial inducement”. Ini pada saya pandangan yang boleh kita kongsi di dalam
Dewan ini. Cumanya saya tidak mahulah diletakkan standard Malaysia ini sama
macam Papua New Guinea. Akan tetapi apa yang dilihat, apa yang dinilai oleh pakar
sains politik ini tentunya mengingatkan kita tentang beberapa insiden dan peristiwa
politik yang berlaku di dalam negara kita.

Saya ingin menarik perhatian Dewan melihat perkembangan misalnya baru-
baru ini di Pakistan, Imran Khan, Perdana Menteri hilang jawatan kerana kalah. Buat
pertama kali dalam sejarah politik Pakistan, seorang Perdana Menteri kalah undi
percaya ataupun kalah undi tidak percaya di dalam Dewan Rakyat. Kenapa berlaku
begitu? Ini kerana komponen parti PTI (Parti Tehreek-e- Insaf) ini, gabungan yang
membentuk kerajaan itu, empat, lima parti itu lompat menyebabkan parti pimpinan
Iman Khan, walaupun setelah mentadbir hampir tiga tahun setengah, akhirnya
digulingkan ataupun berlakunya sejarah dalam politik mereka.

Oleh sebab itulah saya ingin mengajak perhatian rakan-rakan semua, Ahli-
ahli Parlimen, apa yang berlaku di Pakistan berlaku juga di negara-negara yang lain.
Ini kerana pada hari ini kita harap dengan input-input ini, walaupun Yang Berhormat
Menteri tidak ada di dalam Dewan, tetapi saya percaya pegawai-pegawai dan
Timbalan Menteri ada, supaya kita dapat tengok susulan daripada pindaan yang kita
akan buat artikel 10 ini dan juga artikel 48(6), di sana kita akan masukkan dengan

satu undang-undang berkaitan dengan anti-hopping ini, rang undang-undang untuk
