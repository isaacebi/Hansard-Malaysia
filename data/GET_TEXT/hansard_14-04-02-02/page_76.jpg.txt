68 DR.26.10.2021

menjual haiwan liar hampir pupus.  Aktiviti-aktiviti sebegini jelas sekali menjadi
penyumbang kepada kepupusan haiwan liar di negara ini. Selain daripada aspek
penguatkuasaan undang-undang, pihak berkuasa juga seharusnya meningkatkan lagi
pemantauan di laman sosial dari semasa ke semasa terutama di era globalisasi media
sosial hanyalah di hujung jari.

Aktiviti penjualan haram amat senang untuk dilakukan. Oleh itu saya
mengharapkan dengan pindaan akta ini isu penjualan haiwan liar atas talian mampu
ditangani. Justeru, kita amat memerlukan satu pelan tindakan umum dan khusus
berkaitan pemerdagangan hidupan liar secara atas talian dengan jelas serta holistik
dengan memastikan aktiviti dibanteras dari akar umbi.

Akhir sekali Tuan Yang di-Pertua, saya ingin menyentuh berkenaan pengharaman
penggunaan jerat kecuali bagi aktiviti penyelidikan dengan lesen yang sah. Saya kira
langkah ini amat tepat. Namun begitu, kesedaran masyarakat seharusnya dipertingkatkan
lagi. Hal ini kerana jerat yang digunakan bagi menangkap khinzir dan sebagainya,
memangsakan haiwan liar yang dilindungi seperti kes yang berlaku di Tapah apabila
seekor harimau jantan yang terperangkap dalam jerat khinzir sehingga tercedera. Jika
tiada tindakan luar biasa yang dilakukan Malaysia bakal kehilangan pelbagai spesies
hidupan liar akibat kecuaian manusia.

Soalan saya, sehingga kini berapakah jumlah jerat yang telah dimusnahkan oleh
PERHILITAN dan adakah kerajaan bercadang untuk menjalankan operasi memusnahkan
jerat secara berkala bagi mengesan jerat-jerat haram sekali gus mampu menyelamat
haiwan liar daripada terkena jerat tersebut.

Akhirnya satu hadis Rasulullah SAW yang menunjukkan bagaimana Islam
menjaga semua pihak. Bukan sekadar manusia bahkan binatang. Hadis riwayat Muslim
yang bermaksud, “Sesungguhnya Allah mewajibkan berlaku baik terhadap segala
sesuatu, jika kamu membunuh hendaklah membunuh dengan cara yang baik dan jika
kamu menyembelih, maka sembelihlah dengan cara yang baik, hendaklah ia menajamkan
pisau dan menyenangkan haiwan sembelihan itu.” Saya mohon menyokong RUU ini.
Sekian Tuan Yang di-Pertua.

Dato’ Sri Azalina Othman Said [Pengerang]: Terima kasih. Yang Berhormat
Sepang.

4.17 ptg.

Tuan Mohamed Hanipa bin Maidin [Sepang]: Terima kasih, kepada Tuan Yang
di-Pertua. Pertamanya saya juga seperti Ahli-ahli Yang Berhormat yang lain bersetuju
dan boleh menerima pindaan-pindaan yang dibuat ini dan saya juga mengucapkan
tahniah kepada pihak Menteri kerana dapat akhirnya mengemukakan RUU _ untuk
meminda Akta Pemuliharaan Hidupan Liar 2010.

Bagaimanapun, saya rasa saya ingin bangkitkan di sini beberapa persoalan yang
mungkin Yang Berhormat boleh fikirkan untuk pembaikan di masa hadapanlah.
Pertamanya dari segi, Tuan Yang di-Pertua, saya lihat kepada walaupun ini nanti boleh
dibincangkan di peringkat jawatankuasa tetapi saya lontarkan dahulu supaya Yang
Berhormat mungkin boleh fikirkan.

Kalau kita lihat kepada seksyen 3 iaitu biasanya seksyen yang berkaitan dengan
taksiran. Saya melihat Tuan Yang di-Pertua, ia punya penyusunan ini agak kelam kabut
sedikit. la tidak ikut alphabet sangat. Bermula dengan huruf ‘T’, nombor satu, biasanya
ia ikut alphabet. Jadi saya haraplah kalau boleh sekiranya di masa akan datang, kita
mungkin boleh fikirkan supaya apabila kita baca rang undang-undang ini mudah untuk kita
merujuk.

Akan tetapi saya tidak pasti adakah bagi pihak kerajaan benda ini okey, tidak ada
masalah. Akan tetapi bagi saya, saya membaca rang undang-undang yang asal itu
sebelum pindaan ini, saya dapati— maybe | read in English, | do not know in Malay. Bila
saya baca dalam bahasa Inggeris, saya dapati memang ia tidak ikut alphabet. Dia agak
— daripada perkataan huruf ‘C’, kadang-kadang terus jumpa huruf ‘T’ dulu, ‘F’ dulu dan
