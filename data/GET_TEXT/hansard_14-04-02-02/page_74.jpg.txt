66 DR.26.10.2021

Species of Wild Fauna and Flora dan juga COP15 di Kunming berkenaan Convention on
Biological Diversity.

Saya meminta kerajaan supaya memastikan undang-undang ataupun komitmen
antarabangsa ini diikuti. Saya juga tadi setuju dengan Yang Berhormat Kuala Kedah
bahawa satu kawalan terhadap zoonotic disease iaitu penyakit daripada haiwan kepada
manusia ini perlu dibuat kawalan supaya kawalan hidupan liar ini dapat dijalankan.

Akhir sekali saya ingin membuat penggulungan Tuan Yang di-Pertua. Dua ujian
untuk kerajaan komitmen terhadap hidupan liar dan juga biodiversiti. Harimau Malaya di
Jata Negara mewakili bangsa dan negara dan sekarang kurang daripada 200 ekor.
Apakah Pelan Tindakan Pemulihan Harimau Kebangsaan 2008 - 2020 apakah
sambungannya? Tidak efektif, tidak efektif. Pelan Konservasi Gajah Kebangsaan 2013-
2022, apakah pelan pada masa depan? Pelan tindakan pemulihan untuk spesies-spesies
terancam yang saya sebut tadi. Apakah in-situ conservation plan untuk Harimau Malaya?

Tuan Lim Lip Eng [Kepong]: Yang Berhormat Bukit Bendera?

Tuan Wong Hon Wai [Bukit Bendera]: Ya?

Tuan Lim Lip Eng [Kepong]: Sini, sini Kepong.

Tuan Wong Hon Wai [Bukit Bendera]: Ya, silakan Yang Berhormat Kepong.

Tuan Lim Lip Eng [Kepong]: Fasal Harimau Malaya saya minta dimasukkan
dalam bahas Yang Berhormat Bukit Bendera pada bajet yang akan kita bentang minggu
depan mungkin, sebahagian peruntukan bajet tahun depan diperuntukkan untuk pelan
untuk memulihara Harimau Malaya. Terima kasih.

Tuan Wong Hon Wai [Bukit Bendera]: Ya, saya setuju dengan Yang Berhormat
Kepong kerana ia merupakan satu identiti yang begitu penting.

Dato’ Sri Azalina Othman Said [Pengerang]: Yang Berhormat, masa.

Tuan Wong Hon Wai [Bukit Bendera]: Ya, di belakang Tuan Yang di-Pertua
Harimau Malaya dan juga...

Dato’ Sri Azalina Othman Said [Pengerang]: Yang Berhormat, Harimau Malaya
pun ada masanya.

Tuan Wong Hon Wai [Bukit Bendera]: Ya, ya betul. Akan tetapi begitu penting.
Dato’ Sri Azalina Othman Said [Pengerang]: Tidak boleh Yang Berhormat...

Tuan Wong Hon Wai [Bukit Bendera]: Yang Berhormat Menteri hanya sebut
bracket, bracket...

Dato’ Sri Azalina Othman Said [Pengerang]: ...Banyak lagi.
Tuan Wong Hon Wai [Bukit Bendera]: Akan tetapi kita...

Dato’ Sri Azalina Othman Said [Pengerang]: Yang Berhormat Bukit Bendera
lagi hendak bahas.

Tuan Wong Hon Wai [Bukit Bendera]: Okey, satu lagi, Jast point.

Dato’ Sri Azalina Othman Said [Pengerang]: Sudah berapa kali /ast point...
Tuan Wong Hon Wai [Bukit Bendera]: Ujian kedua ialah Tasik Chini...
Dato’ Sri Azalina Othman Said [Pengerang]: Yang Berhormat...

Tuan Wong Hon Wai [Bukit Bendera]: Yang disenaraikan sebagai UNESCO
Biosphere Reserve.

01610

Dato’ Sri Azalina Othman Said [Pengerang]: Yang Berhormat janganlah degil
sangat Yang Berhormat. Banyak lagi, saya ada 22 nama.

Tuan Wong Hon Wai [Bukit Bendera]: Satu, dua sentences sahaja. Tadi saya
kata harimau Malaya, Tasik Chini juga— biosphere reserves UNESCO akan dipotong
daripada senarai kalau sekiranya kita tidak menyelamatkan keadaannya. Perlombongan
