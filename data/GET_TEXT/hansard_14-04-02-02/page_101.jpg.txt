DR.26.10.2021 93

tidak mencukupi. Jadi mahkamah akan mengenakan denda dan penjara yang sangat
tinggi. Kalau RM500,000 dianggap tidak...

Datuk Seri Takiyuddin bin Hassan: Di dalam mahkamah mempunyai isu
undang-undang dan isu fakta. Every case based on law and fact. Jadi kalau fakta itu tidak
berat, tidaklah tinggi hukumannya. Itu semua kita tahulah.

Dato’ Ngeh Koo Ham [Beruas]: Akan tetapi daripada segi undang-undang...

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri.

Datuk Seri Takiyuddin bin Hassan: Tuan Yang di-Pertua, mengenai pertanyaan
Yang Berhormat Tumpat membangkitkan...

[Pembesar suara dimatikan]

Tuan Yang di-Pertua: Yang Berhormat Beruas sudah dijawab.

Datuk Seri Takiyuddin bin Hassan: Yang Berhormat Tumpat membangkitkan...
Tuan Yang di-Pertua: Mic, mic.

Datuk Seri Takiyuddin bin Hassan: Penjualan hidupan liar atas talian. Saya
ingin maklumkan, antara langkah yang diambil oleh kementerian dan juga PERHILITAN
untuk mengekang aktiviti penjualan hidupan liar di laman web adalah dengan
menubuhkan Pusat Perisikan dan Taktikal Antijenayah Hidupan Liar atau Intelligence and
Tactical Centre for Wildlife Crime (INTAC). Ini ditubuhkan oleh kementerian yang
bertujuan untuk mengumpul, menganalisis dan menyelaras maklumat jenayah hidupan
liar dan mengkoordinasi operasi penguatkuasaan. Ini yang dibuat oleh pihak kerajaan.

Di bawah INTAC ini, pelbagai sistem yang canggih seperti IBM i2, XRY dan juga
Analysis Wildlife Crime Report System (IPAW), Sistem Pelesenan Jabatan PERHILITAN
(SPJP) dan sebagainya telah dilengkapkan untuk memperkasakan lagi aktiviti
penguatkuasaan.

Yang Berhormat Bayan Baru membangkitkan pemerdagangan haram hidupan liar
dan juga jualan atas talian. Sebagaimana disebutkan tadi bahawa Malaysia dianggap
menjadi hab penyeludupan hidupan liar disebabkan oleh beberapa faktor. Sudah tentulah
kerana negara kita ini berkedudukan strategik di Selat Melaka pelabuhannya dan juga
laluannya dengan negara-negara di Indo-China yang mempunyai pasaran yang banyak,
Myanmar, Vietnam, Kemboja, Thailand dan China.

[Timbalan Yang di-Pertua (Dato' Mohd Rashid Hasnon) mempengerusikan
mesyuarat]

Begitu juga pelabuhan kita mempunyai kemudahan yang baik dan juga kita
mempunyai sistem lapangan terbang dan pelabuhan yang efektif sehingga menjadikan
pillhan kepada para penyeludup. Ini satu perkara yang amat kita dukacita.

Namun demikian, kerajaan sentiasa mengambil langkah yang _proaktif
termasuklah dengan menandatangani perjanjian World Trade Organization yang
menghalang untuk meletakkan barangan terlalu lama di sesuatu pelabuhan perkhidmatan.
Ini untuk mengelakkan daripada penyeludupan itu berlaku.

Yang Berhormat Kuala Kedah dan Yang Berhormat Batu Gajah membangkitkan
mengenai penyakit zoonotik. Kementerian ini sentiasa peka dengan perkembangan terkini
berhubung dengan pandemik COVID-19 dan telah mengambil langkah-langkah untuk
mengatasinya selaras dengan dasar kerajaan.

Selain daripada itu, saya suka menyebutkan bahawa kementerian juga
berkomunikasi dengan satu sekretariat iaitu Convention on International Trade in
Endangered Species of Wild Fauna and Flora (CITES). Dengan mempunyai komunikasi
yang baik dengan sekretariat ini, ia boleh membantu kerajaan terhadap pengawalan
perdagangan spesies flora dan fauna dan juga hidupan liar sebagai mana yang disebutkan
tadi.
