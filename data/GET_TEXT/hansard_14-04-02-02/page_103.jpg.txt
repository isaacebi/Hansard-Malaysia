DR.26.10.2021 95

Datuk Seri Takiyuddin bin Hassan: Okey, terima kasih Yang Berhormat Baling.
Mengenai yang cadangan supaya daerah Baling dan Sik dijadikan kawasan konservasi
gajah itu, kita menyambut baik. Cuma Yang Berhormat Baling dan juga Yang Berhormat
Sik boleh melobi Kerajaan Negeri Kedah supaya membantu kalau sekiranya kita meminta
dan sebagainya.

Tuan Yang di-Pertua, ada Yang Berhormat yang membahaskan rang undang-
undang ini meminta penjelasan inisiatif bagi mengurangkan berlaku penganiayaan
hidupan liar seperti gajah dan kera. Dalam hal ini, tindakan pihak kerajaan dalam
menguruskan musuh tanaman seperti babi hutan dan kera ini. Kementerian melalui
Jabatan PERHILITAN telah melaksanakan pelbagai langkah untuk mengatasi masalah
konflik hidupan liar iaitu kera, babi hutan dan sebagainya.

Antaranya program penakaian di kawasan yang berisiko, menjalankan program
bersepadu dengan agensi seperti RELA dan penduduk kampung, program perangkap
komuniti di mana setiap kawasan DUN akan menyumbangkan perangkap untuk
menangkap hidupan liar yang bermasalah dan juga program kontrak menangkap hidupan
liar bermasalah melalui pemasangan perangkap babi dengan kerjasama agensi semasa.

Mengenai isu lotong yang dibangkitkan oleh Yang Berhormat, saya tidak pasti tadi
mengenai katanya penembakan lotong— Yang Berhormat Bukit Bendera, rasanya di
Negeri Sembilan.

01810

Jabatan PERHILITAN ingin menjelaskan bahawa penembakan lotong yang
bernama lotong cengkong...

Seorang Ahli: Lotong.

Datuk Seri Takiyuddin bin Hassan: Lotong. Lotong cengkong di satu tempat di
Port Dickson adalah disebabkan oleh terlalu banyak aduan. Aduan yang berulang-ulang
daripada penduduk kampung, di mana monyet-monyet ataupun lotong cengkong ini bukan
hanya mengganggu tetapi juga mencederakan penduduk. Tidak betul aduan satu NGO
mengatakan ditembak 20 ekor. Sebenarnya yang ditembak, yang terpaksa ditembak
hanyalah tujuh ekor sahaja. Itu pun kerana langkah-langkah yang tidak dapat dielakkan.

Jadi mengenai perkara berhubung dengan Harimau Malaya. Ini dibangkitkan oleh
Yang Berhormat Kuala Langat, Yang Berhormat Kepong dan juga beberapa rakan Ahli
Parlimen tadi. Saya hendak sebutkan bahawa survey ataupun Kajian Harimau
Kebangsaan Pertama, First National Tiger Survey (NTS1) yang dilaksanakan oleh
PERHILITAN pada tahun 2016 sehingga 2020 di Hutan Central Forest Spine, mendapati
populasi Harimau Malaya di habitat semula jadi berada pada tahap yang amat
membimbangkan.

Betul, sebagaimana seorang Ahli Parlimen tadi menyebut, survey menunjukkan
kita Malaysia mempunyai tidak lebih daripada 200 ekor sahaja Harimau Malaya ini. Kita
bimbang kalau kita tidak menjaga kepupusan ini, Harimau Malaya ini hanya tinggal pada
Jata Persekutuan dan pada nama pasukan bola sepak Harimau Malaya sahaja.

Kehilangan Harimau Malaya di habitat semula jadi akan menyebabkan akan
tinggal di tempat-tempat yang saya sebutkan tadi dan kita akan berada dalam krisis
kehilangan spesies ikonik negara buat selama-lamanya. Ini amat membimbangkan kita.
Oleh sebab itulah, menyedari hakikat ini Jemaah Menteri pada 16 Jun 2021 bersetuju
mengambil langkah tindakan strategik konservasi Harimau Malaya bagi tempoh 10 tahun
dari tahun 2021 sehingga tahun 2030 melalui tiga pendekatan.

Saya beritahu secara ringkas iaitu

(i) mengukuhkan usaha menghentikan penurunan populasi Harimau
Malaya; dan
(ii) meningkatkan tadbir urus yang baik, keberkesanan dalam

melaksanakan konservasi Harimau Malaya.

Dalam hal ini, saya hendak sebutkan bahawa satu task force telah ditubuhkan
yang bernama Pasukan Petugas Kebangsaan bagi Konservasi Harimau Malaya (National
