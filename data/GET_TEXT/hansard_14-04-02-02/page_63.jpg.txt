DR.26.10.2021 55

Kemudian operasi yang melibatkan kuorum ahli lembaga melibatkan pengarah
dan sebagainya juga duduk dalam akta ini. Boleh tak dibuat satu akta asing untuk
melibatkan pengurusan yang melibatkan operasi, suku yang melibatkan apa yang
melibatkan tanggungjawab kerja dibuat mengikut akta ini. Diasingkan ikut kepentingan.

Tuan Pengerusi [Dato’ Mohd Rashid Hasnon]: Sila Yang Berhormat Menteri.

Tuan Haji Yamani Hafez bin Musa: Seksyen 12(1) ini kuorum mesyuarat
lembaga ini tidak bergabung dengan operasi. la diputuskan oleh undang-undang kecil
yang dipengerusikan oleh lembaga. Terima kasih Tuan Yang di-Pertua.

Tuan Pengerusi [Dato’? Mohd Rashid Hasnon]: Baik terima kasih. Yang
Berhormat Sepang, sila Yang Berhormat.

3.14 ptg.

Tuan Mohamed Hanipa bin Maidin [Sepang]: Okey terima kasih kepada Tuan
Pengerusi. Tuan Pengerusi, saya ingin bertanya fasal seksyen baharu seksyen 46A
subseksyen (1)(a). Yang Berhormat Timbalan Menteri, saya ingin tanya, kalau
berdasarkan ini izinkan saya baca, “Bagi maksud Bab ini— (a) ‘jumlah deposit
diinsuranskan” ertinya jumlah deposit yang diinsuranskan secara berasingan sebagai
deposit Islam atau deposit konvensional di bawah seksyen 42, dikira mengikut apa-apa
cara sebagaimana yang ditentukan oleh Perbadanan’”.

Soalan saya Tuan Pengerusi, saya hendak tanya daripada segi apabila diadakan
dua deposit berasingan iaitu deposit Islam dan deposit konvensional, adakah berdasarkan
amalan yang ada sekarang ini sebelum ada seksyen ini, semua deposit ini contohnya
yang melibatkan bank-bank berorientasikan Islam seperti Bank Muamalat, Bank Islam
dimasukkan dalam bank konvensional juga? Itu yang menyebabkan perlunya dipinda ini
untuk mengasingkan. Itu sahaja.

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Sepang. Sila Yang Berhormat Timbalan Menteri.

Tuan Haji Yamani Hafez bin Musa: Tidak. la memang diasingkan dari awal.
Tuan Pengerusi [Dato’ Mohd Rashid Hasnon]: Memang diasingkan dari awal.

Tuan Mohamed Hanipa bin Maidin [Sepang]: Kenapa tujuan? Tujuan dari ini?
What this purpose this amendment? Can you answer that.

Tuan Pengerusi [Dato’ Mohd Rashid Hasnon]: Sila Yang Berhormat Timbalan
Menteri.

Tuan Haji Yamani Hafez bin Musa: Pindaan ini bukan untuk mengubahkan
amaun primer pertama tetapi ia subseksyen untuk menjelaskan lagi tentang dana
tersebut.

Tuan Pengerusi [Dato’ Mohd Rashid Hasnon]: Baik.

[Fasal 1 hingga 56 diperintahkan jadi sebahagian daripada rang undang-undang]
[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Tenaga dan Sumber Asli (Datuk Seri Takiyuddin bin
Hassan) dan diluluskan]
