DR.26.10.2021 5

jugalah kami sayangkan nyawa. Ini keutamaan. Soalan saya adalah di bawah Pelan
Pemulihan Negara, Melaka sekarang diletakkan di bawah fasa 4, itu fakta. Apa yang
boleh? Pasar dibuka, sekolah dibuka, aktiviti keagamaan dibenarkan, aktiviti sukan
dibenarkan, rentas negeri dibenarkan, seminar, bengkel, latihan, ceramah dibenarkan,
majlis rasmi kerajaan dibenarkan, aktiviti sosial dibenarkan, perdagangan, pengedaran
dibuka, dine-in, semua dibenarkan.

Ini semua bermaksud orang ramai akan berkumpul dan ada panduannya kena
dapat double dose. Kena test selesai. Kemudian berlaku pilihan raya. SPR buat pula SOP,
walkabout tidak boleh, rumah ke rumah tidak boleh, ini keadaannya. Jadi Yang Berhormat
Menteri, mari kita berterus-terang sama ada Yang Berhormat Menteri boleh memberi
jaminan bila kempen berlaku 11 hari nanti, 8 hari bulan hingga 20 hari bulan apa kata
Menteri Pertahanan, sahabat saya pergi Kem Sungai Udang untuk berkempen dengan
askar di sana.

Mengikut fasa 4 tidak salah, majlis rasmi kerajaan. Sahabat saya Menteri
Perdagangan Dalam Negeri dan Hal Ehwal Pengguna melancarkan Kempen Beli
Barangan Buatan Malaysia, majlis rasmi kerajaan. SOP pelan pemulihan tidak salah, SOP
SPR salah atau tidak? Kemudian kami hendak anjurkan seminar sempena Maulidur
Rasul, okey. Kami sampai, saya turun. Ini fasalnya.

Tuan Yang di-Pertua: Soalan, soalan, Yang Berhormat.

Datuk Seri Saifudin Nasution bin Ismail [Kulim-Bandar Baharu]: Jadi Yang
Berhormat Menteri, yang kita tidak mahu adalah double standard daripada segi
pelaksanaan. Kerajaan pergi SOP, MKN. Kita pergi SOP, SPR. Ini akan menimbulkan
ketegangan, Tuan Yang di-Pertua. Kemarahan yang sukar dikawal yang ini saya hendak
pre-empt awal-awal. Kalau boleh, katakan boleh. Saya hendak turun buat seminar isu
semasa di Lendu. Saya hendak turun, dua hari saya boleh buat program. Saya hendak
minta penjelasan yang tuntas daripada Yang Berhormat Menteri. Boleh katakan boleh,
tidak katakan tidak. Terima kasih.

Tuan Yang di-Pertua: Terima kasih. Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
mengamati soalan yang dibangkitkan oleh Yang Berhormat tadi. Sebenarnya Yang
Berhormat, kita tidak mengamalkan double standard dan saya berharap tiap-tiap pihak,
saya bercakap bagi pihak MKN, KKM dan juga SPR sini. Dua agensi, group yang berbeza.

Satu SPR berkehendakkan the vibrancy of democratic practice. Maknanya
membenarkan keseluruhannya asalkan berpandu kepada apa yang diletakkan oleh pihak
KKM dan MKN, undang-undang itu kena juga dicomply. Jadi, kalau undang-undang ini
dilaksanakan oleh satu pihak, mesti juga dilaksanakan oleh pihak lain. Jadi setakat ini
Tuan Yang di-Pertua, saya tidak boleh beri jaminan kerana apa yang berlaku di Sabah
dahulu kita buat SOP juga.

Akan tetapi rakyat yang buat, orang kempen yang buat, orang parti yang buat.
Jadi tidak ada control. Kita tidak boleh memberi jaminan kepada aktiviti-aktiviti aktivis ini
politiknya sendiri. Jadi saya berharap juga apa yang disebut oleh Yang Berhormat tadi
saya ambil kira. Saya akan bangkitkan perkara ini dalam Mesyuarat Kabinet yang akan
datang meminta supaya menteri-menteri jangan cari— to succumbent the SPR, bukan
SPR. KKM, MKN punya SOP itu yang dilaksanakan oleh pihak SPR. Terima kasih, Tuan
Yang di-Pertua.

Tuan Haji Ahmad bin Hassan [Papar]: Papar, Papar, Sabah.

Tuan Khoo Poay Tiong [Kota Melaka]: Tuan Yang di-Pertua, soalan tambahan.
Puan Nor Azrina binti Surip [Merbok]: Merbok, Tuan Yang di-Pertua satu lagi.
Puan Rusnah binti Aluai [Tangga Batu]: Tangga Batu, Tangga Batu.

Tuan Yang di-Pertua: Maaf, maaf tidak dapat. Ada lagi satu soalan. Yang
Berhormat Datuk Robert Lawson Chuat.
