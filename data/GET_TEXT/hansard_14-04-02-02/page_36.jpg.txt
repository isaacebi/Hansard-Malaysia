28 DR.26.10.2021

keputusan, apabila kita untuk fokus kepada sektor perladangan yang mana sektor yang
kritikal terutamanya perladangan kelapa sawit apabila permintaannya tinggi sekarang ini
dan tidak ada pekerja.

Jadi, kerajaan baharu akan membuat satu pengumuman dengan kita membuka
untuk kita mengambil pekerja bagi sektor perladangan dalam masa yang terdekat ini. Jadi
itu perancangan-perancangan daripada kerajaan. Yang keduanya, kita sebut tadi. Majikan
telah memohon. Sebanyak 3,858 majikan yang memohon pekerja untuk sektor-sektor
yang ada dalam Malaysia, dengan kita menggunakan program cross sector ini, maka kita
memberi peluang kepada majikan untuk mereka mendapat pekerja-pekerja yang ada
dalam negara ini yang belum boleh balik, yang banyak lagi akibat daripada MCO.

Jadi walau bagaimanapun, pihak Kementerian Sumber Manusia_ lebih
menumpukan kepada pekerja-pekerja tempatan melalui portal-portal yang kita sediakan
seperti mana portal MYFutureJobs yang di bawah GLC di bawah Kementerian Sumber
Manusia iaitu PERKESO. Kita sediakan aplikasi ini untuk mereka mendapat kerja-kerja
ketika kita selepas pasca MCO ini yang mana kita tengok dengan trend decreasing of
figure COVID-19 ini sedang berlaku. Jadi, menggunakan apa yang ada dalam negara kita,
bagi kita mengeksploitasikan sepenuhnya PATI iaitu pendatang tanpa izin. Bagi mereka,
kita legalize mereka dan mendapat pekerjaan. Sekian, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua, saya jemput Yang Berhormat
Pokok Sena.

Dato’ Mahfuz bin Haji Omar [Pokok Sena]: Baik, terima kasih Tuan Yang di-
Pertua. Terima kasih sahabat saya, Yang Berhormat Timbalan Menteri atas jawapan.
Saya nak dapatkan penjelasan, apakah langkah-langkah yang dibuat oleh pihak kerajaan
dalam menggerakkan kesedaran warga tempatan untuk mengisi tempat-tempat yang
ditinggalkan oleh pekerja-pekerja asing. Kita hanya tertumpu untuk hendak mencari
pekerja-pekerja asing tetapi saya percaya bahawa kalau dalam sektor kedai makan
umpamanya dalam seminggu ini kes kedai mamak yang mengeluh kekurangan pekerja.

Saya melihat bahawa tak munasabah kalau dikatakan bahawa pekerja tempatan
tak boleh bekerja di kedai makan. Saya tunjuk contoh Tuan Yang di-Pertua, satu kedai
mamak, restoran mamak di Kota Kinabalu, Jamal Salim. Majoriti pekerja dia adalah warga
tempatan Sabah. Kedai Mamak BTC di Sabah, dia orang Teluk Intan asalnya. Mamak
Teluk Intan, dia buka restoran mamak di Sabah, BTC. Majoriti pekerja dia adalah warga
tempatan.

Timbalan Yang di-Pertua [Dato’ Mohd Rashid Hasnon]: Apa soalannya?

Dato’ Mahfuz bin Haji Omar [Pokok Sena]: Jadi, yang penting sekarang ini bagi
saya, menggerakkan kesedaran warga tempatan, pekerja-pekerja ini untuk mengisi
kekosongan ini. Ini yang sangat penting. Kalau pilot pun boleh jual mi kari, menunjukkan
bahawa mereka ada keinginan untuk bekerja di tempat-tempat, sektor yang dianggap
sebagai sektor kotor dan sebagainya.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Pokok Sena, sila Yang Berhormat Timbalan Menteri, satu minit.

Datuk Haji Awang bin Hashim: Terima kasih kepada kakanda, Yang Berhormat
Pokok Sena. Saya sangat setujulah dengan pandangan daripada Yang Berhormat Pokok
Sena tentang ini dan memang ini sedang kita menggerakkan untuk kita menggunakan
pekerja-pekerja tempatan tadi yang disebut terutamanya dalam sektor kedai makan di
mana banyak pengusaha kedai makan dan persatuan kedai makan datang berjumpa
dengan kami terutamanya di KSM ini, termasuk saya dan juga Yang Berhormat Menteri
bagi meluahkan masalah yang mereka hadapi sekarang ini iaitu kekurangan pekerja.

Alhamdulillah sebab itulah dalam program PEMULIH baru-baru ini yang
diumumkan oleh Yang Amat Berhormat Perdana Menteri, kita meletakkan satu program
yang dinamakan Malayization. Di situlah kita nak tumpukan bagaimana kita nak
bangkitkan, kita nak gerakkan orang-orang tempatan yang kehilangan pekerjaan dan
sebagainya yang sebelum ini mereka mendapat gaji yang agak besar di sektor industri
dan sebagainya, sektor construction dan kita memulakan dengan kita melancarkan
