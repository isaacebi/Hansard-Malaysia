64 DR.26.10.2021

Malaya hanya tinggal kurang daripada 200 ekor. Semua pihak kini perlu memandang
nasib raja rimba ini yang menjadi ikon dan kebanggaan kita dengan lebih serius bagi
mencegah aktiviti-aktiviti haram yang begitu rakus mendapatkan kulit, daging, kuku, taring
dan tulang.

Ternyata konflik manusia-haiwan liar tidak kurang hebatnya dalam mempengaruhi
kelestarian jangka panjang haiwan liar di negara ini. Banyak spesies haiwan di Malaysia
akan pupus jika tiada langkah drastik diambil untuk menangani isu pembunuhan dan
pemburuan haram yang semakin kritikal. Perdagangan hidupan liar berlaku di seluruh
dunia dengan negara-negara mempunyai kepelbagaian biodiversiti yang tinggi seperti
Malaysia menjadi sumber kawasan transit dan hab bagi spesies yang diseludup.

Tuan Yang di-Pertua, dalam mengejar kemajuan daripada pelbagai aspek,
kelestarian hidupan liar tidak boleh dikesampingkan, hakikatnya hidupan liar adalah aset
yang sangat penting dalam persekitaran dan ekosistem kita serta perlu dikekalkan
kewujudannya. Hidupan liar yang semakin pupus akan menyebabkan ekosistem menjadi
tidak seimbang. Justeru, hidupan liar juga berhak untuk dilindungi serta dipantau secara
konsisten agar tidak mengalami kepupusan dan dapat dikekalkan untuk tatapan generasi
akan datang.

Di kawasan saya misalnya akibat tidak mempunyai tempat yang sesuai untuk
mendapatkan makanan dan penempatan, gajah terpaksa merayau keluar sehingga
mengganggu penempatan manusia.

01600

Terdapat tiga kawasan yang sering diganggu oleh kumpulan gajah ini iaitu Slow
Mengkuang, Lata Rek dan Pasir Kelang. Tuan Yang di-Pertua, sudah tiba masanya
kerajaan merangka satu pelan perancangan dalam mewujudkan pendidikan mengenai
alam sekitar supaya ia dapat diterapkan kepada generasi muda.

Sebelum berakhir, saya ingin bertanyakan tentang masalah musuh tanaman dan
ancaman kepada penduduk seperti kera, babi hutan dan lainnya yang mengganggu di
kawasan-kawasan perumahan penduduk dan memusnahkan tanaman serta kemudahan
awam seperti padang bola dan sebagainya.

Isu ini perlu ditangani segera oleh pihak kementerian kerana menjadi kesalahan
apabila penduduk memusnahkannya sendiri. Apakah langkah yang akan diambil oleh
kerajaan untuk menyelesaikan masalah ini? Masalah ini sudah lama berlarutan dan saya
difahamkan ia berlaku hampir di kesemua kawasan. Tidak hanya di kawasan kampung
malah ia juga di kawasan penempatan di bandar.

Tuan Yang di-Pertua selain itu, saya ingin menyentuh tentang bajet khas untuk
anggota PERHILITAN yang menjalankan operasi menangkap dan memindah gajah liar
yang mengganggu penduduk. Saya difahamkan anggota PERHILITAN yang menjalankan
operasi perlu mendapatkan ataupun mencari dana sendiri memandangkan tiada
peruntukan khas yang disediakan. Ini tentunya akan menyulitkan operasi terutama apabila
melibatkan masa yang panjang. Ada yang mengambil masa sehingga dua minggu
ataupun lebih. Memang kita tahu kerjasama semua pihak sama ada Yang Berhormat
tempatan, pemimpin masyarakat dan penghulu amat diperlukan dan mereka tidak
membiarkan kebajikan anggota yang menjalankan operasi ini terabai

Akan tetapi, jika terdapat ataupun dapat disediakan bajet khas oleh pihak
kerajaan, bukan sahaja makan, minum dan penginapan mereka tetapi kos operasi seperti
sewa jentolak dan menyediakan kemudahan lain kerana kawasan operasi biasanya di
dalam hutan dan perlu menyediakan kemudahan bagi membawa keluar gajah tersebut.
Saya juga ingin mencadangkan agar pihak kementerian boleh membekalkan kenderaan
pacuan empat roda yang baharu, yang mencukupi dan sesuai kepada anggota
PERHILITAN untuk menjalankan operasi.

Terakhir Tuan Yang di-Pertua, mini zoo di Kuala Krai dan Taman Hutan Bandar
di Kuala Krai sedang dihidupkan semula. Saya mengharapkan agar mendapat sokongan
daripada pihak Yang Berhormat Menteri khususnya dari sudut meluluskan peruntukan
yang sepatutnya bagi menyediakan fasiliti terbaik dan menempatkan haiwan yang
bersesuaian kerana tempat ini adalah satu-satunya zoo yang akan wujud di Kelantan. Itu
