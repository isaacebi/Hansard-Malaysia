DR.26.10.2021 41

sudah sign proposal form, tetapi tiba-tiba dinafikan untuk mendapat wang pampasan bila
berlaku kecelakaan kepada pihak yang telah pun membuat satu permohonan untuk
mendapatkan insurans itu.

Alasannya contoh Tuan Yang di-Pertua, memang Tuan Yang di-Pertua, dalam
kontrak insurans ini, ada satu maxim, legal maxim ataupun istilah Latin ialah satu kontrak
yang dipanggil berdasarkan dalam bahasa Latinnya, “uberrimae fide?’ iaitu contract based
on utmost faith. Maknanya kamu mesti mendedahkan segala-gala maklumat yang material
dalam tawaran kamu untuk mendapatkan kontrak insurans itu.

Akan tetapi biasanya Tuan Yang di-Pertua, apa yang berlaku ialah pihak insurans
ini melalui dia punya insurance agent ini, kadangkala mereka Tuan Yang di-Pertua,
bersikap tidak adil kKerana selepas orang sudah sign proposal form itu Tuan Yang di-
Pertua, mereka letak pula satu clause baharu iaitu sebarang non-disclosure of material
fact, akan membatalkan insurans itu. Akan tetapi Tuan Yang di-Pertua, cara mereka
menafsirkan perkataan non material fact itu selalunya bersifat arbitrary. Kadang-kadang
pihak yang sign itu tidaklah kata orang itu tidak mendedahkan material facts, itu adalah
non material fact, tetapi mereka tafsirkan itu sebagai material fact.

Dalam undang-undang Tuan Yang di-Pertua, kalau sekiranya kita gagal
mendedahkan material facts, the most adalah dipanggil kontrak itu adalah voidable, bukan
void. Have an issue. Bukan dari awal lagi dia sudah batal, dia voidable sahaja. Dalam
bahasa lingua franca sistem perundangan Islam mereka kata ialah kontrak yang fasid, ‘fa’
‘alif’ ‘sin’ ‘dal’, fasid. Dia bukan satu kontrak yang langsung terbatal. Akan tetapi apa yang
berlaku, pihak mahkamah pun kadang-kadang sering lebih memihak kepada pihak
insurans, menafsirkan sehinggakan kontrak itu dianggap kontrak yang tidak sah.

Akhirnya...
Timbalan Yang di-Pertua [Dato’ Mohd Rashid Hasnon]: Minta rumuskan.

Tuan Mohamed Hanipa bin Maidin [Sepang]: Jadi Tuan Yang di-Pertua, dalam
konteks ini saya harap rakyat itu Tuan Yang di-Pertua, mesti dilindungi. Jadi saya harap
Tuan Yang di-Pertua, oleh sebab kontrak ini melibatkan dengan bank, saya harap pihak
bank ini betul-betul menjaga kepentingan rakyat. Pihak bank ini syarikat-syarikat besar,
PIDM pun besar, dikawal oleh kerajaan pula.

Akan tetapi rakyat di bawah Tuan Yang di-Pertua, mereka tidak ada perlindungan
kalau sekiranya katakan PIDM enggan membayar, mereka tidak ada perlindungan. Jadi
saya harap Tuan Yang di-Pertua, supaya kalau bolehlah, kena buat satu perubahan yang
lebih besar untuk memastikan sebarang pendeposit dalam mana-mana perbankan ini,
pastikan mereka betul-betul selamat bila mereka memasukkan duit mereka ke dalam
bank.

Terakhir Tuan Yang di-Pertua, saya minta Tuan Yang di-Pertua, kalau boleh saya
minta juga pihak kerajaan mungkin boleh memikirkan untuk mewajibkan juga sebagai
contoh, badan-badan berkanun seperti Lembaga Tabung Haji yang juga menerima
deposit ataupun mengambil deposit daripada rakyat, supaya mereka ini juga— Buat masa
sekarang yang saya tahu, mereka tidak diwajibkan untuk menginsuranskan.

Jadi, saya harap pihak kerajaan mungkin boleh memikirkan bagaimanakah
supaya mereka juga ataupun semua pihak yang terlibat dalam menerima deposit wang
daripada orang ramai ini, mesti wajib untuk menginsuranskan dengan PIDM. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sepang. Seterusnya saya jemput Yang Berhormat Dungun. Kemudian diikuti
oleh Yang Berhormat Bukit Bendera. Kemudian Yang Berhormat Kuala Krai, kemudian
Yang Berhormat Hulu Langat digantikan oleh Yang Berhormat Sungai Petani dan yang
terakhir Yang Berhormat Beruas. Saya jemput Yang Berhormat Dungun.

12.44 tgh.

Tuan Haji Wan Hassan bin Mohd Ramli [Dungun]: Bismillahi Rahmani Rahim.
[Membaca sepotong doa] Di dalam ayat 283, sebahagian daripada ayat itu ialah dalam
