DR.26.10.2021 43

sebanyak RM2.9 bilion, untuk takaful dan insurance fund RM1.89 bilion. Saya hendakkan
penjelasan daripada Menteri.

Saya juga membaca laporan ini bahawa deposit yang dilindungi oleh Akta PIDM
terjumlah kepada 30 peratus total deposit insure in full iaitu 96 peratus total depositor.
Untuk life insurance 99 peratus, syabas. Untuk general policy 96 peratus. Oleh itu, untuk
bank dan juga general policy hanya 96 peratus. Saya ingin mencadangkan supaya
coverage untuk RM250,000 per depositor per member bank untuk akaun bank dan juga
insurans polisi RM500,000 for insure benefit per insurance member dinaikkan supaya
untuk memberikan perlindungan lebih kepada depositor dan juga insurance policy holder.

Ini supaya ia boleh mencecah kepada satu angka yang lebih tinggi daripada 96
peratus, barangkali 99 peratus. Memandangkan bahawa kita telah— PIDM mencapai satu
result yang baik tetapi kita hendak juga casting the safety net bigger supaya pendeposit-
pendeposit boleh mendapat perlindungan yang lebih tinggi, mungkin RM300,000 atau
RM400,000 tertakluk kepada kajian teknikal dan kewangan oleh pihak PIDM.

Saya juga ingin menyatakan bahawa sistem kewangan kita telah berkembang
dengan begitu maju sekali. Deposit-deposit bukan sahaja dimasukkan dalam bank, bukan
sahaja untuk insurans polisi atau takaful tetapi juga perkembangan terbaharu eWallet
tetapi kita tidak menawarkan apa-apa perlindungan— PIDM tidak menawarkan apa-apa
perlindungan terhadap deposit eWallet sama ada dalam bentuk deposit Touch ‘n Go,
GrabPay, Alipay, FY e-wallet dan sebagainya.

Perkembangan terkini untuk electronic money, wang dimasukkan dalam
electronic money. Bank Negara telah keluarkan exposure draft untuk electronic money (e-
money). Apakah protection yang kita tawarkan untuk deposit-deposit dalam bentuk
eWallet? Apakah protection atau perlindungan yang kita tawarkan untuk electronic
money? Buat masa ini tiada. So, apa saya ingin minta supaya...

Tuan Sim Tze Tzin [Bayan Baru]: Penjelasan. Yang Berhormat Bukit Bendera,
sikit ya.

Tuan Wong Hon Wai [Bukit Bendera]: Ya silakan.

Tuan Sim Tze Tzin [Bayan Baru]: Terima kasih. Saya tertarik dengan
perbahasan Yang Berhormat Bukit Bendera tentang eWallet dan sebagainya. Kita tahu
bahawa masa depan adalah masa depan fintech. Fintech ini ia ada banyak bank, online
dan sebagainya. Saya difahamkan bahawa Bank Negara tengah mempertimbangkan
beberapa syarikat untuk memberikan status e-banking kepada syarikat-syarikat yang
tengah memohon seperti AirAsia pun memohon, Grab juga memohon.

Jadi, ini adakah ia tertakluk dan akta ini adakah mencukupi untuk menjamin bank-
bank dan juga maybe insurance company, online insurance company pada masa depan.
Saya mohon penjelasan daripada Menteri, mohon dimasukkan dalam ucapan Yang
Berhormat Bukit Bendera. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru. Sila Yang Berhormat Bukit Bendera.

Tuan Wong Hon Wai [Bukit Bendera]: Terima kasih Yang Berhormat Bayan
Baru. Saya rasa satu— itulah kekurangan dari segi perundangan menghadapi cabaran
terbaharu dalam bentuk digital banking dan juga e-money dan sebagainya. Saya juga
ingin meminta supaya kementerian, Yang Berhormat Menteri Kewangan dan juga PIDM
untuk membuat benchmark terhadap hak-hak perlindungan kita, selari dengan
International Association of Deposit Insurers (IADI) untuk benchmark performance kita
terhadap international standard dan juga supaya memastikan bahawa perlindungan
deposit dan juga insurans polisi dan takaful polisi ini boleh benar-benar melindungi
kepentingan rakyat semaksimum yang mungkin dengan kos yang minimum. Itu sahaja
ucapan saya. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bendera. Seterusnya saya jemput Yang Berhormat Kuala Krai sebelum
kita berhenti rehat. Sila.
