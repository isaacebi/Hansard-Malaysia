8 DR.26.10.2021

Sebagai permulaan, sebanyak 2,000 unit rumah sedia ada ditawarkan untuk
Rumah Ikram Keluarga Malaysia melibatkan beberapa lokasi Program Perumahan Rakyat
(PPR) di seluruh negara. Penerima manfaat ini seterusnya akan menerima pengecualian
bayaran sewa untuk enam bulan pertama.

Sehingga 20 Oktober 2021, sejumlah 897 permohonan diterima melalui Sistem
Permohonan Perumahan Negara (SPRN), Kementerian Perumahan dan Kerajaan
Tempatan (KPKT). Daripada jumlah tersebut, seramai 124 orang penerima manfaat
Rumah IKRAM Keluarga Malaysia telah menerima surat tawaran manakala sebanyak
1,876 unit rumah lagi akan dibuat pengisian secara berperingkat tertakluk kepada
permohonan yang diterima oleh pihak KPKT. Dijangkakan seramai 78 orang lagi pemohon
akan diberikan surat tawaran pada 1 November 2021 akan datang. Pecahan bilangan
permohonan dan pemohon yang berjaya ditawarkan Rumah IKRAM Keluarga Malaysia
mengikut negeri dan projek adalah seperti berikut:

BILANGAN YANG

NEGERI PEE OHO NAN TELAH
DITAWARKAN

Selangor 178 22

Kedah-

PPR Aman Jaya 24

PPR Kota Setar 74

PPR Sinar Intan 38 13

Kelantan-

PPR Kota Baharu 195 39

PPR Gua Musang 103 14

Kuala Lumpur 222 0

Johor-

PPR Sungai Melana Fasa II 196 36

JUMLAH KESELURUHAN 897 124

KPKT juga sedang bekerjasama dengan pihak kerajaan negeri yang lain melalui
Setiausaha Kerajaan (SUK) Perumahan Negeri dan Lembaga Perumahan Negeri untuk
memperluaskan lagi penawaran dan hebahan inisiatif ini bagi membantu golongan yang
memerlukan. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama, silakan Yang
Berhormat.

Dato’ Haji Salim Sharif [Jempol]: Terima kasih kepada Yang Berhormat
Timbalan Menteri yang telah menjawab, memperkenalkan inisiatif Rumah IKRAM bagi
membantu rakyat yang terkesan akibat COVID-19. Walau bagaimanapun, setakat hari ini,
saya dapati tadi yang disebut Selangor, Kuala Lumpur, Kedah, Kelantan dan Johor sahaja
yang memperoleh manfaat yang sebegini rupa. Saya juga difahamkan bahawa hanya
kawasan yang terdapat projek perumahan PPR sahaja.

Soalan saya, apakah status yang terkini perancangan kementerian bagi
memperluaskan inisiatif Rumah IKRAM ke negeri-negeri lain ataupun kawasan Parlimen
lain yang tidak ada PPR? Kemudian, adakah kementerian mempunyai perancangan lain
untuk konsep Rumah IKRAM supaya mereka yang terkesan dapat menikmati bantuan
perumahan di kawasan Parlimen lain. Terima kasih.

Tuan Yang di-Pertua: Terima kasih Yang Berhormat, silakan Yang Berhormat
Timbalan Menteri.
