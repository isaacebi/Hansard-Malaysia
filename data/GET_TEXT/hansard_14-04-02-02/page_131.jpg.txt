DR.26.10.2021 123

02020
8.20 mlm.

Tuan Hassan bin Abdul Karim [Pasir Gudang]: Ya, terima kasih Tuan
Pengerusi. Saya merujuk fasal 5 Yang Berhormat Menteri. Saya memahami tanah kita
semua ini akan mati juga termasuklah peneroka-peneroka FELDA. Dengan naik jumlah
siling kepada RM5 juta besar kemungkinan harta tanah-tanah atau harta pusaka peneroka
FELDA itu mungkin terletak dalam kategori small estate atau harta pusaka kecil.

Saya menyedari tentang wujudnya Akta Group Settlement Acts (GSA) yang
mengawal selia harta tanah FELDA. Akan tetapi ini soal pusaka, soal daripada segi
perspektif hukum Islam. Sampai bilakah umpamanya hal pusaka peneroka-peneroka
FELDA yang majoritinya orang Islam ini tidak diuruskan secara pusaka ini sama ada
melalui small estate atau estet biasa. Jadi mungkin pihak kementerian, Yang Berhormat
Menteri ada jawapan kepada perkara ini iaitu kepentingan-kepentingan tertentu kepada
golongan peneroka FELDA. Terima kasih.

Tuan Pengerusi: Terima kasih. Ada lagi? Kalau tidak ada saya pohon Yang
Berhormat Menteri menjawab.

8.21 mlm.

Menteri Tenaga dan Sumber Asli [Datuk Seri Takiyuddin bin Hassan]: Ya,
terima kasih Tuan Pengerusi. Saya menyambut baiklah pandangan yang telah diberikan
oleh Yang Berhormat Pasir Gudang untuk kita mengkaji perkara ini. Setakat yang saya
tahu bahawa aset di bawah FELDA ini diuruskan melalui GSA sebagaimana yang
disebutkan tadi dan ia sudah tentulah akan diuruskan tertakluk kepada undang-undang
GSA itu yang memberikan atau mengehadkan kepada dua orang sahaja pemilik bagi satu-
satu hak milik itu.

Jadi dalam hal ini saya mohon untuk bagi pandangan yang jelas secara bertulis
Yang Berhormat Pasir Gudang kerana saya perlu juga mengkaji — Yalah kita sebagai
lawyer cannot simply bagi pandangan without looking at the act ya. Saya mohon untuk
memberi jawapan secara bertulis. Terima kasih.

Tuan Pengerusi: Terima kasih. Yang Berhormat semua...

[Fasal-fasal 1 hingga 25 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Tenaga dan Sumber Asli (Datuk Ali anak Biju) dan
diluluskan]

Tuan Yang di-Pertua: Ahli-ahli Yang Berhormat Mesyuarat Dewan hari ini
ditangguhkan pada sehingga jam 10.00 pagi, hari Rabu 27 Oktober 2021.
Assalamualaikum warahmatullahi wabarakatuh, salam sejahtera.

[Dewan ditangguhkan pada pukul 8.24 malam]
