DR.26.10.2021 99

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Kewangan | (Tuan Mohd Shahar bin Abdullah)
dan diluluskan]

RANG UNDANG-UNDANG HARTA PUSAKA KECIL
(PEMBAHAGIAN) (PINDAAN) 2021

Bacaan Kali Yang Kedua dan Ketiga

6.35 ptg.

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, saya bangun sekali lagi pada hari ini untuk memohon mencadangkan iaitu
rang undang-undang bernama suatu akta untuk meminda Akta Harta Pusaka Kecil
(Pembahagian) 1955 dibacakan kali yang kedua sekarang.

Tuan Yang di-Pertua dan juga rakan-rakan ahli-ahli Dewan yang saya hormati
sekalian, Akta Harta Pusaka Kecil (Pembahagian) telah digubal pada tahun 1955 melalui
Ordinan Harta Pusaka Kecil (Pembahagian) No. 34/1955 dikenali sebagai Akta No.
98/1972 berkuat kuasa di Semenanjung Malaysia sahaja pada 1 November1972.

Akta Harta Pusaka Kecil (Pembahagian) 1955 [Akta 98] merupakan undang-
undang yang digubal berdasarkan Senarai |, Jadual Kesembilan, Perkara 4(e)(i)
Perlembagaan Persekutuan untuk memastikan keseragaman undang-undang dan dasar
mengenai pengurusan harta pusaka di negara ini.

Akta 98 ini merupakan undang-undang utama kepada perundangan dan
pentadbiran harta pusaka yang melibatkan kebanyakan rakyat di negara ini. Melalui
statistik yang dikeluarkan oleh Bahagian Surat Kuasa Mati, Mahkamah Tinggi (Central
Registry), purata hampir 70 peratus urusan harta pusaka si mati di Malaysia direkodkan
setiap tahun, dilaksanakan di bawah Akta 98 oleh Bahagian Pembahagian Pusaka,
Jabatan Ketua Pengarah Tanah dan Galian (JKPTG) berbanding dengan agensi lain
seperti mahkamah dan juga Perbadanan Amanah Raya Berhad (ARB).

Selama lebih 50 tahun pelaksanaan Akta 98 ini, pengurusan dan pembahagian
harta pusaka di Malaysia berfokus kepada memberikan kemudahan kepada rakyat dalam
urusan perundangan, pertukaran hak milik harta si mati kepada waris dan orang
berkepentingan dengan mudah dan murah. Sejak penguatkuasaannya juga, ia telah
mengalami beberapa siri pindaan iaitu tahun 1972, 1977, 1979, 1989 dan yang terakhir
2009.

Dalam tempoh itu juga, terdapat banyak perubahan yang berlaku dan ada di
antaranya tidak dapat ditangani melalui undang-undang yang sedang berkuat kuasa
sekarang. Justeru, terdapat keperluan sekarang ini untuk kita membuat pindaan bagi
memastikan ia kekal relevan dan dapat meneruskan perkhidmatan yang lebih optimum
kepada rakyat. Ini kepentingan rakyat.

Tuan Yang di-Pertua, Ahli-ahli Dewan yang saya hormati sekalian, harta pusaka
merupakan satu isu yang sangat dekat di hati rakyat. Pada masa kini, ia dikendalikan
beberapa buah agensi mengikut peruntukan undang-undang dengan bidang kuasa
masing-masing. Kesan atau akibat daripadanya, maka terdapat pelbagai isu yang
dibangkitkan, pelbagai peringkat dalam pengurusan harta pusaka di Malaysia ini.

Oleh itu, satu usaha untuk menambah baik kerangka perundangan dalam sistem
penyampaian perkhidmatan pembahagian pusaka telah dilaksanakan melalui Kajian
Transformasi Pentadbiran dan Pengurusan Harta Pusaka di Malaysia oleh Unit
Pemodenan Tadbiran dan Perancangan Pengurusan Malaysia (MAMPU) pada tahun
2015 hingga 2016 yang turut melibatkan JKPTG.

Seterusnya, bahagian pembahagian pusaka JPKTG juga telah terlibat secara aktif
dalam kajian pembaharuan undang-undang di bawah seliaan Bahagian Hal Ehwal
Undang-undang (BHEUU) JPM melalui geran yang diberikan kepada perunding iaitu
International Islamic University Malaysia Entrepreneurship and Consultancies Sdn. Bhd
