6 DR.26.10.2021

3. Datuk Robert Lawson Chuat [Betong] minta Menteri Perdagangan Dalam
Negeri dan Hal Ehwal Pengguna menyatakan apakah inisiatif SSM berkaitan pengenalan
mekanisme penyelamat korporat untuk membantu entiti perniagaan yang bermasalah.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Tuan Yang di-Pertua, mohon izin buka pelitup muka.

Tuan Yang di-Pertua: Boleh, boleh.

Dato Sri Alexander Nanta Linggi: Terima kasih, Tuan Yang di-Pertua. Saya
selaku Menteri KPDNHEP sentiasa menitikberatkan aspek ease of doing business agar
sektor ekonomi, perdagangan domestik negara dapat terus dirancakkan. Tumpuan bukan
sahaja diberikan kepada membantu perniagaan dan kumpulan sasar untuk restart dan
meneruskan perniagaan mereka terutama dalam mengharungi cabaran pandemik
COVID-19 malah kerajaan akan turut memudahcarakan entiti perniagaan yang
bermasalah.

Justeru itu Rang Undang-undang Syarikat (Pindaan) 2021 sedang disediakan dan
diperhalusi oleh Suruhanjaya Syarikat Malaysia (SSM) bertujuan untuk memperkasa dan
menambah baik kerangka perundangan sedia ada berkaitan rehabilitasi korporat untuk
membantu syarikat yang menghadapi masalah kewangan.

Pindaan rang undang-undang ini terus memantapkan peranan SSM dalam
menyokong inisiatif berterusan oleh kerajaan bagi membolehkan syarikat yang
menghadapi masalah kewangan tetapi mempunyai kKemampuan untuk terus berdaya
saing memasuki rehabilitasi dengan pemiutang melalui cadangan pindaan yang bersifat
fasilitatif antaranya adalah seperti berikut:

(i) meluaskan pemakaian mekanisme penyelamat korporat sedia
ada iaitu perkiraan sukarela korporat (corporate voluntary
arrangement) dan  pengurusan’ kehakiman — (judicial
management) kepada lebih banyak kategori syarikat termasuk
syarikat awam yang disenaraikan (public listed company);

(ii) menambahbaikkan peruntukan berkaitan skim perkiraan atau
kompromi (scheme of arrangement) dengan menyediakan
prosedur yang lebih efisien bagi membolehkan syarikat
mendapatkan perintah halangan  daripada__ tindakan
penggulungan atau perundangan oleh pemiutang;

(iii) memberikan kuasa kepada mahkamah untuk meluluskan skim
perkiraan atau kompromi dengan memastikan hak-hak
pemiutang minoriti tidak di prejudis;

(iv) membolehkan syarikat yang telah memasuki skim perkiraan
atau kompromi atau yang telah mendapat perintah pengurusan
kehakiman mendapatkan pembiayaan penyelamat (rescue
financing) serta| memberikan  perlindungan  terhadap
pembiayaan tersebut; dan

(v) menyediakan peruntukan yang melindungi pembekalan
perkhidmatan atau barangan yang penting (supply of essential
goods and services) kepada syarikat yang telah memasuki
proses rehabilitasi.

SSM juga sedang melaksanakan pindaan Rang Undang-undang Perkongsian
Liabiliti Terhad (Pindaan) 2021 (RUU PLT). Pindaan yang dicadangkan antaranya bagi
tujuan memperkenalkan keseluruhan kerangka mekanisme penyelamat korporat di dalam
Akta Syarikat 2016 serta pindaan-pindaan yang berkaitan untuk turut terpakai ke atas
perkongsian liabiliti terhad. Sekian, terima kasih.

01030

Tuan Yang di-Pertua: Terima kasih. Soalan tambahan pertama.
