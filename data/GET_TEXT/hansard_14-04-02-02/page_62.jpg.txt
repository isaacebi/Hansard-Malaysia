54 DR.26.10.2021

Tuan Haji Wan Hassan bin Mohd Ramli [Dungun]: (ca) ini, “kuorum suatu
mesyuarat lembaga”. Jumlah ahli lembaga.

Kemudian, dalam melibatkan pindaan seksyen 13, Perkara 6 iaitu pengarah silih
ganti yang ditugaskan. Boleh atau tidak kalau kita lihat kepada akta yang dipinda ini,
digabungkan sekali iaitu pengurusan perbadanan ini bersama dengan pengoperasian.
Boleh kah atau tidak diasingkan dan dijadikan satu akta asing untuk pengurusan dan
pengoperasian perbadanan, kemudian selepas itu barulah satu akta seperti yang ada ini
untuk melibatkan urusan-urusan yang dibuat oleh PIDM yang melibatkan tanggungjawab
PIDM.

Kemudian, seterusnya juga saya ingin untuk mohon dilihat kepada pindaan
penggantian seksyen 47, Perkara 13 itu iaitu di bawah (2)(a) atau (b). Dalam (a) jelas
disebut “dua ratus lima puluh ribu ringgit” atau (b), “suatu amaun...” — tidak dinyatakan
“.berdasarkan suatu kadar yang ditetapkan oleh Menteri atas syor perbadanan”. Tidak
ada satu jumlah bagi Yang Berhormat Menteri membuat keputusan dan di mana disebut
“mengikut seksyen 47A tetapi mengikut mana-mana yang lebih tinggi”. Syor perbadanan
mungkin tidak diambil kira oleh Yang Berhormat Menteri, Yang Berhormat Menteri
mungkin ada pengiraan sendiri. Jadi, kalau boleh diketahui satu jumlah Yang Berhormat
Menteri boleh tetapbkan supaya ia menjadi satu perkara yang jelas dalam kita melihat
pindaan kepada akta ini. Terima kasih Tuan Pengerusi.

01510
Tuan Pengerusi: Baik Yang Berhormat Timbalan Menteri beri jawapan.

Timbalan Menteri Kewangan II [Tuan Haji Yamani Hafez bin Musa]: Saya
minta maaf tadi dia punya fasal dan akta itu...

Tuan Mohamed Hanipa bin Maidin [Sepang]: Tuan Pengerusi, saya ingin
berbahas. Tuan Pengerusi, Tuan Pengerusi saya hendak bahas juga. Jangan minta Yang
Berhormat Menteri jawab dahulu boleh?

Tuan Haji Wan Hassan bin Mohd Ramli [Dungun]: Muka surat 4. Muka surat
4...

Tuan Mohamed Hanipa bin Maidin [Sepang]: Tadi saya bangun Tuan
Pengerusi tidak itu ...

Tuan Pengerusi [Dato’ Mohd Rashid Hasnon]: Sekejap bagi Yang Berhormat
Dungun dulu sekejap.

Tuan Haji Wan Hassan bin Mohd Ramli [Dungun]: Pindaan seksyen 12(5)
subseksyen 12(1) ‘kuorum suatu mesyuarat lembaga’.

Tuan Pengerusi [Dato’ Mohd Rashid Hasnon]: Fasal 5?

Tuan Haji Wan Hassan bin Mohd Ramli [Dungun]: Fasal 5, kuorum suatu
mesyuarat lembaga. Jadi, berapa jumlah ahli lembaga. Kemudian pengarah silih ganti.
Maknanya dalam akta ini yang walaupun dipinda tetapi operasinya juga sekali dengan...

Tuan Pengerusi [Dato’ Mohd Rashid Hasnon]: Yang Berhormat Dungun, Yang
Berhormat Timbalan Menteri hendak tanya.

Tuan Haji Yamani Hafez bin Musa: Pertama itu daripada seksyen mana? Tidak
dengar tadi, sorry.

Tuan Pengerusi [Dato’ Mohd Rashid Hasnon]: Seksyen 12 dan kuorum.
Tuan Haji Wan Hassan bin Mohd Ramli [Dungun]: Seksyen 13.

Tuan Haji Yamani Hafez bin Musa: Seksyen 12. Betullah kuorum mesyuarat
lembaga. Okey. Pertanyaan tadi itu tentang kuorum mesyuarat lembaga sahaja?

Tuan Haji Wan Hassan bin Mohd Ramli [Dungun]: Jumlah ahli lembaga dan
berapa kuorum yang diperlukan. Kemudian yang keduanya melibatkan seorang pengarah
silih ganti yang ditugaskan. Maksud saya ialah dalam akta ini, kedua-dua dimasukkan
sekali. Satu ialah untuk melibatkan operasi perbadanan iaitu satunya dimasukkan sekali,
tidak diasingkan di antara kepentingan menjaga pendeposit berdasarkan kepada akta ini.
