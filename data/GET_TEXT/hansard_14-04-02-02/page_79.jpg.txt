DR.26.10.2021 71

menembak, menjerat, membunuh babi hutan tidaklah bukan — adalah untuk melindungi
tanaman, keselamatan diri dan keluarga mereka sendiri. Oleh yang demikian, saya ingin
mencadangkan agar kerajaan memberi pengecualian atau kebenaran khas kepada para
petani dan pekebun untuk menembak, menjerat dan membunuh babi hutan.

Tuan Lim Lip Eng [Kepong]: Yang Berhormat Jempol, Yang Berhormat Jempol,
saya sokong.

Dato’ Haji Salim Sharif [Jempol]: Perkara ini juga tidak langsung akan
meringankan beban kakitangan jabatan PERHILITAN untuk menghapuskan babi tersebut.

Tuan Lim Lip Eng [Kepong]: Yang Berhormat Jempol, celah sikit.

Dato' Haji Salim Sharif [Jempol]: Sekiranya kerajaan tidak berbuat demikian,
perkara ini akan terus menjadi isu berbangkit kerana babi hutan betina boleh melahirkan
anak di sekitar lima hingga 15 ekor setahun. Ini, menunjukkan babi hutan ini tidak pupus.
Selain daripada itu, saya juga difahamkan PERHILITAN telah mengeluarkan kebenaran
untuk memburu babi hutan iaitu daripada Julai sehingga Disember mulai 7 pagi sehingga
7 malam. Walau bagaimanapun, para penembak masih terikat dengan syarat kebenaran
daripada Polis Diraja Malaysia (PDRM) di mana penggunaan senjata api masih dilarang
untuk dijadikan memburu hidupan liar.

Tuan Lim Lip Eng [Kepong]: Yang Berhormat Jempol, sikit.

Dato' Haji Salim Sharif [Jempol]: Akta Kebajikan 2015 seksyen 30 berkaitan
pembunuhan haiwan, seksyen 1 menyatakan tidak seorang pun boleh membunuh,
menembak, menggunakan senjata api mana-mana anjing, kucing, mana-mana haiwan
yang ditetapbkan oleh Menteri menerusi pemberitahuan dalam warta melainkan jika
dibenarkan oleh pihak berkuasa veterinar dalam waktu kecemasan ataupun maksud
kawalan penyakit. Seksyen 30 menyatakan pembunuhan haiwan boleh dilakukan untuk
mencegah bahaya yang sudah nyata kepada kehidupan ataupun anggota badan
manusia.

[Tuan Yang di-Pertua mempengerusikan Mesyuarat]

Dato’ Haji Salim Sharif [Jempol]: Justeru itu, saya mohon agar kementerian
memainkan peranan dalam memberi kerjasama dengan Kementerian Dalam Negeri untuk
memberi kelonggaran terhadap usaha membasmi hidupan liar yang mengancam
keselamatan penduduk khususnya di luar bandar. Saya amat berharap agar kerajaan
memberi perhatian yang serius terhadap perkara ini bagi melindungi nasib para pekebun
kecil, petani di luar bandar.

01630

Oleh yang demikian, oleh sebab masa yang terlalu terhad, saya berharap pindaan
kepada akta tersebut hendaklah diambil kira rakyat yang telah mengusahakan ternakan —
tanaman sayur dan sebagainya. Sehingga hari ini pun saya dapat mesej bahawa banyak
kerosakan berpunca dari babi-babi liar yang datang ke kampung mereka kerana tidak ada
makanan lagi di hutan, masuk ke kampung, habis rosak segala tanaman. Jadi saya pohon
supaya perkara ini diambil kira dalam kita memelihara kehidupan liar ini tetapi musuh
tanaman juga perlu diambil kira. Contohnya, babi hutan yang saya sebutkan tadi.

Sekian sahaja daripada saya, saya mohon menyokong Rang Undang-undang
Pemuliharaan Hidupan Liar (Pindaan) 2021. Terima kasih.

Tuan Yang di-Pertua: Terima kasih. Seterusnya Yang Berhormat Sungai Petani,
lima minit.

4.31 ptg.

Dato’ Johari bin Abdul [Sungai Petani]: Terima kasih Tuan Yang di-Pertua.
Saya ingin menyentuh beberapa perkara. Pertamanya ialah tentang bagaimana
kehidupan binatang-binatang yang makin pupus ini dapat kita maintain-kan. Jadi seperti
yang Tuan Yang di-Pertua juga faham, bagaimana barat khususnya Amerika Syarikat
