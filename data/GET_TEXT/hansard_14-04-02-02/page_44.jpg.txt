36 DR.26.10.2021

Memandangkan kerumitan kedua-dua sektor perbankan dan juga insurans yang
juga boleh dibahagikan kepada insurans hayat ataupun /ife insurance dan juga bukan
hayat, bukankah lebih baik untuk menambah bilangan wakil industri untuk mencerminkan
landskap kewangan yang lebih rumit sekarang.

Soalan yang kedua ialah berkenaan dengan membenarkan perbadanan lembaga
meminda wang daripada satu kumpulan wang kepada satu kumpulan wang yang lain.
Saya bersetuju dengan klausa sembilan iaitu untuk meminda seksyen 28 akta ini supaya
boleh memberi lebih fleksibiliti kepada perbadanan ataupun cooperation untuk
mengalihkan wang daripada satu kumpulan ke kumpulan yang lain apabila diperlukan.

Untuk makluman Dewan yang mulia ini, sekarang terdapat enam kumpulan wang
insurans deposit yang diuruskan oleh PIDM iaitu deposit Islam, deposit konvensional,
takaful keluarga, takaful am, insurans hayat dan juga insurans am. Kadar penyusutan
sesetengah dana ini mungkin lebih cepat daripada yang lain kerana kemungkinan mesti
bayar kepada pendeposit apabila ada sesebuah syarikat yang ada masalah.

Akan tetapi persoalan yang saya hendak kemukakan ialah apakah mekanisme
dalam PIDM untuk menganalisis dan juga memutuskan keperluan untuk mengalihkan
wang daripada satu kumpulan wang kepada kumpulan wang yang lain? Adakah terdapat
jawatankuasa berasingan selain daripada jawatankuasa audit, tadbir urus dan imbuhan
yang mempunyai mandat dalaman ataupun internal mandate untuk meneliti kesan
pembiayaan yang berkaitan dengan peralihan wang daripada satu kumpulan wang ke
kumpulan wang yang lain.

01220

Saya minta Yang Berhormat Menteri menjelaskan isu ini. Last sekali isu yang
ketiga ialah berkaitan dengan Skim Pemindahan Perniagaan (Business Transfer Scheme)
yang merupakan istilah yang baharu yang diperkenalkan dalam pindaan ini. Skim
Pemindahan Perniagaan kita boleh cari dalam fasal 12, fasal 13, fasal 17, fasal 23, fasal
27. Saya hendak Yang Berhormat Menteri dan Yang Berhormat Timbalan Menteri untuk
memberi contoh khusus tentang keperluannya untuk memasukkan Skim Pemindahan
Perniagaan di bank ataupun di syarikat insurans untuk tujuan perlindungan deposit.

Adakah pindaan baharu ini adalah untuk kes di mana bank ataupun syarikat
insurans menubuhkan anak syarikat baharu dan memindahkan sebahagian daripada
deposit sedia ada mereka kepada anak syarikat baharu ini ataupun pindaan ini mengambil
kira aktiviti mergers and acquisition (M&A) yang melibatkan bank dan syarikat insurans.

Sebagai contoh diumumkan pada Jun 2021 bahawa syarikat insurans Itali,
Generali akan memperoleh pegangan majoriti (majority control) dalam AXA Affin dan juga
merancang untuk meningkatkan pegangan dalam MPI Generali Insurans daripada 49
peratus kepada 100 peratus. Jadi, saya harap Yang Berhormat Timbalan Menteri boleh
jawab ketiga-tiga soalan ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bangi. Seterusnya, saya jemput Yang Berhormat Pasir Mas.

12.21 tgh.

Tuan Ahmad Fadhli bin Shaari [Pasir Mas]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Yang di-Pertua.
Perbadanan Insurans Deposit Malaysia (PIDM) sudah kita ketahui satu badan berkanun
yang bertanggungjawab bagi mentadbir urus sistem insurans deposit bagi melindungi
pendeposit. Peranannya juga melengkapi Bank Negara Malaysia telah menyumbang
kepada sistem kewangan yang lebih stabil dengan cara menggalakkan pengurusan risiko
berhemat dalam kalangan ahi.

Saya ingin menekankan soal pendidikan kewangan kerana dalam masa pada
sama kita memahami tujuan asal badan berkanun ini, saya berpendapat bahawa ada
keperluan untuk PIDM menjadi salah satu peneraju anak muda dalam soal pendidikan
kewangan. Kerajaan harus sedar dan lihat bahawa pendidikan kewangan adalah asas
kepada mentaliti anak muda yang mampu meningkatkan produktiviti negara.
