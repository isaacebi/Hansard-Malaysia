18 DR.26.10.2021

Dato’ Seri Ahmad Faizal bin Azumu: Yang Berhormat dari Papar saya harap
janganlah terus bersedih kerana insya-Allah tentunya perkara yang seperti yang telah
diminta daripada RMKe-11 sehingga hari ini walaupun masih belum dapat ditunaikan, ia
tetap dalam perhatian kami.

Saya ingin mengesyorkan agar perkara seperti ini kita tidak perlu tunggu untuk
diadakan peruntukan untuk keseluruhan kompleks sukan. Ini kerana mini kompleks sukan
ini ia ada padang, trek dan juga astaka sebagai contoh.

Akan tetapi, kalau kita boleh adakan padang terlebih dahulu bersama dengan
astaka bolehlah kita dahulukan. /nsya-Allah, kesedihan Yang Berhormat Papar ini saya
akan beri perhatian yang utama dan saya akan berbincang dengan pihak kementerian
untuk memastikan ia dapat diadakan dalam seberapa cepat yang boleh. Terima kasih
Yang Berhormat.

Tuan Yang di-Pertua: Terima kasih. Yang Berhormat Papar...

Tuan Haji Ahmad bin Hassan [Papar]: Untuk pengetahuan Yang Berhormat
Menteri, tanah sudah ada. Hanya menunggu bilakah pecah tanah ataupun peruntukan ini
akan dapat diluluskan kerana kita sudah menyediakan tanah yang begitu luas, terima
kasih.

Dato’ Seri Ahmad Faizal bin Azumu: Saya ambil perhatian. Terima kasih Tuan
Yang di-Pertua.

Tuan Yang di-Pertua: Terima kasih. Seterusnya, Yang Berhormat Dato’ Syed
Abu Hussin bin Hafiz.

5. Dato’ Syed Abu Hussin bin Hafiz Syed Abdul Fasal [Bukit Gantang] minta
Yang Berhormat Menteri Dalam Negeri menyatakan kesediaan dan komitmen
kementerian terhadap baik pulih dan penambahbaikan enam balai dan sebuah pondok
polis yang daif di Parlimen Bukit Gantang iaitu Balai Polis Simpang, Balai Polis Changkat
Jering, Balai Polis Trong, Balai Polis Padang Gajah, Balai Polis Kamunting dan Balai Polis
Kuala Sepetang manakala sebuah pondok polis yang dimaksudkan adalah Pondok Polis
Pulau Pasir Hitam. Baik pulih ini demi memastikan anggota dapat menjalankan
tanggungjawab dalam suasana yang kondusif dan selamat.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Bismillahi Rahmani Rahim. Assalamualaikum warahmatullahi wabarakatuh. Sudah
ramai orang ucapkan selamat hari lahir, saya juga turut serta supaya mendapat
keberkatan daripada Allah SWT untuk Tuan Yang di-Pertua yang Yang Berhormat Menteri
kata masih lagi belia, muda, gagah perkasa. Tahniah.

Untuk jawapan pada soalan Yang Berhormat, saya mengucapkan ribuan terima
kasih atas keprihatinan dan usaha murni Yang Berhormat dalam memastikan Polis Diraja
Malaysia di Parlimen Bukit Gantang sentiasa dijaga dan terbela. Diucapkan terima kasih
Yang Berhormat.

Untuk makluman Yang Berhormat, balai-balai polis yang dinyatakan dalam
pertanyaan ini berada di bawah pentadbiran Ibu Pejabat Polis Daerah Taiping. Adalah
dimaklumkan bahawa kerajaan sentiasa prihatin mengenai prasarana setiap agensi di
bawah Kementerian Dalam Negeri termasuklah yang melibatkan Polis Diraja Malaysia.

Untuk makluman Yang Berhormat, bagi tahun 2020, Kementerian Dalam Negeri
telah melaksanakan kerja-kerja membaik pulih terhadap tiga daripada enam balai polis
yang seperti mana yang disebut oleh Yang Berhormat tadi dengan kos sebanyak RM120
ribu seperti pecahan berikut:

Balai Polis Jumlah
Simpang RM50 ribu
Trong RM50 ribu

