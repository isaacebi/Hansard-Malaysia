DR.26.10.2021 11

ada vaksin ini boleh diluluskan untuk penggunaan kepada kanak-kanak lima tahun dan ke
atas. Terima kasih.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Sebagaimana yang kita maklum, penggunaan vaksinasi kepada golongan kanak-
kanak berumur 12 tahun ini masih menjadi persoalan di peringkat global. Seperti mana
yang disebut oleh Timbalan Menteri tadi, Presiden US mengumumkan mereka akan
mengenakan suntikan vaksin kepada kanak-kanak berumur lima tahun hingga 11 tahun.
Beberapa negara lain juga telah memulakan langkah yang sama.

Soalan saya, sekiranya kerajaan mengekalkan polisi sedia ada iaitu untuk tidak
memvaksinasikan golongan kanak-kanak ini, apa implikasi kepada golongan tersebut dan
bagaimana peratusan vaksinasi dewasa serta rollout vaccination program untuk golongan
remaja ini sudah cukup untuk melindungi kanak-kanak? Mohon pandangan.

Tuan Yang di-Pertua: Yang Berhormat Timbalan Menteri.

Datuk Aaron Ago Dagang: Terima kasih atas soalan Yang Berhormat. Tidak
boleh dikatakan kita tidak mengambil berat dalam isu vaksinasi kanak-kanak. Itulah
urusan kita sekarang ini. Oleh sebab itu, kita melibatkan diri dalam beberapa kajian.

Kita memang maklum di Amerika syarikat telah pun diputuskan untuk vaksin
Pfizer diberikan kepada kanak-kanak yang di bawah 12 tahun. Kita pun sekarang ini dalam
perbincangan untuk mengadakan satu polisi ataupun regulatory approval supaya kita
dapat juga menggunakan vaksin-vaksin tersebut untuk digunakan di Malaysia. Bukan kita
tidak gunakan, kita masih dalam kajian untuk ia diluluskan sepenuhnya sebab banyak
faktor dari NPRA dan sebagainya yang kita perlu buat keputusan bagi ubat-ubat vaksin ini
dan kita perlu buat dengan teliti. Terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua, terima kasih Yang Berhormat Timbalan Menteri. Saya sangat menyanjung
usaha-usaha untuk segera membuat keputusan atas perkara penggunaan vaksin ke atas
kanak-kanak di bawah 17 tahun ini.

Namun Tuan Yang di-Pertua, saya ingin mengingatkan Kementerian Kesihatan
Malaysia, on record, dengan izin sudah 108 kematian kanak-kanak bawah 17 tahun dan
sehingga 23 Oktober dan daripada kategori 3, kategori 4 dan kategori 5. 198 daripada 235
jumlahnya Tuan Yang di-Pertua. Itulah perkara yang kita mahu elakkan apa yang
diistilahkan oleh Public Health England sebagai “the preventable death”.

Jadi, sementara kita mahu buat kajian dan sebagainya, malam ini pukul 8.30
malam, FDA akan buat keputusan atas— malam ini Malaysian time, untuk keputusan
penggunaan vaksin Pfizer ke atas kanak-kanak bawah 17 tahun. Itu perlu diambil prihatin.
Jangan sahaja kita dengan apa pun kajian yang kita buat, kita hormati tetapi kita juga perlu
mengambil pandangan international dan jurudiksi lain. Terima kasih Tuan Yang di-Pertua.
Terima kasih Yang Berhormat Timbalan Menteri.

Datuk Aaron Ago Dagang: Terima kasih atas makluman yang diberi oleh Yang
Berhormat. Memang betul data-data yang diberikan oleh Yang Berhormat.

01050

Kita ambil maklum untuk remaja, kita memang maklum bahawa kadar vaksin
remaja ini dalam 15 kepada 20 peratus. Oleh sebab itu, kita dengan usaha sebenarnya
untuk sama-sama mengeluarkan vaksin yang dapat digunakan untuk golongan ini. Bagi
12 ke 17 tahun, kita sudah mendapat dasar untuk mereka divaksin dan sekarang ini bagi
golongan kurang daripada 12 ke bawah. Betul apa Yang Berhormat katakan, di USA
malam ini keputusan ini akan diberikan untuk vaksin Pfizer diberikan kepada murid-murid
ataupun people below 12 tahun. Terima kasih.

Tuan Yang di-Pertua: Terima kasih. Seterusnya saya menjemput Yang
Berhormat Machang.
