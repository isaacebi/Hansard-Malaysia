DR.26.10.2021 27

sederhana (PKS) menyelesaikan masalah kekurangan pekerja akibat pekerja asing yang
telah pulang ke negara asal mereka semasa MCO ataupun PKP.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Yang Berhormat Timbalan Menteri pakai baju kebangsaan, baju Melayu, hendak
menikah kah? [Ketawa]

Datuk Haji Awang bin Hashim: [Ketawa] Inisiatif pertama yang diambil oleh
kerajaan bagi menyelesaikan masalah ini adalah Program Pertukaran Majikan. Pihak
kerajaan pada 4 Jun 2020 telah bersetuju untuk memberi kelonggaran dalam permohonan
pertukaran majikan dengan membenarkan pertukaran dalam sektor yang berbeza iaitu
employers cross sector, dengan izin.

Selain daripada itu, mana-mana majikan asal yang tidak mampu untuk menggaji
pekerja asing, dibenarkan untuk melepaskan sebahagian pekerja mereka serta tidak akan
disenaraihitamkan. Jadi sehingga 30 September 2021, seramai 286 majikan telah
membuat permohonan dan daripada jumlah tersebut, sebanyak 200 permohonan telah
disokong oleh KSM dan kelulusan peringkat akhir adalah di peringkat Kementerian Dalam
Negeri (KDN).

Manakala bagi program seterusnya iaitu Program Rekalibrasi Tenaga Kerja (RTK)
yang diperkenalkan pada 16 November 2020 dan dilaksanakan sehingga 31 Disember
2021. Pihak kerajaan melalui Kementerian Sumber Manusia telah melaksanakan program
RTK ini bagi menangani isu kekurangan tenaga kerja selain daripada pembekuan
pengambilan tenaga kerja baharu.

Program ini adalah inisiatif jangka masa pendek bagi meregularisasikan, dengan
izin regularized pendatang asing tanpa izin (PATI) dalam negara menjadi pekerja asing
yang sah. We make a legalized for them, dengan izin yang mereka masuk secara haram
dan kita dapat kepastian untuk kita Jegal kan memberi dokumen-dokumen mereka dan
kita hantar kepada KDN untuk proses bagi membantu industri mendapatkan tenaga kerja
bagi sektor-sektor yang kurang diminati oleh rakyat tempatan. Sejak program ini
dimulakan sehingga Ogos 2021, sebanyak 3,858 majikan telah membuat permohonan
yang melibatkan 177,776 pekerja asing.

Bagi menjawab soalan yang kedua— sedikit sahaja, pertanyaan kedua daripada
Yang Berhormat Wangsa Maju, sejak tahun 2017, permohonan pekerja asing telah
dipermudahkan iaitu dibuat secara atas talian yang boleh diakses di mana sahaja
keperluan dokumen juga dimuat naik dalam permohonan dan tidak memerlukan
penghantaran fail secara fizikal. Sekian, terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, soalan
tambahan yang pertama, Yang Berhormat Wangsa Maju.

Datin Paduka Dr. Tan Yee Kew [Wangsa Maju]: Tuan Yang di-Pertua, apabila
kerajaan hantar beratus ribu pekerja asing balik ke negara asal mereka, takkan Yang
Berhormat Menteri Sumber Manusia tidak tahu industri kita akan menghadapi masalah
kekurangan tenaga kerja apabila tamatnya PKP dan kilang-kilang dibenarkan beroperasi
semula.

01150

Apakah Yang Berhormat Menteri buat dalam tempoh masa dua tahun
kebelakangan ini untuk mendapatkan penyelesaian masalah yang sudah boleh dijangka.
Sekiranya tujuan kerajaan ialah untuk orang tempatan mengambil alih tempat yang telah
dikosongkan oleh pekerja asing, saya ingin tahu apakah rancangan yang telah disediakan
untuk menggalakkan orang tempatan mengambil alih kerja pekerja asing? Kalau ya,
sejauh manakah rancangan itu mencapai matlamatnya? Sekian.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, satu minit.

Datuk Haji Awang bin Hashim: Terima kasih kepada Yang Berhormat Wangsa
Maju yang membangkitkan berkenaan dengan perancangan kerajaan. Itu yang saya
katakan tadi, yang pertamanya, kita mengesahkan parti-parti yang ada untuk mereka pergi
ke sektor-sektor yang dikehendaki terutamanya— kerajaan juga baru sahaja membuat
