50 DR.26.10.2021

Tuan Haji Yamani Hafez bin Musa: Ya, pesara memang kita sudah pernah lantik
pun.

Dr. Ong Kian Ming [Bangi]: Ya, pesara termasuk seorang pun yang pernah
bekerja di CIMB adalah seorang daripada Lembaga Pengarah.

Tuan Haji Yamani Hafez bin Musa: Ya, Dato' Dr. Gan Wee Beng, right?
Dr. Ong Kian Ming [Bangi]: Yes, exactly.
Tuan Haji Yamani Hafez bin Musa: Yes, yes.

Dr. Ong Kian Ming [Bangi]: So, why cannot you put that in, you know, berikan
Association of Banks in Malaysia ataupun salah satu insurans association untuk
mencadangkan wakil mereka yang bersaralah, yang bersara?

Tuan Haji Yamani Hafez bin Musa: Yang bersara mungkin kita boleh consider-
lah. Kita boleh pertimbangkan. Akan tetapi, ongoing itu tidak bolehlah kan Yang
Berhormat.

Dr. Ong Kian Ming [Bangi]: [Berucap tanpa menggunakan pembesar suara]
Timbalan Yang di-Pertua: Pesara. Sila.

Tuan Haji Yamani Hafez bin Musa: Okay, question Yang Berhormat yang
nombor tiga istilah, ‘Skim Pemindahan Perniagaan’. Adakah istilah ini meliputi subsidiari
atau mergers and acquisitions dengan izin, antara syarikat insurans dan juga bank? Ya,
istilah , ‘Skim Pemindahan Perniagaan’ adalah bagi institusi anggota yang terlibat dalam
usaha penggabungan atau Skim Pemindahan Perniagaan iaitu mergers and acquisitions
dengan izin. Istilah ini dimasukkan adalah sebahagian daripada pindaan kepada
peruntukan pentafsiran premium dan levi PIDM supaya ia adalah lebih adil dan telus serta
dapat mencerminkan profil risiko yang betul.

Yang Berhormat Pasir Mas ada juga bertanya tentang pendidikan kewangan
dengan sumbangan PIDM. Untuk makluman Yang Berhormat, PIDM ialah ahli Financial
Education Network (FEN) yang adalah kumpulan antara agensi yang dipengerusikan oleh
Bank Negara Malaysia dan Suruhanjaya Sekuriti Malaysia.

Sebagai ahli FEN, PIDM menyokong dan menyumbang kepada inisiatif kegiatan
dan projek berkenaan dengan literasi kewangan. Di samping itu, PIDM juga melaksanakan
inisiatif kesedaran awam mengenai PIDM dan sistem perlindungannya melalui pelbagai
medium.

PIDM juga menggalakkan literasi kewangan di kalangan orang awam dengan
tujuan meningkatkan lagi pemahaman dan membangunkan kandungan yang bernilai.
Baru-baru ini, PIDM telah melancarkan kempen, ‘Sediakan Payung Kewangan’ untuk
bertujuan memberi panduan dan petua kepada kalangan orang awam mengenai
pengurusan wang yang cekap.

Yang Berhormat...

Dr. Ong Kian Ming [Bangi]: Yang Berhormat, Yang Berhormat, soalan yang
tentang education. Saya tidak tahu sama ada Yang Berhormat sedar tidak dalam annual
report atau Laporan Tahunan PIDM 2020 ada satu checklist yang berwarna merah iaitu
belum lagi mencapai apa yang PIDM sendiri hendak iaitu educational awareness tentang
PIDM punya tanggungjawab.

Jadi, cadangan saya Yang Berhormat Timbalan Menteri bolehkah Kementerian
Kewangan aturkan satu perbincangan di antara Ahli Parlimen dengan wakil dari PIDM
supaya isu-isu yang tertentu boleh ditanya kepada PIDM seperti mungkin trust account
yang saya rasa adalah sesuatu yang banyak Ahli Yang Berhormat di sini pun tidak tahu
bagaimana kita hendak gabungkan dan kita hendak interpret trust account supaya kita
boleh dapatkan satu gambaran yang lebih komprehensif tentang deposit protection yang
diberikan kepada semua orang, ya. Boleh tidak cadangan ini?

Tuan Haji Yamani Hafez bin Musa: Baik, kita akan pertimbangkanlah. Akan
tetapi, semua informasi ini ada di dalam online kan? It is online. Mereka pun telah buat
berbagai apa...
