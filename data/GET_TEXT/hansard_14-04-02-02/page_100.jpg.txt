92 DR.26.10.2021

Wildlife Impact Study (WIS) dan Wildlife Management Plan bagi mana-mana projek ini ia
di bawah Akta Kualiti Alam Sekitar Tahun 1974.

Yang Berhormat Sepang membangkitkan mengenai susunan takrifan dalam
seksyen 3. Saya menerima baik pandangan beliau. Untuk makluman Yang Berhormat
Sepang seksyen 3 taksiran versi bahasa Inggeris adalah mengikut susunan seksyen 3
tafsiran bahasa Melayu. Oleh sebab itulah kadang-kadang ia tidak ikut a/phabet dalam
bahasa Inggerisnya. [Disampuk]

Dr. Azman bin Ismail [Kuala Kedah]: Yang Berhormat Menteri boleh?

Datuk Seri Takiyuddin bin Hassan: Dia baca bahasa Inggeris, dia tidak baca
bahasa Melayu.

Dr. Azman bin Ismail [Kuala Kedah]: Yang Berhormat Menteri boleh sikit? Boleh
saya celah sikit.

Datuk Seri Takiyuddin bin Hassan: Sila.

Dr. Azman bin Ismail [Kuala Kedah]: Terima kasih Tuan Yang di-Pertua. Terima
kasih Yang Berhormat Menteri. Tentang Sabah dan Sarawak mempunyai akta mereka
sendiri, itu saya faham. Akan tetapi, kalau kita baca dalam laporan peringkat antarabangsa
itu menimbulkan masalah besar kerana hukuman yang dikenakan di sana jauh lebih
rendah. Apakah kita tidak boleh melakukan sesuatu terhadap isu itu? Terima kasih.

Datuk Seri Takiyuddin bin Hassan: Terima kasih Yang Berhormat Kuala Kedah.
Saya pun terfikir perkara apabila Yang Berhormat bangkitkan perkara itu dan saya
bercadang untuk mengadakan satu libat urus ataupun perbincangan dengan pihak
Kerajaan Negeri Sabah dan Kerajaan Negeri Sarawak. Kalau boleh kita streamline-kan
antara undang-undang di Semenanjung Malaysia dan Labuan ini dengan Sabah dan
Sarawak. Saya, / undertake to look into that issue ya. Terima kasih.

Mengenai pertanyaan Yang Berhormat Kepong kenaikan denda adalah tidak
wajar kerana akan meningkatkan rasuah. Saya rasa penalti dinaikkan oleh undang-
undang mempunyai tujuan supaya memberi impak mencegah (prevention) dan juga
menggerunkan orang ramai, orang awam serta memberikan pengajaran kepada pelaku
jenayah hidupan liar.

Yang Berhormat Kepong sebagai seorang peguam sudah tentulah tahu bahawa
satu juta ini adalah maksimum untuk semua kesalahan. Kesalahan besar dan kesalahan
kecil. Apabila pergi ke mahkamah sudah tentulah hakim atau majistret akan menilai serius
atau tidak satu-satu kes itu. Jadi, maksimum bukannya minimum. [Disampuk]

Dato’ Ngeh Koo Ham [Beruas]: Boleh dapat pandangan Yang Berhormat
Menteri. Bukankah RM500,000 denda dengan 10 tahun penjara ini sudah merupakan satu
hukuman yang berat dari segi undang-undang.

Datuk Seri Takiyuddin bin Hassan: Ya. RM500,000 itu...
Dato’ Ngeh Koo Ham [Beruas]: Jadi, that is no reason for increase.

Datuk Seri Takiyuddin bin Hassan: Sebanyak RM500,000 itu lebih berat
daripada RM100,000. Akan tetapi, RM1 juta ini adalah memadai dan mencukupi untuk
seriusnya kes-kes terhadap ancaman hidupan liar dalam negara kita. Ini telah dipersetujui
oleh 97 peratus responden yang telah diberikan persoalan ini untuk kita libat urus.

01800

Dato’ Ngeh Koo Ham [Beruas]: Boleh dapat penjelasan. Responden ini, adakah
dia pekebun kecil dan orang yang duduk?

Datuk Seri Takiyuddin bin Hassan: Semuanya. Sebagai mana yang saya
sebutkan tadi Tuan Yang di-Pertua, Yang Berhormat Beruas, kita sebagai peguam kita
tahu ini adalah maksimum penalti kepada kes daripada kecil sehinggalah besar. Jadi itu
sahaja jawapan saya.

Dato’ Ngeh Koo Ham [Beruas]: Akan tetapi saya hendak beritahu, mesej yang
Parlimen hantar kepada mahkamah, menunjukkan bahawa RM500,000 dan 10 tahun itu
