DR.26.10.2021 37

Seandainya anak muda bijak berbelanja, menyimpan dan pandai menguruskan
kewangan, barangkali anak muda ini jugalah yang akan memulakan perniagaannya
sendiri dengan lebih pantas. Malahan, pengurusan kewangan ini juga mampu untuk
menyentuh topik hutang perniagaan yang boleh juga menjadi peneraju kepada mentaliti
masyarakat ke arah keusahawanan.

Saya merujuk kepada beberapa berita yang telah dibangkitkan berhubung
dengan peranan PIDM sendiri yang mana PIDM mengeluarkan ataupun PIDM mengambil
berat berkenaan berhubung dengan kes-kes penipuan kewangan dan tidak akan
melindungi penipuan kewangan. Banyak kes telah berlaku berkaitan dengan sindiket
penipuan yang melibatkan pendeposit-pendeposit PIDM.

Perkara ini berkait rapat dengan soal pendidikan kewangan. la bukanlah satu
perkara baru malah satu isu kitar semula yang berlaku saban tahun dalam apa jua sektor
kerajaan. Malahan, pembocoran maklumat di peringkat syarikat juga sering kali berlaku
yang melibatkan semua lapisan masyarakat sama ada di bandar mahupun luar bandar.

Saya percaya PIDM sebagai salah satu badan berkanun yang diberikan mandat
salah satunya mempromosikan kestabilan sistem kewangan negara turut perlu
menunjukkan keprihatinan terhadap isu seperti ini. Kerajaan mahupun PIDM haruslah
tegas dalam usaha membanteras usaha mengelakkan sindiket penipuan dilakukan
menggunakan nama PIDM. Kalaupun kerajaan harus memberikan suntikan bagi
menggalakkan kempen kesedaran ini, saya percaya ia lebih baik dan tetap baik dari sudut
ekonomi periuk nasi rakyat.

Rakyat perlu disedarkan dengan pelbagai kaedah yang digunakan oleh sindiket
untuk melakukan penipuan. Ada yang menggunakan kaedah saman, gift card, penyertaan
pertandingan dan sebagainya. Walaupun asasnya setiap orang yakin dirinya tidak tertipu,
hakikatnya kaedah yang pelbagai ini tetap menjerat rakyat kita. Justeru, peranan kerajaan
mahupun PIDM kestabilan sistem kewangan negara bukan sahaja perlu dinilai kepada
bagaimana wang pendeposit stabil dan rakyat bebas risiko kemalangan tetapi juga perlu
dinilai dengan aspek lebih kualitatif seperti bilangan yang mahir menguruskan
kewangannya sendiri.

Saya mencadangkan beberapa perkara. Pertama, pendidikan kewangan
berterusan terhadap anak muda, jadikan ia satu subjek. Walaupun ia tidak wajib tetapi ia
perlu diajar di universiti-universiti dan juga kolej-kolej bagi menyediakan anak muda
kepada suasana pengurusan kewangan sendiri supaya mereka tidak terjebak dengan isu
scammer dan sebagainya dengan izin.

Kedua, hasrat pindaan ini untuk mengira premium pertama pendeposit Islam dan
konvensional akan dikira secara berasingan. Saya merujuk kenyataan Yang Berhormat
Timbalan Menteri sebelum ini. Satu hasrat yang baik. Modul pembelajaran peperiksaan
berhubung kewangan Islam perlu dilaksanakan secara kepada berterusan kepada
pengamal industri sama ada secara atas talian mahupun secara offline.

Pengalaman saya dalam perjuangan untuk memperkenalkan pembiayaan secara
shariah compliance dalam institusi-institusi tertentu, kita hendak memperkenalkan
pembiayaan pinjaman secara shariah compliance. Masih ramai yang tidak faham
berhubung dengan kewangan Islam. Jadi, sektor kewangan Islam pada masa ini walaupun
berkembang dengan pesat tetapi masih terlalu kecil berbanding dengan potensinya yang
sebenar. Pasaran sektor ini ke atas umat Islam seluruh dunia ini masih belum diterokai
sepenuhnya.

Justeru hasrat pindaan ini untuk membuat kiraan yang berasingan di antara
konvensional dengan islamik adalah satu hasrat yang baik ke arah mendedahkan kepada
rakyat berhubung dengan potensi kewangan Islam yang sebenar di mana Islam
meletakkan isu kewangan ini satu isu yang penting. Al-Quran sendiri ayat yang paling
panjang di dalam Al-Quran ialah berkenaan dengan ayat hutang piutang. Selok-belok
hutang-hutang ini dijelaskan terperinci dalam al-Quran berhubung dengan kewangan
seperti pusaka dan sebagainya. la dijelaskan secara terperinci. Ini bermaksud bahawa
soal kewangan bukan satu soal yang remeh di dalam Islam.

Saya juga ingin mohon penjelasan, saya tahu bahawa PIDM boleh dengan
kelulusan Yang Berhormat Menteri Kewangan menamatkan keahlian setiap —Sekiranya
