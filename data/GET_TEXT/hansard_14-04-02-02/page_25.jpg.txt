DR.26.10.2021 17

Untuk makluman Yang Berhormat Menteri, sewaktu Yang Berhormat Muar
menjadi Yang Berhormat Menteri Belia dan Sukan dalam satu sesi dialog bersama belia,
pernah dibangkitkan tentang fasiliti sukan permotoran ini. Saya difahamkan bahawa KKIP
satu GLC anak syarikat di negeri Sabah telah menawarkan satu bidang tanah bagi
membolehkan Kementerian Belia dan Sukan dapat membuka fasiliti sukan permotoran ini
di kawasan mereka.

Jadi, sebab itulah saya ingin tanya kepada Yang Berhormat Menteri apakah status
cadangan ini? Kalau boleh kita haraplah agar Kementerian Belia dan Sukan dapat
mempertimbangkan agar Sabah ini jangan ditinggalkan daripada segi fasiliti sukan.
Sudahlah dalam bidang pendidikan, fasiliti pendidikan pun kita ketinggalan, fasiliti sukan
pun anak-anak belia Sabah tidak dapat bersaing dengan rakan-rakan belia mereka yang
ada di Semenanjung Malaysia kerana kekurangan fasiliti-fasiliti sukan yang ada di negeri
Sabah. Terima kasih.

Tuan Yang di-Pertua: Terima kasih Yang Berhormat Menteri.

Dato’ Seri Ahmad Faizal bin Azumu: Terima kasih, Yang Berhormat Sepanggar.
Tuan Yang di-Pertua, saya bersetuju dengan apa yang dikatakan tentang betapa perlunya
kita mengadakan fasiliti sukan bertaraf antarabangsa bukan sahaja di negeri Sabah tetapi
juga di negeri Sarawak.

Akan tetapi, buat masa ini, apa yang saya sebutkan sebentar tadi setelah saya
teliti senarai-senarai projek yang akan diadakan termasuk dalam RMKe-12 tidak ada
senarai tersebut. Akan tetapi, perkara ini perlulah kita perhalusi dan kita sama-sama
usahakan agar ia dapat diadakan.

Dalam masa yang sama juga, saya berpandangan bahawa fasiliti sukan tidak
semestinya diadakan secara bertaraf antarabangsa. Mungkin boleh dinaikkan bertaraf
kebangsaan terlebih dahulu. Ini boleh dilakukan apabila insya-Allah satu hari nanti negeri
Sabah dapat menjadi tuan rumah kepada sukan Malaysia umpamanya dan tentunya
Kerajaan Persekutuan akan membuat pelaburan dengan memberi peruntukan kepada
pembinaan fasiliti-fasiliti sukan seperti velodrom dan sebagainya. Terima kasih.

Berkenaan dengan tanah yang disebut oleh Yang Berhormat Sepanggar tadi,
saya mohon maaf kerana saya tiada makluman berkenaan perkara itu. Saya berharap
dapat berhubung rapat dengan saya supaya kita dapat usahakan agar perkara ini dapat
jadi kenyataan. Terima kasih Yang Berhormat.

Datuk Mohd Azis bin Jamman [Sepanggar]: /nsya-Allah akan saya hantar
kepada Yang Berhormat Menteri. Terima kasih.

Tuan Yang di-Pertua: Ada sebelah sini?

Tuan Haji Ahmad bin Hassan [Papar]: Papar, Papar.
Tuan Yang di-Pertua: Tidak ada sebelah sini?

Tuan Haji Ahmad bin Hassan [Papar]: Papar.

Tuan Yang di-Pertua: Yang Berhormat Papar. Ya.

Tuan Haji Ahmad bin Hassan [Papar]: Okey. Terima kasih Tuan Yang di-Pertua,
di Papar ini kita berasa sedih, sedih, sedih. Ini kerana kita di Parlimen Papar sudah
bertahun-tahun menunggu bilakah durian Musang King ini akan jatuh ke Papar. [Dewan
Ketawa] Kami menunggu pengumuman dari kerajaan bilakah pembinaan mini kompleks
sukan di Beringgis yang mana telah dipohon sejak dari RMKe-11 lagi.

Jadi, setelah bertahun-tahun kita menunggu saya rasa ini adalah masa yang tepat
untuk kita —kerajaan yang dipanggil kerajaan Keluarga Malaysia dapat menterjemahkan
apa yang kami pohon itu kepada realiti supaya orang-orang Papar di Kampung Beringgis
terutamanya dapat menikmati mini kompleks sukan yang telah begitu lama ditunggu-
tunggu kerana kami di Sabah ini sebetulnya serba kekurangan. Terima kasih banyak-
banyak.

Tuan Yang di-Pertua: Terima kasih. Yang Berhormat Menteri.
