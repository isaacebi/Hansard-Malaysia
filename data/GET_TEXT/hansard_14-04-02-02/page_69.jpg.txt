DR.26.10.2021 61

Sebanyak 30 ekor disumbat ke dalam satu beg. Haiwan ini berada dalam
kurungan yang begitu zalim, yang begitu menekankan, mereka stres, di situlah mereka
hidup dalam keadaan yang cukup stres tidak makan dan tidak minum dengan penuh
kencing dan najisnya. Sebahagian daripada haiwan hidup ini kemudian dimakan oleh
manusia ketika badannya telah dipenuhi oleh virus yang asalnya daripada rimba. Ini
bukanlah kali pertama. AIDS dulu dengan chimpanzee, Ebola juga dengan chimpanzee.
Ini juga teorinya. Selesema burung dengan burung liar. Maka inilah masanya kita perlu
kawal.

Oleh sebab kita perlu — saya bersetuju kita ketatkan kawalan termasuklah
perdagangan dalam talian dan kita kenakan hukuman yang lebih berat, hukuman wang
ringgit dan penjara yang lebih berat, penjara yang lebih panjang kerana ini adalah satu
business yang cukup /ucrative dengan izin, cukup lumayan. Berapa nilai pemerdagangan
haiwan liar di dunia?

Dianggarkan oleh Interpol bernilai RM90 bilion, lebih RM90 bilion setahun. Itu
adalah satu rough estimate oleh Interpol. Wildlife trafficking dan pemerdagangan secara
haram hidupan liar adalah salah satu daripada trafficking yang paling lumayan yang
jenayah trafficking ataupun jenayah merentas sempadan yang paling lumayan dan paling
besar tetapi risikonya sangat besar kepada kesihatan awam manusia. Maka kita perlu
melakukan, kita perlu membina balik dan kita perlu mengadakan undang-undang yang
ketat dan cukup baik untuk membina balik reputasi Malaysia.

Pada tahun 2016 ada dikeluarkan laporan bahawa KLIA dan Kuala Lumpur adalah
pusat pemerdagangan, pusat dibawa haiwan liar yang telah diseludup dan ditangkap dan
dibawa secara haram. KL merupakan antara pusat pemerdagangan yang paling sibuk di
dunia, pemerdagangan haram tadi. KLIA dikatakan sebagai pusat untuk membawa keluar
haiwan liar tadi dengan kos yang lebih rendah dan lebih murah. Ini telah cukup
mencemarkan nama Malaysia sehingga Convention on International Trade in Endangered
Species of Wild Fauna and Flora (CITES) telah meletakkan Malaysia sebagai kategori A
untuk pemerdagangan liar gading dan haiwan-haiwan lain juga yang kita sebut tadi.

Jadi ini yang tepat cuma penguatkuasaannya. Saya minta supaya dijelaskan
mengapa penguatkuasaan akta ini tidak dikenakan kepada Sabah dan Sarawak. Banyak
laporan antarabangsa yang melibatkan pemerdagangan haiwan liar yang ditangkap di
Sarawak dan mereka tidak kena dan itu merupakan satu kelompongan yang besar dalam
akta ini.

Selain daripada itu Tuan Yang di-Pertua satu sebab sedikit, sebab kedua sedikit
sahaja mengapa kita sangat perlu memperkasakan akta ini dan kemudian menggunakan
dan mengaplikasikannya ialah kerana isu moral. Saya petik kata Ghandi...

Tuan Sim Tze Tzin [Bayan Baru]: Yang Berhormat Kuala Kedah.

Dr. Azman bin Ismail [Kuala Kedah]: The greatness of a nation and its moral
progress can be judged by the way its animals are treated.

Tuan Sim Tze Tzin [Bayan Baru]: Yang Berhormat Kuala Kedah. Sekejap.

Dr. Azman bin Ismail [Kuala Kedah]: Sedikit sahaja. Ketinggian ataupun
kebesaran sesebuah negara atau masyarakat dan juga kemajuan moralnya dapat dilihat
dengan cara masyarakat atau negara itu melayan haiwannya. Haiwan liar perlu dilayan
dengan lebih baik daripada yang telah kita lakukan selama ini. Kita tidak cukup masa tetapi
kita akan sebut dalam peringkat jawatankuasa, zoo kita juga kena diperbaiki kerana
sangat memalukan kalau dibandingkan dengan Zoo Negara jiran terutamanya Thailand.
Boleh saya...

Tuan Sim Tze Tzin [Bayan Baru]: Yang Berhormat Kuala kedah. Sedikit sahaja,
Yang Berhormat Kuala Kedah.

Dr. Azman bin Ismail [Kuala Kedah]: Silakan.

Tuan Sim Tze Tzin [Bayan Baru]: Saya juga ingin bertanya Menteri kerana kita
tahu bahawa penguatkuasaan ini selalunya diletakkan di agensi lain seperti kastam dan
sebagainya. Dari segi kementerian kekurangan kakitangan dan pemantauan. Akan tetapi
kita tahu bahawa Kastam dan juga penguatkuasaan agensi lain mereka tidak
