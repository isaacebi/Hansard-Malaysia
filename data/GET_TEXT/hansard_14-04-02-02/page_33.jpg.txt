DR.26.10.2021 25

Bukan semata-mata dalam sukan renang, dalam semua sukan juga mesti dititikberatkan.
Bukannya tidak ada sebelum ini, dari zaman Yang Berhormat Muar sendiri memang sudah
ada tetapi mesti ditekankan lagi. Saya menggesa juga kepada semua atlet untuk stand-
up dan speak-up tentang perkara ini jika ia berlaku supaya segera dapat kita ambil
tindakan tentang perkara ini. Terima kasih, Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan yang kedua, saya menjemput Yang Berhormat Setiu. Saya minta supaya ia
berdasarkan kepada soalan asal kepada pertanyaan-pertanyaan jawab lisan ini. Sila,
Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Soalan saya...

Tuan Gobind Singh Deo [Puchong]: Tuan Yang di-Pertua, point of order, Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Sekejap, sekejap. /s it
related or not?

Tuan Gobind Singh Deo [Puchong]: Ya, berkenaan dengan soalan tadi.

Timbalan Yang di-Pertua [Dato' Mohd Rashid Hasnon]: Bagi saya dengar yang
itu.

Tuan Gobind Singh Deo [Puchong]: Ya, dengan soalan tadi.

Tuan Shaharizukirnain bin Abd Kadir [Setiu]: ...e-sukan menjadi salah satu
daripada tarikan baharu daripada anak muda khususnya para pelajar universiti di mana ia
menjadi salah satu kerjaya baharu di kalangan pelajar IPTA dan anak muda. Apakah
inisiatif yang dilakukan oleh kementerian dengan kerjasama Kementerian Pengajian
Tinggi bagi mencungkil bakat-bakat baharu dan mengembangkan e-sukan di kalangan
pelajar IPTA dan IPTS?

Timbalan Yang di-Pertua [Dato' Mohd Rashid Hasnon]: Sila, Yang Berhormat
Menteri, satu minit.

Dato’ Seri Ahmad Faizal bin Azumu: Terima kasih, Yang Berhormat. Saya ingin
nyatakan bahawa Kementerian Belia dan Sukan sentiasa mengadakan program rentas
kementerian terutama sekali bersama dengan Kementerian Pendidikan Malaysia dan juga
Kementerian Pengajian Tinggi dan e-sukan ini begitu popular di kalangan anak muda
termasuk di kalangan para pelajar di institut pengajian tinggi. Tentunya program-program
seperti penganjuran kejohanan e-sukan ini akan diteruskan.

Bagi mereka yang telah menjadi begitu baik permainan yang boleh menjana
pendapatan dan juga mengharumkan nama negara di peringkat antarabangsa, akan
pastinya kita cungkil bakat-bakat ini dan kita beri latinan melalui Spacerubix seperti yang
saya sebutkan tadi. /nsya-Allah, ia akan dapat mendatangkan keuntungan dalam jangka
masa panjang kepada negara. Terima kasih, Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Ya, Yang Berhormat Puchong.

Tuan Gobind Singh Deo [Puchong]: Tuan Yang di-Pertua, saya merujuk
kepada Peraturan Mesyuarat 21(1) yang berkaitan dengan pertanyaan yang boleh
diarahkan kepada Menteri berkenaan dengan hal-hal dalam urusan jawatan mereka. Tadi
apa yang dibangkitkan oleh Yang Berhormat Menteri ini Tuan Yang di-Pertua berkenaan
dengan isu Datuk Pandelela.

Tuan Yang di-Pertua, sebenarnya Yang Berhormat Menteri ini tidak layak menjadi
Menteri Belia dan Sukan kerana beliau tidak memberikan sokongan kepada mereka
ataupun apa yang disebut oleh Datuk Pandelela. Saya hendak tanya kepada Yang
Berhormat Menteri ini, adakah Yang Berhormat Menteri ini tahu bahawa tidak ada had
masa untuk aduan-aduan khususnya aduan yang membawa kepada masalah jenayah?
There is no time limitation in criminal law.
