30 DR.26.10.2021

AGAMA JAWATANKUASA
Islam 10
Kristian 4
Buddha 4
Hindu 2
Sikh 1
Tao 2
Baha’i 1
Jumlah Keseluruhan 24

Fungsi jawatankuasa ini Tuan Yang di-Pertua:

(i) membentuk platform pemimpin badan agama, persatuan agama
dan lain-lain pihak yang berkaitan;

(ii) memantapkan iklim perhubungan yang baik dalam kalangan
pemimpin serta penganut pelbagai agama berteraskan kepada
semangat saling hormat-menghormati dan bekerjasama di
semua peringkat;

(iii) menggalakkan semua penganut agama memahami dan
menghormati Perlembagaan Persekutuan;

(iv) meningkatkan penghayatan rakyat kepada nilai-nilai agama
selaras dengan prinsip Rukun Negara;

(v) meningkatkan kefahaman mengenai kepelbagaian agama,
budaya dan adat resam agar menjadi sumber kekuatan negara
dan masyarakat; dan

(vi) membantu menyelesaikan konflik ataupun salah faham berkaitan
dengan isu agama melalui kaedah intervensi dan mediasi.

Di peringkat negeri pula Tuan Yang di-Pertua, terdapat 14 negeri yang telah pun
mempunyai jawatankuasa bagi menguruskan hal ehwal agama selain daripada Islam di
negeri-negeri. Yang Berhormat, ini ialah kuasa negeri. Jadi, jawatankuasa ini telah pun
diwujudkan di negeri-negeri dan jawatankuasa ini dipengerusikan oleh exco-exco yang
memegang portfolio perpaduan kaum di negeri masing-masing dan senarai jawatankuasa
negeri-negeri ini nanti mungkin saya boleh bagi kepada Yang Berhormat kerana panjang,
ada 14 buah negeri secara keseluruhannya.

#1200

Tuan Yang di-Pertua, kita mengharapkan semoga dengan apa Yang Berhormat
telah pun diwujudkan ini akan dapat diadakan pertemuan bersama supaya keharmonian
agama itu dapat dilaksanakan. Terima kasih Tuan Yang di-Pertua.

Tuan Noor Amin bin Ahmad [Kangar]: Terima kasih Tuan Yang di-Pertua dan
juga Yang Berhormat Menteri. Sebagaimana soalan saya ini ada kaitan dengan soalan
Yang Berhormat Machang yang lebih awal pagi tadi. Ada soalan saya itu yang belakang
itu mungkin Yang Berhormat Menteri belum jawab tentang— sebab institusi knusus sudah
dibentuk kata ada jawatankuasa tetapi tidak ada misalnya mandat daripada segi undang-
undang dan juga peruntukan yang tertentu khusus untuk keperluan masyarakat selain
Islam. Ini kerana, kalau Islam kita ada Majlis Agama Islam di negeri-negeri.

Datuk Halimah binti Mohamed Sadique: Terima kasih Tuan Yang di-Pertua.
Tuan Yang di-Pertua, di bawah Jawatankuasa HARMONI ini pun tidak ada apa-apa
peruntukan kuasa Yang Berhormat yang diperuntukkan sama ada di bawah
Jawatankuasa HARMONI yang dipengerusikan oleh saya, di bawah kementerian ataupun
