DR.26.10.2021 113

Jadi, saya harap dalam hal ini pun dapat kita fikirkan. Saya ingin mencadangkan
kalau boleh bincang dengan Yang Amat Berhormat Perdana Menteri dengan KPPA untuk
tambahkan strength, tambahkan jawatan dan kalau boleh kita wujudkan Jabatan Pusaka
macam JPJ, macam imigresen dan sebagainya.

Jabatan Pusaka dan dipantau oleh Mahkamah Syariah khususnya untuk orang
Islam. Saya yakin dan percaya perkara ini dapat kita selesaikan dengan baik dan kita
adakan KPI. Kalau kita lihat Yang Berhormat Menteri, Tuan Yang di-Pertua setakat hari
ini pengumuman-pengumuman yang ada. Dalam Amanah Raya, setakat 30 September,
Amanah Raya ada RM1.73 bilion wang masih lagi tidak diclaim. Kalau kita tengok Berita
Harian yang lalu pada tahun 2020, hampir RM9 bilion wang tidak dituntut dengan kerajaan
pemegang amanah bukan badan swasta.

Ini yang dipegang duit-duit ini RM9 bilion. Apatah lagi pada hari ini, mencari
sumber pendapatan baharu kerajaan kian mencabar dalam mengharungi pandemik
COVID-19 demi memastikan pengekalan pekerja subsidi upah dan insentif upah. Kerajaan
minta mereka pergi cari balik datang wartawan uar-uarkan untuk claim duit ini. Makna kata
oleh kerana banyak sangat agensi yang terlibat, kalau boleh kita wujudkan Jabatan
Pusaka ini macam JPJ, Imigresen dan sebagainya. Tambahan lagi, saya ingin
mengesyorkan kalau boleh kita tambahkan seorang pegawai yang lantikan Ahli Parlimen
di setiap Parlimen. Kita ada 222 Parlimen. Macam pegawai-pegawai seranta dahulu,
dalam RISDA, FELDA dan sebagainya kalau kita boleh.

Oleh kerana hari ini, satu rang undang-undang yang amat penting dan terbaik
untuk rakyat dapat menyelesaikan masalah pusaka. Kalau kita tengok pada hari ini,
masalah pusaka ini apa yang kita hendak fikirkan dalam pandemik COVID-19 Tuan Yang
di-Pertua, bukan orang-orang yang berumur meninggal dunia. Muda-muda sudah
meninggal dunia. So, macam mana esok kalau ada kejadian yang ayah ibu meninggal,
anak sudah meninggal lebih awal. Jadi, ia akan menjadi banyak masalah dalam untuk kita
libatkan berkaitan dengan harta pusaka ini.

Jadi, sekali lagi saya ucapkan terima kasih, tahniah berani dapat lakukan. Itulah
pandangan dan syor saya. Saya harap Yang Berhormat Menteri boleh ambil maklum.
Baling mohon menyokong. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baling. Seterusnya saya menjemput Yang Berhormat Alor Setar. Lima minit.

7.34 mlm.

Tuan Chan Ming Kai [Alor Setar]: Terima kasih Tuan Yang di-Pertua. Terima
kasih Yang Berhormat Menteri yang sedia dengar ucapan kita. Tuan Yang di-Pertua, saya
cuma hendak bangkitkan lima perkara. Secara amnya saya setuju dasarnya untuk
mempertingkatkan jumlahnya. Maksudnya lebih banyak kes kita boleh terima.

[Tuan Yang di-Pertua mempengerusikan Mesyuarat]

Secara amnya kita kena faham akta ini sebenarnya untuk menguruskan harta
pusaka maka perlu kita sampai ada dua target. Pertama, mempermudahkan dan yang
kedua keadilan.

Di sini saya nampak beberapa perubahan. Peningkatan RM2 juta sampai RM5
juta secara amnya memberi lebih banyak kes boleh diterima adalah baik cuma mungkin
ada conflict of interest kepada firma-firma guaman yang barangkali ada urusan kes.

Untuk pindaan seksyen 4, pindaan dari ‘district’ kepada ‘state’, saya anggap itu
salah satu perubahan dari segi kerana berlakunya banyak property di kawasan yang cross
district. Cuma di sini saya hendak tanya kementerian, adakah ia akan diwujudkan satu
lembaga yang lebih kurang sama dengan Amanah Raya?

Kalaulah strukturnya ada lebih kurang sama dengan Amanah Raya, bagaimana
ia ada perbezaan? Bayangkan, asalnya secara dahulunya semua estate ini biasa diterima
kes yang hanya ada property di atas tanah dan kalaulah tidak ada hartanah yang tidak
beralih, maka akan rujuk kepada kes Amanah Raya.
