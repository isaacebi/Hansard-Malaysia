DR.26.10.2021 117

Kedua, saya nampak dalam klausa yang disebutkan ini tidak disebutkan bilakah
geran ataupun perintah tersebut akan dikeluarkan. Saya nampak ada kelewatan, kadang-
kadang sampai lebih dua bulan, tiga bulan tidak keluar perintah. Waris tengah tunggu-
tunggu ini, jadi saya mohon kalau boleh bahagian ini juga ditambah baik.

Perkara kedua Tuan Yang di-Pertua yang saya hendak sebutkan adalah
berkenaan dengan pelantikan Presiden Pembahagian, Timbalan Presiden dan Pegawai
Pembahagian.

01950

Saya nak tanya, presiden ini, dia kakitangan awam ataupun lantikan politik? Ini
saya nak sebut secara terbuka sebab saya nampak sebelum ini, kerajaan yang ada,
banyak lantik orang politik untuk jawatan-jawatan tertentu. Apakah ini melibatkan lantikan
politik ataupun kakitangan awam? Saya mohon supaya kakitangan awam yang
mempunyai kelayakan pengalaman dilantik ke jawatan-jawatan yang penting sebegini
sebab jawatan sebegini, ia melibatkan pengetahuan, pengalaman daripada segi undang-
undang. Saya percaya Yang Berhormat Menteri cukup arif dalam hal ini dan boleh
bersetuju dengan pandangan saya. Jadi, saya mohon pengesahan daripada Yang
Berhormat Menteri.

Perkara terakhir yang saya hendak sebutkan, di bawah fasal 13 subseksyen baru
11(11) dimasukkan. la berkenaan dengan kuasa pegawai untuk mengehadkan akses.
Saya nak tanya sama ada akses di sini melibatkan peguam yang dilantik oleh waris
ataupun tidak. Saya harap dia tak menghalang peguam yang membantu waris dalam
pengurusan tertentu sebab kita perlukan satu keadaan di mana ada waris yang kurang
arif ataupun dia tak fasih berbahasa Melayu yang menyebabkan komunikasi dalam sesi
pendengaran akan tergendala.

Jadi, mereka perlukan perkhidmatan daripada peguam, banyak yang pro bono
sebenarnya. Saya sendiri pernah buat untuk membantu mereka yang kurang fasih
berbahasa Melayu untuk hadir dalam sesi pendengaran bersama dengan waris.

Jadi, saya mohon penjelasan daripada Yang Berhormat Menteri. Secara
keseluruhan, saya menyambut baik. Cuma, saya harap perkara yang hibrid itu dapat
diberikan perhatian. Terima kasih Yang Berhormat Menteri, terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Rasah. Yang Berhormat
Tebrau.

7.52 mim.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Masalah akan timbul sekiranya seorang si mati meninggal tanpa wasiat. Antara masalah-
masalah yang timbul adalah isu siapakah pentadbir yang perlu dilantik bagi menguruskan
harta pusaka si mati. Seterusnya, berlakulah sesi perebutan dan saling menyalahi hingga
melambatkan proses pengurusan dan pembahagian harta si mati tersebut. Ada juga di
kalangan waris sudah merasa selesa duduk di rumah atau tanah yang dimiliki oleh si mati
sebelum beliau meninggal dunia. Mereka risau sekiranya rumah atau tanah tersebut
dibahagikan, mereka harus keluar dari rumah atau tanah tersebut.

Mungkin juga ahli waris yang lain yang mahukan tanah atau rumah tersebut dijual
dan dibahagikan wang hasil jualan tersebut dalam jumlah yang sama oleh ahli waris yang
menduduki rumah atau tanah tersebut ataupun apabila mereka telah dengan tidak jujur
menukar geran tanah atau rumah tersebut atas nama anak-anak mereka tanpa
pengetahuan dan kebenaran ahli waris yang lain. Maka, berlakulah konflik dan masalah
hingga melibatkan saman menyaman dan tuntutan di Mahkamah Syariah dan Sivil
bertahun-tahun tiada penyelesaian apabila pihak yang telah mengambil tanah, rumah atau
duit tersebut enggan untuk memulangkannya dengan cara baik.

Pembahagian harta pusaka akan tersangkut atas sebab waris tidak
berkemampuan untuk menggunakan perkhidmatan peguam bagi menguruskan kesemua
kerja pembahagian mematuhi undang-undang yang sedia ada. Pembahagian harta
