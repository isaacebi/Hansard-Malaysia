62 DR.26.10.2021

menitikberatkan penguatkuasaan tentang wildlife trafficking. Jadi ia menjadi prioriti yang
sangat rendah. Ini adalah isu inter-agency dan ministry yang selalu dihadapi.

Jadi, apakah langkah-langkah kementerian untuk menjadikan isu ini, Kastam itu
lebih responsif dan mengurangkan isu-isu penyalahgunaan kuasa atau rasuah dan
sebagainya yang menyebabkan Malaysia menjadi transit sehinggakan wildlife transit
center seperti yang dibangkitkan oleh Yang Berhormat Kuala Kedah. Terima kasih Yang
Berhormat Kuala Kedah.

Dr. Azman bin Ismail [Kuala Kedah]: Terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih. Yang Berhormat
Kuala Langat.

3.48 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Yang di-Pertua. Saya hendak ucapkan tahniah dan syabas kepada kementerian
akhirnya bawa Akta 716 ini kepada Parlimen untuk dipinda. Kita nampak penambahbaikan
atas Akta 716 ini akan bawa kemakmuran dan kebaikan kepada keseluruhan negara dan
akan diterima baik oleh rakyat Malaysia.

Pemulihan hidupan liar ini satu perkara yang sangat sensitif kepada ramai di sini
dan juga kita kena jaga keadaan hidupan liar ini melalui akta yang kita nampak ini. / think
this act was started in 2019 dan kita telah bawa ke Parlimen kepada sekarang. Saya pun
hendak ucapkan ribuan terima kasih kepada AGC Chambers untuk memberikan kuasa
yang luas di dalam akta ini untuk kebaikan yang saya nampak di dalam Akta 716.

01550

Keutamaan yang diberikan ialah kepada hukuman dan juga penalti yang kita telah
naikkan sampai 100 peratus. This is a deterrent kepada sesiapa pun yang akan turun
untuk wildlife trafficking di dalam negara kita. Kita difahamkan bahawa Malaysia ialah
sebuah negara transit untuk wildlife trafficking antara benua Afrika dan kepada Asia. Oleh
sebab itu, kita kena menunjukkan sebagai sebuah negara di mana kita akan mengambil
tindakan yang berat dan juga penalti-penalti ini yang telah dibawa oleh kementerian untuk
diluluskan akan memberikan kesan kepada sesiapa yang hendak berbuat demikian.

Saya juga untuk pengetahuan Dewan ini, pejabat Jabatan PERHILITAN dan
pengarahnya, saya hendak katakan bahawa tugas mereka bukan senang dan sekarang
dengan penalti dan hukuman yang tinggi, penguat kuasa ini kita kena tingkatkan dan
pastikan bahawa orang-orang yang melakukan business ini akan ditangkap dan dihukum
di mahkamah.

Pada waktu yang sama, saya hendak minta kementerian untuk mengkaji pegawai-
pegawai di pejabat PERHILITAN ini dengan situasi mereka sekarang dan bolehlah kaji
kalau boleh kita kena meningkatkan taraf mereka. Ini kerana mereka membuat kerja yang
susah, bukan senang. Mereka ini yang akan membawa nama kepada negara dengan
posisi akta ini pada masa yang akan datang. So, saya minta kalau boleh kerajaan please
look towards the welfare of the PERHILITAN officers untuk memastikan penguat kuasanya
akan cukup dan tinggi di dalam masa depan yang akan datang.

Saya hendak beritahu kepada Dewan ini bahawa cara PERHILITAN membuat
kerjanya, kalau ditanya dengan orang ramai tidak faham tetapi satu-satu kaedah yang
mereka gunakan contohnya untuk menangkap dan juga menukar kawasan untuk gajah di
dalam negara kita, standard SOP yang telah digunakan oleh PERHILITAN ini sekarang
telah mendapat pengiktirafan di dalam kawasan kita di Asia dan digunakan oleh negara-
negara lain. So, this is a good example of how creative our PERHILITAN officers are in
transporting wild elephant from one area to another and also untuk how they are good at
catching them and transferring them. So, ini satu kejayaan kita di dalam negara ini.

Saya ambil perhatian juga bahawa survey National Wildlife ini yang telah
dilakukan oleh kementerian— minta maaf, kita belum mendapat report itu, kalau boleh
kementerian kena tablekan report itu kepada kita di Parlimen untuk diteliti dan kita boleh
tahu keadaan sekarang contohnya kehidupan Harimau Malaya dan sebagainya. So, saya
