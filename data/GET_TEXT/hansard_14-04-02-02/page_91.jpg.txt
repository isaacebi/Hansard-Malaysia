DR.26.10.2021 83

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
adakah Tuan Yang di-Pertua...

[Pembesar suara dimatikan]

Tuan Yang di-Pertua: Yang Berhormat ‘Puchong’, Yang Berhormat Jelutong,
maaf. Yang Berhormat Puchong juga kena. Okey, sila habiskan.

Datuk Seri Panglima Abdul Azeez bin Abdul Rahim [Baling]: Tidak, tidak siap.
Yang Berhormat Jelutong tidak tahu, you — Tuan Yang di-Pertua yang bagi kebenaran...

Tuan Sanisvara Nethaji Rayer a/l Rajaji [Jelutong]: Peraturan Dewan,
Peraturan Dewan. Tuan Yang di-Pertua, Peraturan Dewan.

Datuk Seri Panglima Abdul Azeez bin Abdul Rahim [Baling]: Tuan Yang di-
Pertua yang bagi kebenaran. Tidak mengapa.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Datuk Seri Panglima Abdul Azeez bin Abdul Rahim [Baling]: Baru masuk dua
minit hendak punch card kononnya dia buat kerja dengan orang Jelutong. Inilah dia. Baru
masuk. Dia tidak tahu yang Tuan Yang di-Pertua bagi peluang.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Peraturan Dewan.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Peraturan Mesyuarat
36(12) mana-mana ahli yang mengeluarkan kenyataan yang mengelirukan Dewan adalah
disifatkan menghina Majlis.

Dato’ Haji Salim Sharif [Jempol]: Mana ada. Tidak betul itu.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
dengarlah dahulu. Dengar dahulu. Ada wakil-wakil rakyat di sebelah sana yang berbangsa
Tamil [Merujuk kepada blok kerajaan]. Ada juga berbangsa Tamil di sini [Merujuk kepada
blok pembangkang]j. Negara Malaysia ramai berbangsa Tamil. Adakah Tuan Yang di-
Pertua hendak benarkan Yang Berhormat Baling menghina yang berbangsa Tamil dengan
mengeluarkan kenyataan tersebut? Beliau boleh bercakap dengan gajah dalam bahasa
Tamil. Kenyataan yang bodoh, kurang ajar.

[Pembesar suara dimatikan]

Tuan Yang di-Pertua: Sudah, sudah. Duduk, duduk Yang Berhormat Jelutong.
Yang Berhormat Jelutong duduk. Tolong. Itu cerita dia. Yang Berhormat, ada orang yang
bercakap Arab, ada orang bercakap Inggeris. Duduklah. Habiskan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, /’m
sorry Tuan Yang di-Pertua. Tolong ...

[Pembesar suara dimatikan]

Tuan Yang di-Pertua: Habiskan Yang Berhormat Baling. Yang Berhormat, Yang
Berhormat ini macam kilang marah. You can manufacture anger. Janganlah.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
tolonglah dengar saya.

Tuan Yang di-Pertua: Saya sudah dengar.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
jangan benarkan beliau menghina bahasa Tamil.

Tuan Yang di-Pertua: Tidak ada siapa yang menghina bahasa Tamil.

Tuan Sanisvara Nethaji Rayer a/l Rajaji [Jelutong]: Mengatakan beliau
bercakap dengan gajah dalam bahasa Tamil adalah menghina bahasa Tamil.

Tuan Yang di-Pertua: Mana ada.
