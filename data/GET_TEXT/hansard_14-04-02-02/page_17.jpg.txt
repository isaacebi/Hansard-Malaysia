DR.26.10.2021 9

Dato’ Sri Dr. Hj Ismail bin Abd Muttalib: Terima kasih Tuan Yang di-Pertua,
terima kasih Yang Berhormat sahabat saya. Sebenarnya program Rumah IKRAM ini —
inisiatif kerajaan dalam penyediaan kediaman yang berdaya huni bagi mereka yang
kehilangan tempat berteduh kesan pandemik COVID-19 akibat pelbagai faktor seperti
kehilangan pendapatan, kekurangan pendapatan, kehilangan pekerjaan dan juga
dikeluarkan dari rumah kerana tidak boleh membayar sewa.

Jadi, kita tidak memberikan tawaran keseluruhan kepada masyarakat yang
memerlukan rumah tetapi knusus kepada mereka yang terkesan akibat COVID-19. Sebab
itulah kita meletakkan syarat kepada pemohon-pemohon yang layak iaitu pemohon dan
pasangan mesti warganegara Malaysia, pemohon berumur 18 tahun dan ke atas, tidak
memiliki rumah, rumah sedia ada telah dilelong, tempoh sewaan ditamatkan oleh tuan
rumah atau yang berkaitan dengannya dan pendapatan isi rumah tidak melebihi RM3000.

Insentif yang diberikan sepertimana yang saya sebutkan sebentar tadi Tuan Yang
di-Pertua, ialah RM124 sebulan dan bagi enam bulan pertama, kita berikan percuma sewa
rumah bagi tempoh dua tahun ini dan bagi soalan tambahan yang dikemukakan oleh Yang
Berhormat, sebenarnya kita banyak program lain di bawah Kementerian Perumahan dan
Kerajaan Tempatan yang boleh membantu golongan lain yang tidak terlibat khusus
dengan COVID-19 ini.

Umpamanya kita ada rumah transit, kita ada rumah PPR yang dijual yang
harganya murah. Kita ada rumah Perumahan Penjawat Awam Malaysia (PPAM) dan kita
ada juga rumah mesra rakyat yang juga sesuai untuk B40 ini dan kita ada perumahan
PR1MA yang juga sesuai untuk mereka yang di bawah golongan B40 dan juga lain-lain,
Tuan Yang di-Pertua. Oleh sebab, sebahagian daripada projek perumahan PPR ini
terletak di bawah kerajaan negeri, jadi kita membuka dan memberikan tawaran kepada
kerajaan negeri untuk bersama kalau boleh menyahut program IKRAM ini bagi kita
perluaskan di peringkat negeri lain. Terima kasih Tuan Yang di-Pertua.

01040

Tuan Yang di-Pertua: Terima kasih. Ada soalan? Saya bagi Yang Berhormat
Padang Serai.

Datuk Haji Hasanuddin bin Mohd Yunus [Hulu Langat]: Hulu Langat.
Tuan Yang di-Pertua: Yang Berhormat Padang Serai.
Datuk Haji Hasanuddin bin Mohd Yunus [Hulu Langat]: Terima kasih. Siapa?

Tuan Yang di-Pertua: Yang Berhormat Padang Serai, sorry. Yang Berhormat
Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Selamat hari jadi Tuan Yang di-Pertua.

Tuan Yang di-Pertua: Terima kasih.

Tuan Karupaiya a/l Mutusami [Padang Serai]: Bolehkah  kerajaan
memperincikan bilangan permohonan Rumah IKRAM Kementerian Perumahan dan
Kerajaan Tempatan ini melalui segmen ekonomi dan kaum? Terima kasih Tuan Yang di-
Pertua.

Dato’ Sri Dr. Haji Ismail bin Abd Muttalib: Saya tidak berapa jelas apa, Yang
Berhormat. Daripada segi kaum? Kita tengah bertepuk Tuan Yang di-Pertua, hari jadi
Tuan Yang di-Pertua. Terima kasih Tuan Yang di-Pertua.

Dalam fahaman saya adalah tentang tidak ada perbezaan antara kaum dan
sebagainya. Sebenarnya, memang. Baru-baru ini, beberapa tawaran yang kita berikan
bukan sahaja kepada Bumiputera bahkan juga kaum-kaum lain termasuk kaum Cina, India
dan sebagainya, yang terkesan akibat daripada COVID-19 ini.

Jadi, sebab itulah saya kira Yang Berhormat jangan risau daripada segi masalah
perkauman ini. Kita tidak akan timbulkan isu perkauman. Apa yang penting, siapa sahaja,
kaum mana pun, bahasa apa yang mereka gunakan, warna kulit apa pun, kalau mereka
terlibat dengan kesusahan seperti ini, maka kita akan pertimbangkan.
