106 DR.26.10.2021

yang asalnya orang bukan Islam menamakan nominee daripada kalangan bukan Islam
sama ada abangnya atau ahli keluarganya, tiba-tiba dia masuk Islam.

Apabila masuk Islam, dia ingin menukar status nominee dahulu. Dia tukar kepada
mungkin keluarganya, isterinya atau anaknya yang telah Islam. Ketika itu akan ada
masalah. Ini kerana apa saya kata ada masalah, sebab dalam undang-undang KWSP,
memperuntukkan bahawa nominee yang bukan Islam ini boleh menjadi pentadbir harta
pusaka kepada deceased yang Islam itu, kepada si mati yang Islam itu. Walaupun dia
tidak berhak untuk mendapat harta— daripada segi faraid, tidak berhak tetapi dia berhak
untuk menjadi pentadbir harta pusaka. Jadi, ini yang akan menimbulkan masalah.

#1900

Dalam kes yang melibatkan harta pusaka ini, yang agak sensitif ini, knhususnya
orang-orang Islam sebab orang Islam, kita berpegang bahawa [Membaca sepotong ayat
Al-Quran] “Janganlah kamu memakan harta benda yang dalam keadaan batil sesama
kamu’.

Jadi, ini yang merisaukan ramai orang Islam, khususnya. Saya hendak beri contoh
Tuan Yang di-Pertua, dalam pindaan fasal 13, yang ingin meminda subseksyen 11(2A),
iaitu membenarkan Estate Distribution Officer- saya minta gunakan dalam bahasa
Inggeris, “to restrict public access to the hearing of any petition to ensure public safety,
public security or public propriety’.

Walaupun saya boleh secara spirit-nya menerima pindaan ini, tetapi saya risau
kuasa ini mungkin akan membuka kepada arbitrariness ataupun kuasa-kuasa arbitrary. Ini
kerana ada pihak-pihak yang mungkin ada kepentingan yang memang ingin hadir untuk
mendengar kes itu tetapi telah dihalang.

Kedua tentang seksyen 12(12), yang memberikan bidang budi bicara kepada
bidang Estate Distribution Officer to proceed with the hearing despite the letter of consent.
Kita tahu dalam undang-undang yang ada sekarang ini, seseorang yang tidak dapat hadir,
beneficiary atau waris, dia boleh — pempetisyen boleh kemukakan apa yang dipanggil
surat kebenaran.

Akan tetapi undang-undang ini, ia boleh seolah-olah memberi satu kuasa kepada
Estate Distribution Officer, Pegawai Pembahagian Harta ini, untuk teruskan perbicaraan
itu walaupun tidak ada surat consent itu. Ini Tuan Yang di-Pertua, bagi saya, akan
membuka kepada salah guna kuasa. Ini bahaya. Kalau diteruskan juga tanpa surat
consent itu, dia akan menimbulkan banyak masalah nanti.

Seterusnya, tentang Clause 11 untuk meminda seksyen 9 di mana dikemukakan
ataupun dikenakan tanggungjawab kepada petitioners untuk menyerahkan notis petition
dan juga tarikh dan tempat perbicaraan kepada semua orang yang dinamakan dan
dialamatkan dalam petition. Kalau sekarang ini, untuk makluman Tuan Yang di-Pertua,
kuasa itu diberikan kepada pihak yang — pegawai pembahagian pusaka itu. Akan tetapi
sekarang dia berikan kuasa kepada pempetisyen.

Apa yang saya khuatir dan bimbang, ini boleh menimbulkan satu keadaan di mana
mungkin pempetisyen itu jika dia ada dispute kah atau dia ada masalah dengan waris-
waris yang lain, dia mungkin bertindak tidak langsung hantar notis itu kepada pihak yang
terbabit.

Ini boleh berlaku sebab kata bekas Hakim Mahkamah Syariah Wilayah, Tan Sri
Sheikh Ghazali Abdul Rahman, dia mengatakan bahawa, memang banyak kes di mana
ketika hendak mendapatkan sijil faraid, pihak-pihak waris tidak berlaku jujur, tidak
bercakap benar dan tidak memberikan fakta yang betul kepada pihak yang mendengar
kes itu sehingga banyak waris yang lain tidak diberikan notis untuk hadir.

Jadi ini saya risau sebab Tuan Yang di-Pertua, akhirnya dalam kes-kes yang
melibatkan khususnya harta-harta pusaka orang Islam ini, kita tidak mahu nanti, harta-
harta ini mungkin diagihkan kepada pihak-pihak yang tidak sepatutnya. Banyak Tuan
Yang di-Pertua tetapi masa saya pendek. Kalau boleh, saya hendak berbahas panjang
lagi.

Timbalan Yang di-Pertua [Dato’ Mohd Rashid Hasnon]: Faham, faham.
