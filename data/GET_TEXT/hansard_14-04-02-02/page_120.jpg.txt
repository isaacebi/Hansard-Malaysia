112 DR.26.10.2021

Saya mencadangkan akta ini perlu memberi kuasa kepada Presiden Pemberian
Harta Pusaka untuk memberikan perintah pembahagian dalam borang ‘E’ walaupun ada
cagaran ke atas hartanah tersebut. Ini akan membolehkan pinda milik dibuat walaupun
dengan cagaran yang sedia ada.

Isu yang ketiga yang saya ingin bawa Tuan Yang di-Pertua, adalah berkenaan
dengan pindaan seksyen 15 akta ibu iaitu pindaan ini memberikan kuasa kepada pegawai
pembahagian non-harta untuk membuat perintah jualan hartanah yang_ terlibat
berdasarkan persetujuan dua peratus tiga beneficiaries. Pada hemah saya, kuasa ini
haruslah diberikan kepada pentadbir yang dilantik.

Saya ingin bertanya kepada kerajaan apakah kriteria dalam pemberian perintah
ini sama ada ini terpakai untuk semua kes di hadapan yang akan didengar di hadapan
Pejabat Harta Pusaka Kecil atas sesetengah kes yang mana beneficiaries tidak dapat
mencapai satu persetujuan dan isu yang seterusnya adalah bagaimana kepentingan
beneficiary minoriti iaitu satu pertiga itu boleh dipelihara oleh undang-undang yang akan
kita luluskan ini dan oleh Presiden Pembahagian Harta Pusaka yang akan dilantik nanti.
Dengan itu, terima kasih. Sekian daripada saya, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Timur. Seterusnya, saya menjemput Yang Berhormat Baling.

7.29 mlm.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua, terima kasih kepada Yang Berhormat Menteri. Syabas dan tahniah
seorang pengamal undang-undang diamanahkan untuk menjadi Menteri pada hari untuk
mengubah satu undang-undang, menggubal Rang Undang-undang Harta Pusaka Kecil
(Pembahagian) ini. Syabas dan tahniah. /nsya-Allah kita akan luluskan. Saya ada
beberapa perkara yang saya hendak sentuh Yang Berhormat Menteri. Isunya berkaitan
dengan apakah persediaan kita. Saya meneliti dan mengamati setiap perkataan yang
disebutkan oleh Yang Berhormat Menteri tadi berkaitan dengan kalau kita tengok kes
setiap tahun 60,000 kes.

01930

Kalau kita tengok kes-kes yang tertunggak, masih ada lagi 49,844 kes sehingga
akhir September 2021. Kalau kita kaji tengok, teliti balik maklumat yang saya peroleh
seluruh negara, kita hanya ada 69 orang sahaja pegawai-pegawai yang hendak
menyelesaikan kes-kes yang tertunggak ini. Jadi, purata kes kalau kita tengok seorang
pegawai untuk melaksanakan hampir 2,000 kes yang mereka hendak selesaikan.

Jadi, saya fikir kita perlu teliti perkara ini. Kalau dalam konteks negeri Kedah, saya
melihat Unit Pusaka terpaksa menjaga dua buah daerah hingga tiga buah daerah untuk
menyelesaikan isu-isu ini. Kalau kita tengok masih lagi tertunggak di negeri Kedah ada
14,000 kes yang belum selesai. Namun, kalau kita lihat balik dalam negeri Kedah, hanya
ada enam orang. Saya datang dari kawasan Baling dan di Kedah ini khususnya orang
Melayu, orang Islam banyak perkara rentetan-rentetan isu yang kena diselesaikan.

Jadi, saya harap apa Yang Berhormat Menteri buat ini satu perkara yang baik.
Cuma, rakan-rakan lain semua sebutkan tadi untuk menambahbaikkan apakah kaedah
yang boleh kita dapat lakukan untuk memastikan kita dapat selesaikan. Apakah KPI dan
di manakah Mahkamah Syariah itu? Jadi, kita sebagai orang Islam, kita hanya perlu
Mahkamah Syariah. Saya ingin mengesyorkan kalau boleh, pada pandangan saya kita
guna pakai Mahkamah Syariah.

Kalau dahulu kita tengok kes-kes COVID-19. Kalau kita tengok balik apa sejarah
yang telah berlaku dalam negara kita. Banyak sangat agensi dan kementerian yang
terpaksa ambil maklum berkaitan dengan pengumuman, enforcement dan sebagainya.
Akan tetapi, apabila mari sekarang ini a/hamdulillah kerajaan di bawah pimpinan Yang
Amat Berhormat Bera iaitu Keluarga Malaysia hanya seorang Yang Berhormat Menteri
sahaja jaga.
