120 DR.26.10.2021

mana harta pusaka yang mempunyai penama ataupun penama yang telah ditetapkan, ia
tidak tertakluk kepada rang undang-undang ataupun Akta 98 ini. Mana-mana
perundangan yang mempunyai penama sebagaimana yang kita tahu adalah berdasarkan
akta yang mana ia mempunyai penama tersebut, sebagaimana contoh Akta KWSP dan
sebagainya. Walau bagaimanapun, penama adalah merupakan wasi yang perlu
membahagikan kepada waris-waris si mati yang berhak.

Yang Berhormat Pasir Mas membangkitkan tiadanya penyelarasan undang-
undang di enakmen negeri pengeluaran sijil faraid yang dikeluarkan tidak mempunyai
enakmen wasiat dan dicadangkan ada Akta Wasiat digubal. Saya ingin maklumkan
sebagaimana yang kita maklum, enakmen mengenai pentadbiran agama Islam negeri,
begitu juga sijil faraid dan enakmen wasiat adalah di bawah bidang kuasa negeri. Namun
demikian, isu pewarisan harta pusaka sebagaimana kita bincangkan ini merupakan
bidang kuasa Persekutuan berdasarkan perkara ini terletak di dalam Senarai |, Jadual
Kesembilan, Perkara 4 (e)(i) Perlembagaan Persekutuan.

Yang Berhormat Kuala Selangor membangkitkan peranan kerajaan untuk
memberi kesedaran kepada rakyat mengenai harta pusaka supaya tidak berlapis. Pada
asasnya, JKPTG tidak mempunyai data tanah pusaka atau data harta alih yang masih
belum dituntut oleh pewaris. Jadi, maknanya yang ada dalam data kita adalah yang dibuat
tuntutan. Selagi pihak pewaris tidak memulakan tindakan membuat tuntutan pembahagian
pusaka kecil itu, maka tidak ada datalah di pihak JKPTG.

Walau bagaimanapun, dalam usaha berterusan memberi kesedaran mengenai
pengurusan harta pusaka agar isu waris berlapis dapat ditangani, jabatan sentiasa
membuat promosi secara berterusan melalui program outreach atau turun padang bagi
mewujudkan kesedaran di kalangan masyarakat, memberi maklumat yang tepat dan juga
memberi maklumat mengenai prosedur pembahagian harta pusaka dengan lebih jelas
bagi menggalakkan waris membuat tuntutan harta pusaka sesegera mungkin selepas
kematian pada tuan punya harta itu.

Pada tahun 2019 dan sehingga awal 2020, sebanyak 92 program telah
dilaksanakan sebagaimana yang saya rujuk tadi termasuk ceramah kepada orang
kampung, komuniti Felda, taklimat kepada agensi kerajaan dan swasta, program promosi
melalui radio dan televisyen di seluruh negara. Statistik JKPTG merekodkan, sejumlah
RM518 bilion harta pusaka telah berjaya diselesaikan sejak dari tahun 2007 sehingga
tahun 2020. Hampir RM518 bilion ya harta ini.

Mengenai pertanyaan Yang Berhormat Dungun mengenai kerajaan, adakah
merancang menambah bilangan pegawai secara besar-besaran mengatasi kes
tertunggak. Mengambil kira peningkatan dan peluasan bidang kuasa baharu dengan
kenaikan nilai RM2 juta kepada RM5 juta secara total dalam harta pusaka si mati serta
jenisnya kepada harta alih dan harta tak alih yang boleh dipohon ataupun harta alih sahaja
boleh dipohon tanpa perlunya wujud harta tak alih dalam senarai itu, pihak kementerian
sudah tentulah akan mengemukakan permohonan pertambahan perjawatan melibatkan
pegawai pembahagian pusaka bersama kakitangan sokongan supaya pindaan akta ini
akan membuahkan hasil bagi memberikan kemudahan kepada rakyat.

02010

Sebagaimana yang semua kita maklum, Tuan Yang di-Pertua yang penting
kepada kita ialah akta ini memberikan panduan ataupun prosedur yang jelas. Kita harap
dengan adanya prosedur yang jelas dan memudahkan, ia boleh membuahkan hasil yang
baik. Bayangkan di dalam sesebuah negeri di Malaysia ini, kadang-kadang hakim
Mahkamah Tinggi satu orang sahaja tetapi menyelesaikan ratusan ataupun ribuan kes.
Akan tetapi dalam kes pembahagian pusaka ini bukan satu orang dalam sebuah negeri.

Pada masa ini, JKPTG sebagaimana disebutkan oleh sebahagian Ahli Yang
Berhormat mempunyai 69 orang pegawai pembahagian pusaka yang perlu mendengar
dan menyelesaikan harta pusaka kecil seluruh Malaysia. Saya ingin menegaskan bahawa
mereka ini merupakan pegawai yang cekap dan berkepakaran. Dengan kepakaran ini,
kadang-kadang melebihi daripada kepakaran peguam lagi. Mereka boleh menyelesaikan
isu-isu mengenai pembahagian pusaka ini dengan baik dengan bantuan semua pihak.
