DR.26.10.2021 57

Kelima, hukuman dan denda yang rendah tidak memberikan pengajaran kepada
pesalah-pesalah.

Tuan Yang di-Pertua, Rang Undang-undang Pemulihan Hidupan Liar (Pindaan)
2021 ini adalah lebih responsif kepada keperluan semasa dalam membanteras jenayah
hidupan liar. Penguatkuasaan Akta 716 sedia ada tidak dapat menurunkan kadar jenayah
hidupan liar yang akan menyebabkan kepupusan hidupan liar. Pendekatan ini bukan
sahaja bertujuan untuk melindungi hidupan liar malah turut juga melindungi habitatnya.

Jabatan Perlindungan Hidupan Liar dan Taman Negara telah mengadakan sesi
libat urus (engagement), dengan izin dengan semua kerajaan negeri, badan-badan bukan
kerajaan (NGO) dan turut melaksanakan online public consultation, dengan izin di antara
tahun 2019 sehinggalah Julai 2021. Hasil rundingan awam mendapati bahawa 97 peratus
daripada respondent yang diadakan konsultasi telah bersetuju dengan cadangan pindaan
kepada Akta 716 ini.

Tuan Yang di-Pertua dan Ahli-ahli Dewan yang saya hormati sekalian, saya akan
menerangkan RUU ini dengan lebih terperinci di mana RUU Pemuliharaan Hidupan Liar
(Pindaan) 2021 ini merangkumi pindaan kepada 63 peruntukan, pemansuhan tujuh
peruntukan dan pengenalan lima peruntukan baharu yang boleh dirangkumkan kepada
tujuh skop utama yang beriku;

Skop yang pertama adalah penyelarasan dan pengukuhan hukuman dan penalti.
Skop ini bertujuan untuk menetapkan hukuman penjara selama tiga tahun ke atas bagi
membolehkan kesalahan tersebut dikategorikan sebagai kesalahan boleh tangkap selaras
dengan peruntukan Kanun Tatacara Jenayah [Akta 593]. Pada masa ini, hukuman
pemenjaraan bagi kesalahan terhadap aktiviti-aktiviti melibatkan hidupan liar adalah
antara enam bulan sehingga dua tahun sahaja. Pindaan utama kepada Akta 716 bagi
tujuan skop ini adalah seperti berikut;

(i) pindaan kepada subseksyen 17(2), 21(2), 22(2), 36(2), 37(2),
44(2), 51(3), 53(5), 54(4) dan 55(4) Akta 716 dengan
meningkatkan tempoh penjara daripada tidak melebihi enam
bulan kepada tidak melebihi tiga tahun;

(ii) pindaan kepada subseksyen 29(2) dan seksyen 49 Akta 716
dengan menggantikan penalti pemenjaraan kepada tempoh tidak
melebihi 10 tahun;

(iii) pindaan kepada seksyen 74, 77, 78, 80, 82, 83, 84, 86, 87, 88,
114 dan 125 serta subseksyen 40(2), 41(2), 42(2), 43(2), 45(3),
46(2), 101(4), 115(2), 117(2) dan 120(2) Akta 716 dengan
meningkatkan tempoh penjara daripada tidak melebihi satu tahun
kepada tidak melebihi 3 tahun;

(iv) pindaan kepada seksyen 43 Akta 716 dengan memasukkan
subseksyen 3 iaitu. meletakkan penalti pemenjaraan tidak
melebihi tiga tahun;

(v) pindaan kepada seksyen 64, 67, 75, 79, 81 dan 85 serta
subseksyen 60(1) dan 119(2) Akta 716 dengan meningkatkan
tempoh penjara daripada tidak melebihi dua tahun kepada tidak
melebihi tiga tahun;

(vi) pindaan kepada seksyen 61 dan 62, Akta 716 dengan
meningkatkan tempoh penjara daripada tidak melebihi lima tahun
kepada tidak melebihi tujuh tahun;

(vii) pindaan kepada seksyen 63 Akta 716 dengan memasukkan
perenggan (a) iaitu penalti pemenjaraan selama tempoh tidak
melebihi tiga tahun;

(viii) | pindaan kepada seksyen 65 Akta 716 dengan meningkatkan
tempoh penjara daripada tidak melebihi satu satu tahun kepada
tidak melebihi 15 tahun;
