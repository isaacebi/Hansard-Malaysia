80 DR.26.10.2021

Ketiga, banyak dibangkitkan tadi oleh beberapa Ahli Parlimen iaitu ancaman babi
hutan dan kera ini kepada tanaman-tanaman petani-petani kita di kampung-kampung
termasuk di daerah saya di Sik. Namun demikian, babi hutan dan kera ini termasuk dalam
senarai Jadual Perintah Pemuliharaan Hidupan Liar (Pindaan Jadual) 2012. Adakah pihak
Kementerian ingin melihat bahawa senarai kedua musuh tanaman ini untuk kekal dalam
jadual pindaan ini?

Keempat, berkaitan dengan isu pembekalan daging eksotik ke restoran-restoran.
Sejauh manakah senarai atau jenis hidupan liar yang tertakluk di bawah akta ini
disampaikan kepada masyarakat supaya masyarakat mengetahui bahawa haiwan-haiwan
yang terpelihara dan tidak boleh dijadikan sebagai makanan eksotik.

Kelima, unsur alam termasuklah hidupan liar ini yang sepatutnya dijadikan
sebagai sumber ilmu kerana ia adalah anugerah yang sangat ternilai yang dikurniakan
oleh Allah SWT kepada manusia dan seluruh alam. Maka, kewujudan taman pewartaan
taman negara atau taman negeri perlu menjadi keutamaan pihak kementerian untuk
dijadikan tempat penyelidikan, pendidikan dan rekreasi. Ini kerana sudah pastilah kita
ingin melihat generasi kita dan kita sendiri bagaimana kehidupan-hidupan liar ini yang
sangat istimewa di habitat-habitat mereka masing-masing.

Keenam, berkaitan dengan penggunaan pemasangan kamera di kawasan hutan
simpan untuk memastikan bahawa tidak berlakunya pencerobohan haram ataupun
pemburu-pemburu haram ini. Jadi persoalan saya adakah keadaan ini berjaya
mengekang pemburuan haram hidupan liar ini? Sejauh manakah teknologi ini dapat
dikembangkan lagi ketika mana ada sebahagian pemburu haram ini mereka memburu
kamera-kamera ini dahulu sebelum memburu_ binatang-binatang kerana mereka
mengetahui aktiviti mereka dirakam melalui kamera-kamera ini.

Yang terakhir Tuan Yang di-Pertua, saya membangkitkan berkaitan satu spesies
yang sampai di negara kita ini iaitu disebut burung Asian openbill ataupun burung upih
ataupun burung hijrah yang terbang jauh dari Asia Selatan dari Thailand —Minta maaf, dari
Sri Lanka dan dari Myanmar. Burung ini sebahagian besarnya singgah di kawasan-
kawasan sawah termasuk di Kedah, Perlis, Perak dan para petani telah melihat
bagaimana burung ini telah berjaya menjadi satu unsur binatang kawalan biologi iaitu
burung ini telah memusnahkan satu binatang yang menjadi perosak kepada tanaman padi
iaitu siput gondang emas.

Namun demikian, burung ini akan kembali terbang ke negara asalnya apabila
selesai mungkin dia berehat di sini. Jadi, soalan saya adakah pihak Jabatan PERHILITAN
melihat keadaan burung Asian openbill ini sebagai satu kaedah untuk kita mengekalkan
habitat mereka dan kalau istilahnya para petani minta kalau boleh kita, pihak kementerian
memberi kad pengenalan (IC) kepada mereka untuk mereka juga ataupun burung-burung
ini kekal di negara kita. la menjadi teman kepada petani-petani kita khususnya pesawah-
pesawah kita di dataran-dataran, di Kedah dan seluruh negara. Tuan Yang di-Pertua,
terima kasih saya mohon menyokong.

Tuan Yang di-Pertua: Terima kasih Yang Berhormat Sik, seterusnya Yang
Berhormat Beruas. Yang Berhormat Beruas, Yang Berhormat Beruas keluar sekejap kot.
Yang Berhormat Baling.

5.15 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua, Bismillahir Rahmanir Rahim. Assalamualaikum Warahmatullahi
Wabarakatuh. Salam Keluarga Malaysia yang kita kasihi. Yang Berhormat Menteri, terima
kasih kepada kementerian yang telah membuat kajian yang menyeluruh melalui media-
media sosial. Saya mendapati cadangan rang undang-undang ini hampir 97 peratus
rakyat Malaysia menyokong hasrat dan niat yang bakal dilakukan. Alhamdulillah, saya
yakin dan percaya dengan hujahan rakan-rakan dalam Dewan yang mulia pada hari ini
insya-Allah akan kita luluskan sebentar lagi.

Tuan Yang di-Pertua, saya ada tiga perkara yang saya hendak sebutkan. Pertama
sekali rakan-rakan lain sudah sebut tetapi saya juga kena sebut kerana rakyat saya pun
