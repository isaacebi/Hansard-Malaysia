DR.26.10.2021 87

telah menciptakan langit tanpa tiang sebagaimana yang kamu melihatnya dan dia
mengadakan di bumi ini gunung-ganang yang menetapnya supaya bumi ini tidak
menghayun-hayunkan kamu dan dia biakkan kepadanya pelbagai jenis binatang”. Bererti,
binatang-binatang yang ada di hutan itu adalah merupakan suatu yang telah disebutkan
oleh Tuhan, dia membiakkan binatang itu dan amatlah sangat wajar kita sebagai
pemerintah membetulkan agar binatang-binatang ini tidak dipersia-siakan. Ayat tadi,
[Membaca sepotong ayat Al-Quran], “Dan telah dicampakkan di atas muka bumi ini.

Saya ingin mengambil kesempatan yang pertama sekali denda RM100,000 yang
dikenakan terhadap pesalah dalam kes penganjuran dan mempromosi organ dan produk
hidupan liar ini kononnya dengan mengatakan ia sebagai ubat kuat. la adalah suatu
penghinaan kepada negara kita kerana apabila binatang-binatang itu dipromosikan organ-
organ mereka bererti seolah-olah menunjukkan kepada dunia bahawa mereka boleh
menangkap dan memanfaatkan binatang-binatang itu sewenang-wenangnya. Oleh sebab
itu, pindaan ini sangat penting kepada negara kita.

Keduanya pindaan ini kalau kita linat selain daripada kedudukan strategi Malaysia
dengan banyak negara jiran menjadikan kita sebagai jalan transit dan tempat
persinggahan kepada pihak yang tidak bertanggungjawab untuk menjual hidupan liar ini
ke negara ketiga dan ini adalah merupakan satu benda yang sangat memalukan negara
kita.

Namun, sedarkah kita pelbagai undang-undang yang digubal ini tidak akan
berguna jika penguatkuasaannya lemah. Saya ingin sebutkan di kalangan para pemburu
yang berlesen dan tidak berlesen selalu mengadu kepada kami mengatakan bahawa
sekiranya berjaya menangkap rusa, satu peha mesti dibahagikan kepada orang-orang
tertentu dan inilah merupakan satu perkara yang sama-sama kita perlu tangani. Siapakah
yang akan menguatkuasakan undang-undang ini semua? Tentunya pegawai-pegawai
PERHILITAN.

Oleh sebab itu kami mengharapkan Yang Berhormat Menteri sepatutnya mengkaji
semula perjawatan pegawai-pegawai di PERHILITAN di negeri dan daerah. Ada negeri
yang Pengarah PERHILITAN nya bergred G48 dan timbalannya terus gred G41. Kalau
pengarah berurusan di luar pejabat dan timbalan pengarah ke mahkamah, tiada pegawai
kanan yang ada di pejabat. Sepatutnya pengarah di negeri yang besar berada pada gred
G54 seperti skim-skim lain dan janganlah ada perbezaan antara gred yang sangat ketara.

Begitu juga pegawai PERHILITAN yang menjalankan operasi di lapangan dalam
gred G19 dan G29. Mereka ini sepatutnya ditambah perjawatan kenaikan pangkatnya di
gred G22, G32 dan G36, barulah bersemangat untuk mereka bekerja bagi
menguatkuasakan undang-undang ini.

Isu-isu lain ialah elaun kritikal pegawai PERHILITAN yang sudah bertahun-tahun
tidak disemak sebanyak RM150. Mereka masuk ke hutan digigit binatang berbisa, masuk
ke dalam paya dan bermacam-macam kerja lagi namun elaunnya begitu juga. Kerajaan
harus menaikkan elaun kritikal ini.

Dalam keadaan sempadan negara yang terdedah kepada lanun, kongsi gelap
yang memperdagangkan hidupan liar, ancaman terhadap pegawai PERHILITAN juga
meningkat. Beberapa tahun yang lalu pemburu haram di Terengganu juga dilengkapi
senjata api. Kita hendakkan supaya mereka diberikan authority dan diberikan juga senjata
api untuk mempertahankan diri dalam berhadapan dengan musuh-musuh yang sengaja
melakukan apa yang mereka lakukan ini.

Juga saya ingin mengambil kesempatan supaya teman-teman di penjawat-
penjawat awam di PERHILITAN ini sentiasa diberikan kKemudahan-kemudahan asas,
kenderaan-kenderaan, kemudahan-kemudahan yang lain supaya mereka dapat
memainkan peranan yang sebaiknya. Terima kasih.

Tuan Yang di-Pertua: Terima kasih Yang Berhormat Hulu Langat. Yang
Berhormat Padang Serai.
