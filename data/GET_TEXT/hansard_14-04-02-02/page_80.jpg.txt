72 DR.26.10.2021

yang mengutuk kita apabila kita market minyak kita, palm oil kita dan kempen memboikot
palm oil kita, kononnya kita telah pun menghapuskan hutan. Akibat hapusnya hutan, maka
banyak binatang liar yang juga terancam termasuklah orang utan Sumatera dan juga
orang utan Borneo dan beberapa binatang yang lain.

Saya ingin mencadangkan supaya_ kita mengambil inisiatif untuk
memperbanyakkan binatang-binatang liar ini dengan memberikan kawasan-kawasan
mereka digazetkan supaya kita dapat membiakkan binatang-binatang ini yang semakin
hari semakin pupus. Di antaranya yang boleh hidup dengan senang di sini seperti orang
utan, kucing-kucing yang boleh kita adakan kawasan-kawasan yang sesuai untuk kita
perbiakkan mereka. Itu yang pertama. Boleh juga kita gunakan kawasan-kawasan ini
sebagai kawasan pelancongan di mana mereka yang ingin melihat jenis-jenis orang utan
ataupun jenis-jenis kucing, boleh datang dan melawat kawasan-kawasan ini. Itu yang
pertama.

Keduanya, seperti juga kawan-kawan lain menyebut tentang kebimbangan
bagaimana monyet-monyet dan kera-kera yang hilang tempat mereka berteduh apabila
kawasan-kawasan hutan telah pun dibuka untuk kawasan penempatan manusia. Mereka
ini masuk ke kampung-kampung. Saya berhadapan dengan orang kampung yang tidak
tahu nak buat apa kerana membunuh monyet-monyet ini juga menjadi satu kesalahan.
Jadi saya ingin mencadangkan kepada kementerian, kalau ada satu kaedah memberikan
mereka ini pil-pil pencegah hamil. Jadi fikirkanlah bagaimana kalau kita tidak mahu
membunuh mereka secara ganas, tetapi kalau kita boleh memberikan makanan atau pil
apa juga, kena buat research supaya akhirnya pembiakan monyet-monyet ini dapat kita
kurangkan.

Ini sebab Tuan Yang di-Pertua, memang betul di kawasan saya ada monyet yang
keluar dengan jumlah yang banyak, masuk ke rumah-rumah orang dan benda paling
mereka attack sekali adalah telur dalam fridge. Tuan Yang di-Pertua, monyet pun pandai
buka fridge sekarang. Dia masuk fridge, walaupun benda lain banyak, tetapi item yang
paling mereka suka ialah telur ayam. Kedua, mereka mengganggu anak-anak, dalam buai
pun diganggu. Jadi, saya mengharapkan kerajaan membuat research bagaimanakah
boleh kita menyekat kehamilan mereka kalaupun kita tidak mahu membunuh mereka
dengan cara kejam seperti menembak.

Ketiganya Tuan Yang di-Pertua, ialah saya ingin mencadangkan supaya kawalan
yang lebih ketat knususnya di kawasan sempadan kita di Thailand, di Kedah dan juga di
selatan, di Johor di mana berlakunya kemasukan binatang-binatang eksotik ini yang kita
rasa kadang-kadang bukan sahaja digunakan untuk bahan makanan, tetapi juga untuk
menjadi pet, pemeliharaan. Saya tahu ramai kawan-kawan kita di sini juga yang bela pet
pelik-pelik. Ada orang bela ular sawa di rumah dia dan sebagainya. Akan tetapi, ini amat
mendukacitakan apabila kita lihat bagaimana importation binatang-binatang ini, exotic
animals ini yang masih hidup tetapi cara mereka ini dibawa masuk ke dalam negeri kita
khususnya untuk ditransitkan sahaja sebelum dihantarkan ke negara ketiga dalam
keadaan yang amat menyedihkan. Ada binatang-binatang yang hidup dalam keadaan
amat mendukacitakan dan terseksa. Jadi, saya kira harus ada tindakan yang lebih tegas.

Alhamdulillah, saya tengok pindaan yang kita kemukakan hari ini memberikan
satu penegasan yang kerajaan serius. Akan tetapi soal yang ada sekarang ini ialah
bagaimana kita memastikan sempadan kita ini dikawal dengan begitu ketat supaya kita
pastikan penyeludupan ini dapat kita banteras dengan habis-habisan.

Akhir sekali ialah tentang Zoo Negara dan zoo-zoo di tempat lain. Kita bercakap
tentang memelihara, juga melindungi binatang-binatang ini, tetapi bagaimanakah nasib
binatang-binatang yang ada di zoo-zoo kita? Walaupun kita ada perbadanan, walaupun
ada kerajaan negeri, tetapi kementerian juga harus melihat, harus ada satu bajet khas
saya kira bagaimana untuk memastikan binatang-binatang zoo kita ini mendapat kawalan
yang baik, mendapat treatment yang baik, mendapat medical treatment dan sebagainya
supaya mereka ini juga terhindar daripada penyeksaan yang kita anggap sebagai satu
penderitaan yang luar biasa. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Yang Berhormat Tebrau.
