DR.26.10.2021 111

Kedua, adakah kementerian merancang untuk menambah Unit Pengurusan
Pusaka Kecil kepada setiap daerah dan mempunyai fasiliti tersendiri bagi memastikan
segala gerak kerja berjalan lancar. Saya berharap dengan penambahan jawatan ini akan
dapat membantu rakyat dalam isu pengurusan pusaka ini dengan kadar masa yang cepat.
Terima kasih Tuan Yang di-Pertua,saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Dungun, sekarang ini ingin menjemput Yang Berhormat Ipoh Timur.

7.23 mlm.

Tuan Wong Kah Woh [Ipoh Timur]: Terima kasih Tuan Yang di-Pertua. Tuan
Yang di-Pertua, pertama sekali saya mengalu-alukan secara dasarnya menyokong
pindaan ke atas tafsiran “property” ataupun hartanah yang telah pun yang mana harta
pusaka si mati sekarang boleh melibatkan harta tidak alih atau harta alih atau kedua-
duanya. Apa yang berlaku sekarang situasi sedia ada adalah sesuatu petisyen ataupun
permohonan haruslah melibatkan harta tidak alih sahaja ataupun harta tidak alih dengan
harta alih sekali dan ini mendatangkan kesukaran bagi mereka yang hanya memiliki
kenderaan atau akaun bank dan tidak mempunyai harta alih.

Pengurusan Pusaka Kecil adalah suatu proses yang menjimatkan kos dan
dengan pindaan ini maka pemohon-pemohon tidak perlu menggunakan perkhidmatan
guaman pergi ke mahkamah dan sebagainya. Namun demikian, berkenaan dengan satu
pindaan yang lain iaitu peningkatan nilai harta pusaka dari RM2 juta ke RM5 juta, secara
dasarnya saya tidak ada bantahan. Akan tetapi apa yang saya bimbang ataupun apa yang
saya concern di sini adalah apakah justifikasi kita untuk meningkatkan nilai harta pusaka
daripada maksimum RM2 juta kepada RM5 juta kerana kita sudah tahu apabila akta ini
mula-mula digubal tahun 1950-an, nilai yang ditetapkan adalah RM10,000 sahaja. Itulah
yang dipanggil harta pusaka kecil.

Sampai tahun 1989 ditingkatkan daripada RM300,000 hingga RM600,000. Pada
2009 daripada RM600,000 ke RM2 juta dan saya terbaca satu artikel yang ditulis sebelum
ini yang mana sekarang jutawan pun boleh menggunakan proses di bawah Akta Harta
Pusaka Kecil untuk pembahagian hartanya. Saya hendak tegaskan saya tidak ada
bantahan terhadap peningkatan ini. Akan tetapi, daripada segi konsepnya apa yang
kerajaan is trying to look at dengan izin dengan meningkatkan had nilai kepada RM5 juta
ini yang masih dianggap sebagai harta pusaka kecil.

Dengan bidang kuasa yang lebih luas ini, saya hendak tanya kepada kerajaan,
sama ada kerajaan telah pun tersedia dengan kakitangan-kakitangan yang mencukupi
untuk menyelesaikan kes-kes yang akan bertambah selepas ini. Apa yang kita dapati
adalah semasa tempoh PKP memang kita mempunyai banyak kes tertunggak di Pejabat
Harta Pusaka Kecil dan apakah tindakan kerajaan untuk memastikan bahawa timeline
katakan tiga bulan hingga empat bulan untuk menyelesaikan sesuatu kes itu boleh
dipatuhi.

Isu kedua Tuan Yang di-Pertua, pindaan rang undang-undang untuk meminda
Akta Harta Pusaka Kecil ini tidak dapat menyelesaikan satu masalah iaitu isu bagi harta
tidak alih yang masih dicagarkan kepada bank. Sekarang sekiranya hartanah tersebut
masih ada terhutang dengan bank katakan, rumah tersebut masih dicagar dengan bank
dengan satu pinjaman, apa yang akan dibuat oleh Pejabat Harta Pusaka Kecil adalah
borang ‘F’ iaitu pentadbir akan dilantik dan setelah pembayaran hutang habis, barulah
pendengaran semula petisyen hendaklah dibuat di bawah borang ‘P’ dan selepas itu
dikeluarkan perintah pembahagian di dalam borang ‘P’.

Ini mengambil masa yang lama, kadang-kadang hutang itu hanya boleh
diselesaikan ataupun dibayar habis dalam tempoh lima 10 tahun. Ini akan membangkitkan
isu apabila pentadbir telah meninggal dunia dalam tempoh tersebut ataupun beneficiary
meninggal dunia dalam tempoh tersebut. Saya berpandangan bahawa adalah perlunya
pentadbiran harta pusaka kecil ini adalah perlu dengan lebih cekap dan untuk mencapai
tujuan iaitu memberikan convenience dengan izin kepada mereka yang membuat
permohonan.
