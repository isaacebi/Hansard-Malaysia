DR.26.10.2021 45

Itu sahaja Tuan Yang di-Pertua perbahasan saya dan saya ucap terima kasih dan
menyokong pindaan RUU Perbadanan Insurans Deposit Malaysia (PIDM) pada kali ini.
Terima kasih, assalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Krai. Ahli Yang Berhormat, kita akan sambung semula pada jam 2.30
petang. Saya ada dua senarai pembahas iaitu Yang Berhormat Sungai Petani dan Yang
Berhormat Beruas. Ahli Yang Berhormat, sidang berhenti rehat.

[Mesyuarat ditempohkan pada pukul 1.01 tengah hari]
1430
[Mesyuarat disambung semula pada pukul 2.30 petang]

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, kita sambung perbahasan Rang Undang-undang Perbadanan Insurans
Deposit Malaysia (Pindaan) 2021 dengan menjemput Yang Berhormat Sungai Petani.
Kemudian, diikuti oleh Yang Berhormat Beruas. Lima minit.

2.33 ptg.

Dato’ Johari bin Abdul [Sungai Petani]: Bismillahi Rahmani Rahim. Terima
kasih Tuan Yang di-Pertua. Seperti yang kita sedia maklum bahawa Perbadanan Insurans
Deposit Malaysia ditubuhkan di samping faktor-faktor lain adalah antaranya untuk
mempertahankan dan juga menyelamatkan keadaan di mana mereka yang membuat
deposit-deposit terjamin akan apa jua pelaburan mereka di dalamnya.

Namun pun begitu Tuan Yang di-Pertua, saya hendak menyebut beberapa
perkara yang saya kira harus PIDM dan juga autoriti yang lain mengambil kira. Sebagai
contohnya, bagaimana industri insurans ini walaupun telah lama bertapak di Malaysia,
tetapi saya melihat coverage yang diberikan kepada rakyat Malaysia ini amat rendah. Data
menunjukkan rakyat Malaysia yang mempunyai insurans selain daripada insurans
kenderaan dan insurans harta benda, tidak sampai pun 16 peratus.

Maknanya sejumlah besar rakyat Malaysia tidak mempunyai insurans. Oleh sebab
itu kadangkala kita melihat bagaimana mereka yang hilang punca pendapatan, mereka
yang ditimpa kemalangan dan penyakit meminta-minta dalam akhbar dan sebagainya
bagi membantu mereka. Bayangkan kalau sekiranya mereka ini ada insurance coverage,
ramai— masalah ini dapat diselesaikan.

Isu- yang kedua ialah bagaimana kerajaan memberikan tumpuan dengan
memberikan pendidikan yang lebih kepada masyarakat di Malaysia untuk memastikan
pendidikan bahawa mempunyai insurans itu suatu yang penting. Bukan sahaja untuk
masa depan mereka tetapi juga untuk memastikan masyarakat lebih terjamin dalam hal
bantu-membantu antara satu sama lain.

Isu kedua yang saya hendak bangkitkan Tuan Yang di-Pertua ialah tentang
bagaimana kita melihat insurans-insurans company lazimnya mempunyai kaedah untuk
membina ejen-ejen dia sendiri. Akan tetapi akhir-akhir ini, apa yang kita lihat disebabkan
oleh market share, ada insurans-insurans company yang juga bersaing dengan ejen-ejen
dia sendiri. Sebagai contoh, insurance company memperkenalkan satu produk tetapi
bukan sahaja produk itu dijual oleh ejen-ejennya tetapi dia sendiri sebagai syarikat induk
menjual produk-produk yang sama.

Sekali gus, dia membunuh ejen-ejennya dalam keadaan dia mempunyai
kekuatan. Oleh sebab itu saya kira PIDM dan juga Bank Negara harus membuat polisi
sekiranya satu-satu produk diintroducedkan dan diperkenalkan dalam market dan
diberikan ruang untuk ejen-ejen menjadi marketing arms-nya, maka syarikat itu sendiri
