108 DR.26.10.2021

Masalah berbangkit daripada pemakaian enakmen tersebut ialah apabila
beberapa peruntukan yang ada di dalamnya tidak terdapat di dalam hukum wasiat
mengikut Mazhab Syafie yang diamalkan di negeri-negeri yang tidak mempunyai
enakmen tersebut.

Akibatnya, sijil faraid yang dikeluarkan oleh negeri yang mempunyai enakmen
wasiat tidak boleh dilaksanakan di negeri yang tidak mempunyai enakmen tersebut. Jadi
untuk melambangkan keseragaman tindakan oleh seluruh umat Islam, saya fikir Akta
Wasiat perlu diperkenalkan bagi negeri-negeri pula, seharusnya menerima pakai atau
mencontohi akta tersebut untuk digubal di dalam Enakmen Wasiat Orang Islam masing-
masing.

Berikutnya saya fikir di antara perkara yang perlu untuk kita sebutkan adalah isu
harta pusaka Felda. Harta tanah yang tertakluk di bawah Akta Tanah (Kawasan
Penempatan Berkelompok) 1960 [Akta 530] yang mana penggubalan akta ini bertujuan
membolehkan tanah Felda dikategorikan sebagai penempatan tanah yang tidak boleh
dipecah bahagi kepada bahagian yang lebih kecil, bagi memastikan nilai ekonomi tanah
Felda kekal relevan dengan pasaran semasa. Begitulah uniknya tanah Felda ini. Akan
tetapi hinggakan tiada apa-apa instrumen seperti hibah, wasiat, kuasa wakil atau pajakan
yang boleh dilaksanakan di atas tanah itu tanpa izin bertulis FELDA.

Dalam masa yang sama, ia mengakibatkan perselisihan di kalangan waris. Tuan
Yang di-Pertua, untuk makluman, perselisihan berkaitan pusaka ini berlaku dalam warga
Felda sehingga berjumlah sekitar RM2.5 juta orang, apabila peneroka dan peneroka wati
meninggal dunia dan meninggalkan lebih daripada dua orang anak dan isu yang tidak
dapat diselesaikan. Ini kerana tidak lebih dua nama sahaja boleh didaftarkan ke dalam
suratan hakmilik tanah berdasarkan seksyen 12, 14 dan 15 Akta 530 tersebut.

Soalan saya, apakah tindakan kerajaan bagi memastikan pembahagian pusaka
tanah rancangan Felda ini dapat dimuktamadkan mengikut hukum Islam? Kedua, apakah
sasaran yang diletakkan oleh kerajaan bagi menyelesaikan isu RM60 bilion ini, harta
pusaka yang tidak dapat diselesaikan?

01910

Bayangkan kalau ia dapat dicairkan, begitu banyak kegiatan ekonomi yang boleh
dirangsang dengan RM60 bilion ini dapat berlegar di kalangan rakyat. Terakhir Tuan Yang
di-Pertua, saya dengar Yang Berhormat Menteri tadi sebut bagaimana proses ini akan
dapat menyingkatkan masa tuntutan ini. Cuma adakah kerajaan meletakkan target iaitu
tuntutan harta pusaka dapat diselesaikan dalam masa-masa tertentu? Supaya ia dapat
lagi melambangkan kesungguhan pihak kerajaan dan dapat lagi memberikan keyakinan
bahawa kerajaan benar-benar bersungguh dan benar-benar menunjukkan komitmen
untuk menyelesaikan isu harta pusaka. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Mas. Seterusnya, Yang Berhormat Kuala Selangor.

7.10 mlm.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Assalammualaikum warahmatullahi wabarakatuh dan salam sejahtera
semuanya.

Saya mendengar huraian yang dibuat oleh Yang Berhormat Menteri sebentar tadi
yang sekali gus ia menyinggung persoalan ataupun yang terkait katanya bagaimana
urusan pusaka ini adalah antara yang dianjurkan oleh maqasid syariah. Kalau boleh saya
sebutkan bagaimana hifz al-mal penjagaan ataupun preservation atas perkara harta
adalah sangat penting.

Namun, sepertimana yang telah disebutkan oleh Yang Berhormat Pasir Mas
sebentar tadi, nyata bahawa kita sebenarnya belum lagi mampu untuk terbaiknya
menguruskan perkara ini dengan kenyataan yang dibuat. Saya juga memerhatikan fakta
ini ketika wang yang tidak dituntut itu berjumlah hampir RM70 bilion terkini. Dulunya pada
tahun 2007, hanyalah RM40 bilion. Dengan kata lain, pengurusan harta pusaka ini masih
