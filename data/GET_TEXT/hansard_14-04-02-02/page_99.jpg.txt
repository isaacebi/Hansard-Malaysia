DR.26.10.2021 91

kepada RM61.84 bilion setahun dengan China, Amerika Syarikat dan Eropah sebagai
pasaran utama.

Jadi, salah satu lagi contoh kenapa gajah diburu kerana gandingnya yang sangat
mahal. Gading-gading gajah ini memang sangat mahal. So, sekilo lebih kurang antara
RM4,000 dan juga RM9,000 bergantung kepada jenis gajah.

Saya juga meneliti dalam Dasar Perhutanan Negara lagi yang telah dikongsi ini
dengan komitmen Wawasan Kemakmuran Bersama 2030 bagi mencapai pembangunan
mampan iaitu SDG dan United Nation Decade on Ecosystem Restoration 2021-2030
untuk kita lakukan agar tercapai.

Akhir sekali, saya ingin menyebutkan berkenaan penguatkuasaan. la harus
dikuatkuasakan dengan tegas. Saya juga bersetuju kekuatan Jabatan PERHILITAN
diperkasakan dengan kelengkapan yang juga canggih serta penambahan perjawatan bagi
membantu dan memastikan akta yang dipinda ini tercapai. Terima kasih.

Tuan Yang di-Pertua: Terima kasih Yang Berhormat Merbok. Sekarang tamatlah
perbahasan Ahli-ahli Yang Berhormat semua. Terima kasih kepada yang mengambil
bahagian. Saya sekarang menjemput Yang Berhormat Menteri untuk menjawab, 20 minit
Yang Berhormat.

5.54 ptg.

Menteri Tenaga dan Sumber Asli [Datuk Seri Takiyuddin bin Hassan]: Terima
kasih Tuan Yang di-Pertua. Saya terlebih dahulu mengambil kesempatan ini untuk
merakamkan ucapan terima kasih kepada semua rakan Ahli-ahli Parlimen seramai 22
orang mengikut catatan saya Tuan Yang di-Pertua yang telah memberikan pandangan
yang begitu baik dan juga cadangan-cadangan yang amat konstruktif bagi saya. Ini
menunjukkan bahawa pindaan rang undang-undang Akta 716 ini pada dasarnya disokong
oleh semua Ahli Parlimen kita ini dan ini menunjukkan bahawa rakyat Malaysia merupakan
rakyat yang amat prihatin dan mempunyai ihsan yang tinggi bukan sahaja kepada
makhluk, kepada manusia tetapi juga kepada binatang hidupan-hidupan liar yang ada di
dalam negara kita ini.

Sebelum saya menjawab soalan-soalan yang dikemukakan, saya_ ingin
mengucapkan terima kasih kepada beberapa pihak khususnya pihak Jabatan Peguam
Negara tidak lupa juga sahabat saya Yang Berhormat Kuala Langat, Mantan Menteri yang
beliau telah memulakan usaha-usaha ke arah meminda Akta 716 ini dan juga semua pihak
yang memberikan sumbangan ini.

Tuan Yang di-Pertua, saya ingin menyentuh beberapa perkara yang telah
dibangkitkan oleh Yang Berhormat Kuala Kedah, Yang Berhormat Bukit Bendera, Yang
Berhormat Sepang, Yang Berhormat Kepong dan Yang Berhormat Tumpat berkaitan
dengan perundangan. Sebagaimana yang kita maklum bahawa agensi utama yang
bertanggungjawab dalam memelihara dan menguruskan hidupan liar dan aktiviti berkaitan
adalah Jabatan PERHILITAN secara pendeknya yang mana ia menggunakan
penguatkuasaan Akta Pemuliharaan Hidupan Liar 2010, Akta 716 ini sebagaimana yang
saya sebut dan juga Ahli-ahli Yang Berhormat semua maklum ia hanya terpakai di
Semenanjung Malaysia dan Labuan sahaja.

Kenapa dan mengapa berlaku begitu? Ini adalah kerana di negeri Sabah mereka
mempunyai Enakmen Pemuliharaan Hidupan Liar 1997 (Wildlife Conservation Enactment
1997) di Sabah. Manakala di Sarawak mereka mempunyai Ordinan Pelindungan Hidupan
Liar 1998 (Wildlife Protection Ordinance 1998). Jadi, ini adalah perkara biasa Tuan Yang
di-Pertua kerana kalau kita tengok dari segi perhutanan pun ada Jabatan Perhutanan
Semenanjung Malaysia, ada Jabatan Perhutanan Sabah dan Sarawak. Itu perkara biasa
sahaja.

Begitu juga dari segi perdagangan spesies flora dan fauna yang dibangkitkan.
Saya ingin maklumkan perkara ini dikawal sepenuhnya oleh panduan dan peraturan
convention peringkat negara dan juga Akta Perdagangan Antarabangsa Mengenai
Spesies Terancam 2008 (Akta 686). Manakala perundangan berkaitan laporan penilaian
kesan kepada alam sekitar EIA yang mana ada di sini dikaitkan dengan pelaksanaan
