110 DR.26.10.2021

Apakah sudah sampai waktunya ia boleh dirasionalisasikan dan paling tidaknya
diperkasakan di Mahkamah Syariah atas isu-isu pusaka orang Islam. Kalaupun kita tahu
itu semuanya boleh dapat access orang Islam juga tetapi kita perhatikan gendala-gendala
dan mengapa Mahkamah Syariah itu tidak popular.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih. Itu
sahaja yang dapat saya dengan waktu yang terkekang ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Selangor. Sekarang saya menjemput Yang Berhormat Dungun.

7.18 mlm.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Yang di-Pertua kerana memberi ruang
untuk saya berbahas berkenaan Rang Undang-undang Harta Pusaka_ Kecil
(Pembahagian) (Pindaan) 2021. Saya maklum bahawa agensi yang terlibat secara
langsung dalam pindaan ini adalah Amanah Raya Berhad, Jabatan Ketua Pengarah
Tanah dan Galian serta institusi mahkamah.

Tuan Yang di-Pertua, bila kita bincang tentang tujuan mewujudkan tafsiran dan
peruntukan baharu dalam Rang Undang-undang Harta Pusaka Kecil (Pembahagian)
(Pindaan) 2021 ini, ia meliputi bidang kuasa bagi penyelesaian harta pusaka kecil yang
lebih meluas. Tuan Yang di-Pertua, isu bidang kuasa ini sangat penting kerana ia
melibatkan kebajikan rakyat dan masalah sumber manusia di pejabat kerajaan. Pertama
ialah pada waktu ini, nilaian jumlah harta tidak alih atau campuran harta tidak alih dan
harta alih, kurang daripada RM2 juta sahaja yang diuruskan oleh Jabatan Ketua Pengarah
Tanah dan Galian melalui unit pengurusan pusaka kecil yang ada di seluruh negara.

Namun, dengan pindaan ini rakyat akan memperoleh kemudahan penyelesaian
harta pusaka kerana ia telah melibatkan kenaikan jumlah harta pusaka yang boleh
diuruskan kepada RM5 juta dan pindaan ini juga mencadangkan bahawa harta alih boleh
diuruskan oleh unit pengurusan harta pusaka kecil ini selagi mana ia bernilai di bawah
kurang dari RM65 juta.

01920

Ini akan memudahkan pengurusan dan penyelesaian kes-kes harta pusaka dan
rakyat boleh terus ke Unit Pengurusan Pusaka Kecil dan situasi sekadar ini akan
membantu rakyat kerana pandemik COVID-19 telah menyebabkan mereka sudah
terbeban dengan kegawatan ekonomi dan juga kerana keperluan penyelesaian pusaka ini
memerlukan kos.

Isu penting kedua juga ialah dengan pindaan ini, saya boleh jangkakan beban dan
tugas pegawai-pegawai dan kakitangan di Unit Pengurusan Pusaka Kecil akan bertambah
mendadak dan seterusnya menyebabkan kelambatan dalam proses pengurusan pusaka
ini. Dalam waktu sekarang pun, kita sudah mendengar pelbagai rungutan daripada rakyat
di mana Unit Pengurusan Pusaka Kecil mengambil masa yang lama.

Ada kalanya sehingga sudah ada waris yang membuat permohonan meninggal
dunia sebelum urusan pusaka itu selesai. Saya mendapat maklum bahawa pada waktu
ini ada Unit Pengurusan Pusaka Kecil yang menjaga dua atau tiga daerah dan menerima
lebih 60,000 permohonan baharu yang masuk setiap tahun ditambah dengan tunggakan
kes-kes yang lama. Apatah lagi hanya 68 orang sahaja pegawai yang dalam Unit
Pengurusan Pusaka Kecil yang ditugaskan di selur'uh Semenanjung Malaysia.

Malah daripada maklumat yang diterima bahawa Unit Pengurusan Pusaka Kecil
ini menumpang pejabat tanah yang mana di bawah pentadbiran kerajaan negeri. Situasi
ini sangat kritikal kerana ia menyebabkan kes-kes pengurusan pusaka akan mengambil
masa bertahun-bertahun. Oleh itu saya ingin untuk mendapat penjelasan daripada Yang
Berhormat Menteri. Pertama, adakah kementerian merancang untuk menambah
perjawatan secara besar-besaran untuk pegawai untuk menyelesaikan kes-kes
tertunggak atau timbunan kes yang banyak ini dalam masa terdekat ini.
