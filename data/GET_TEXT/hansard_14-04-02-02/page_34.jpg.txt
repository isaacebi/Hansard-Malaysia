26 DR.26.10.2021

Jadi memang kalau ada aduan, walaupun ia lama, ia seharusnya diambil
tindakan. You as a Minister should set the example and stand-up to support things like this
in your ministry. Could you please answer that question, Mr. Minister?

Timbalan Yang di-Pertua [Dato' Mohd Rashid Hasnon]: Secara ringkas,
ulaskan Yang Berhormat.

Dato’ Seri Ahmad Faizal bin Azumu: Tuan Yang di-Pertua, kalau boleh saya
menjawab. Saya amat bersetuju dengan apa yang disebutkan dan saya faham tentang
tidak ada jangka masa... [Dewan riuh]

Puan Maria Chin binti Abdullah [Petaling Jaya]: Kalau setuju, mengapa tidak
ada tindakan?

Tuan Gobind Singh Deo [Puchong]: Sila, sila.

Dato’ Seri Ahmad Faizal bin Azumu: Tindakan sedang diambil. Dalam jawapan
saya kepada sidang media, “Saya sedang mengambil tindakan’.

Tuan Ma’mun bin Sulaiman [Kalabakan]: Akan tetapi Yang Berhormat Menteri
selalu menafikan.

Timbalan Yang di-Pertua [Dato' Mohd Rashid Hasnon]: Yang lain duduk
dahulu.

Dato’ Seri Ahmad Faizal bin Azumu: Saya mengatakan bahawa — maafkan
saya. Mohon saya terangkan kepada Dewan. Maafkan saya.

Jadi apa yang saya cuba lakukan ialah “..untuk mendengar semua pihak sebelum
memberi penjelasan”. |tu yang saya sebutkan dalam sidang media. la telah pun saya muat
naikkan di dalam laman Facebook saya dan untuk semua dengar sendiri apa yang telah
saya katakan. Saya mesti pertahankan apa kejadian-kejadian buruk yang telah berlaku
kepada Datuk Pandelela, kepada mana-mana atlet yang terkesan akibat perkara ini
kerana kita mesti pertahankan anak-anak kita dan juga atlet-atlet yang telah
mengharumkan nama negara. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Seterusnya pertanyaan-pertanyaan jawab lisan, Yang Berhormat
Bintulu tidak ada dalam Dewan, saya ingin menjemput Yang Berhormat Wangsa Maju.

[Soalan No. 9 — YB. Dato' Seri Tiong King Sing (Bintulu) tidak hadir]

10. Datin Paduka Dr. Tan Yee Kew [Wangsa Maju] minta Menteri Sumber Manusia
menyatakan:
(a) apakah strategi dan pelan untuk membantu Peniaga Kecil

Sederhana (PKS) menyelesaikan masalah kekurangan pekerja
akibat ramai pekerja asing telah pulang ke negara asal mereka
semasa PKP; dan

(b) adakah_ kerajaan_ bercadang untuk memudah_ dan
mempercepatkan proses permohonan pekerja asing untuk
tempoh sementara supaya masalah kekurangan pekerja dapat
diselesaikan dengan segera.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Assalamualaikum warahmatullahi wabarakatuh. Terima kasih Yang
Berhormat Wangsa Maju yang membangkitkan soalan. Dua soalan yang disentuh di sini.
Saya terus menjawab kedua-dua soalanlah.

Kementerian Sumber Manusia melalui Jabatan Tenaga Kerja Semenanjung
Malaysia telah merancang strategi dan juga pelan bagi membantu peniaga kecil
