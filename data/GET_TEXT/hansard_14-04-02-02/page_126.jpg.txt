118 DR.26.10.2021

pusaka juga akan tersangkut sekiranya ada waris yang tidak dapat dikesan atau tidak
bersetuju untuk menjual harta pusaka tersebut untuk dibahagikan kepada semua waris.

Tuan Yang di-Pertua, buat masa sekarang, undang-undang yang sedia ada bagi
menyelesaikan sebahagian masalah tersebut di atas yang dihadapi waris seseorang si
mati yang meninggal tanpa wasiat adalah atas Akta Pusaka Kecil. Akta ini merupakan
satu akta yang diguna pakai kepada semua tuntutan harta pusaka yang mana jumlah
nilainya tidak melebihi RM2 juta pada tarikh permohonan dibuat. Permohonan
pembahagian harta pusaka kecil boleh dibuat di hadapan pegawai penyelesaian pusaka
di pejabat tanah jajahan atau pejabat daerah negeri-negeri di Malaysia buat masa
sekarang.

Sebelum RUU pindaan ini, hanya nilai harta pusaka tidak melebihi RM2 juta
diguna pakai. Selepas pindaan diluluskan, harta pusaka akan ada tafsiran baru dan akan
termasuk harta alih dan tidak alih atau kedua-duanya. Nilai RM2 juta yang dicadangkan
adalah tidak sesuai dan kini, kerajaan bercadang untuk menaikkan nilai kepada RM6 juta.

Soalan saya adalah, apa sebabnya meningkatkan nilai ini kepada RM5 juta?
Mengapa RM2 juta yang sedia ada tidak cukup untuk menyelesaikan isu harta pusaka
tersebut? Adakah kajian dibuat sebelum pindaan ini dicadangkan? Siapa yang terlibat
dalam kajian dan adakah semua pemegang taruh dilibatkan?

Tuan Yang di-Pertua, kos guaman adalah terlalu mahal yang jadi punca ramai
waris tidak mampu mengurus pembahagian harta pusaka yang kecil. Dengan peningkatan
nilai daripada RM2 juta kepada RM5 juta, maka ramai waris akan mendapat manfaat
daripada RUU ini tetapi saya khuatir dengan peningkatan nilai, kita akan meminta banyak
kes kepada badan pembahagian harta pusaka.

Sebelum ini juga, pembahagian harta pusaka dan penjualan harta memerlukan
persetujuan semua waris. Dengan RUU pindaan yang dicadangkan, cuma majoriti dua
pertiga waris diperlukan untuk perkara-perkara yang tersebut. Maka dengan kelulusan
RUU ini, masalah-masalah kes penjualan dan pembahagian harta pusaka si mati tanpa
wasiat yang sangkut lama dapat diselesaikan selepas akta pindaan ini berkuat kuasa.
Bagi saya 30 saat lagi ya, Tuan Yang di-Pertua.

Akhirnya, salah satu pindaan adalah untuk lepaskan Ketua Pengarah Tanah dan
Galian dan Pengarah Tanah dan Galian daripada perkara ini adalah baik sekiranya
anggota badan pembahagian harta pusaka terdiri daripada orang yang layak, berilmu dan
ada pengalaman yang relevan supaya kes-kes dapat diproses dan diselesaikan dengan
kaedah yang pantas. Itulah sahaja perbahasan daripada saya. Saya bercadang untuk
menyokong RUU ini. Sekian, terima kasih.

Tuan Yang di-Pertua: Terima kasih Yang Berhormat Tebrau. Akhir sekali, Yang
Berhormat Pasir Gudang. Silakan.

7.58 mlm.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Saya telah meneliti rang undang-undang ini. Bagus, pada dasarnya baik tetapi
hendak juga menyumbang yang baik itu dimolekkan lagi. Bumi mana yang tak ditimpa
hujan, gading yang baik pun kadang-kadang ada retaknya. Jadi, saya menyemak ini
dengan kritikal terutama daripada segi yang melibatkan undang-undang misalnya yang
pertama, meminda subseksyen 29(1) akta ibu iaitu apabila perintah telah dikeluarkan,
tempoh nak buat rayuan hanya 30 hari.

Ini macam rayuan di mahkamah lah. Akan tetapi, saya melihat ada keadaan di
mana kalau kita hendak mohon rayuan untuk lakukan judicial review (semakan
kehakiman), kalau tak silap saya, tempohnya rayuan itu tiga bulan sebab 30 hari itu suntuk
sangat. Sejak dari tarikh, tiba-tiba dah luput tempoh itu, dah tak boleh merayu.

=2000

Jadi, ini mungkin Yang Berhormat Menteri mungkin ada jawapan terhadap
perkara ini. Kedua, sangat menarik usaha meminda seksyen 18 akta ibu iaitu melibatkan
Amanah Raya Berhad dan Majlis Agama Islam boleh jadi pempetisyen. Ini baik. Akan
