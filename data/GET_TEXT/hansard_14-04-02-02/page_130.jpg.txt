122 DR.26.10.2021

menjadi wakil pemudah cara bagi membantu waris asnaf atau yang bersesuaian dalam
urusan dokumentasi dan sebagainya.

Selain itu, kita percaya pihak majlis agama boleh menjadi pemegang amanah
ataupun trustee kepada waris minor ataupun kanak-kanak ataupun yang tidak sempurna
akal yang melibatkan orang-orang Islam.

Yang Berhormat Pasir Gudang juga bertanya, adakah majlis agama Islam menjadi
pempetisyen waris yang tidak mempunyai /ocal standi ataupun hak di sisi undang-undang.
Saya percaya peranan majlis agama Islam menjadi pempetisyen hanya sekadar pemudah
cara. Namun, bukan untuk menafikan hak-hak waris terlibat mengikut hukum syarak.
Lebih kepada membantu menyelesaikan kes pusaka orang Islam yang tidak dituntut. Jadi
dengan kata-kata itu Yang Berhormat Tuan Yang di-Pertua...

Datuk Seri Panglima Abdul Azeez bin Abdul Rahim [Baling]: Yang Berhormat
Menteri, satu sedikit sahaja. Sedikit, thank you Sir, thank you. Terima kasih Tuan Yang di-
Pertua. Yang Berhormat Menteri ini memang terlalu komited. Saya tengok cara dia
berbahas, gulung, hendak siapkan perkara ini. Cuma, saya hendak tanya sedikit sahaja
berkaitan dengan cadangan saya tadi untuk kita mewujudkan sorang pegawai di setiap
Parlimen untuk membantu kementerian Yang Berhormat Menteri untuk menyelaraskan.
Apakah itu boleh di-consider? Satu lagi, saya sebutkan tadi apa salah kiranya kalau kita
boleh menjadikan ia sebagai sebuah jabatan pusaka seperti JPJ, imigresen dan
sebagainya. Terima kasih Yang Berhormat Menteri.

Datuk Seri Takiyuddin bin Hassan: Terima kasih adinda saya Yang Berhormat
Baling. Saya menyambut baik. Saya kira itu sepatutnya. Apabila nilai daripada RM600,000
naik RM2 juta, naik RM5 juta, / think it is very timely untuk— Insya-Allah kementerian akan
mengusahakan supaya Bahagian Pembahagian Pusaka Kecil ini akan menjadi sebuah
jabatan dengan menambahkan perjawatan dan juga sudah tentulah...

Datuk Seri Panglima Abdul Azeez bin Abdul Rahim [Baling]: Amin, amin.
Thank you very much Sir.

Datuk Seri Takiyuddin bin Hassan: Ini juga memberikan satu revenue atau
pendapatan kepada negara.

Tuan Sabri bin Azit [Jerai]: Sokong.

Datuk Seri Takiyuddin bin Hassan: Terima kasih Tuan Yang di-Pertua. Saya
dengan ini mengakhiri penggulungan saya. Terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat semua, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang dibacakan kali yang kedua sekarang.

[Masalah dikemuka bagi diputuskan, dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatnkuasa]

Fasal-fasal 1 hingga 25 -

Tuan Pengerusi: Ada perbahasan? Yang Berhormat Pasir Gudang.
