DR.26.10.2021 39

PIDM diberikan mandat untuk membeli saham lain dan berapa peratus dibenarkan untuk
pembelian saham-saham di Bursa Malaysia?

Adakah investment strategy ini boleh dipantau dan disoal tanya oleh anggota
PIDM? Adakah ia subject to Parliament oversight dengan izin to whom is PIDM’s
investment performance ultimately accountable to? Soalan ini penting kerana PDIM ini
adalah lebih kurang macam EPF di mana asal wang adalah bukan kepunyaan kerajaan
tetapi kepunyaan depositors dan dalam kes PIDM berpunca dari premium yang dibayar
oleh anggota-anggotanya.

Akan tetapi seperti EPF, Menteri Kewangan mempunyai kuasa yang boleh
mempengaruhi pengurusan pelaburan dana-dana. Dalam kes EPF juga duit EPF pernah
diguna untuk buat national service membeli MGIS dan juga masa pentadbiran Yang
Berhormat Pekan digunakan untuk membeli saham FGV dan pelaburan tersebut
malangnya telah mengalami kerugian besar.

Apa yang berlaku di EPF tidak patut berlaku kepada PIDM. Oleh yang demikian
Tuan Yang di-Pertua saya minta Yang Berhormat Menteri memberi jawapan, apakah
dengan izin what are the mechanisms for oversight, so to make PIDM fully accountable
for its investments?

Paling akhir saya ingin mendapat satu jaminan daripada Yang Berhormat Menteri
Kewangan bahawa dana premium terkumpul PIDM ini tidak boleh digunakan oleh
kerajaan seperti apa yang telah berlaku kepada dana KWAN sebanyak RM5 bilion untuk
diguna pakai membeli vaksin. Harap Menteri memberi penjelasan baik, sempurna atas
soalan-soalan saya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Subang. Seterusnya, saya menjemput Yang Berhormat Tebrau.

12.32 tgh.

Tuan Steven Choong Shiau Yoon [Tebrau]: Terima kasih, Tuan Yang di-Pertua,
mengizinkan untuk sertai perbahasan RUU ini. Tuan Yang di-Pertua, sebelum Akta
Perbadanan Insurans Deposit Malaysia dikuatkuasakan pada tahun 2015, individu atau
entiti perniagaan mengalami risiko kehilangan wang deposit seperti akaun semasa, akaun
simpanan deposit tetap dan deposit mata wang asing.

Dengan penguatkuasaan akta tersebut, perlindungan daripada kehilangan wang
deposit tersebut termasuk sijil takaful dan polisi insurans takaful telah diwujudkan. Dengan
langkah yang telah diambil oleh kerajaan pada ketika itu bukan sahaja pendeposit atau
pemilik sijil takaful dan polisi insurans diberi perlindungan percuma malah industri bank
konvensional dan takaful dapat manfaat daripada akta tersebut.

Pendeposit tempatan tidak perlu simpan duit lebih di bawah bantal, tanam di
bawah tanah atau simpan dengan kawan yang boleh dipercayai. Pendeposit dari luar
negara pun ada keyakinan untuk menyimpan wang di negara kita atas sebab faedah atau
pulangan yang lebih tinggi dan ada jaminan tidak akan kehilangan wang deposit mereka.

Bank-bank Malaysia mengalami pelonjakan wang deposit yang ketara. Ini
membolehkan bank-bank untuk bertambah pinjaman kepada entiti-entiti perniagaan yang
memerlukan dana untuk mengembangkan perniagaan mereka dengan faedah yang
munasabah.

RUU ini bertujuan untuk mengadakan peruntukan bagi perkara antara lain yang
berhubung dengan pelantikan pengarah silih ganti berhubung dengan pengarah ex-officio
meningkatkan penaksiran premium dan levi bagi institut anggota baharu dan institusi
anggota yang terlibat dalam satu penggabungan kuasa untuk merancang resolusi yang
berkesan. Langkah ini akan memperkukuhkan peranan dan kuasa Perbadanan Insurans
Deposit Malaysia bagi menjalankan tugas-tugas dan tanggungjawab mereka yang lebih
efektif.

Tuan Yang di-Pertua, bank-bank pada zaman sekalian telah wujudkan banyak
jenis produk seperti saham amanah, gold investment dan lain-lain yang tidak dilindungi di
bawah akta tersebut.
