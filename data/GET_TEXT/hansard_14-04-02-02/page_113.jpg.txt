DR.26.10.2021 105

rakyat khususnya bagi rakyat yang memerlukan dengan kadar yang begitu rendah dan
tidak membebankan.

Kesimpulannya Tuan Yang di-Pertua, saya yakin rang undang-undang yang
dikemukakan ini akan dapat memenuhi kekangan undang-undang sedia ada dalam
mengisi kelompangan atau lakuna dan melengkapkan peruntukan perundangan yang
telah berkuat kuasa bagi memastikan pengurusan harta pusaka negara dapat dikawal
selia secara menyeluruh dengan cekap dan berkesan di samping memenuhi aspirasi
rakyat secara langsung. Tuan Yang di-Pertua, saya mohon dengan hormatnya
mencadangkan. Terima kasih.

Timbalan Yang di-Pertua [Dato' Mohd Rashid Hasnon]: Ada sesiapa yang
menyokong?

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Tuan Yang di-Pertua, saya mohon menyokong.

Timbalan Yang di-Pertua [Dato' Mohd Rashid Hasnon]: Baik. Ahli-ahli Yang
Berhormat, masalah di hadapan Majlis ialah rang undang-undang bernama suatu akta
untuk meminda Akta Harta Pusaka Kecil (Pembahagian) 1955 dibacakan kali yang kedua
sekarang dan terbuka untuk dibahas.

Saya ada senarai 11 orang pembahas. Yang Berhormat Sepang, Yang Berhormat
Pasir Mas, Yang Berhormat Kuala Selangor, Yang Berhormat Dungun, Yang Berhormat
Ipoh Timur, Yang Berhormat Baling, Yang Berhormat Alor Setar, Yang Berhormat Jerai,
Yang Berhormat Rasah, Yang Berhormat Tebrau dan Yang Berhormat Pasir Gudang.
Oleh itu, saya menjemput yang pertama Yang Berhormat Sepang, lima minit.

6.56 ptg.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua. Tuan Yang di-Pertua, pertama saya mengucapkan terima kasihlah kerana
membenarkan saya untuk turut sama dalam perbahasan rang undang-undang pindaan
ini. Akta yang agak penting.

Timbalan Yang di-Pertua [Dato' Mohd Rashid Hasnon]: Yang Berhormat
Sepang kalau hendak ini, boleh buka.

Tuan Mohamed Hanipa bin Maidin [Sepang]: Tidak apa. Tuan Yang di-Pertua,
pertama saya hendak tanya kepada Yang Berhormat Menteri. Tadi beliau mengatakan
telah ataupun pihak kementerian telah melakukan rundingan dengan beberapa
stakeholder. Saya ingin tanya, adakah pihak Majlis Peguam ataupun peguam syarie kah
ada juga turut dirunding? Itu yang pertama.

Kedua Tuan Yang di-Pertua, saya dapati secara keseluruhan saya tidak ada
masalah sangat dengan rang undang-undang ini, pindaan ini tetapi ada beberapa
reservation yang saya rasa, saya harus kongsi di sini kerana pertama, pindaan ini yang
paling jelaslah ia telah pun menyebarluaskan bidang kuasa dalam pengagihan harta kecil
ini. Oleh sebab, kalau dahulu ia hanya tertumpu kepada harta tidak alih (immovable
property). Akan tetapi, sekarang ini telah pun diperluaskan kepada harta-harta alih. Jadi,
ini sudah tentu menimbulkan bidang kuasa yang lebih luas kepada pihak-pihak yang akan
mendengar tuntutan harta pusaka kecil ini.

Tuan Yang di-Pertua, saya juga— saya harus declare saya punya interestlah.
Sebenarnya saya juga pernah beberapa kali semasa jadi peguam dahulu memang ada
terlibat dalam kes-kes yang seperti ini. Dalam kes-kes harta tidak alih ini secara relatifnya,
secara perbandingannya ia agak lebih mudah tetapi apabila ia turut juga melibatkan harta-
harta alih ini, seperti nanti ada timbul isu dividen, KWSP, dividen insurans dan beberapa
lagilah harta-harta lain, ia nanti di situ mungkin Yang Berhormat Menteri— mungkin akan
menimbulkan beberapa kerumitan.

Saya bagi contoh, apabila melibatkan harta KWSP. Dalam undang-undang
KWSP, seseorang pencarum itu dia harus menamakan nominee. Secara umum tidak ada
masalah tetapi bila masalah apabila ada berlakunya pertukaran agama. Di mana seorang
