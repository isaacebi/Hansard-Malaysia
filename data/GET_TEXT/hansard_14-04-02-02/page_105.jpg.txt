DR.26.10.2021 97

Fasal-fasal 1 hingga 75 —

Dato’ Ngeh Koo Ham [Beruas]: Tuan Pengerusi sekarang adalah untuk fasal ke
fasal bukan?

Tuan Pengerusi [Dato’ Mohd Rashid Hasnon]: Dalam jawatankuasa.

Dato’ Ngeh Koo Ham [Beruas]: Sekarang dalam jawatankuasa untuk fasal 1
hingga 75?

Tuan Pengerusi [Dato’ Mohd Rashid Hasnon]: 75.

6.17 ptg.
Dato’ Ngeh Koo Ham [Beruas]: Saya hendak bangkitkan...
Tuan Pengerusi [Dato’ Mohd Rashid Hasnon]: Sila.

Dato’ Ngeh Koo Ham [Beruas]: Saya hendak bangkit satu dua perkara. Tuan
Pengerusi, saya rasa agak aneh peruntukan dalam akta ini yang hendak dipinda seksyen
22 ini hendak ditambah denda daripada RM10,000 kepada RM50,000 dan enam bulan
kepada tiga tahun. Dikatakan kalau selepas lesen tempoh habis, mesti dipulangkan
kepada pihak yang mengeluarkan lesen dalam 14 hari.

Saya rasa kalau sesuatu lesen ini sudah tamat tempoh, tamat tempohlah. Kenapa
perlu ada peruntukan yang menjadikan ia satu kesalahan? Seharusnya seksyen 22(2) ini
tidak harus ada. Saya minta Yang Berhormat Menteri sebagai seorang peguam, selepas
tempoh lesen sudah tamat, dia mati. Tidak berkuat kuasa lagi. Betul tidak? Kalau orang
itu terlupa bagi balik lesen akan didenda RM50,000 atau penjara tiga tahun. Saya rasa
aneh.

Kedua, hendak ditambah seksyen 25A. Kalau lesen itu dicacatkan atau
dirosakkan boleh didenda sampai RM100,000, tujuh tahun penjara. Kalau sesuatu lesen
itu dikeluarkan kepada satu pertubuhan sampai RM200,000. Tidak masuk akal lah.

01820

Kalau lesen itu koyak, adakah orang itu akan— kalau dikoyakkan oleh seorang
kanak-kanak, takkanlah kita hendak mendakwa pemegang lesen ini sehingga RM100,000
dan tujuh tahun penjara? Tidak masuk akal. Jadi saya hendak Yang Berhormat Menteri
beri penjelasan. Ini perkara...

Tuan Pengerusi [Dato’ Mohd Rashid Hasnon]: Baik.

Dato’ Ngeh Koo Ham [Beruas]: Tidak masuk akal. Jelaskan, kalau boleh
sebenarnya seksyen 22(2) ini harus delete dengan izin, dibatalkan daripada akta ini.
Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Beruas. Sila Yang Berhormat Menteri.

6.20 ptg.

Datuk Seri Takiyuddin bin Hassan: Tuan Pengerusi, saya rasa Yang Berhormat
Beruas juga seorang peguam. Perkara ini telah diteliti oleh Jabatan Peguam Negara dan
telah disahkan ia mengikut peraturan dan mempunyai alasan-alasannya tersendiri. Jadi,
saya hendak mencadangkan kalau sekiranya undang-undang ini diluluskan, ada kes-kes
yang dituduh di mahkamah berdasarkan seksyen ini, Yang Berhormat boleh ambil sebagai
lawyer dan challenge di mahkamah. Terima kasih.

Tuan Pengerusi [Dato’ Mohd Rashid Hasnon]: Baik, terima kasih. Sila Yang
Berhormat.

Dato’ Ngeh Koo Ham [Beruas]: Tuan Pengerusi...
Datuk Seri Takiyuddin bin Hassan: Yang Berhormat Tuan Pengerusi...

Dato’ Ngeh Koo Ham [Beruas]: Ini bukan jawapan yang saya minta...
