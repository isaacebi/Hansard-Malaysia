DR.26.10.2021 3

Tuan Yang di-Pertua: Terima kasih. Yang Berhormat Menteri.

Dato’ Seri Hishammuddin Tun Hussein: Terima kasih Yang Berhormat
Jerantut. Selain daripada exercise bersama Gold 2021 yang saya jawab tadi berhubung
kait dengan soalan asal, penting juga mesyuarat siri yang ke-11, di mana Malaysia
mempengerusikan Mesyuarat Menteri-menteri Pertahanan FPDA dan mengambil kira
situasi pandemik, mesyuarat telah berjalan dengan lancar di mana Menteri-menteri
Pertahanan negara-negara berkenaan bermesyuarat secara maya tetapi pada masa yang
sama pesuruhjaya tinggi dan defense attache masing-masing pula hadir secara fizikal.

Mesyuarat berkenaan telah memutuskan bahawa komitmen untuk mengukuhkan
kesefahaman dan kerjasama demi kepentingan keselamatan Malaysia dan Singapura
terus diperkukuhkan. Setiap negara juga saling bertukar pandangan mengenai cabaran
keselamatan semasa, berbincang mengenai latihan dan aktiviti FPDA, meneliti rancangan
10 tahun untuk latihan dari tahun 2022 hingga 2031 serta kepentingan stocktake ulang
tahun FPDA ke-50.

Ini kita beri penekanan kepada beberapa aspek yang saya hendak maklumkan
kepada Dewan yang mulia ini isu-isu semasa yang terkini;

(i) pengenalan aset generasi kelima bagi mengukuhkan lagi
keupayaan pertahanan setiap negara anggota;

(ii) meningkatkan kapasiti dan menambah fokus terhadap misi
melawan keganasan;

(iii) mengukuhkan kerjasama_ pertahanan bagi menangani
ancaman keselamatan maritim dan bukan traditional;

(iv) memperkenalkan keselamatan siber secara lebih progresif
dan exercise FPDA; dan

(v) meneruskan program pemerhati bagi mengekalkan
transparensi dan kepercayaan sebagai jaminan kepada
jalinan kerjasama serantau.

Ini semua merupakan usaha kita memastikan bahawa Malaysia diposisikan dalam
satu keadaan yang bukan sahaja dihormati tetapi suara kita didengari dan dalam
perancangan yang mereka lakukan, kita juga terlibat secara langsung. Akan tetapi prinsip
kita amat jelas Tuan Yang di-Pertua. Kerjasama rapat Malaysia dengan mana-mana
negara sama ada secara dua hala mahupun pelbagai hala tidak sesekali bermakna yang
kita akan berkompromi dalam soal kedaulatan dan kepentingan negara.

Tuan Yang di-Pertua: Terima kasih. Soalan seterusnya Yang Berhormat Tebrau.

2. Tuan Steven Choong Shiau Yoon [Tebrau] minta Perdana Menteri menyatakan
langkah-langkah yang akan diambil pada Pilihan Raya Negeri (PRN) Melaka bagi
mengelakkan peningkatan kes positif COVID-19 yang sebelum ini berlaku pada PRN
Sabah tahun lepas.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Untuk
makluman Yang Berhormat, Suruhanjaya Pilihan Raya Malaysia sedang membuat
persiapan sewajarnya meliputi aspek seperti keperluan bajet pilihan raya, peralatan
logistik, pembangunan sistem, pengurusan sumber manusia, latihan kepada petugas
standard operating procedure pencegahan COVID-19 dan aspek lain yang berkaitan bagi
menghadapi Pilihan Raya Umum Dewan Undangan Negeri Melaka yang ke-15 yang akan
diadakan pada 20 November 2021.

Ini adalah penting bagi memastikan pengendalian perjalanan pilihan raya tersebut
berjalan dengan selamat, lancar dan sempurna dalam tempoh pasca COVID-19 ini. SPR
dengan kerjasama Majlis Keselamatan Negara (MKN) dan Kementerian Kesihatan
Malaysia (KKM) sekarang ini sedang memuktamadkan penambahbaikan SOP
pencegahan COVID-19 bagi pelaksanaan PRU DUN Melaka Ke-15 ini dan isu kesihatan,
