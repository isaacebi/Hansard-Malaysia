42 DR.26.10.2021

surah Al-Baqarah, [Membaca surah Al-Baqgarah: Ayat 283] iaitu “barang yang dipegang
sebagai jaminan”. Terima kasih Tuan Yang di-Pertua. Assalamualaikum warahmatullahi
wabarakatuh. Saya pertamanya mengucapkan terima kasih kepada Tuan Yang di-Pertua
kerana memberi keizinan untuk saya mengambil bahagian dalam membahaskan Rang
Undang-undang Perbadanan Insurans Deposit Malaysia (Pindaan) 2021.

Isu yang berkait dengan rang undang-undang pindaan PIDM ini ialah bagaimana
kita melihat asas dasar jaminan yang diberikan oleh pihak bank dan juga syarikat-syarikat
insurans, jika sekiranya berlaku bank dalam kebankrapan atau syarikat insurans dalam
kebankrapan dan hilang daripada segi deposit yang dibuat oleh para pendeposit di bank
dan juga surat-surat insurans.

Akan tetapi realitinya ialah bank-bank dan syarikat-syarikat insurans di Malaysia,
sejak Akta PIDM 2011 iaitu Akta 720, tidak ada yang mengalami kerugian atau bankrap
yang menyebabkan jaminan PIDM menerusi Akta 720 menjadi jaminan kepada akaun
pendeposit iaitu Deposit Insurance System dan Takaful and Insurance Benefits Protection
System, dengan izin Tuan Yang di-Pertua.

Oleh sebab itu, apabila bank atau syarikat-syarikat insurans menjadi ahli kepada
PIDM, maka barulah pendeposit-pendeposit di dalam kedua-dua sistem perbankan atau
insurans ini mendapat jaminan. Soalnya ialah perlindungan dibuat terhadap institusi yang
besar, perbankan dan juga institusi syarikat insurans. Soal yang penting ialah bagaimana
jika sekiranya ia hanya melibatkan pendeposit-pendeposit?

Isu yang berkenaan dengan hari ini, kehilangan wang oleh pendeposit yang bukan
daripada pihak bank seperti yang ada jaminan dalam PIDM, scam sebagai contoh.
Mengapa tiada perlindungan terhadap pendeposit tersebut? Pemindahan wang yang
dilakukan oleh pihak lain yang tanpa persetujuan dan pengetahuan pendeposit. Begitu
juga pengeluaran wang di ATM oleh pihak lain yang juga sehingga hari ini, kita dapati tidak
ada jaminan yang boleh diberikan, berbeza dengan PIDM punya akta. Oleh itu juga, kita
dapati bagaimana hari ini, unit trust seperti amanah saham dan juga perbankan sekarang
juga sudah mula dalam pelaburan emas. Itu juga kalau hilang daripada pihak pendeposit,
maka hilanglah segala-galanya.

Akhir, saya pohon supaya diberikan data-data bank atau syarikat insurans yang
menjadi ahli kepada PIDM ini. Ini kerana bagaimana kedudukan bank koperasi atau bank
pertanian atau yang lain-lain kerana mereka juga mengutip deposit daripada pendeposit.
Pohon penjelasan dan saya menyokong rang undang-undang pindaan bagi PIDM ini.
Terima kasih Tuan Yang di-Pertua.

01250

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Dungun. Seterusnya saya jemput Yang Berhormat Bukit Bendera.

12.50 tgh.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin berbahas terhadap pindaan Akta Perbadanan Insurans Deposit Malaysia 2011.
Seperti yang kita ketahui bahawa akta ibu ini telah menyatakan dengan jelas untuk
mengadakan peruntukan bagi kewujudan berterusan PIDM dan pentadbiran sistem
insurans deposit dan sistem perlindungan manfaat takaful dan insurans di bawah akta ini.

Saya membaca Laporan Tahunan PIDM dan saya dapati bahawa dalam laporan
tersebut menyatakan bahawa financial results total comprehensive income for the financial
year 2020 iaitu untuk deposit insurance funds RM209 bilion dan takaful and insurance
fund benefit protection fund RM84 bilion. Itu adalah jatuh ataupun kurang banyak
berbanding dengan tahun 2019. Kedua-dua funds tersebut pada tahun 2020 RM293 juta
tetapi pada tahun 2019 sebenarnya adalah RM504 juta.

Oleh itu, ia jatuh lebih kurang RM200 lebih juta. So, saya minta satu penjelasan
daripada Menteri apa terjadi terhadap pendapatan ataupun income daripada kedua-dua
funding ini walaupun secara total deposit untuk insurance fund berakhir tahun 2020
