DR.26.10.2021 29

program Malayization ini yang kita sebut iaitu kerajaan akan menambah gaji asas yang
ada dalam negara kita sekarang ini, paling minimum dengan kita menambah lagi paling
kurang minimum, RM500 sebagai satu insentif menarik pekerja-pekerja tempatan untuk
bekerja termasuk di sektor kedai-kedai makan ini.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Haji Awang bin Hashim: Jadi maknanya paling kurang gaji yang mereka
akan dapat di antara RM1,800 ke RM2,000 sepertimana yang saya umum baru-baru ini
yang diambil short-short dalam TikTok bagi mengatakan gaji daripada RM1,500 ke
RM1,200. Tak betul sebenarnya. Kalau mana-mana majikan yang sedang menggaji
RM1,200, dalam program ini kita tambah lagi supaya mereka membayar gaji minimum lagi
RM500 dan mereka akan mendapat paling kurang RM1,700 ke RM1,800 dengan elaun-
elaun tertentu. Ini untuk kita hendak menggalakkan orang-orang tempatan dan inilah yang
kita sedang merancang termasuk di kedai-kedai makan ini. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih. Saya
nak teruskan, ada satu lagi soalan untuk jawab lisan.

12. Tuan Noor Amin bin Ahmad [Kangar] minta Menteri Perpaduan Negara
menyatakan jumlah pertemuan dengan pemimpin agama selain Islam di setiap negeri
dibuat mengikut tahun dan apakah perkara yang dibincangkan. Tidak ada institusi knusus
mengawal selia keperluan hal ehwal agama bukan Islam. Adakah peruntukan tertentu
khusus untuk memenuhi keperluan mereka.

Menteri Perpaduan Negara [Datuk Halimah binti Mohamed Sadique]: Terima
kasih Tuan Yang di-Pertua, terima kasih kepada Yang Berhormat dari kawasan Kangar.
Untuk makluman Yang Berhormat, Kementerian Perpaduan Negara telah pun
mewujudkan Jawatankuasa Keharmonian Antara Penganut Agama ataupun kita namakan
sebagai HARMONI selain daripada Islam pada 14 Ogos 2020, tahun lepas. Jawatankuasa
HARMONI selain daripada Islam ini Tuan Yang di-Pertua, dipengerusikan oleh saya dan
dianggotai oleh 14 orang pemimpin badan-badan agama dan wakil pertubuhan yang telah
pun kita kenal pasti yang bermesyuarat dua kali setahun.

Komposisi ahli Jawatankuasa HARMONI selain daripada Islam di bawah KPN ini
Tuan Yang di-Pertua, adalah seperti berikut:

AGAMA JAWATANKUASA
Kristian 4
Buddha 4
Hindu 2
Sikh 4
Tao 2
Baha’i 4
Jumlah Keseluruhan 14

Jawatankuasa kedua Tuan Yang di-Pertua, ialah Jawatankuasa Keharmonian
Antara Penganut Agama iaitu HARMONI bersama dengan pihak JAKIM yang
dipengerusikan oleh Yang Berhormat Menteri Hal Enwal Agama bersama dengan saya
dan 24 orang pemimpin badan-badan agama ataupun wakil pertubuhan yang dikenal pasti
dan komposisi bagi ahli Jawatankuasa HARMONI bersama JAKIM ini adalah seperti
berikut:
