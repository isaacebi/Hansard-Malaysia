DR.26.10.2021 63

terima Akta Pemulihan Hidupan Liar ini dan juga pembaikan Akta 716 dan menyokong
dengan sepenuhnya. Terima kasih Tuan Yang di-Pertua.

Dato’ Sri Azalina Othman Said [Pengerang]: Yang Berhormat Kalabakan.

3.54 ptg.

Tuan Ma’mun bin Sulaiman [Kalabakan]: Terima kasih Tuan Yang di-Pertua.
Assalamualaikum warahmatullahi wabarakatuh. Saya juga sangat mengalu-alukan
undang-undang Akta 716, Pemulihan Hidupan Liar (Pindaan) 2001 ini dibentangkan dan
diluluskan. la dapat meminda dan menambah baik pemuliharaan hidupan liar 2010 yang
antara lain memasukkan seksyen baru yang membolehkan denda maksimum sebanyak
RM100,000 dikenakan terhadap pesalah dalam kes penganjuran dan mempromosikan
hidupan liar.

Akta sedia ada ke atas_ kesalahan-kesalahan berkaitan juga harus
dipertingkatkan. Kita harus terus memperketat penguatkuasaan terhadap aktiviti
pembalakan haram. Setakat 31 Ogos 2019, dilaporkan tiga kes pembalakan haram dan
49 kes kesalahan hutan berkaitan. Sudah tentu aktiviti-aktiviti haram ini juga mengganggu
habitat hidupan liar. Sebanyak 70 tangkapan ke atas kesalahan penyeludupan hidupan
liar dilaporkan telah dilakukan pada tahun 2020 di Sabah. Kesalahan-kesalahan ini sudah
pasti dilakukan oleh pemburu haram dan pembalak haram.

Habitat semula jadi Gajah Borneo yang semakin hari semakin mengecil memaksa
haiwan liar keluar berkeliaran dalam kawasan hutan berhampiran seperti ladang-ladang
kelapa sawit untuk mencari makanan sehingga ada kalanya menimbulkan konflik manusia
dan gajah yang kini semakin meruncing. Hakikat yang harus difahami bersama, hutan
adalah habitat asal gajah. Kita perlu meningkatkan usaha mempromosikan kewujudan
bersama manusia dan hidupan liar itu dengan memahami punca konflik serta mengkaji
kaedah berkesan bagi mengurangkan konflik.

Jika gajah ditemui mati akibat ditembak, ia berkemungkinan berpunca daripada
konflik gajah manusia kerana kerosakan tanaman atau harta benda atau aktiviti
pemburuan haram. Bagi kematian disebabkan keracunan ia mungkin disebabkan oleh
manusia secara sengaja atau tidak sengaja. Untuk kes keracunan tidak disengajakan,
perkara harus disiasat sama ada ia disebabkan penggunaan bahan kimia di ladang-ladang
komersial. Membunuh Gajah Borneo termasuk mencederakan haiwan liar itu yang
terpaksa masuk ke dalam kawasan kebun atau ladang sehingga merosakkan tanaman
bukanlah tindakan yang wajar dilakukan.

Walaupun sudah tersedia beberapa akta penguatkuasaan dalam state provision
di Sabah, pemerkasaan kepada penguatkuasaan adalah sangat dialu-alukan. Itu sahaja
daripada saya. Terima kasih.

Dato’ Sri Azalina Othman Said [Pengerang]: Yang Berhormat Kuala Krai.

3.57 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Terima kasih Tuan Yang di-Pertua kerana memberi ruang kepada saya untuk mengambil
bahagian dalam perbahasan Rang Undang-undang Pemuliharaan Hidupan Liar (Pindaan)
2020 ini.

Tuan Yang di-Pertua, pindaan akta ini iaitu Akta 716 adalah tepat pada masanya.
Malaysia sangat kaya dengan kepelbagaian spesies haiwan liar. Menurut Laporan
Kebangsaan Keenam Malaysia kepada Konvensyen Kepelbagaian Biologi 2019, negara
dilaporkan memiliki 306 spesies mamalia, 742 spesies burung, 242 spesies amfibia, 567
spesies reptilia, lebih 2000 spesies ikan dan 150,000 spesies Invertebrata.

Ini bermakna hutan dan hidupan liar di negara kita ini merupakan khazanah
penting negara. Namun, kekayaan kepelbagaian ini bukan hanya perlu dibanggakan pada
bilangannya dengan laungan Malaysia negara mega biodiversiti semata-mata jika hidupan
liar terus terdedah dengan pelbagai bentuk ancaman. Data terbaru menunjukkan Harimau
