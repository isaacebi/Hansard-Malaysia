DR.26.10.2021 119

tetapi dia ada baik, ada buruknya pada pandangan saya. Apa yang baiknya iaitu
kepentingan bukan sahaja waris diambil kira, kepentingan kreditor (pemiutang) dan juga
pembeli diambil kira. Jadi maknanya, Amanah Raya dan Majlis Agama Islam ambil inisiatif
proaktif menolong. Apa yang baiknya itu baiknya.

Satu lagi kebaikannya, boleh atau tidak dengan pindaan seksyen 18 ini boleh
membantu kes-kes pusaka yang sudah berpuluh-puluh tahun tidak selesai kerana waris
tidak ada duit, lepas itu prosesnya sangat kompleks dan ramai keluarga sudah mati. Akan
tetapi kalau melibatkan Amanah Raya dan Majlis Agama Islam ia ada tenaga profesional,
mungkin boleh membantu kes-kes macam di Kampong Bharu dan di kampung-kampung
yang lain juga yang sudah bergenerasi tidak selesai ini, mungkin pindaan ini boleh
membantu. Itu yang baiknya.

Akan tetapi Yang Berhormat Menteri, yang negatifnya pada pandangan saya,
apabila Majlis Agama Islam atau Amanah Raya menjadi pempetisyen, perintah itu atas
mereka. Perintah pembahagian pusaka itu kepada Amanah Raya, tidak kepada waris.
Jadi kalau waris hendak ambil tindakan di mahkamah, /ocus standi dia akan terjejas, dia
tidak ada perintah, dokumen itu. Jadi, mungkin ini perlu diteliti.

Lagi satu yang saya ingin sentuh di sini iaitu subseksyen 15(4A) di mana disebut
di situ, hendak memberi kuasa kepada pegawai pembahagian harta pusaka, hendak diberi
kuasa untuk menjual tanah atau mana-mana bahagian tanah. Mungkin ada rasionalnya
tentang perkara ini. Akan tetapi ini juga boleh memberi kesan iaitu ada kemungkinan
pegawai pembahagian harta pusaka itu akan di saman, akan diheret ke mahkamah oleh
waris-waris yang minoriti yang tidak puas hati.

Perkara terakhir Yang Berhormat Menteri dan Tuan Yang di-Pertua iaitu seksyen
13 memberi surat kuasa mentadbir kepada lebih daripada seorang sebagaimana difikirkan
layak. Jadi, kalau perintah pusaka ini diberi lebih daripada seorang, mungkin nanti timbul
konflik. Jadi, mungkin Yang Berhormat Menteri ada jawapannya. Terima kasih Tuan Yang
di-Pertua.

Tuan Yang di-Pertua: Terima kasih Yang Berhormat Pasir Gudang. Dengan itu,
tamatlah perbahasan rang undang-undang ini. Saya menjemput Yang Berhormat Menteri
untuk menjawab. Silakan, lima minit Yang Berhormat.

8.03 mlm.

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, terima kasih di atas peluang yang diberikan kepada saya untuk menjawab
beberapa persoalan yang telah dibangkitkan oleh rakan-rakan Ahli-ahli Parlimen. Terima
kasih banyak kepada Ahli-ahli Parlimen yang seramai 11 orang mengikut catatan saya
iaitu Yang Berhormat Sepang, Yang Berhormat Pasir Mas, Yang Berhormat Kuala
Selangor, Yang Berhormat Dungun, Yang Berhormat Ipoh Timur, Yang Berhormat Baling,
Yang Berhormat Alor Setar, Yang Berhormat Jerai, Yang Berhormat Rasah, Yang
Berhormat Tebrau dan akhirnya Yang Berhormat Pasir Gudang yang telah memberikan
pandangan.

Bagi saya di pihak kementerian, mereka yang telah memberikan pandangan
merupakan mereka yang komited walaupun tidak semua yang bercakap, yang komited
dengan cadangan yang dibuat oleh kerajaan untuk meminda Akta 98 ini. Segala
pandangan yang amat baik diberikan amat dialu-alukan oleh kerajaan. Saya beri aku janji
untuk mengambil tindakan yang sewajarnya.

Tuan Yang di-Pertua, Yang Berhormat rakan saya Yang Berhormat Sepang
bertanya mengenai konsultasi rang undang-undang ini dibuat atau dirunding, adakah
mengambil kira pandangan peguam. Saya ingin menyatakan di sini bahawa konsultasi
telah dibuat dengan peguam syarie ataupun Badan Peguam Syarie dan juga Majlis
Peguam Malaysia (Bar Council) pada tahun 2017 lagi. Rata-ratanya pihak yang diadakan
konsultasi ini bersetuju dengan cadangan untuk buat pindaan. Mereka turut berikan
sumbangan input dan sebagainya.

Yang Berhormat Sepang juga bertanya mengenai penamaan bagi harta alih
contohnya Akta KWSP yang mempunyai penama. Saya ingin menyatakan bahawa mana-
