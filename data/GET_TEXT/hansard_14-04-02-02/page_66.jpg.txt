58 DR.26.10.2021

(ix) pindaan kepada seksyen 66 Akta 716 dengan memasukkan
perenggan baharu (a), (b) dan (c) iaitu penalti pemenjaraan
selama tempoh tidak melebihi 3 tahun; dan

(x) pindaan kepada subseksyen 70(2) Akta 716 dengan
meningkatkan tempoh penjara daripada tidak melebihi lima tahun
kepada tidak melebihi 15 tahun.

Tuan Yang di-Pertua, skop kedua adalah meningkatkan kadar hukuman dan
penalti. Pada masa ini denda maksimum bagi kesalahan berat seperti kes melibatkan
pemburuan haram hidupan liar yang dilindungi sepenuhnya seperti harimau belang,
harimau kumbang, harimau dahan, kambing gurun dan seladang adalah sebanyak
RM500,000.

Pindaan Akta 716 melibatkan cadangan untuk meningkatkan denda maksimum
daripada RM500,000 kepada RM1 juta. Hukuman penjara maksimum pula ditingkatkan
daripada sepuluh tahun kepada lima belas tahun. Ini semua sebagai hukuman yang
bersifat mencegah (prevention), dengan izin dan memberikan pengajaran yang
sewajarnya kepada pelaku jenayah.

01530
Pindaan utama kepada Akta 716 bagi skop ini adalah seperti berikut:

(i) pindaan kepada seksyen 49 Akta 716 bagi mewujudkan denda
maksimum RM1 juta terhadap mana-mana orang yang memburu
mana-mana hidupan liar, haiwan atau burung atau mengambil,
mengganggu sarang atau telur mana-mana hidupan liar, haiwan
atau burung, atau mengganggu, memotong, mengalih atau
mengambil apa-apa tanih pokok kayu atau tumbuh-tumbuhan,
atau mengambil apa-apa jenis sampel yang lain di dalam rizab
hidupan liar atau kawasan Perlindungan Hidupan Liar;

(ii) pindaan kepada subseksyen 69(1) Akta 716 bagi meningkatkan
hukuman penjara daripada tidak melebihi 10 tahun kepada 15
tahun bagi mana-mana orang yang memburu atau menyimpan
hidupan liar yang dilindungi sepenuhnya yang tidak matang;

(iii) pindaan kepada subseksyen 69(2) Akta 716 bagi meningkatkan
hukuman penjara daripada tidak melebihi lima tahun kepada tidak
melebihi 15 tahun bagi mana-mana orang yang melakukan
kesalahan membabitkan hidupan liar yang dilindungi sepenuhnya
seperti harimau belang, harimau kumbang, seladang, kambing
gurun dan badak Sumatera;

(iv) pindaan kepada subseksyen 70(2) Akta 716 bagi meningkatkan
hukuman penjara daripada tidak melebihi lima tahun kepada tidak
melebihi 15 tahun bagi mana-mana orang yang melakukan
kesalahan membabitkan hidupan liar betina yang dilindungi
sepenuhnya; dan

(v) Pindaan kepada seksyen 71 Akta 716 bagi meningkatkan
hukuman denda tidak melebihi RM1 juta dan pemenjaraan tidak
melebihi 15 tahun bagi kesalahan mengimport, mengeksport atau
mengeksport semula hidupan liar yang dilindungi sepenuhnya
tanpa permit khas.

Skop tiga adalah peruntukan kesalahan bagi pengisytiharan palsu. Pada masa
ini, tiada sebarang penalti bagi kesalahan membuat pengisytiharan palsu dalam dokumen
atau maklumat lain yang dikehendaki dalam permohonan lesen, permit dan permit khas.

Pengenalan seksyen baharu 123A Akta 716 bagi memperuntukkan tindakan
perundangan dikenakan kepada kesalahan membuat pengisytiharan palsu.

Skop empat adalah larangan penganjuran peruntukan pertunjukan dan promosi
hidupan liar
