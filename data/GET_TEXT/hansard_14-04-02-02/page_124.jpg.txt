116 DR.26.10.2021

Oleh itu Tuan Yang di-Pertua, saya merasakan wajar untuk menjadikan urusan
pusaka kecil ini sebagai satu jabatan khas, Jabatan Pusaka Kecil yang asing dan
mempunyai tenaga kerja yang cekap dan mahir. Peningkatan kos apatah lagi pindaan ini
melibatkan nilaian bidang kuasa dari RM2 juta kepada RM5 juta. Rasionalnya ialah kes
akan meningkat dan sudah tentu beban kerja akan bertambah, memberi peluang kerja
kepada lulusan syariah yang berkelayakan.

Tuan Yang di-Pertua, saya kira sangat wajar untuk mewujudkan satu jabatan khas
asing bagi memastikan urusan Pusaka Kecil ini berjalan dengan lancar dan cepat. Saya
juga mengambil kesempatan untuk mengucapkan tahniah kepada Majlis Agama Islam
Selangor (MAIS) kerana berjaya melancarkan sistem eFaraid MAIS pada 15 Oktober lalu.
Sistem ini diperkenalkan bagi membolehkan masyarakat Islam kini menguruskan harta
pusaka dengan mudah dan pantas dalam talian. Sekian, saya menyokong pindaan ini.

Tuan Yang di-Pertua: Terima kasih, Yang Berhormat Jerai. Yang Berhormat
Rasah.

7.46 mlm.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan. Bagi saya, saya menyambut baik RUU untuk pinda Akta Harta Pusaka
Kecil Pembahagian 1955 ataupun Akta 98 ini.

Perkara pertama saya rasa sudah pastinya akan disambut baik oleh semua rakyat
Malaysia iaitu menaikkan siling daripada RM2 juta kepada RM5 juta dan yang keduanya
kalau sebelum ini waris ataupun si mati wajib mempunyai harta tidak alih (removable
property) tetapi sekarang tidak kira. Kalau tidak ada harta tidak alin hanya dengan harta
alih sahaja pun layak. Saya rasa ini satu perkembangan dan tambah baik yang dialu-
alukan.

Akan tetapi tambah baik untuk bahagian ini akan menimbulkan kemungkinan
longgokan kes yang lebih banyak. Saya hendak sebutkan di sini, pengalaman saya di
JKPTG Seremban, Negeri Sembilan. Kalau sebelum PKP secara puratanya untuk
mendapatkan tarikh pendengaran dalam tiga bulan hingga empat bulan. Bertahun saya
rasa Yang Berhormat Menteri tahu. Saya sebagai seorang peguam memang saya tahu
benda ini sejak dahulu lagi.

Akan tetapi sejak PKP, apa yang terjadi adalah banyak kes yang tertangguh
walaupun dibenarkan permohonan secara online tetapi sesi pendengaran masih perlu
dilakukan secara fizikal. Walaupun kita sekarang ini, Negeri Sembilan sudah masuk Fasa
4 memang sudah mula ada kes yang dibenarkan pendengaran secara fizikal tetapi
longgokan lebih setahun setengah. Saya ada banyak bukti, banyak kes dan saya baru
sahaja dimaklumkan oleh seorang Ahli Yang Berhormat dalam Dewan ini yang mana ayah
beliau meninggal dunia tahun lepas, bulan Mei tahun lepas beliau memfailkan kes di Pulau
Pinang hanya dapat tarikh pendengaran September tahun ini. Satu gap hampir setahun
setengah.

Jadi bukan setakat berlaku di Negeri Sembilan tetapi di Pulau Pinang. Jadi
dengan meningkatkan siling daripada RM2 juta kepada RM5 juta dan termasuk sesiapa
yang tidak ada harta alih juga dibenarkan menggunakan fasiliti kemudahan ini yang saya
anggap ia mudah dan murah tetapi longgokan kes kita boleh jangka akan meningkat.

Jadi saya mohon selepas pandemik ini, kita ambil peluang untuk tambah baik.
Kalau boleh dibenarkan untuk sesi pendengaran secara online (maya) sebab kalau
mahkamah boleh. Ini saya rasa Yang Berhormat Menteri lebih arif daripada saya, sebelum
ini Yang Berhormat Menteri adalah Menteri yang menjaga hal ehwal undang-undang.
Kalau mahkamah boleh adakan sesi memberikan perintah untuk probate dan LA. High
Court boleh buat sedemikian secara maya, secara online sejak selepas pandemik,
selepas PKP dan sebagainya kenapa JKPTG tidak boleh laksanakan ini.

Jadi saya mohon tambah baik bahagian ini amat mustahak supaya tidak ada
longgokan kes yang lebih banyak yang akhirnya akan walaupun niat itu baik, naikkan
sehingga RM65 juta tetapi akhirnya menyebabkan waris terpaksa tunggu lama, itu yang
pertama.
