DR.26.10.2021 85

Tuan Sanisvara Nethaji Rayer a/l Rajaji [Jelutong]: Ini kenyataan yang biadab
dan kurang ajar.

[Pembesar suara dimatikan]

Tuan Yang di-Pertua: Yang Berhormat, duduklah. Sudahlah. Okey sudah habis.
Yang Berhormat Baling duduk. Yang Berhormat Jelutong duduk sudah habis. Okey, last
point.

Datuk Seri Panglima Abdul Azeez bin Abdul Rahim [Baling]: Saya hendak
point saya. Saya hendak ...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
tolong minta dia ...

[Pembesar suara dimatikan]
Tuan Yang di-Pertua: Duduk! Duduk! [Mengetuk tukul]
Yang Berhormat Jelutong keluar sekarang 10 minit. Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya...

Tuan Yang di-Pertua: Yang Berhormat Jelutong, saya perintahkan Yang
Berhormat keluar 10 minit. Bentara.

Beberapa Ahli: Keluar, keluar. [Tepuk]

Tuan Yang di-Pertua: Bentara, 10 minit tolong escort. 10 minit daripada keluar
pintu. Yang Berhormat Baling sudah habis?

Datuk Seri Panglima Abdul Azeez bin Abdul Rahim [Baling]: Belum, belum.
Tuan Yang di-Pertua, jadi saya hendak syorkan kepada kementerian memandangkan
untuk mengubah seekor gajah dari kawasan ke satu kawasan memerlukan satu strength
yang besar. Lebih 36 orang untuk melaksanakan.

Justeru, saya melihat kebajikan mereka harus kita tengokkan dan apatah lagi
tambahkan bajet kepada PERHILITAN ini kerana mereka sentiasa peka dan melakukan
tanggungjawab mereka apabila ada sebarang binatang yang buas yang masuk dalam
kampung, merekalah duduk di barisan hadapan. Saya merayu dan menyeru kepada Yang
Berhormat Menteri dan kementerian tolong tengokkan kebajikan mereka dan tambahkan
kekurangan kakitangan PERHILITAN yang ada di seluruh negara termasuk dalam
kawasan daerah Parlimen Baling.

Tuan Yang di-Pertua, saya mohon maaf bagi pihak Yang Berhormat Jelutong tadi.
Happy birthday to you sir. It spoiled your mood. | hope you okey sir. Tuan Yang di-Pertua
yang suruh saya translate dalam bahasa Tamil tadi. Jadi saya minta maaf. Bukan saya
yang hendak cakap. Apa pun Baling mohon menyokong. Wabillahi taufiq walhidayah
wassalamualaikum warahmatullahi wabarakatuh. Saya orang Melayu tapi saya pandai
cakap bahasa Tamil.

Tuan Yang di-Pertua: Walaikumussalam. Yang Berhormat Beruas.

5.28 ptg.

Dato’ Ngeh Koo Ham [Beruas]: Terima kasih Tuan Yang di-Pertua. Saya
bangun untuk membahaskan akta untuk meminda Akta Pemuliharaan Hidupan Liar 2010.
Tuan Yang di-Pertua, sama ada hidupan liar dalam negara kita ini terpelihara atau tidak,
tindakan pihak berkuasa bagi saya adalah yang terpenting sekali. Ini kerana, masalah
hidupan liar terancam sebab utamanya ialah kerana kita telah membuka atau
membersihkan kawasan hutan yang merupakan tempat tinggal binatang-binatang
hidupan liar ini.

Jadi bagi saya adalah penting pihak Kerajaan Persekutuan berbincang dengan
kerajaan-kerajaan negeri tentang pembukaan dan pembersihan kawasan hutan. Saya
dapati ada dua perkara yang kerajaan negeri gagal ataupun Kerajaan Persekutuan gagal
buat yang menyebabkan hidupan liar ini terancam. Tadi dikatakan oleh sebab dibukanya
