38 DR.26.10.2021

Bank Negara Malaysia meletakkan bahawa sesebuah institusi ahli telah menjadi atau
akan menjadi tidak berdaya maju. Institusi itu boleh ditamatkan keahliannya. Justeru
pertanyaan saya berapakah jumlah institusi kewangan yang telah ditamatkan keahlian
akibat tidak berdaya maju khususnya ketika berdepan dengan wabak pandemik COVID-
19?

Kedua, berapakah saiz peratus kewangan Islam terutamanya dalam bidang
insurans dibandingkan dengan kewangan konvensional? Ketiga, kita tahu bahawa jumlah
deposit yang dilindungi oleh PIDM ialah RM250 ribu sahaja. Adakah kerajaan berhasrat
untuk menaikkan lagi jumlah perlindungan deposit ini bagi memberikan lebih jaminan
kepada para pendeposit? Terima kasih Tuan Yang di-Pertua.

Timbalan Yang di-Pertua: Terima kasih Yang Berhormat Pasir Mas. Seterusnya,
saya menjemput Yang Berhormat Subang.

12.27 tgh.

Tuan Wong Chen [Subang]: Tuan Yang di-Pertua terima kasih memberi peluang
kepada saya untuk membahaskan perkara ini iaitu tentang PIDM. Tuan Yang di-Pertua,
saya telah meneliti ketiga-tiga komponen rang undang-undang ini dan saya setuju dengan
kesemua pindaan-pindaan tersebut. Namun, saya ada satu, dua persoalan dan juga
pandangan yang saya ingin kongsikan.

Komponen pertama iaitu berhubung dengan pelantikan pengarah termasuk
alternate director dan keperluan memastikan adanya diversity of expertise ini adalah
pindaan yang baik dan akan memberi pelbagai pandangan berlainan mengenai
pengurusan PIDM juga investment portfolio strategy PIDM.

Komponen kedua perkara meningkatkan tafsiran premium dan levi untuk institusi
anggota baharu. Saya juga tidak ada isu besar mengenai perkara ini. Cuma, ingin
mendapatkan penjelasan daripada Yang Berhormat Menteri sekiranya premium yang
dikenakan sesuatu anggota itu adalah terlalu tinggi. Kalau premiumnya terlalu tinggi
apakah proses rayuan terhadap premium tersebut? Apakah kriteria terperinci untuk
mengenal pasti apakah premium yang berpatutan kepada setiap satu anggota PIDM sama
ada bank ataupun syarikat insurans? Adakah kriteria ini diterbitkan secara awam?

Komponen ketiga mengenai sebuah institusi baru yang terlahir akibat
penggabungan dua entiti melalui mergers and acquisitions. Semasa saya bekerja sebagai
peguam korporat sebelum menjadi Ahli Parlimen, saya ada sedikit sebanyak pengalaman
dalam perkara mergers and acquisition syarikat-syarikat tetapi M&A ini antara bank dan
institusi kewangan adalah memang sesuatu yang jarang, sangat jarang berlaku.

Saya hendak tanya Yang Berhormat Menteri, apabila dua entiti kewangan merge,
satu adalah anggota PIDM dan satu lagi bukan anggota PIDM. Selepas merger itu menjadi
entiti Kewangan yang baharu yang lebih besar, apakah faktor yang akan diambil PIDM
untuk menentukan tahap premium baru yang dikenakan? Minta penjelasan Yang
Berhormat Menteri.

Tuan Yang di-Pertua, saya juga ada dua soalan dasar lagi yang saya ingin dan
saya harap Yang Berhormat Menteri boleh memberi jawapan baik. Setahu saya ekosistem
perbankan di bawah kawalan Bank Negara adalah baik dan cukup konservatif. Oleh
itussejak PIDM ditubuhkan pada tahun 2005 setahu sayalah, tidak ada bank ataupun
syarikat insurans yang telah menghadapi krisis besar ataupun mengalami dengan izin,
bank run. Tidak adapun institusi kKewangan yang totally collapsed ataupun menjadi
bankrap. Oleh itu, PIDM telah dapat menyimpan dan mengumpul dana yang cukup besar
daripada premium tahunan anggota-anggotanya.

01230

Soalan dasar pertama, berapa besar kah dana yang terkumpul sampai sekarang?
Adakah ia RM1 bilion, RM5 bilion ataupun RM10 bilion? Minta Yang Berhormat Menteri
memberi maklumat ini.

Soalan kedua, apakah investment philosophy dan strategi dana ini? Adakah dana
ini hanya boleh membeli bon kerajaan? Berapa peratus digunakan untuk MGIS? Adakah
