4 DR.26.10.2021

keselamatan dan pelaksanaan pilihan raya menjadi keutamaan dengan mengambil kira
situasi COVID-19 ketika ini.

SOP ini akan disesuaikan selaras dengan fasa Pelan Pemulihan Negara di
samping mengambil kira pandangan pihak Kementerian Kesihatan Malaysia dan Majlis
Keselamatan Negara, SPR sentiasa berbincang dengan pihak KKM dan MKN
memandangkan PRU DUN Melaka Ke-15 ini akan diadakan semasa peralihan fasa Pelan
Pemulihan Negara sebagaimana yang telah diumumkan oleh kerajaan. SPR akan
mengumumkan SOP ini sebelum hari penamaan calon PRU DUN Melaka Ke-15 nanti.
Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama.

Tuan Steven Choong Shiau Yoon [Tebrau]: Terima kasih atas penjelasan dan
langkah-langkah yang akan diambil oleh kerajaan akan tetapi Yang Berhormat Menteri.
Akan tetapi Yang berhormat Menteri, pilihan raya ini akan memberi kesan. Betapa sukar
kita dibebaskan daripada Perintah Kawalan Pergerakan. Saya bagi pihak rakyat di luar
ingin mengutarakan kekhuatiran Perintah Kawalan Pergerakan yang ketat akan
dilaksanakan lagi sekiranya langkah-langkah yang disebut oleh Yang Berhormat Menteri
masih tidak efektif bagi membendung wabak COVID-19.

Yang Berhormat Menteri pasti tahu PRN atau PRK dianggap ramai seperti
karnival. Ramai dari luar akan turun untuk bercuti apa lagi orang balik untuk mengundi.
Jadi, soalan saya, adakah kerajaan sudah menyediakan pelan tindakan alternatif bagi
mengelakkan kembalinya PKP yang ketat? Terima kasih.

Tuan Yang di-Pertua: Terima kasih. Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Tuan Yang di-Pertua, sebagaimana kita tahu desakan umum, ada dua pihak
kita dengar.

Tuan Haji Ahmad bin Hassan [Papar]: [Bangun]

Dato’ Sri Dr. Haji Wan Junaidi bin Tuanku Jaafar: Pertama ialah pihak yang
berkehendakkan supaya demokrasi ini divibrantkan keadaan pemilihan pilihan raya itu
sendiri untuk mempertahankan demokrasi negara. Ini yang SPR tekankan tetapi dalam
sudut yang sama juga pihak KKM, MKN menekankan keselamatan mereka yang terlibat,
the players dengan izin, semasa berkempen dan semasa mengundi.

01020

Jadi, daripada sudut itulah makanya pihak SPR bekerjasama dengan MKN dan
KKM untuk mewujudkan satu SOP yang boleh memberi kebaikan kedua-dua pihak dan
kita mengambil jalan tengah supaya demokrasi itu boleh dilaksanakan sebagaimana SPR
berkehendakkan dan dalam masa yang sama juga menggerakkan orang boleh dengan
selamat untuk datang berkempen sebagaimana yang telah diumumkan oleh banyak pihak
sudah.

Kedua, semasa mengundi khususnya dan semasa mengundi sebagaimana Yang
Berhormat sedia maklum, di situlah letaknya di mana pengumpulan nanti akan beramai-
ramai. Kita mempunyai 248 pusat mengundi dan 1,156 saluran, yakni perlu dijarakkan dan
penambahan telah dibuat oleh pihak SPR sebanyak 218 saluran tambahan kena
sebabnya untuk mengurangkan densiti manusia yang berkumpul di situ nanti.

Jadi, dengan itu juga kita berharap manusia itu sendiri, rakyat itu sendiri kena
observe SOP ini Yang Berhormat. Jadi sama-samalah kita mendesak rakyat dalam kita
menyemarakkan demokrasi kita jagakan keselamatan dalam negara kita. Terima kasih,
Tuan Yang di-Pertua.

Tuan Khoo Poay Tiong [Kota Melaka]: Soalan tambahan.
Tuan Haji Ahmad bin Hassan [Papar]: Papar, Sabah.
Tuan Yang di-Pertua: Yang Berhormat Kulim-Bandar Baharu.

Datuk Seri Saifudin Nasution bin Ismail [Kulim-Bandar Baharu]: Tuan Yang
di-Pertua, terima kasih. Soalan tambahan saya sepertimana di pihak kerajaan, begitu
