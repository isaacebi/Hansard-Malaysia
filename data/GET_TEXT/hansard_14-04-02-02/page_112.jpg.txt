104

DR.26.10.2021

peruntukan seksyen 18 dibuat dengan menggantikan peranan penghulu dan pegawai
penempatan kepada perbadanan iaitu Amanah Raya Berhad dan Majlis Agama Islam
untuk membuat pelaporan kepada Pegawai Pembahagian Pusaka sekiranya didapati
terdapat harta pusaka yang masih belum dibuat pembahagian harta pusaka oleh mana-

mana waris si mati setelah lebih enam bulan daripada tarikh kematiannya.

Seterusnya, terakhir bagi skop yang keempat iaitu mengadakan peruntukan
pengemukaan petisyen secara elektronik dan menambah baik peruntukan kecil sedia ada
bagi memperkemaskan pengurusan harta pusaka kecil dengan pindaan utama berkaitan

skop seperti berikut:

(i)

(ii)

(iii)

(iv)

Tuan Yang di-Pertua dan juga Ahli-ahli Dewan, hasrat utama pindaan ini adalah
untuk memberi pilihan kepada rakyat dalam pengurusan harta pusaka untuk mendapatkan
perkhidmatan pengurusan pusaka yang ditawarkan oleh pihak kerajaan. Oleh itu, adalah
menjadi obligasi dan tanggungjawab kerajaan dalam membantu memudahkan urusan

Menteri mempunyai kuasa dalam menentukan penetapan kuat
kuasa Akta 98 pindaan mengikut tarikh yang bersesuaian bagi
peruntukan pindaan yang berbeza. Perkara ini adalah melalui
pindaan peruntukan subseksyen 8(10), subseksyen 16(5) dan
subseksyen 18(3) bagi penetapan tarikh kuat kuasa yang berbeza
di bawah kuasa negeri bertanggungjawab melibatkan pemakaian
peranan Majlis Agama Islam Negeri-negeri dalam pindaan
enakmen negeri masing-masing;

pemindahan bidang kuasa eksklusif bagi mengurangkan kerenah
birokrasi dan masalah komunikasi. Peranan Ketua Pengarah
Tanah dan Galian atau Pegawai Tanah dan Galian dipinda
kepada Presiden Pembahagian Pusaka untuk pemindahan
bidang kuasa eksklusif melangkaui negeri atau daerah melalui
pindaan peruntukan seksyen 4. Ini adalah bagi pelaksanaan
secara dalam talian tanpa perlu merujuk kepada autoriti yang tidak
terlibat secara langsung dalam prosiding pembahagian harta
pusaka;

kebenaran untuk membuka semula pendengaran kes yang masih
belum dikeluarkan Perintah Pembahagian. Melalui pindaan
peruntukan subseksyen 12(9), Presiden Pembahagian Pusaka
boleh memberikan kebenaran untuk membuka semula kes bagi
pendengaran semula sekiranya terdapat bukti baharu yang kukuh
bagi membolehkan kes tersebut didengar semula. Cadangan
pindaan bukan sahaja dapat menjimatkan masa pihak-pihak yang
terlibat kepada kelewatan yang tidak sewajarnya (unnecessary
delay) malahan mengurangkan kerenah birokrasi dan masalah
komunikasi untuk mewajarkan permohonan daripada pihak yang
tidak terlibat secara langsung operasi dalaman pembahagian
harta pusaka si mati; dan

Arahan Kemasukan Kaveat Pendaftar oleh Pegawai
Pembahagian Pusaka kepada Pentadbir Tanah atau Pendaftar
Hak Milik. Pindaan peruntukan subseksyen 16(2) membolehkan
kaveat pendaftar (registrar caveat) dimasukkan bagi bahagian
waris minor ataupun kanak-kanak atau waris yang tidak sempurna
akal atau tidak siuman untuk melindungi kepentingan waris-waris
dalam kategori ini. Pindaan ini juga diperlukan memandangkan
pegawai tidak lagi diwartakan sebagai Pentadbir Tanah untuk
memasukkan kaveat pendaftar dengan sendirinya susulan
pertukaran gelaran nama perjawatan yang digunakan dalam
cadangan pindaan Akta 98. Apabila waris yang dinyatakan telah
sempurna akal kembali ataupun telah dewasa, maka kaveat
pendaftar atas pembahagian tersebut boleh ditarik semula atau
dibatalkan atas arahan Pegawai Pembahagian Pusaka kepada
Pentadbir Tanah.
