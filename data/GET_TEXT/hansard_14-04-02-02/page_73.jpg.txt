DR.26.10.2021 65

sahaja perbahasan saya. Saya ucapkan terima kasih dan saya mohon menyokong Rang
Undang-undang Pemuliharaan Hidupan Liar. Terima kasih Tuan Yang di-Pertua.

Dato’ Sri Azalina Othman Said [Pengerang]: Yang Berhormat Bukit Bendera.

4.02 ptg.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
terpanggil untuk bangun berbahas dalam akta pindaan Rang Undang-undang
Pemuliharaan Hidupan Liar 2010 ini. Saya mewakili Bukit Bendera, Penang Hill yang baru
mendapat pengiktirafan UNESCO Biosphere Reserve dan merupakan UNESCO
Biosphere Reserve yang ketiga dalam Malaysia selepas Tasik Chini di Pahang dan
Crocker Range di Sabah.

Mengikut senarai merah, Red List of Mammals for Peninsular Malaysia antara
senarai-senarai haiwan-haiwan yang telah disenaraikan sebagai pupus (extinct) di
Semenanjung Malaysia, sudah pupus, badak Jawa dan badak Sumatera. Manakala
spesies yang dinilai sebagai amat terancam atau critically endangered, Harimau Malaya,
tenggiling dan banteng dan juga spesies-spesies yang endangered ataupun mempunyai
ancaman vulnerable. Antaranya adalah cencurut hitam, Tapir Malaya, Orangutan, monyet
Belanda, /angur ataupun dipanggil dusky leaf monkey dan juga di Borneo, gajah pygmy
Borneo.

Akta yang dicadangkan pindaan ini hanya terpakai untuk Semenanjung Malaysia
dan Wilayah Persekutuan Labuan. Bolehkah Yang Berhormat Menteri melaporkan kepada
Dewan ini kerja-kerja pindaan perundangan di Borneo untuk Wildlife Conservation
Enactment 1997 Sabah, Wildlife Protection Ordinands 1998 di Sarawak. Saya ingin
mendapat satu penjelasan daripada Yang Berhormat Menteri. Kita mengetahui bahawa
jabatan yang bertanggungjawab untuk melindungi wildlife ataupun hidupan liar ini adalah
PERHILITAN.

Saya ingin membangkitkan satu isu yang dilaporkan dalam surat khabar bahawa
pada Mei tahun ini, terdapat satu insiden di Negeri Sembilan bahawa pegawai
PERHILITAN telah shooting ataupun menembak mati 20 ekor /angur iaitu satu
endangered species yang disenaraikan sebagai endangered species. 20 ekor langur yang
telah dizonkan sebagai endangered species telah ditembak oleh pegawai PERHILITAN.

Saya hendak mendapatkan penjelasan Yang Berhormat Menteri kerana
dilaporkan secara meluas di media dan satu police report telah dibuat di Negeri Sembilan
oleh pencinta alam. Saya ingin mendapatkan penjelasan kenapa pegawai-pegawai
PERHILITAN yang kita harapkan untuk melindungi hidupan liar tetapi melakukan kerja
menembak hidupan liar? Kita harapkan pagar, pagar pula memakan padi. Saya ingin
mendapatkan satu penjelasan dari Yang Berhormat Menteri insiden penembakan 20 ekor
langur ataupun dusky leaf monkey di Port Dickson, Negeri Sembilan pada bulan Mei 2021.

Saya juga ingin menyatakan di sini, tadi kita telah antara lain secara dasar kita
hendak ingin memberikan pandangan saya. Walaupun saya membaca Dasar Perhutanan
Malaysia 2021 yang diluluskan oleh kementerian Yang Berhormat Menteri, tetapi saya
baca tiada mechanism funding, pendanaan apabila projek-projek mega seperti ECRL
telah membuka 100 of hectares of the Central Forest Spine. Antara lain memikirkan satu
kajian populasi tapir di sekitar kawasan tersebut akan mendapat impak yang besar, akan
kurang kerana pembukaan projek ECRL.

Kita tidak mempunyai satu dana spesifik. Kita boleh meminta pemaju-pemaju
ataupun syarikat-syarikat gergasi ini menyumbangkan sebahagian daripada dana kepada
satu dana by invest, biodiversiti negara supaya dana ini boleh digunakan untuk membantu
pemindahan hidupan-hidupan liar di sekitar kawasan itu untuk ditempatkan semula di
tempat-tempat yang bersesuaian.

Walaupun Dasar Perhutanan Negara Malaysia kita ada tetapi tiada bangkitkan isu
pendanaan. Begitu juga saya membangkitkan bahawa —Saya ingin membangkitkan
supaya kita kerajaan mengikuti komitmen antarabangsa terhadap berkenaan dengan
pemuliharaan haiwan liar antara lainnya Convention on International Trade of Endangered
