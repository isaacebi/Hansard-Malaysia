DR.26.10.2021 33

Ketiga, akhirnya Tuan Yang di-Pertua juga telah menyatakan bahawa Yang
Berhormat Menteri Pengangkutan tidak bersetuju dengan kenyataan bahawa akibat
keputusan dasar yang salah oleh beliau dalam isu kabotaj ini, negara kita akan kehilangan
pelaburan teknologi tinggi antara RM12 bilion hingga RM15 bilion.

Tuan Yang di-Pertua, saya ingin menegaskan bahawa ini bukan kenyataan oleh
calang-calang orang. Ini kenyataan Datuk Dr. Rais Hussin semasa beliau memegang
jawapan sebagai Pengerusi MDEC iaitu sebuah badan kerajaan yang bertanggungjawab
terhadap pembangunan ekonomi digital negara kita. Jika kenyataan Pengerusi MDEC
dalam isu yang melibatkan kepakaran badan tersebut boleh dianggap sebagai tidak benar
maka apa gunanya fungsi MDEC.

Seterusnya sebuah lagi badan berkaitan kerajaan iaitu MIDF Research juga telah
menyatakan bahawa pengecualian Malaysia daripada Projek Apricot telah mengakibatkan
negara kita kehilangan pelaburan dan kesalinghubungan (connectivity) dengan izin
berkapasiti tinggi melibatkan nilai antara RM1.3 hingga RM1.7 bilion. Ini tidak mengambil
kira lagi kerugian-kerugian lain termasuk kerugian daripada pelaburan pusat-pusat data
sama ada dalam atau luar negeri.

Jadi jelas di sini bahawa...

Timbalan Yang di-Pertua [Dato’ Mohd Rashid Hasnon]: Okey, Yang
Berhormat cukuplah, cukup, cukup. Terlalu panjang masa saya bagikan...

Tuan Sim Chee Keong [Bukit Mertajam]: Tiga poin lagi.

Timbalan Yang di-Pertua [Dato’ Mohd Rashid Hasnon]: ...Kalau tidak puas
hati...

Tuan Sim Chee Keong [Bukit Mertajam]: Jelas saya hendak bagi tahu...

Timbalan Yang di-Pertua [Dato’ Mohd Rashid Hasnon]: ...Boleh tolong tulis
kepada Tuan Yang di-Pertua.

Tuan Sim Chee Keong [Bukit Mertajam]: ...Tuan Yang di-Pertua, jelas saya
hendak bagi tahu bahawa Menteri telah...

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sim Chee Keong [Bukit Mertajam]: ...Memesongkan Dewan yang mulia
ini. Saya harap Tuan Yang di-Pertua akan— saya mengulangilah supaya Tuan Yang di-
Pertua merujuk Yang Berhormat Menteri tersebut kepada Jawatankuasa Hak dan
Kebebasan mengikut Peraturan Mesyuarat 36(12).

Timbalan Yang di-Pertua [Dato’ Mohd Rashid Hasnon]: Baik, terima kasih.
01210

Kalau tidak, Parlimen ini akan dilihat sebagai tidak berdaya untuk mengangkat
maruah dan integriti Parlimen sendiri jika Menteri dibenarkan untuk kalih-kalih tiang gol,
jika Menteri dibenarkan untuk terus memutar belitkan fakta dan jika Menteri dibenarkan
untuk berdegil meneruskan satu dasar yang merugikan negara kita. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Mertajam. Baik saya minta supaya— ada lagi usul?

Dato’ Seri Anwar bin Ibrahim [Port Dickson]: Tuan Yang di-Pertua, semalam
saya telah mengemukakan usul untuk keputusan Tuan Yang di-Pertua di bawah Peraturan
Mesyuarat 18(1) dan 18(2).

Timbalan Yang di-Pertua [Dato’ Mohd Rashid Hasnon]: Yang Berhormat, saya
sudah...

Dato’ Seri Anwar bin Ibrahim [Port Dickson]: Boleh dapat jawapan esok...
Timbalan Yang di-Pertua [Dato’ Mohd Rashid Hasnon]: Jawapan esok.
Dato’ Seri Anwar bin Ibrahim [Port Dickson]: Okey.

Timbalan Yang di-Pertua [Dato’ Mohd Rashid Hasnon]: ...Kerana baru terima
semalam petang.
