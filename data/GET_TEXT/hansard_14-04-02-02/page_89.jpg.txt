DR.26.10.2021 81

mendengar apa yang saya bahas di Parlimen, dalam Dewan yang mulia ini. Pertama
sekali isu kes babi hutan. Kawasan saya khususnya di jalan-jalan utama di jalan Kampung
Sadek, jalan utama Kupang, Baling, Parit Panjang ke Baling, Ulu Tawar ke Bakai setiap
hari malah kemalangan maut.

Ini bukan mereka langgar babi, babi sondol motor mereka. Jadi, ini telah banyak
berlaku. Saya harap kementerian boleh memikirkan apakah kaedah? Hendak tembak,
rakyat kami di Baling ramai sudah ada RELA, ada senapang tetapi hendak tembak takut
sebab kad tidak ada kelulusan, kena ada permit dan sebagainya. Jadi, saya harap ini
kementerian boleh memainkan peranan.

Keduanya, isu monyet seperti yang rakan-rakan sebutkan tadi pun banyak juga di
Baling. Jadi, ada yang saya tengok tadi Yang Berhormat Sungai Petani tadi kata bagi pil
perancang untuk membunuh dalam diam-diam daripada tembak atau tidak bagi dia
beranak dan sebagainya. Carilah kaedah. Ini juga yang macam Yang Berhormat Sungai
Petani sebut tadi, buka peti ais pun pandai. Ini bukan, tebuk atap masuk bilik katil tengah
malam pun ada. Jadi, saya harap ini juga dua perkara khususnya yang saya hendak
sampaikan.

Lebih penting pada hari ini berkaitan dengan usul ataupun rang undang-undang
ini kalau kita melihat isu gajah. Tuan Yang di-Pertua, saya mungkin rasa saya di antara
Ahli Parlimen yang mempunyai begitu banyak pengalaman dengan gajah-gajah. Jadi,
saya berharap rakan-rakan yang ada di dalam Dewan yang mulia ini, boleh saya kongsi
sedikit pengalaman-pengalaman yang ada.

Yang terbaru rasa last month. Gajah hampir lebih tiga tan yang telah duduk dalam
hutan iaitu kami ini Baling, Sik share sampai ke Thailand, iaitu Betong dan Thailand.
Sudah lebih 40 tahun duduk dalam hutan akhirnya keluar. Keluar kerana dia cedera di
kaki. Bukan cedera apa, ia ada bisul. Bisulnya sebesar ‘speaker’. la bukan Speaker ini, /
mean speaker kereta, speaker. Jadi bukan Tuan Yang di-Pertua. Jadi, sebesar-besar itu
di kakinya. Jadi, ia keluar kerana kesakitan. Setelah ia keluar, bayangkan ia masuk ia
makan buah pisang, batang pisang, pokok tebu, pokok kelapa, nyok habis semua
dikerjakan. Ini di Kampung Bukit Hijau.

Kalau tengok Facebook saya boleh tengoklah apa yang berlaku. Pengalaman
saya empat hari bersama gajah. Saya berinya nama ‘Awang Bukit Hijau’, saya siap bagi
nama dekat ia. Jadi, gajah ini so special. Gajah ini bukan sebarang gajah, gajah ini yang
setahu saya ia faham tiga bahasa. Satu, ia faham cakap Tamil, kedua ia faham cakap
Siam dan ketiga ia faham cakap Myanmar.

Ini kemungkinan zaman-zaman dahulu atuk nenek kita semua ini, gajah ini dibela
oleh orang-orang ini, itu sebab memungkinkan mereka faham. Jadi, apabila ia datang hari
pertama hendak tangkap ia, hendak ikat ia, kakinya hendak diikat, very difficult. Kami
berinya 13 dos pelali, ia masih kuat lagi. 13 doses.

Untuk makluman, hendak tangkap seekor gajah, strength PERHILITAN, 36 of
them, 36 orang. Daripada doktor veterinarnya, dia jaga, dia menghalusi sampai kulit ia
pun tidak boleh ada darah. Kalau ada darah, dia kena cuci. Begitulah prihatinnya kerajaan
kita melalui PERHILITAN kita pegawai-pegawainya. Tiga hari.

Hari keempat finally, hari pertama saya bawa pergi cempedak, beri ia makan
cempedak. la baling cempedak ke bahunya, ia tidak hendak. la tidak hendak bercakap,
ia tidak hendak makan dan ia tidak hendak bertenang pun. Sebab penenang itu tidak
cukup. Hari ketiga saya cakap Siam, kita kena bawa mari dua denak pula , untuk
memastikan denak ini boleh pujuk ia boleh rayu ia.

01720

Jadi untuk makluman, hari ketiga saya dapat tahu dia boleh faham cakap India.
Saya cakap bahasa Tamil dengan gajah itu Tuan Yang di-Pertua. Saya bercakap dengan
dia dan tenangkan dia, akhirnya dia angkat belalai dia, dia tunduk dan saya bagi dia tebu.
Dia makan tebu.

Tuan Ahmad Tarmizi bin Sulaiman [Sik]: Yang Berhormat Baling cuba cakap,
dengar macam mana Yang Berhormat Baling cakap dengan gajah. [Ketawa]
