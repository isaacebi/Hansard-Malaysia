48 DR.26.10.2021

seimbang dalam bidang kepakaran dan pengalaman yang
berkenaan dan  mengikut keperluan semasa_ tahap
pembangunan dan aspirasi PIDM.

Tuan Yang di-Pertua, selain itu mandat PIDM juga adalah termasuk mengambil
tindakan yang sewajarnya dengan pantas bagi menangani krisis kewangan yang berlaku
terhadap institusi anggota PIDM demi memastikan kestabilan sistem kewangan. Selaras
dengan prinsip teras dan amalan terbaik (best practices) dengan izin, bagi sistem
perlindungan konsumer dan kuasa resolusi yang berkesan, Rang Undang-undang PIDM
(Pindaan) 2021 akan memperkasakan kesediaan dan kecekapan PIDM dalam
melaksanakan tanggungjawab statutorinya seperti berikut.

Seksyen baharu 97A di bawah fasal 30 akan memperuntukkan bahawa PIDM
akan merangka, mengkaji semula dan meminda pelan resolusi bagi institusi anggotanya.
Perancangan resolusi merupakan pra perancangan yang dibuat awal sebagai persediaan
untuk sebarang kemungkinan berlakunya kegagalan institusi anggota. Dengan adanya
pra perancangan ini, ia dibolehkan pengendalian kegagalan institusi anggota dilakukan
secara lebih teratur tanpa menyebabkan gangguan sistemik kepada sistem kewangan.

Kedua, di bawah Akta PIDM. PIDM wajib menguruskan enam pelan dana
berasingan bagi setiap industri iaitu Perbankan Komersial, Perbankan Islam, Insurans
Hayat, Insurans Am, Takaful Keluarga dan Takaful Am.

Fasal 9 tujuan mempertingkatkan kecekapan pengurusan dana oleh PIDM
terutamanya sekiranya berlaku kegagalan institusi anggota. Pindaan ini telah mendapat
kelulusan Majlis Penasihat Syariah (MPS) Bank Negara Malaysia dan PIDM mempunyai
tadbir urus syariah yang mantap untuk memastikan pematuhan keperluan syariah yang
mantap.

Akta PIDM memperuntukkan pentaksiran premium dan levi atas institusi anggota
PIDM yang merupakan satu komponen penting dalam pentadbiran sistem deposit
insurans dan perlindungan manfaat takaful insurans. Pentaksiran premium dan levi adalah
berdasarkan profil risiko institusi anggota kerana ia akan memberi insentif dan
menggalakkan institusi anggota mengamalkan pengurusan risiko yang baik. Seterusnya,
dapat mengurangkan risiko kemerosotan institusi anggota tersebut.

Sejajar dengan matlamat tersebut, fasal 12 sehingga 17 berkenaan dengan
anggota penerima deposit dan fasal 22 sehingga 27 berkenaan dengan anggota
penanggung insurans, rang undang-undang ini bertujuan memperhalusi (refine) dengan
izin, pentaksiran premium dan levi bagi institusi anggota PIDM.

Dr. Ong Kian Ming [Bangi]: Yang Berhormat Menteri, adakah anda akan
menjawab soalan yang dikemukakan oleh saya dan...

Tuan Haji Yamani Hafez bin Musa: Ya, sekejap ya. Pindaan ini memperuntukkan
cara pentaksiran premium dan levi bagi institusi anggota yang terlibat dalam
penggabungan, (amalgamation) dengan izin sekiranya sebuah institusi anggota
bergabung dengan yang lain, institusi anggota tergabung (merge entity) akan ditaksirkan
berdasarkan profil risiko institusi anggota tergabung itu dan ini akan memastikan
pentaksiran premium dan levi yang lebih adil, telus dan setara dengan pentaksiran institusi
anggota yang lain.

Tuan Yang di-Pertua, rang undang-undang ini juga bertujuan untuk meminda
peruntukan lain dalam Akta PIDM bagi meningkatkan keberkesanan pentadbiran,
kejelasan dan keselarasan pelaksanaan kuasa PIDM serta untuk memperbetulkan dari
sudut kesilapan tipografi. Pindaan yang dicadangkan termasuk yang:

01450

(i) menyelaraskan tafsiran ‘deposit konvensional’, ‘deposit Islam’
dan ‘akaun pelaburan’ dalam Akta PIDM dengan tafsiran dalam
perundangan Bank Negara Malaysia iaitu Akta Perkhidmatan
Kewangan 2013 [Akta 758] dan Akta Perkhidmatan Kewangan
Islam 2013 [Akta 759];
