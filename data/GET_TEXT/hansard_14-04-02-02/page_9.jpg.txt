DR.26.10.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Selasa, 26 Oktober 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Wong Hon Wai [Bukit Bendera] minta Menteri Kanan Pertahanan
menyatakan relevan Perjanjian Pertahanan Lima Negara (Five Power Defense
Arrangements) selepas 50 tahun penubuhannya dan bagaimana FPDA boleh membantu
negara menghadapi cabaran ketenteraan masa hadapan.

Menteri Kanan Pertahanan [Dato’ Seri Hishammuddin Tun Hussein]: Terima
kasih. Sebelum saya menjawab soalan Yang Berhormat Bukit Bendera, izinkan saya
mengambil kesempatan ini untuk mengucapkan selamat hari jadi kepada Tuan Yang di-
Pertua.

Tuan Yang di-Pertua: Terima kasih, thank you. [Ketawa]
[Tepuk]

Dato’ Seri Hishammuddin Tun Hussein: Sama-sama kita doakan Tuan Yang di-
Pertua dilimpahi dengan keberkatan, dikurniakan kesabaran, ketabahan untuk memimpin
kita di dalam Dewan yang mulia ini, insya-Allah.

Tuan Yang di-Pertua: Amin. Terima kasih Yang Berhormat.

Dato’ Seri Hishammuddin Tun Hussein: Tuan Yang di-Pertua, Peraturan
Pertahanan Lima Negara atau Five Power Defense Arrangements (FPDA) telah
ditubuhkan pada tahun 1971. Kerjasama pertahanan pelbagai hala yang kedua tertua di
dunia ini melibatkan lima buah negara iaitu Malaysia, Singapura, Australia, New Zealand
dan United Kingdom. Matlamat utama di sebalik penubuhan FPDA adalah demi
mempertahankan keselamatan Malaysia dan Singapura.

Setiap negara anggota bertekad untuk saling berunding mengenai langkah-
langkah yang harus diambil sekiranya berlaku ancaman luar terhadap Malaysia dan
Singapura. Sejak penubuhannya, negara-negara anggota FPDA telah menjalinkan
kerjasama ketenteraan yang rapat melalui exercise-exercise konvensional bagi tujuan
meningkatkan keupayaan negara masing-masing. Selain memastikan kebolehoperasian
antara tentera negara anggota semasa menghadapi ancaman.

Terbaru bermula 8 hingga 18 Oktober lalu, Exercise BERSAMA Gold (BG21) telah
diadakan di kawasan perairan Laut China Selatan dan ruang udara Malaysia dan
Singapura. la melibatkan 25 pesawat pejuang, enam pesawat sokongan, enam helikopter,
10 kapal maritim, sebuah kapal selam serta lebih 2,600 anggota tentera dari Malaysia,
Singapura, United Kingdom, Australia dan New Zealand.

Saya sendiri telah mengadakan pertemuan dengan peserta exercise tersebut dan
gembira untuk melaporkan di Dewan yang mulia ini bahawa exercise telah berjalan dengan
lancar dan jayanya. Lebih bermakna, exercise ini merupakan significant sempena ulang
tahun ke-50 penubuhan FPDA, yang mana Malaysia telah diberi penghormatan sebagai
