DR.26.10.2021

Kemunting

RM20 ribu

Jumlah

RM120 ribu

Manakala bagi tahun 2021 tahun ini Yang Berhormat, di bawah_inisiatif
PEMERKASA sebanyak RM800 ribu telah diluluskan bagi kerja-kerja pembaikan seperti
mana yang disebut oleh Yang Berhormat:

Balai Polis Jumlah

Taiping RM300 ribu
Pulau Pasir Hitam RM500 ribu
Jumlah RM800 ribu

Untuk makluman Yang Berhormat juga, KDN sentiasa membuat kajian dan
menilai keperluan bersama dengan agensi-agensi di bawah KDN bagi sebarang kerja-
kerja pembaikan dan menaik taraf dengan sewajarnya. Semua perancangan bagi baik
pulih balai dan juga pondok polis akan dibincangkan dan dipertimbangkan berdasarkan
keutamaan dalam RP3 Rancangan Malaysia Kedua Belas bagi tahun 2023. Terima kasih
Yang Berhormat.

Tuan Yang di-Pertua: Terima kasih. Ada soalan tambahan?

Datuk Mohd Azis bin Jamman [Sepanggar]: Sepanggar. Sepanggar.
Dato’ Mahfuz bin Haji Omar [Pokok Sena]: Pokok Sena.

Tuan Yang di-Pertua: Yang Berhormat Bukit Gantang dulu.

Dato’ Syed Abu Hussin bin Hafiz Syed Abdul Fasal [Bukit Gantang]: Tuan
Yang di-Pertua, untuk makluman Yang Berhormat Menteri, ada dua kemalangan maut
telah berlaku di persisiran Pulau Pasir Hitam oleh kerana kemudahan jetinya sudah roboh
dan keperluan botnya kapasiti sangat rendah menyebabkan bantuan penyelamat tidak
dapat disegerakan.

Walau bagaimanapun, pada hari ini saya ucapkan terima kasih kepada
kementerian yang telah mengumumkan peruntukan sebanyak RM500 ribu untuk Pondok
Polis Pulau Pasir Hitam. Terima kasih banyak.

Tuan Yang di-Pertua: Yang Berhormat, ada komen?

Dato’ Sri Dr. Haji Ismail bin Haji Mohamed Said: Kita sangat prihatin dan juga
mengambil berat atas kemalangan yang telah berlaku yang disebutkan oleh Yang
Berhormat tadi.

Untuk makluman Yang Berhormat dan Yang Berhormat Ahli Dewan, Pulau Pasir
Hitam, Perak adalah terletak di dalam tanggungjawab Pasukan Polis Marin (PPM),
Wilayah 1, Kampung Acheh, Perak sepanjang pantai negeri Perak merangkumi dari Hutan
Melintang hingga ke Tanjung Piandang lebih kurang 101 batu nautika atau sepanjang 162
kilometer.

01120

Bagi kesiapsiagaan PDRM sepertimana yang disebutkan oleh Yang Berhormat
tadi, kita telah menyediakan dua markas, iaitu Markas Operasi PPM Kampung Acheh yang
lebih kurang jaraknya daripada Pulau Pasir Hitam adalah lebih kurang 24 batu nautika
atau 45 kilometer dan markas yang kedua iaitu Markas Taktikal PPM Kuala Kurau, Perak
yang jaraknya di antara ke Pulau Pasir Hitam sejauh 27 batu nautika. Insya-Allah, rondaan
secara berkala akan kita lakukan untuk mengelakkan sebarang kejadian atau kegiatan
jenayah dan juga kemalangan yang berlaku. Terima kasih Tuan Yang di-Pertua.

Tuan Yang di-Pertua: Sila, Yang Berhormat Hulu Langat.
