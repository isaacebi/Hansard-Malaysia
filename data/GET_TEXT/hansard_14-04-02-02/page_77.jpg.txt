DR.26.10.2021 69

sebagainya. Daripada segi teknikal, saya harap pihak kementerian boleh fikirkan untuk
memperbaiki. Itu yang pertama.

01620

Keduanya Tuan Yang di-Pertua, saya ingin bertanya, oleh sebab kita telah
meletakkan satu jabatan khusus bagi melakukan usaha-usaha untuk memelihara binatang
liar ini iaitu institusi PERHILITAN, saya dapati dalam pembacaan di media-media, media-
media sosial khususnya mereka sering mengatakan bahawa mereka tidak mempunyai
manpower dengan izin yang mencukupi sedangkan mereka ditugaskan untuk melakukan
perkara ini.

Jadi saya — berdasarkan pengalaman sikit, bila kita contohnya apabila kes-kes
dibawa ke mahkamah, kita tahu bila kita bawa ke mahkamah ini peranan PERHILITAN ini
penting. Ini kerana, di sanalah mereka menyiasat, mereka yang membuat penangkapan
dan sebagainya dan mereka ini akan dipanggil sebagai saksi. Akan tetapi, selalunya
kakitangan mereka ini, kakitangan yang saya dapati memang sering mudah dicabar oleh
para peguam. Akhirnya kes-kes yang sepatutnya boleh menang — tetapi oleh kerana the
performance of the witnesses ataupun persembahan saksi-saksi itu di mahkamah tidak
begitu meyakinkan, akhirnya kes yang boleh menang jadi kalah. Jadi, saya harap perkara
ini mungkin pihak kerajaan boleh fikirkan bagaimana kita boleh memperkasakan lagi
PERHILITAN ini.

Ketiga, daripada segi jenis binatang ini, saya hendak tanya kepada Yang
Berhormat Menteri, saya ada terbaca bahawa ada satu kompelin daripada mungkin
daripada pihak luar negara mengatakan bahawa di Malaysia hidupan liar ini adalah
terancam kerana ada masalah deforestation iaitu penghapusan hutan. Ini sering
dimomokkan dan menyebabkan usaha-usaha untuk kita menjaga hidupan liar ini
dimusnahkan oleh pihak yang terlibat iaitu yang menebang hutan ataupun membakar
hutan dan sebagainya.

Jadi, saya harap pihak kerajaan boleh mengambil perkara ini dengan serius sebab
telah adapun katanya — sebagai contoh ada yang mengatakan bahawa — walaupun di sini
ada menerangkan tentang ada — nama-nama binatang ini susah juga. Sebagai contoh
badak Sumatera. Katanya badak Sumatera ini di Malaysia telah pun apa dipanggil —
extinct apa? Pupus. Jadi, adakah benar dakwaan ini? Kalau benar kenapakah binatang
ini telah pupus? Atas dasar apa? Sekarang ini Tuan Yang di-Pertua, kita dapati di
setengah-setengah tempat termasuk di Sepang sendiri kita mengalami masalah
gangguan daripada kera. Kera ini memang masalahlah di dalam politik pun kera pun
bermasalah juga yang biasa melompat-lompat ini kan.

Dato’ Sri Azalina Othman Said [Pengerang]: Yang Berhormat, kerakah
monyet?

Tuan Mohamed Hanipa bin Maidin [Sepang]: Tidak apa, ada juga kera juga,
ada juga monyet. Ada kera dan ada monyet. Tuan Yang di-Pertua dua-dua ada. Akan
tetapi, kera yang sebelah sana itu banyak. [Merujuk kepada blok kerajaan]

Dato’ Sri Azalina Othman Said [Pengerang]: Kera dan monyet. Ingatkan katak
saja yang bermasalah.

Tuan Mohamed Hanipa bin Maidin [Sepang]: Tuan Yang di-Pertua, tidak apa.
Kalau monyet mungkin saya tidak pastilah dengan monyet ini. Tuan Yang di-Pertua, kalau
monyet di Sepang itu contohnya mereka ganggu pelajar-pelajar sekolah, mereka yang
duduk di bangku dan meja di sekolah. Kadang-kadang budak-budak pun jadi baik dengan
dia. Sampai dia pun macam masuk kelas juga.

Dato’ Haji Che Abdullah bin Mat Nawi [Tumpat]: Dia cari Yang Berhormat itu.
Tuan Mohamed Hanipa bin Maidin [Sepang]: Dia jinak. Sudah jinak itu.

Dato’ Haji Che Abdullah bin Mat Nawi [Tumpat]: Dia cari Yang Berhormat itu,
kawan dia.

Tuan Mohamed Hanipa bin Maidin [Sepang]: Akan tetapi dia tidak suka dengan
yang pakai serban yang ada di PASlah sebab dia tidak percaya pada PAS itu. Binatang
pun tidak percaya pada PAS. [Ketawa]
