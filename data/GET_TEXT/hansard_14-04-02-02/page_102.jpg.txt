94 DR.26.10.2021

Cuma saya hendak sebutkan satu perkara di sini, Yang Berhormat Kuala Kedah
ada di sini. Mengikut maklumat yang kita ada setakat ini, tidak ada virus COVID-19 yang
telah ditemui pada hidupan liar di Malaysia. Tidak ada setakat inilah, tidak ada.

Menurut kajian Jabatan PERHILITAN dengan kerjasama EcoHealth Alliance
(EHA) bertajuk ‘The Study of Zoonotic and Infections Among Persons Exposed to Wild
Animal and Zoonotic Disease Surveillance in Wildlife’ yang telah dijalankan pada tahun
2010 sehingga 2019, tiada penemuan virus SARS-CoV-2 yang menyebabkan penyakit
COVID-19 ditemui pada hidupan liar. Itu satu fakta yang ingin kita maklumkan.

Tuan Yang di-Pertua, mengenai Zoo dan Pameran Tetap (ZPT). Kementerian ini
melalui PERHILITAN telah mengambil langkah sejak dari bulan Mac tahun 2020
membantu ZPT ini menerusi operasi melalui inisiatif jangka pendek yang dilaksanakan.
Antaranya ada penyaluran Dana Prihatin Kebajikan Hidupan Liar bermula Mei 2020
hingga Ogos 2021 sebanyak RM7.3 juta kepada premis ZPT yang terjejas terutamanya
semasa COVID-19 ini. Dana ini bertujuan untuk membantu meringankan bebanan kos
operasi ZPT ini.

Selain daripada itu, ada pemberian diskaun 15 peratus bil elektrik selama enam
bulan kepada ZPT di Semenanjung Malaysia di bawah Pakej Rangsangan Ekonomi.
Begitu juga pengagihan lebih daripada 205.9 tan barang sitaan makanan mentah iaitu
daging dan tulang sejuk beku bernilai RM4.1 juta kepada ZPT melalui kolaborasi bersama
Jabatan Perkhidmatan Kuarantin dan Pemeriksaan Malaysia (MAQIS) serta pelbagai
agensi yang lain dan juga penyediaan bantuan teknikal dan pengurusan husbandry seperti
khidmat nasihat dan bantuan kepakaran serta kepakaran kakitangan di veterinar dan juga
PERHILITAN.

Seterusnya Tuan Yang di-Pertua, Yang Berhormat Setiu membangkitkan isu
mengenai konflik manusia dan hidupan liar. Satu perkara yang amat serius. Konflik
manusia dan hidupan liar seperti gajah berlaku disebabkan oleh pengecilan kawasan
habitat gajah liar yang menyebabkan gajah menjadikan kawasan berhampiran hutan,
kebun dan kampung sebagai kawasan rayau. Inilah punca yang sebenarnya.

Sebagai mana juga kita manusia, kalau rumah kita diganggu, diceroboh, maka
kita akan lari dan mencari tempat perlindungan. Begitulah juga dengan gajah.

Datuk Seri Panglima Abdul Azeez bin Abdul Rahim [Baling]: Yang Berhormat
Menteri.

Datuk Seri Takiyuddin bin Hassan: Kebanyakan kawasan kebun penduduk,
sekejap— kebanyakan kawasan penduduk kampung yang mempunyai kebun tidak
dilengkapi dengan langkah-langkah mitigasi meliputi sistem pagar elektrik gajah bagi
menghalang gangguan. Itu juga satu faktor yang menyebabkan gajah ini senang-senang
masuk ke kawasan ini. Sila Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri atas penjelasan. Terima kasih Tuan Yang di-Pertua.

Tadi dalam perbahasan saya, saya diganggu, saya tidak sempat habis. Saya
hendak menyatakan kepada Yang Berhormat Menteri hasrat Yang Berhormat Baling dan
Yang Berhormat Sik ini memandangkan kami mempunyai tanah yang begitu luas. Kami
ingin menawarkan kalau ada ruang dan peluang untuk penempatan gajah-gajah yang
sesat di dalam negeri Kedah ini ataupun elephant reserve area, kami ada tempat, kalau
ada Yang Berhormat Menteri.

Kedua Yang Berhormat Menteri, sikit sahaja lagi. Sebab apa saya tak nak rakyat
di luar sana keliru. Saya tadi, Tuan Yang di-Pertua yang bagi saya untuk trans/atekan
bagaimana saya bercakap dengan gajah. Ini hendak menyatakan bahawa_ betapa
mulianya bahasa Tamil itu— kita tidak mengherdik atau mencaci atau mengumpat
ataupun bercakap perkara-perkara yang tidak elok. Ini betapa mulianya bahasa Tamil itu,
gajah pun hormat dan faham tetapi, Yang Berhormat Jelutong ini dia salah tafsir.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baling.
