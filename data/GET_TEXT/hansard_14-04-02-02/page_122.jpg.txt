114 DR.26.10.2021

Sekarang kita membenarkan kes yang ada mempunyai harta tanpa beralih juga
diterima di bawah struktur ini. Adakah ia secara amnya ada peranan yang berkonflik
dengan Amanah Raya ataupun pihak kementerian berhasrat untuk melantik pegawai-
pegawai dari Amanah Raya juga menjadikan salah seorang pegawai di antara estate
distributor ini? Kalau begini, ia sebenarnya lebih kurang sama dan ada sedikit bercanggah.

Saya cuma risau sekiranya kes yang sama ada adik-beradik yang seorang dia
submit di bawah lembaga ini, ada yang submit dekat Amanah Raya. Adakah ditapis
mereka boleh dapat kenal pasti kes yang daripada keluarga yang sama?

Kemudian seksyen 8 secara amnya, kita ubahkan peranan penghulu itu kepada
Amanah Raya dan corporation dan Majlis Agama Islam. Cuma di sini saya rasa sahabat
wakil itu, next friend itu perlu ada definisi yang lebih jelas. Bahkan dalam takrif seksyen 2
itu tidak ada definisi next friend itu.

Barangkali akan jadi isu kerana sekarang kadangkala kalau ada adik-beradik pun
susah tidak boleh claim juga harta pusaka waris apatah lagi saudara pun tidak boleh
hendak claim. Tiba-tiba, next friend ini yang kononnya ikut penjelasan dari tadi adalah
yang sahabat, wakil yang sakit kah. Saya rasa perlu ada takrifan yang lebih jelas supaya
tidak disalah guna.

Secara amnya kita setuju untuk ada penilaian secara peribadi atau swasta. Perlu
kita membenarkan suatu penilaian yang lebih fleksibel. Pernah saya ada uruskan satu kes
macam ini. Sebuah kereta yang cukup lama tetapi oleh kerana pegawai insist kereta itu
nilainya ikut pasaran yang harga tinggi, maka tidak ada second opinion yang boleh
diterima. Kita risau nanti pegawai akan minta bahawa ada wujudkan penilaian swasta
yang profesional sedangkan ada beberapa jenis contohnya kereta.

Kita tidak boleh hendak minta mana-mana profesional untuk nilaikan satu harga
yang barangkali kurang daripada RM10 ribu. Maka, perlu ada cara yang fleksibel untuk
menetapkan harga dan nilai tersebut. Isu yang keempat adalah seksyen 8B di mana kita
membenarkan harta alih di bawah RM600 ribu tetapi cuma saya tidak berapa jelas di
bawah penjelasan ini. Spesifik kes itu apa maksudnya? Adakah bukan semua jenis kes
yang di bawah summary distribution ini yang di bawah RM600 ribu itu boleh diterima.
Mungkin ada diterima, mungkin ada yang tidak diterima.

Seksyen 12 yang ada pindaan tambahan di mana ada (11) dan (12). Saya setuju
bahawa perlu sebenarnya sebelum ini memang sudah dilaksanakan. Kalau ada sesiapa
waris yang tidak dapat kembali ke Malaysia, biasa kita akan minta, pegawai akan minta
dia tunjuk SD ataupun surat angkat sumpah untuk tunjuk bahawa dia setuju ataupun tidak
dapat kembali untuk hearing. Akan tetapi, di sini kita membenarkan pegawai dalam
keadaan tertentu di mana tanpa surat tersebut masih boleh proceed.

Saya faham daripada segi urusan kita perlu ada satu masa untuk kita proceed
selagi kita tidak ada pengesahan. Akan tetapi, saya cuma hendak tanya, secara am
dahulu sekiranya seseorang itu dia tidak hadir tetapi oleh kerana kita boleh kenal pasti
waris itu, maka walaupun hearing proceed tetapi portion bagi waris yang tidak hadir itu
masih disimpan. Akan tetapi, kalaulah ada pindaan baru ini sama ada prosiding hearing
itu akan —Maksud saya tidak akan ambil kira waris yang tidak dapat hadir tanpa dokumen
tersebut.

01940

Adakah portion itu masih diambil kira? Last sekali adalah berkenaan dengan
pegawai yang boleh membenarkan jualan satu hartanah sekiranya dapat sokongan dua
pertiga majoriti. Di sini saya rasa dia ada pro and con, saya minta kementerian jelaskan.
Kalau katakan dalam satu pertiga minoriti tersebut adakah mereka yang tidak setuju ini
masih berhak untuk masuk kaveat untuk menahankan penjualan tersebut. Sekiranya ia
masih ada hak untuk masuk kaveat untuk penjualan tersebut adakah tidak ia wujud
percanggahan antara akta yang kita hendak enact ini berkenaan dengan hak satu pertiga
minoriti tersebut.

Saya harap semua ini boleh dapat uruskan untuk mempermudahkan dan bukan
menyusahkan. Sekian, terima kasih.
