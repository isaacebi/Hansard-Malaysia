DR.26.10.2021 31

Jawatankuasa HARMONI secara bersama dengan pihak JAKIM. Tidak ada apa-apa
peruntukan kuasa. Dia lebih kepada penyelarasan sahaja daripada segi keharmonian.
Akan tetapi, di peringkat kerajaan-kerajaan negeri ini dia lain sikit kerana — contoh tanah
ini adalah kuasa kerajaan — saya ingat dia orang tengah bergaduh fasal agama agaknya.

Contohnya tanah. Tanah adalah kuasa kerajaan negeri. Saya bagi contoh Perlis
ada Jawatankuasa Induk Rumah Ibadat Bukan Islam, Jawatankuasa Teknikal Rumah
Ibadat Bukan Islam. Apa yang saya hendak maklumkan kepada Yang Berhormat, bagi
jawatankuasa-jawatankuasa yang telah diwujudkan di peringkat negeri ini, pihak kerajaan
negeri boleh mempertimbangkan kepada perkara-perkara — Contohnya pemberi milikan
tanah ataupun bab yang berkaitan dengan peruntukan yang perlu disediakan seperti yang
wujud di Sarawak di bawah UNIFOR.

Jadi, keputusan-keputusan itu boleh dibuat oleh kerajaan negeri tetapi tidak ada
peruntukan kuasa di bawah Jawatankuasa HARMONI yang diwujudkan di peringkat
kementerian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli Yang Berhormat tidak ada soalan tambahan kedua. Ahli Yang
Berhormat sekarang tamatlah sesi untuk waktu pertanyaan-pertanyaan bagi jawab lisan
pada hari ini. Terima kasih Ahli-ahli Yang Berhormat.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

12.02 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga dibahas dan diputuskan D.R. 2/2021 Rang Undang-undang
Perbadanan Insurans Deposit Malaysia (Pindaan) 2021, D.R. 5/2021
Rang Undang-undang Pemuliharaan Hidupan Liar (Pindaan) 2021 dan
D.R. 6/2021 Rang Undang-undang Harta Pusaka Kecil (Pembahagian)
(Pindaan) 2021 di nombor 1, 2 dan 3 dalam Aturan Urusan Mesyuarat
dan Usul-usul hari ini dan selepas itu Majlis Mesyuarat akan
ditangguhkan sehingga jam 10.00 pagi hari Rabu, 27 Oktober 2021”.

Menteri Perpaduan Negara [Datuk Halimah binti Mohamed Sadique]: Tuan
Yang di-Pertua, saya mohon menyokong. Terima kasih.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Sim Chee Keong [Bukit Mertajam]: Peraturan mesyuarat Tuan Yang di-
Pertua.
