46 DR.26.10.2021

tidak boleh menjual produk-produk kerana ini akan sendirinya membunuh ejen-ejen yang
telah pun dilantik oleh mereka sendiri.

Isu_seterusnya yang saya hendak bangkitkan ialah masalah seperti yang
dibangkitkan oleh Yang Berhormat Sepang tadi. Sementara bank dan juga insurans-
insurans company mempunyai institusi seperti PIDM boleh membantu mereka dalam
menyelesaikan masalah mereka tetapi apa nasib pendeposit-pendeposit awam, public at
large yang mempunyai kompelin terhadap tindakan-tindakan bank ataupun tindakan-
tindakan syarikat insurans ini yang melanggar akta ataupun langgar tatasusila, di
manakah tempat mereka untuk mengadu? Saya difahamkan kita boleh kompelin dekat
Bank Negara. Akan tetapi, adakah public tahu bahawa ada satu department di Bank
Negara itu boleh menerima kompelin-kompelin dari public?

Jadi, ini harus kerajaan memastikan mereka yang mempunyai masalah dengan
syarikat-syarikat insurans, mereka yang mempunyai masalah dengan bank-bank harus
ada tempat untuk mengadu dan harus ada tempat untuk melaporkan kompelin mereka.
Mereka tahu apabila mereka memasukkan kompelin mereka, kompelin mereka akan
diambil tahu dan akan diberikan masa atau tempoh bilakah ia akan diselesaikan.
Sekurang-kurangnya mereka tahu bahawa ada satu entiti yang mengambil berat tentang
masalah yang mereka hadapi. Untuk itu, saya menyokong rang undang-undang ini Tuan
Yang di-Pertua. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sungai Petani. Seterusnya pembahas terakhir, saya jemput Yang Berhormat
Beruas, 10 minit.

2.38 ptg.

Dato’ Ngeh Koo Ham [Beruas]: Terima kasih Tuan Yang di-Pertua. Saya
bangun untuk membahaskan rang undang-undang meminda Akta Perbadanan Insurans
Deposit Malaysia (Pindaan) 2021.

Tuan Yang di-Pertua, PIDM ini memang satu skim yang baik untuk menjamin
deposit orang awam dengan institusi kewangan, tuan punya sijil takaful dan juga polisi
insurans. Ini untuk mengelak daripada krisis tahun 1980-an di mana banyak syarikat
penerima deposit tidak dapat membayar pendeposit-pendeposit dan ramai yang kerugian.
Ini krisis yang harus kita sentiasa ingati dan hindarkan. Walau bagaimanapun, dalam
industri insurans ini ada perlunya dibuat penambahbaikan seperti yang telah diutarakan
oleh Yang Berhormat Sepang tadi, bahawa apabila insurans diperlukan untuk membayar,
biasanya mereka akan cuba mendapat alasan untuk tidak membayar.

Tuan Yang di-Pertua, pada lazimnya setahu saya amalan sekarang ini ialah
bahawa apabila seseorang itu beli insurans, mereka hanya diberikan cover note tanpa
diberikan polisi sepenuhnya.

01440

Apabila berlakunya sesuatu keadaan yang memerlukan insurans membayar,
mereka akan dengan izin, read the small print ataupun menggunakan syarat-syarat yang
dinyatakan dalam polisi insurans untuk tidak membayar. Kerajaan haruslah mengatasi
masalah ini. Kalaupun satu hari nanti Perbadanan Insurans Deposit Malaysia, saya
haraplah masa perlunya dibayar mana-mana wang kepada rakyat kerana mana-mana
institusi kewangan tidak berkeupayaan, ini tidak berlaku.

Saya memberi dua contoh misalan yang saya pernah diberitahu ataupun aduan
yang telah dikemukakan kepada saya. Kes pertama, di mana sebuah excavator, tuan
punya sebuah excavator telah membeli satu comprehensive insurance, maksudnya apa-
apa yang berlaku haruslah dibayar coveragenya apabila berlaku kemalangan. Akan tetapi
malangnya insurans tidak membayar kerana menggunakan satu syarat dalam polisi yang
tidak diberikan semasa mereka membeli insurans.

Di mana pada kebiasaannya, kita peguam, anggap itu satu klausa ‘act of God’
iaitu tanah sinking maksudnya tiba-tiba tanah runtuh kerana mungkin tidak tahulah apa
yang berlaku di bawah tanah itu, ‘act of God’ di luar kawalan. Akan tetapi apa yang berlaku
