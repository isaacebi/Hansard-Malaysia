DR.26.10.2021 49

(ii) memperjelaskan bahawa_ produk  berkaitan _pelaburan
(investment linked to the revertive product) dengan izin, tidak
termasuk dalam tafsiran deposit dan oleh itu bukan di bawah
skop perlindungan PIDM; dan

(iii) mengemas kini dan meminda semula semua rujukan kepada
Akta Syarikat 1965 [Akta 125] yang lama kepada Akta Syarikat
2016 [Akta 777] yang baharu.

Pindaan lain yang dinyatakan secara khusus adalah pindaan bersifat kecil atau
consequential in nature, dengan izin. Tuan Yang di-Pertua, rang undang-undang ini juga
memasukkan peruntukan kecualian untuk menangani isu-isu yang boleh berbangkit
berikutan pindaan yang telah dicadangkan.

Yang Berhormat Bangi tadi ada bertanya tentang komposisi ahli pengarah.
Keperluan untuk menambah Ahli Lembaga Pengarah yang mempunyai latar belakang
perbankan insurans yang dicadangkan lantikan daripada wakil atau pesara daripada
Association of Banks in Malaysia, Life Insurance Association of Malaysia (LIAM) dan
Persatuan Insurans Am Malaysia. Wakil dari industri sebenarnya mempunyai konflik
kepentingan kerana perbincangan di mesyuarat pengarah meliputi kedudukan kewangan
dan strategi bank-bank dan syarikat insurans yang menjadi saingan mereka.

Namun, pesara dari industri adalah dibenarkan. PIDM pernah melantik pesara
sebagai Ketua Eksekutif sebagai Ahli Lembaga Pengarahnya. Kedua, Yang Berhormat
Bangi tanya tentang /nterfund Transfer seksyen 28(3). Kadar pengusutan mungkin lebih
cepat bagi sesuatu dana. Mekanisme untuk menganalisis, mengalirkan dari suatu
kumpulan dana ke kumpulan dana yang lain melalui jawatankuasa selain pentadbiran.

Pengurusan Kumpulan Wang PIDM adalah tertakluk kepada tadbir urus
governance dengan izin, yang baik. Pertama, pengurusan kumpulan dana termasuk
pemindahan antara kumpulan dana akan mengikut polisi dan prosedur yang diluluskan
dan tertakluk kepada pengawasan pengurusan risiko dan proses audit. Ini termasuk
pematuhan kehendak syariah. Keduanya, PIDM mendedahkan maklumat kewangan
untuk enam kumpulan dananya dalam penyata kewangannya yang di audit oleh Ketua
Audit Negara serta penyata tahunan dan laporan tahunan akaun PIDM turut dibentangkan
ke parlimen setiap tahun.

Ketiganya ialah istilah skim pemindahan...
Dr. Ong Kian Ming [Bangi]: Yang Berhormat, boleh tanya soalan tidak?
Tuan Haji Yamani Hafez bin Musa: Boleh.

Dr. Ong Kian Ming [Bangi]: Ya, untuk isu yang pertama itu apa yang saya
cadangkan adalah supaya pesara yang pernah menjadi pengurus ataupun management
team di bank, industri ataupun insurance company boleh dimasukkan sebagai wakil
industri. Bukan maknanya mereka hendak mewakili sesebuah syarikat tetapi untuk
memberi pandangan di mana keadaan kewangan sekarang adalah lebih rumit.

Ini kerana dalam Lembaga Pengarah yang ada sekarang ada hanya seorang
sahaja yang ada private banking punya pengalaman. Tiada seorang pun yang ada latar
belakang insurans. Saya tidak tahu sama ada Yang Berhormat Timbalan Menteri tahu
atau tidak. Jadi, cadangan saya ialah kenapa tidak boleh masukkan ini sebagai satu
pelantikan yang rasmi dalam terms of reference dalam akta ini?

Timbalan Yang di-Pertua: Terima kasih, Yang Berhormat Bangi. Silakan Yang
Berhormat Sipitang.

Tuan Haji Yamani Hafez bin Musa: Terima kasih Yang Berhormat Bangi. / think,
apa yang saya jawab tadi kita tidak mahu ada konflik. Mungkin mereka yang sudah
bersara dari private banking atau insurans mereka ini mungkin kita boleh consider...

Dr. Ong Kian Ming [Bangi]: Tidak ada konflik kerana seksyen 12 ternyata kata
kalau orang itu masih lagi bekerja dalam bank ataupun syarikat insurans mereka tidak
boleh menjadi Lembaga Pengarah. Jadi, apa yang saya kata adalah pesara.
