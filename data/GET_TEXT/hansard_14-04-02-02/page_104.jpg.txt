96 DR.26.10.2021

Tiger Conservation Task Force) atau ringkasnya MyTTF Tuan Yang di-Pertua. Pentingnya
pasukan petugas ini Yang Amat Berhormat Perdana Menteri menjadi pengerusi kepada
MyTTF ini. Di samping itu ada satu working group, satu jawatankuasa working group yang
dinamakan My Tiger Working Group (MyTWG) yang dipengerusikan oleh saya sendiri.
Ahli-ahlinya adalah semua exco-exco kerajaan negeri yang bertanggungjawab daripada
segi alam sekitar dan juga hidupan liar.

Inilah pentingnya perkara ini. Esok saya akan pergi ke satu tempat yang bernama
Sungkai Tiger Rescue Centre di Sungkai untuk melihat dan mengkaji perkara ini supaya
kita giatkan perkara ini. Lusa 28 hari bulan, saya akan membuat satu MoU dengan
pasukan Harimau Malaya iaitu pasukan bola sepak negara. Saya telah berhubung dengan
FAM untuk kami mengadakan MoU sama-sama safe Harimau Malaya dengan mana
beberapa percent daripada gate collection di stadium bola sepak mungkin akan
disumbangkan kepada tabung untuk safe Harimau Malaya ini.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, Yang Berhormat Menteri. Boleh? Kuala Langat. Yang Berhormat Menteri, saya
hendak ucapkan ribuan terima kasihlah sebab atas inisiatif di mana Perdana Menteri
menjadi pengerusi pada jawatankuasa ini. That is the way to go forward. Akan tetapi saya
hendak juga put on record untuk ucapkan ribuan terima kasih kepada Polis Diraja Malaysia
juga yang telah bagi pasukan Senoi Praaq yang telah digunakan untuk kawalan hutan
untuk Harimau Malaya.

Begitu juga saya hendak minta Yang Berhormat Menteri, ini tidak silap saya
Menteri, ada satu pasukan anjing juga yang kita telah pelihara, K9. / think we use some
foreign countries help untuk anjing ini. Pasukan itu masih adakah atau kita akan
perkembangkan pasukan itu juga? Terima kasih Yang Berhormat Menteri.

Datuk Seri Takiyuddin bin Hassan: Okey, terima kasih Yang Berhormat Kuala
Langat sahabat saya yang saya sebut tadi. Saya hargai segala inisiatif yang telah beliau
ambil. Saya akan ambil perhatian perkara yang telah di...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, Yang Berhormat Menteri, masa sudah tamat. Kalau boleh dirumuskan dan...

Datuk Seri Takiyuddin bin Hassan: Ya. Saya akan berikan jawapan bertulislah.
Timbalan Yang di-Pertua [Dato’ Mohd Rashid Hasnon]: ...Secara bertulis.

Datuk Seri Takiyuddin bin Hassan: Tuan Yang di-Pertua, secara umumnya
banyak lagi perkara yang perlu sebutkan di sini tetapi secara umumnya saya telah
menyentuh perkara-perkara yang penting untuk saya ketengahkan atau saya highlight kan
dalam perbahasan dan juga pembentangan ini. Akhirnya saya ingin menyatakan bahawa
pindaan kepada Akta 716 ini adalah satu yang amat wajar dan tepat. It’s very timely untuk
kita menuju ke arah yang lebih harmoni di dalam negara kita ini, bukan sahaja di kalangan
rakyat jelata tetapi juga hidupan liar dan juga habitatnya.

Akhirnya saya mengambil kesempatan sekali lagi mengucapkan jutaan terima
kasih kepada semua Ahli Parlimen dan juga semua pihak yang telah memberikan
kerjasama sehingga saya dapat membentangkan rang undang-undang ini dengan
sebaiknya. Terima kasih, .

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli-ahli Yang Berhormat, sekarang saya kemukakan masalah
kepada Majlis bagi diputuskan. Masalahnya ialah bahawa rang undang-undang ini
dibacakan kali yang kedua, sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]
