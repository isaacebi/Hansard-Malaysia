40 DR.26.10.2021

Perbadanan Insurans Deposit Malaysia hendaklah sentiasa mengikuti
perkembangan jenis produk bank yang diperkenalkan dari semasa ke semasa supaya
perlindungan pelabur atau pendeposit tidak diabaikan.

Saya ingin mencadangkan Perbadanan Insurans Deposit Malaysia bekerjasama
dengan Bank Negara dan bank-bank untuk mengkaji kemungkinan memberi perlindungan
kepada pemegang saham amanah dan produk-produk yang takrifan sedia ada. Ini adalah
untuk menjamin industri bank makin berkembang.

Saya juga berharap Perbadanan Insurans Deposit Malaysia akan bekerjasama
dan mengkaji selalu fungsi mereka supaya industri bank-bank Malaysia akan berkembang
dengan baik dan pendeposit-pendeposit dapat perlindungan yang baik. Itu sahaja
daripada saya, saya bercadang menyokong RUU ini, terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Tebrau. Sekarang saya jemput seterusnya Yang Berhormat Sepang.

12.37 tgh.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua kerana membenarkan saya untuk turut sama berbahas mengenai pindaan ke
atas Akta Perbadanan Insurans Deposit Malaysia 2011.

Tuan Yang di-Pertua, oleh sebab di peringkat dasar saya ingin pertamanya
menyentuh bahawa secara umumnya Tuan Yang di-Pertua kita tahu bahawa dalam skim
insurans ini biasanya selalu dijanjikan janji-janji yang indah semasa mereka ingin
mendapatkan orang-orang untuk menandatangani proposal form untuk ambil insurans
dalam bahasa mudahnya.

Akan tetapi, apabila tiba ketika waktu untuk membayar pampasan dan sebagainya
ketika itulah selalunya pihak insurans ini dia akan mencari alasan apa sahaja untuk
membolehkan mereka tidak bayar.

Tuan Yang di-Pertua, sahabat saya Yang Berhormat Bangi dan juga Yang
Berhormat Subang mereka ini adalah terlibat banyak dengan syarikat-syarikat korporat
tetapi saya Tuan Yang di-Pertua sepanjang saya menjadi peguam hampir 25 tahun, Tuan
Yang di-Pertua saya banyak mewakili rakyat yang melarat.

Saya bukan lawyer's wall street, saya adalah lawyer on the street. Jadi Tuan Yang
di-Pertua, saya bercakap ini kerana saya bercakap untuk pihak rakyat. Tuan Yang di-
Pertua, idea mengadakan Akta Perbadanan Insurans Deposit Malaysia ini adalah untuk
membolehkan sekiranya bank-bank menjadi klien kepada PIDM ini, sekiranya mereka
menghadapi masalah wang yang didepositkan dalam bank-bank mereka itu iaitu wang
rakyat tidak akan terlepas begitu sahaja maknanya ada satu pampasan sehingga ke—
walaupun diletakkan tadi kata Yang Berhormat Pasir Mas sehingga RM250,000 betul.
Mungkin saya bersetuju dengan Yang Berhormat Pasir Mas kemungkinan boleh kita
fikirkan untuk tambah jumlah itu kerana mereka yang deposit wang itu mungkin
mendepositkan wang lebih daripada RM250,000.

Jadi kita mungkin kena fikir pada waktu ini khususnya di waktu-waktu COVID ini.
Jadi Tuan Yang di-Pertua, saya berasakan bahawa kalau kita betul ingin mengkaji PIDM
ini. Saya dapati memang satu massive amendment. Secara prinsipnya saya tidak ada
masalah sangat dengan segala pindaan itu. Akan tetapi, saya ingin supaya pihak yang
terlibat ini untuk membuat satu mungkin sudah sampai masanya untuk kita betul-betul
buat satu seminar untuk membolehkan satu skim insurans yang baru untuk kita tawarkan
yang lebih bersifat equitable dengan izin dan juga fair kepada semua pihak.

01240

Ini sebab Tuan Yang di-Pertua, selalunya dalam kes insurans ini, ramai pihak
yang menulis mengatakan bahawa dia adalah satu skim di mana tidak adanya satu /evel
playing field, tidak sama rata. Padang tidak sama rata.

Saya hendak beri contoh Tuan Yang di-Pertua dalam insurans-insurans biasa,
banyak kes di mahkamah Tuan Yang di-Pertua, mereka sudah bayar premium, mereka
