DR.26.10.2021 47

ialah jentolak ini ataupun excavator ini sedang bekerja dekat tepi dengan membersihkan
satu longkang. Memang jentera ini berat dan kerana dalam laporan dinyatakan tanah itu
sink a little bit. Dia menggunakan kerana ada sinking, jadi tak bayar.

Lagi satu jenis keadaan di mana professional insurance peguam, satu kes di
mana peguam itu mempunyai insurans sebanyak RM2 juta. Akan tetapi malangnya
seorang anak guamnya telah kerugian RM1 juta yang telah disimpan di pejabat peguam
itu. Oleh sebab peguam cuba menyelesaikan perkara, dia telah berlengah untuk
memberitahu pihak insuransnya dan kerana masa 14 hari dalam syarat insurans mesti
diberitahu syarikat insurans, mana-mana tuntutan yang akan timbul dalam masa 14 hari,
peguam itu tidak memberitahu kepada pihak insurans.

Akhirnya, peguam tidak berupaya membayar balik RM1 juta wang berkenaan dan
insurans enggan membayarnya atas alasan pihak peguam tidak memberitahu syarikat
insurans dalam masa 14 hari.

Tuan Yang di-Pertua, dalam profesional insurans ini, kita nak melindungi anak
guam. Kalau dalam keadaan ini, insurans dibenarkan tidak membayar, it will defeat the
very purpose of the insurance.

Jadi akhir kata, saya merayu kepada pihak kerajaan agar menggubal undang-
undang dengan jelas supaya syarikat insurans dimestikan membayar dan tidak boleh
menggunakan alasan-alasan sedemikian untuk menidakkan hak mereka yang telah
membayar premium untuk membeli insurans. Terima kasih, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beruas. Sekarang tamatlah perbahasan. Saya dengan ini menjemput Yang
Berhormat Menteri atau timbalannya untuk menjawab, 15 minit.

2.44 ptg.

Timbalan Menteri Kewangan Il [Tuan Haji Yamani Hafez bin Musa]: Terima
kasih Tuan Yang di-Pertua. Izinkan saya pertamanya, merakamkan ucapan terima kasih
kepada semua Ahli-ahli Yang Berhormat yang telah mengambil bahagian dalam
perbahasan Rang Undang-undang Perbadanan Insurans Deposit Malaysia (PIDM)
(Pindaan) 2021 dan saya ingin merakamkan penghargaan ke atas semua cadangan dan
pandangan, syor dan rujukan serta idea dan teguran yang telah diberi.

Tuan Yang di-Pertua, Rang Undang-undang Perbadanan Insurans Deposit
Malaysia (Pindaan) 2021 ini akan:

(i) meningkatkan keberkesanan tadbir urus korporat PIDM;

(ii) memperkasakan kesediaan dan kecekapan operasi PIDM
dalam melaksanakan fungsi dan kewajipannya untuk
menggalakkan kestabilan sistem kewangan Malaysia;

(iii) meningkatkan keberkesanan pentaksiran premium dan levi
institusi anggota PIDM; dan

(iv) meningkatkan keberkesanan- pentadbiran _ penjelasan
penyelarasan pelaksanaan kuasa PIDM_ serta_ untuk
membetulkan kesilapan tipografi.

Fasal 4 sehingga 8 adalah merupakan pindaan yang untuk meningkatkan
keberkesanan dan kebertanggungjawaban tadbir urus Lembaga PIDM seperti berikut:

(i) Pengarah ex-officio PIDM iaitu KSP dan Gabenor Bank Negara
Malaysia diberi kuasa untuk melantik pengarah silih ganti
(alternate director) masing-masing dan untuk menghadiri
Mesyuarat Lembaga Pengarah sekiranya pengarah ex-officio
tidak dapat menghadirkan diri; dan

(ii) satu peruntukan baharu diperkenalkan untuk memupuk
kepelbagaian lembaga (board diversity) dengan tujuan
memastikan Lembaga Pengarah PIDM mempunyai wakil yang
