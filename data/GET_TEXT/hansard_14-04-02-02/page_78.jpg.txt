70 DR.26.10.2021

Tuan Shaharizukirnain bin Abd Kadir [Setiu]: Serban itu sunah Nabi.

Tuan Mohamed Hanipa bin Maidin [Sepang]: Ala cakap saja guna ayat al-
Quran tetapi kaki penipu semua temberang saja.

Dato' Haji Salim Sharif [Jempol]: Ini bukan hidupan liar ini.
Tuan Shaharizukirnain bin Abd Kadir [Setiu]: Jangan dok hina serban.

Tuan Mohamed Hanipa bin Maidin [Sepang]: Tuan Yang di-Pertua, mereka
temberang lebih ini Tuan Yang di-Pertua. Anyway, saya harap...

Tuan Shaharizukirnain bin Abd Kadir [Setiu]: Yang Berhormat Sepang
temberang.

Timbalan Menteri Pendidikan Il [Datuk Mohamad bin Alamin]: Yang
Berhormat Sepang ini melalutlah.

Tuan Mohamed Hanipa bin Maidin [Sepang]: Lagi satu harimau, harimau pun
ada masalah juga. Katanya ada kepupusan. Jadi, saya harap Tuan Yang di-Pertua, kalau
boleh pihak Menteri menjaga betul binatang-binatang ini. Binatang-binatang lebih baik
dipelihara daripada kita pelihara orang-orang tertentu dalam politik ini knususnya daripada
PAS itu. Kalau boleh termasuklah dalam yang boleh dipupuskan pun okey. Sekian, terima
kasih.

Dato’ Sri Azalina Othman Said [Pengerang]: Yang Berhormat Jempol.

4.24 ptg.

Dato' Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera, salam Keluarga Malaysia. Terima kasih
Tuan Yang di-Pertua kerana mengizinkan saya turut sama bagi membahaskan RUU
Pemeliharaan Hidupan Liar (Pindaan) 2021. RUU ini telah dibentangkan terdapat
keperluan dan desakan daripada rakyat untuk menambah baik dengan memasukkan
peruntukan baharu supaya akta ini selaras dengan perkembangan semasa.

Pada hemat saya, RUU ni sememangnya perlu disegerakan dan diluluskan untuk
menambah baik dan dimasukkan peruntukan baharu supaya akta ini selaras dengan
perkembangan semasa. Pada hemat saya ia perlu disegerakan kerana kita ingin
memelihara kehidupan liar daripada ia terus pupus. Oleh yang demikian, saya ucapkan
tahniah dan syabas kepada kerajaan, kepada kementerian yang telah membawa RUU ini
ke Parlimen. Secara umumnya, saya menyokong segala pindaan di bawah kerajaan pada
kali ini namun terdapat beberapa perkara yang perlu diberikan perhatian.

Selain daripada memasukkan peruntukan baharu, pindaan ini juga turut
meningkatkan kadar penalti bagi kesalahan tertentu. Denda maksimum RM500,000 akan
ditingkatkan kepada RM1 juta, penjara maksimum pula akan dinaikkan kepada 15 tahun
berbanding sebelum ini iaitu 10 tahun. Berdasarkan Akta Pemeliharaan Hidupan Liar, babi
hutan merupakan antara haiwan yang dilindungi. Ini bermakna mana-mana individu yang
menembak, menjerat dan membunuh babi hutan adalah merupakan satu kesalahan.
Soalan saya, apakah hukuman kepada individu yang ditangkap melakukan kesalahan
tersebut menerusi pindaan ini?

Isu babi hutan ini amat membimbangkan kepada penduduk kawasan luar bandar
khususnya pada mereka yang mengusahakan tanaman dan kebun termasuk di kawasan
gugusan kawasan saya contohnya di Palong dan di Serting. Isu babi ini telah mengganggu
ketenteraman masyarakat kerana menerobos masuk ke kawasan tempat tinggal mereka.
Begitu juga dengan berlaku di Palong 7, terdapat antara peneroka yang telah meninggal
dunia sekitar dua tahun yang lalu akibat disondol oleh babi hutan ketika sedang menoreh.
Ada juga di antara penduduk yang telah terlibat dalam kemalangan jalan raya akibat babi
hutan ini memasuki rumah ibadah, surau, masjid, tadika, sekolah dan semua tempat
perumahan.

Pada pendapat saya, di samping ini — kita meletakkan kepentingan untuk
melindungi hidupan liar, kerajaan juga perlu mempertimbangkan terhadap nasib rakyat
penduduk yang terancam akibat babi hutan. Tindakan sebilangan besar para petani yang
