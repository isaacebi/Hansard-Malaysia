DR.26.10.2021 53

Menteri. So, guna masa kecederaan. Sila jawab tentang isu-isu e-wallet, isu yang saya
bangkit tentang account consolidated fund dan juga dua isu utama ini. Silakan.

Tuan Pengerusi [Dato' Mohd Rashid Hasnon]: Yang Berhormat Bukit Bendera
kena rujuk fasal. Ini dalam Jawatankuasa, saya Pengerusi. Sebutkan, kena spesifik.

Tuan Mohamed Hanipa bin Maidin [Sepang]: Tuan Pengerusi, saya minta ...

Tuan Wong Hon Wai [Bukit Bendera]: Yang Berhormat Timbalan Menteri mesti
ada jawapan. Itu tadi fasal — saya cari fasal itu.

Tuan Mohamed Hanipa bin Maidin [Sepang]: Tuan Pengerusi, sebenarnya
saya tidak hendak berucap. Saya hendak katakan minta yang tidak jawab hari itu, minta
jawapan bertulislah.

Tuan Pengerusi [Dato' Mohd Rashid Hasnon]: Ya, saya akan sebut nanti.

Tuan Mohamed Hanipa bin Maidin [Sepang]: Bukan apa, dia tidak cakap
jawapan bertulis pun.

Tuan Wong Hon Wai [Bukit Bendera]: Ya, Fasal 1 iaitu tajuk ringkas akta itu.
Tadi saya bangkitkan isu e-wallet dan isu akaun 2020 untuk PIDM.

Tuan Pengerusi [Dato' Mohd Rashid Hasnon]: Terima kasih. Sila Yang
Berhormat Timbalan Menteri, beri jawapan.

Timbalan Menteri Kewangan II [Tuan Haji Yamani Hafez bin Musa]: Fasal 1
ini adalah tidak ada kena mengenai dengan e-wallet. la dicadangkan untuk berkuat kuasa
bagi tarikh ditetapkan oleh Yang Berhormat Menteri memberi pemberitahuan dalam warta
dan Yang Berhormat Menteri boleh menetapkan tarikh yang berlainan bagi
penguatkuasaan peruntukan dalam akta ini dan pindaan ini adalah untuk memasukkan
sub perenggan 1(2) dan rang undang-undang ini memperuntukkan antara lainnya
peruntukan baharu berkenaan pentaksiran premium dan levi.

Sub perenggan 1(2) ini berkenaan permulaan tarikh kuat kuasa ini adalah perlu
untuk tujuan kecekapan operasi PIDM dalam pentaksiran premium dan levi adalah penting
bahawa tarikh kuat kuasa peruntukan berkenaan dan pentaksiran premium dan levi dalam
Akta PIDM (Pindaan) 2021 diselaraskan dengan permulaan tahun taksiran dan bukannya
pada tarikh perkenan Diraja atau tarikh penyiaran warta bila yang mungkin berlaku pada
bila-bila dalam satu tahun.

Mungkin saya jawab sedikit tentang apa yang dimaksudkan oleh Yang Berhormat
tadi.

Tuan Pengerusi [Dato' Mohd Rashid Hasnon]: Yang Berhormat Timbalan
Menteri, mungkin mana-mana yang tidak dijawab, boleh dibuat secara bertulis. You must
say the statement ya.

Tuan Haji Yamani Hafez bin Musa: Okey. Mana-mana yang tidak dapat dan
tidak sempat saya jawab tadi, saya akan jawab secara bertulis.

Tuan Pengerusi [Dato' Mohd Rashid Hasnon]: Baik, terima kasih. Ada yang
hendak bangun lagi?

Tuan Haji Wan Hassan bin Mohd Ramli [Dungun]: [Bangun]

Tuan Mohamed Hanipa bin Maidin [Sepang]: Tuan Pengerusi, saya ingin bahas
sikit. Tuan Pengerusi.

Tuan Pengerusi [Dato' Mohd Rashid Hasnon]: Yang Berhormat Dungun kena
sebut ada fasal mana.

3.07 ptg.
Tuan Haji Wan Hassan bin Mohd Ramli [Dungun]: Fasal 5, pinda seksyen 12.
Tuan Pengerusi [Dato' Mohd Rashid Hasnon]: Ya, Fasal 5.
