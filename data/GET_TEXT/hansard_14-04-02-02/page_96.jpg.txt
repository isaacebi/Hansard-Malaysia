88 DR.26.10.2021

5.39 ptg.

Tuan Karupaiya a/l Mutusami [Padang Serai]: Salam sejahtera, salam
harapan. Terima kasih Tuan Yang di-Pertua. Terima kasih untuk memberi peluang untuk
Padang Serai berbahas RUU ini.

01740

Saya dengan rendah hati ingin membahaskan Rang Undang-undang
Pemuliharaan Hidupan Liar (Pindaan) 2021. RUU ini akan membincangkan
penambahbaikan yang akan dilakukan terutama dalam perkara yang melibatkan
penganjuran, pertunjukan dan kebajikan hidupan liar di Malaysia. Saya percaya ini
memberi keadilan kepada semua kehidupan liar yang telah disalahgunakan oleh manusia
bagi membuat duit.

Tanggungjawab kita semua adalah untuk memastikan keselamatan dan kebajikan
hidupan liar ini dijaga sepenuhnya oleh rakyat Malaysia. Apa yang menarik dengan
pindaan ini adalah RUU ini tidak membenarkan apa-apa jerat dipasang kecuali atas tujuan
penyelidikan dan kajian atas spesies tersebut. Pemasangan jerat telah menyebabkan
begitu banyak hidupan liar terkorban atau cacat.

Tuan Yang di-Pertua, daripada tahun 2015 hingga 2018, sebanyak 75 ekor
spesies telah terkorban disebabkan jerat. Dengan pindaan ini, sesiapa yang memasang
jerat bukan tujuan penyelidikan, boleh dikenakan denda. Pemasangan jerat ini adalah
patut diharamkan sejak dahulu dan dengan pindaan yang terbaru ini akan memastikan
perkara ini akan berlaku. Saya ingin mencadangkan bahawa apa-apa_ pertunjukan
hidupan liar yang memberi kesan fizikal atau mental kepada haiwan tersebut mestilah
dihentikan walaupun mempunyai permit dan lesen. Saya melihat kerajaan perlu lebih
agresif untuk tidak membenarkan apa-apa pertunjukan haiwan yang memberi mudarat
kepada haiwan tersebut.

Saya percaya RUU perlu digerakkan rentas kementerian dan organisasi serta
agensi bagi memastikan pelaksanaan itu lebih berimpak dalam mengawal kes-kes dan
salah guna yang melibatkan promosi dan penjualan hidupan liar. Terdapat keperluan
untuk semua perkara yang disuarakan oleh saya diambil serius dalam memastikan setiap
polisi atau langkah yang dibuat oleh kerajaan akan memberi manfaat secara maksimum
kepada rakyat Malaysia.

Saya juga mencadangkan agar pokok buah-buahan ditanam di kawasan hutan
mengelakkan daripada kera-kera datang ke kawasan perumahan. Dengan ini, saya
menyokong. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Padang Serai. Yang
Berhormat Kangar, silakan.

5.43 ptg.

Tuan Noor Amin bin Ahmad [Kangar]: Bismillahi Rahmani Rahim.
Alhamdulillahi Rabbil Alamin. [Membaca doa] Terima kasih Tuan Yang di-Pertua. Selamat
panjang umur dan semoga dipermudahkan segala urusan.

Tuan Yang di-Pertua: Amin.

Tuan Noor Amin bin Ahmad [Kangar]: Saya terpanggil untuk mengambil
bahagian dalam perbahasan rang undang-undang ini kerana sebagai seorang graduan
dalam bidang perhutanan, pengurusan hidupan liar adalah salah satu subjek yang wajib
saya ikuti semasa di universiti. lsu seperti ini jarang diperkatakan oleh orang-orang politik.
Mungkin kerana ia tidak boleh diterjemahkan sebagai undi namun ia sebenarnya
mempunyai kaitan rapat dengan tujuan pembangunan yang lebih luas iaitu bagi
mengekalkan keseimbangan ekosistem. Apatah lagi dalam dunia hari ini bercakap tentang
sustainable development goals, dengan izin.

Pada 3 Mac yang lalu, Hari Hidupan Liar Sedunia 2021 disambut dengan tema
“Forest and Livelihoods: Sustaining People and Planet”, dengan izin. Secara tersiratnya,
ia memberi isyarat bahawa hidupan liar ini memerlukan satu habitat yang sesuai untuk
