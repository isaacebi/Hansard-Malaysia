86 DR.26.10.2021

kawasan hutan ini, binatang-binatang liar ini akan masuk ke kampung-kampung dan
kebun-kebun rakyat jelata.

Kalau kehidupan rakyat jelata terancam, memanglah mereka tidak ada cara lain
dan mereka akan cuba untuk melindungi tanaman mereka dengan membunuh atau
meracun binatang-binatang liar ini.

01730

Kegagalan kedua ialah — sebelum itu saya ingin mencadangkan kepada pihak
kerajaan apabila membuka sesuatu hutan atau membersihkan hutan ini, pastikan salah
satu tempat lain disediakan untuk memastikan hidupan liar ini boleh diangkut ataupun
dipindahkan kepada tempat untuk mereka hidup di satu tempat kawasan yang lain.

Saya juga dapati bahawa pihak PERHILITAN memang tidak ada pengangkutan
ataupun tenaga kerja yang mencukupi untuk mengangkut terutamanya binatang-binatang
liar yang besar seperti gajah. Di merata-rata tempat sama ada di Sabah dan Sarawak
ataupun Pahang, Terengganu atau Kelantan didapati banyak aduan telah dibuat kepada
pihak PERHILITAN tetapi mereka tidak mampu untuk menjalankan tugas memindahkan
binatang-binatang liar yang dilindungi ini terutamanya gajah-gajah. Jadi saya mohon
kerajaan memberikan peruntukan yang mencukupi dan pegawai tenaga kerja yang
mencukupi untuk memastikan kerja pemindahan ini dapat dijalankan dengan baik.

Isu yang kedua yang saya ingin bangkitkan dan saya bantah dengan sekeras-
kerasnya di sini ialah cadangan untuk menaikkan hukuman ke atas mereka yang
dikatakan melakukan kesalahan dalam kesalahan di bawah akta ini. Tuan Yang di-Pertua,
bagi saya denda RM500,000 dan penjara sampai 10 tahun ini sudah mencukupilah untuk
menghindarkan siapa-siapa daripada melakukan kesalahan di bawah_ akta_ ini.
Masalahnya ialah enforcement (penguatkuasaan) yang masalah kita tidak ada pegawai
yang mencukupi untuk melaksanakan penguatkuasaan di bawah akta ini. Akhirnya
sungguhpun undang-undang ada tetapi tidak terlaksananya penguatkuasaan.

Apabila kita menaikkan had denda dan hukuman penjara ini kepada satu tahap
yang terlalu tinggi, bagi saya hukuman yang lebih teruk daripada culpable homicide, not
amounting to murder atau grievous hurt untuk manusia. Jadi kita seakan-akan
menganggap binatang ini lebih penting daripada manusia nilainya. Jadi saya mohonlah
supaya perkara yang betul dibuat kerana dengan hukuman terlalu tinggi tentu akan
berlakunya rasuah dan akhirnya orang yang menjadi mangsa terbiar dalam penjara
bertahun-tahun adalah mangsa rakyat biasa seperti Orang Asli dan mereka yang duduk
berdekatan dengan hutan. Bagi golongan rakyat ini sudah kebiasaan generasi mereka
membunuh binatang-binatang sebagai makanan.

Mereka tidak tahu sama ada binatang ini dilindungi secara penuh atau tidak.
Kalaulah mereka tidak tahu dan terbunuhnya seekor binatang yang dikatakan di bawah
perlindungan penuh, mereka boleh dipenjarakan sampai 15 tahun dan didenda RM1 juta.
Kalau mereka tidak ada duit, akan tambah lagi berapa tahun lagi untuk dipenjarakan.
Adakah ini adil? Bagi saya, Tuan Yang di-Pertua saya harap cara yang betul ialah
pelaksanaan atas undang-undang yang sedia ada dan pastinya janganiah mereka yang
tidak ada duit untuk rasuah ini akhirnya jadi mangsa hukuman yang terlalu berat ini.

Jadi saya harap pihak kerajaan mempertimbangkan isu menaikkan denda dan
penjara ini dalam akta ini supaya rakyat biasa jangan jadi mangsa. Terima kasih.

Tuan Yang di-Pertua: Terima kasih, Yang Berhormat Beruas. Seterusnya Yang
Berhormat Hulu Langat.

5.35 ptg.

Datuk Haji Hasanuddin bin Mohd Yunus [Hulu Langat]: Bismillahir Rahmanir
Rahim. Terima kasih, Tuan Yang di-Pertua. Mengucapkan tahniah dan terima kasih
kepada kementerian dan pegawai-pegawai yang telah menyediakan RUU Pemuliharaan
Hidupan Liar (Pindaan) 2021 sehingga dapat dibahaskan di Parlimen ini.

Saya ingin membawa semangat pegawai-pegawai di kementerian Yang
Berhormat Menteri. Firman Allah SWT, [Membaca sepotong ayat Al-Quran] “Allah SWT
