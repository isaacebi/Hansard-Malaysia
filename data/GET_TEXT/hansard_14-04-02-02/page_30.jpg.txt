22 DR.26.10.2021

Maka soalan saya adalah adakah itu proportion percentage itu tidak adil kepada
penduduk Sarawak, khususnya penduduk Sarawak merupakan lebih kurang 10 peratus
daripada penduduk populasi Malaysia. Soalan saya juga menuju kepada adakah ada
penyalahgunaan pembekal-pembekal paket minyak di mana walaupun mereka buat
tuntutan untuk claim subsidi daripada kementerian, tetapi mereka tidak membekalkan satu
kilogram paket minyak di pasaran supaya sampai sekarang amatlah kekurangan satu
kilogram minyak di pasaran sehingga golongan yang miskin terpaksa untuk membeli
minyak dengan harga yang semakin hari semakin tinggi.

Tuan Yang di-Pertua: Terima kasih.
#1130

Dato Sri Alexander Nanta Linggi: Terima kasih Tuan Yang di-Pertua. Terima
kasih Yang Berhormat Stampin. Apa yang dinyatakan oleh Yang Berhormat Stampin itu
bagi saya separa betul, separa tidak betul. Okey, sebenarnya kalau ikut purata mengikut
jumlah penduduk Sarawak, penduduk kita kurang lebih 2,816,000 orang penduduk. Jadi,
peratus penduduk kita tidak sampai 10/100, hanya 8.6 peratus sahaja. Jadi, ini dikira
dengan teliti Yang Berhormat.

Jadi, 4,217 metrik tan itu adalah kurang lebih dalam purata nisbah penduduk
seluruh Malaysia di Sarawak dan dikira juga kalau mengikut sebenarnya tidak ada
penyelewengan, betul memang mencukupi. Tidak ada masalah, malah lebih. Dikatakan
tidak mencukupi itu ia bukan merata-rata tempat, ada sesetengah tempat. Saya pun teliti
sebab saya prihatin seperti Yang Berhormat Stampin juga.

Sebenarnya, ya ada ketirisan. Itu penguat kuasa Yang Berhormat sendiri tahu
selaku mantan timbalan menteri, sentiasa memantau dan sentiasa on the ground, kata
orang untuk menangani masalah ini.

Kedua, ada kes-kes di mana tidak mencukupi itu baru-baru ini mungkin ia lebih
ketara dalam bulan-bulan lepas kerana ada Program Bakul Makanan yang diedarkan.
Jadi, pada masa itu di pekan-pekan kecil banyak Program Bakul Makanan ini dibeli
daripada peruncit di tempat itu yang menimbulkan, ada keadaan tidak ada bekalan
mencukupi di peringkat retails di pekan-pekan ini.

Oleh sebab itu, saya menasihatkan kalau ada program sebegini biarlah beli
daripada pemborong supaya tidak mengganggu bekalan di peringkat runcit di pekan-
pekan kecil di pedalaman. Kalau di bandar juga betul kata Yang Berhormat ada syarikat
pembungkus, pengusaha ini tidak beretika. Mereka diberi peluang dan ruang untuk
menjalankan perniagaan ini, mereka tipu, tidak menjual kepada retailer atau peruncit untuk
kegunaan B40 atau M40. Mereka mengaut keuntungan tidak berpatutan.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Oleh sebab itu kita sekarang ada 19 kes kita tangkap mereka dan kita hadap ke
mahkamah pun. Ada juga mereka ini merayu kepada KPDNHEP, kepada saya melalui
[Tidak jelas] tetapi saya tidak layan sebab mereka buat kesalahan, sebab kita tak nak ada
situasi timbul seperti mana yang dikatakan oleh Yang Berhormat Stampin yang prihatin
juga kepada perkara ini.

Jangan risau Yang Berhormat, pokoknya Sarawak tidak kurang daripada apa
yang sepatutnya Sarawak dapat. Kalau itu kerisauan Yang Berhormat. Akan tetapi, saya
setuju dengan Yang Berhormat. Kita seharusnya membuat penambahbaikan agar B40 ini
mendapat bekalan dan tidak ada penyelewengan dilakukan oleh syarikat-syarikat
pembungkus yang kita bagi lesen. Terima kasih.

Tuan Chong Chieng Jen [Stampin]: Boleh bagi senarai nama pembekal yang
telah salah gunakan program itu?

Dato Sri Alexander Nanta Linggi: Boleh. Akan tetapi, Yang Berhormat pun
seorang peguam. Ada di mahkamah.

Tuan Chong Chieng Jen [Stampin]: Yalah.
