14 DR.26.10.2021

Datuk Halimah binti Mohamed Sadique: Terima kasih Tuan Yang di-Pertua.
Terima kasih kepada Ahli Yang Berhormat yang sangat budiman daripada Parlimen Pulai.
Ini bangsa Johor, Tuan Yang di-Pertua.

01100

Tuan Yang di-Pertua, soalan Yang Berhormat ini saya tidak boleh jawablah
kerana dia bukan di bawah bidang kementerian. Akan tetapi, satu perkara yang saya
dapat jawab kepada persoalan yang ditimbulkan iaitu kesepaduan — perpaduan di antara
kaum supaya tidak lagi berlaku ketegangan seperti mana yang telah pun dinyatakan oleh
Yang Berhormat tadi.

Tuan Yang di-Pertua, saya sudah sebut tadi, kita harap dengan adanya Pelan
Perpaduan Keluarga Malaysia dengan konsep “Merakyatkan Perpaduan” — satu modul
untuk memperkukuhkan agenda perpaduan negara yang berpusatkan kepada rakyat dan
prinsipnya adalah asas merakyatkan perpaduan dengan empat cabaran. Tadi saya baru
sebut satu. Pertama adalah membina keakraban dalam perpaduan dengan fokus kepada
empat ejen sosialisasi, terutamanya yang saya nyatakan tadi.

Kedua, meningkatkan accessibility perpaduan iaitu fokus kepada ruang
maklumat-maklumat yang dihebahkan, memilih dan mahu membaca kepada maklumat
yang sah. Bukan membaca ataupun menerima maklumat yang tidak sahih, yang tidak
tulen dan tidak sahih. Ketiga ialah untuk memajmukkan perpaduan. Fokus kepada
kenegaraan, kepercayaan, amalan, hormat-menghormati antara kita semasa kita, antara
kaum dan juga agama.

Keempat ialah inklusiviti dalam masyarakat iaitu keterangkuman. Ini bermaksud
setiap lapisan masyarakat tanpa mengira etnik, agama, umur, jantina, ketidakupayaan
berhak untuk dihormati dan juga terlibat dalam aktiviti yang akan kita lakukan. Jadi RCI itu
mungkin Yang Berhormat boleh bangkitkanlah kepada kementerian yang relevan. Terima
kasih Tuan Yang di-Pertua.

Puan Nor Azrina binti Surip [Merbok]: Tuan Yang di-Pertua, sempena hari jadi
ini boleh tidak bagi lagi satu soalan?

Tuan Yang di-Pertua: Yang Berhormat Kota Melaka.

Tuan Khoo Poay Tiong [Kota Melaka]: Soalan tambahan, soalan tambahan
Tuan Yang di-Pertua.

Tuan Yang di-Pertua: Yang Berhormat Kota Melaka dululah sebab sudah tunggu
lama. Maaf. Yang Berhormat Kota Melaka.

Tuan Khoo Poay Tiong [Kota Melaka]: Terima kasih.
Tuan Yang di-Pertua: 30 saat.

Tuan Khoo Poay Tiong [Kota Melaka]: Terima kasih Tuan Yang di-Pertua.
Selamat Hari jadi, happy birthday, [Bercakap dalam bahasa Cina] dengan izin. Akan tetapi
betul, setelah kita meneliti jawapan daripada Yang Berhormat Menteri, banyak usaha yang
telah dijalankan oleh pihak kementerian untuk memupuk semangat perpaduan.

Soalan saya ialah, saya hendak tanya kepada Yang Berhormat Menteri apakah
pandangan Yang Berhormat Menteri tentang pentingnya apabila sesebuah kerajaan sama
ada kerajaan negeri ataupun Kerajaan Persekutuan— Apabila mereka melaksanakan
polisi-polisi atau dasar-dasar mestilah mempunyai juga semangat perpaduan supaya kita
dapat mencapai matlamat kita. Saya merujuk kepada satu statement, kenyataan yang
dikeluarkan oleh bekas Exco Kerajaan Negeri Melaka Perikatan Nasional yang baru-baru
ini sudah dibubarkan.

Mengikut beliau mengatakan, dalam Mesyuarat Exco Kerajaan Negeri Melaka
Perikatan Nasional, mereka mengamalkan polisi no bin no policy. Apa itu no bin no policy
Tuan Yang di-Pertua? Ertinya apabila ada pembentangan cadangan, kertas kerja dibawa
masuk ke dalam Mesyuarat Exco Kerajaan Negeri Melaka Perikatan Nasional, mereka
bukan lihat kepada content tetapi mereka akan lihat siapa yang bentang, siapa yang
hantar proposal tersebut. Kalau proposal tersebut tidak ada ‘bin’ — ‘bin’ itu Tuan Yang di-
