DR. 13.12.2021 99

beg berat ini telah dibincangkan lama, telah dibincangkan dalam pelbagai konteks
dan pada waktu ini sebenarnya kita memang sedang duduk dan berbincang
merangka. Kerana isu yang berlarutan sekian lama ini seperti mana isu buli tadi kita
kena betul-betul fahami punca dan kita akan turun ke bawah untuk melihat apakah
masalah yang asasnya. Inilah pendekatan yang digunakan oleh KPM sebelum ini.

Jika kita lihat sebagai contoh saya hendak berkongsi. Mungkin orang kata
KPM senyap tak buat apa. Dalam konteks pertukaran guru sebagai contoh. Dalam
sejarah pertukaran guru yang paling tinggi adalah pada kali ini, 55 peratus daripada
guru yang memohon bertukar dapat ditukarkan. Kerana apa? Kerana kita selidiki satu
persatu apakah punca yang menyebabkan pertukaran ini tidak dapat dilakukan
secara optimum dan insya-Allah beri sedikit masa kita akan cuba selesaikan perkara
ini secara lebih menyeluruh.

Begitu juga perkara berkaitan dengan kes buli, perkara berkaitan dengan beg
sekolah. Ini merupakan isu-isu yang telah lama dibincangkan tetapi untuk mendapat
satu penyelesaian yang konkrit, maka kami mengambil pendekatan untuk
memahami segala isu yang timbul dan duduk berbincang dengan pemegang-
pemegang taruh untuk mencari penyelesaian yang terbaik.

Yang Berhormat Jerantut juga membangkitkan tentang 061100 —
Pengangkutan Murid. Yang Berhormat Jerantut kata lambat sampai ke sekolah. Saya
semak tadi di peringkat kementerian kita salurkan pada bulan Januari. Cuma kalau
Yang Berhormat Jerantut boleh sampaikan kepada saya apakah maklumat yang ada
untuk membolehkan kita mengenal pasti di manakah punca kelewatan peruntukan
ini disalurkan.

Seterusnya Yang Berhormat Tampin. Ada? Yang Berhormat Tampin dan
Yang Berhormat Kubang Pasu tadi juga ada menyentuh tentang pengurangan DBP.
Ini termasuk juga Yang Berhormat Parit. Yang Berhormat Parit juga menyentuh
tentang pengurangan peruntukan kepada DBP sebanyak RM44 juta. Sebenarnya
RM44 juta untuk tahun lepas itu adalah tambahan kepada peruntukan yang biasa
diterima oleh DBP. Peruntukan RM44 juta tambahan tahun lalu adalah untuk
menyelesaikan tunggakan cukai bagi tahun 2002 sehingga 2018 untuk — tunggakan
cukai one-off ini kita selesaikan RM44 juta. Sebab apabila sudah selesai tunggakan
RM44 juta ini, jumlah ini ditarik keluar maka ia kembali kepada jumlah yang diterima
oleh DBP sebelum ini. Jadi itulah penjelasan berkaitan dengan pengurangan jumlah
yang diterima oleh DBP.

Kemudian disentuh berkaitan dengan Yang Berhormat Tampin menyentuh
tentang apakah sukatan pelajaran Bahasa Melayu di sekolah antarabangsa. Sama
ada perlu dipelajari ataupun tidak. Sekiranya sekolah antarabangsa itu mengambil

kurikulum kebangsaan, maka mereka wajib belajar Bahasa Melayu. Itu wajib. Wajib
