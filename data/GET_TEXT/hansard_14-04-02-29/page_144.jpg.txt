DR. 13.12.2021 138

Tuan Pengerusi, selanjutnya Butiran 050400 — Biasiswa Pengajian Tinggi.
Anggaran Perbelanjaan bagi tahun 2022 untuk tujuan Biasiswa Pengajian Tinggi
menunjukkan penurunan kepada RM150 juta berbanding RM161.5 juta pada tahun
2021. Saya mohon pihak kementerian untuk memperincikan jumlah mahasiswa yang
telah menerima tajaan ini. Adakah tajaan ini lebih memfokuskan kepada tajaan bagi
pengajian di luar negara dan apakah kriteria yang dipertimbangkan di samping
ukuran asas penerimaan tajaan dipilih berdasarkan kepada pencapaian yang
cemerlang dalam akademik.

Selain itu, apakah khusus pengajian utama yang diberikan penekanan
kepada pemberian tajaan ini? Saya juga ingin tahu apakah mereka yang menerima
tajaan ini dijamin untuk berkhidmat di sektor awam setelah tamat pengajian.
Bagaimana pula pihak kementerian dapat memastikan bahawa mereka yang telah
menerima tajaan ini akan pulang dan berkhidmat di dalam negara di samping pilihan
mereka untuk terus berkhidmat dan menetap di negara asing. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang
Berhormat Sekijang. Seterusnya saya jemput Yang Berhormat Rasah kemudian

yang terakhir Yang Berhormat Batu. Dipersilakan Yang Berhormat Rasah.

6.02 ptg.

Tuan Cha Kee Chin [Rasah]: Terima kasih Tuan Pengerusi atas peluang
yang diberikan. Saya mulakan dengan peruntukan bekalan di bawah tajuk 020000
untuk Pendidikan Tinggi. Saya nampak untuk Bajet 2022 ini, bajetnya sama RM7.5
juta di bawah geran untuk semua IPTA. Sepatutnya geran itu kena tambahlah. Itu
saya. Sebab apa? Kita harapkan universiti terus menjadi tempat yang akan
melahirkan graduan yang berkualiti tinggi dalam membawa pembangunan dan
memacu kemajuan negara pada masa akan datang.

Jadi ada keperluan untuk kita menambahkan geran kepada IPTA walaupun
kita tahun setiap IPTA tersebut ada mengutip bayaran ataupun yuran daripada
mahasiswa tetapi geran daripada kerajaan ini, bagi saya amat penting.

Saya nak tanya, dengan bajet peruntukan bekalan ini kekal pada tahap yang
sama, apakah ia menunjukkan tiada tambahan tenaga pengajar ataupun tenaga
akademik? Saya rasa itu penting. Kalau kita nak jadikan Malaysia ini pusat ilmu
serantau, sekurang-kurangnya saya rasa kita perlu tambah bilangan kakitangan
akademik di IPTA kita. Jadi saya ingin kepastian daripada Yang Berhormat Menteri
Kementerian Pengajian Tinggi, apakah tidak akan ada penambahan tenaga pengajar
akademik khususnya.

Cuma satu saya minta, ini saya nak tegaskan, jangan buat lantikan politik

untuk mereka yang bukan daripada bidang akademik, latar belakang akademik tetapi
