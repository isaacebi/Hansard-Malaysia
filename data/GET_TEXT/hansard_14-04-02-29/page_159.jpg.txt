DR. 13.12.2021 153

Datuk Seri Panglima Abdul Azeez Bin Abdul Rahim [Baling]: Yang
Berhormat Menteri Kewangan angguk kepala tadi. Dia lulus untuk Baling, insya-
Allah.

Datuk Seri Dr. Noraini Binti Ahmad: Mengenai, banyak Yang Berhormat
Baling tanya ini tetapi yang lain-lain saya jawab bertulis. Akan tetapi untuk minta bas
itu, sekiranya terdapat keperluan lah. Nanti kita akan buat siasatan, JPPKK akan
membuat permohonan itu dilaksanakan mengikut prosedur untuk mengatasi isu
keperluan bas.

Datuk Seri Panglima Abdul Azeez Bin Abdul Rahim [Baling]: Yang
Berhormat Menteri Kewangan, bas murah sahaja Yang Berhormat Menteri
Kewangan. Baling ini, bagilah hadiah kepada Baling.

Datuk Seri Dr. Noraini Binti Ahmad: Akan tetapi sementara ini kolej
komuniti ada sewa bas untuk penggunaan kakitangan dan juga pelajar. Yang
Berhormat Kuala Kedah, sebenarnya ada celahan daripada Yang Berhormat Ipoh
Timur. Yang Berhormat Ipoh Timur ada? Okey. Mengenai PJJ yang USM itu ya, Yang
Berhormat Ipoh Timur. Yang itu Yang Berhormat Kuala Kedah pun ada, pernah
membangkitkan isu yang sama. Sebenarnya, segala cadangan itu telah disuarakan
melalui satu Mesyuarat Senat. Satu badan kebijaksanaan tertinggi daripada
universiti yang melihat hal ehwal berkaitan akademik USM.

Akan tetapi untuk makluman semua juga, USM melalui Mesyuarat Senat
yang ke-272 yang telah dibuat pada 25 November telah membuat keputusan agar
status PPPJJ ini kekal setakat ini. Jadinya, tidak ada penutupan. Tidak ada apa.
Dengan agenda nasional melalui pemerkasaan, akan diperkasakan melalui
transformasi dalaman dengan mengadaptasi pengajaran dan pembelajaran secara
dalam talian dengan lebih meluas, inclusive kepada golongan B40.

Jadinya jangan risau mengenai isu ini. Sebab memang ketika itu banyak
pendapat yang telah dikeluarkan dan saya juga setuju dengan Yang Berhormat Ipoh
Timur. Dimaklumkan PJJ USM ini antara yang tertua sekali. PJJ yang tertua kerana
itulah kita telah discuss.

Pihak Ketua Pengarah dan juga pihak KPT telah membuat perbincangan
bersama USM dan dalam Mesyuarat Senat. Sebab ia diputuskan dalam Mesyuarat
Senat yang terdiri daripada pakar-pakar daripada universiti itu sendiri. Akan tetapi
dia cuma ada hendak tambah baik mengenai perkara berkenaan.

Tuan Sanisvara Nethaji Rayer a/l Rajaji [Jelutong]: Yang Berhormat
Menteri, mungkin Yang Berhormat Menteri tidak sempat untuk menjawab persoalan
saya. Masa tidak mencukupi. Cuma permintaan saya, kalau boleh memberi satu
ulasan jawapan bertulis, permintaan saya mengenai geran RM20 juta, RM25 juta

yang diberikan oleh kerajaan kepada AIMST.
