DR. 13.12.2021 72

2.45 ptg.

Dr. Maszlee bin Malik [Simpang Renggam]: Ya. Terima kasih Tuan
Pengerusi. Bismillahir Rahmanir Rahim. Jikalau kita lihat antara falsafah yang
dijunjung oleh KPM selari dengan Perlembagaan Universal Declaration of Human
Rights dan juga Sustainable Development Goals ialah pendidikan menjadi hak asasi
bagi setiap warga. la terangkum di bawah slogan ‘Pendidikan Untuk Semua’.

Bertitik tolak daripada ini kita lihat sekitar tahun 2018 dan 2019, pendidikan
anak-anak kurang upaya ataupun murid berkeperluan khas sentiasa diberikan
perhatian. Tuan Pengerusi, mewakili ibu bapa dan anak-anak OKU seluruh Malaysia,
saya ingin bertanyakan kepada KPM, apakah status Pelan Pembangunan
Pendidikan Inklusif bagi Golongan Kurang Upaya Tahun 2020-2025 yang pernah
diusahakan oleh KPM pada tahun 2019? la mencakupi pendidikan daripada awal
prasekolah sehinggalah ke peringkat tertiary.

Juga, kita inginkan penjelasan daripada KPM untuk semua sekolah rendah
dan menengah harian di bawah KPM tentang berapakah jumlah peruntukan yang
disediakan untuk pembangunan infrastruktur agar sekolah-sekolah mesra OKU?
Bagaimana pulakah peruntukan kepada sekolah berasrama penuh, sekolah agama
dan sekolah bantuan kerajaan dan juga kolej vokasional agar semua institusi ini
mesra OKU?

Kita juga ingin bertanyakan mengapakah pendidikan OKU kini dipandang
sepi dan jarang menjadi agenda besar KPM? Butiran 030000 — Operasi Pendidikan.
Yang Berhormat Timbalan Menteri baru-baru ini ada mengatakan bahawa seramai
34,000 orang murid cicir telah direkodkan pada tahun 2018, Tuan Pengerusi. Ini
benar.

Maka, bertitik tolak daripada angka tersebut dan kesedaran itu menyebabkan
KPM sewaktu saya berada di sana telah melancarkan pelbagai inisiatif antaranya
Zero Reject Policy, Ziarah Cakna, Keciciran Sifar dan Pendidikan untuk Semua.
Maka hasilnya boleh dirujuk kepada dokumen pencapaian KPM semasa Kerajaan
Pakatan Harapan iaitu pada tahun 2019, kita telah berjaya membawa kembali 4,369
orang pelajar ataupun murid cicir kembali ke sekolah. Apakah status Program Ziarah
Cakna, Keciciran Sifar, Zero Reject Policy dan Pendidikan untuk Semua ini? Apakah
ia akan digunakan untuk membawa kembali murid-murid cicir ke sekolah semula.

Butiran 060900 — Rancangan Makanan Tambahan. Saya ingin merujuk
kepada pembentangan yang dibuat oleh Yang Berhormat Kubang Pasu tadi. Saya
bersetuju bahawa kadar RMT perlu dinaikkan kepada RM2.50 kepada RM4
berdasarkan keadaan barang basah semasa yang kini semakin mahal.

Jikalau kita mengekalkan kadar yang lama, ia akan sama ada menjejaskan

kualiti makanan yang disediakan ataupun ia akan menjejaskan pengusaha-
