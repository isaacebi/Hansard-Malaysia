DR. 13.12.2021 94

90 peratus itu, kita kumpulkan jumlah untuk keseluruhan sekolah bantuan kerajaan.
Maka kita ambil jumlah yang besar, ditolak dengan peruntukan untuk SBK itu dan
akan dibahagikan kepada kategori-kategori sekolah kerajaan yang lain. Jadi, ia
merupakan satu formula yang jelas.

Dua faktor yang akan memberi kesan kepada jumlah peruntukan yang
diterima. Pertama, sama ada ia adalah sekolah kerajaan ataupun sekolah bantuan
kerajaan. Kedua adalah jumlah sekolah. Kalau jumlah sekolah itu lebih banyak, maka
peruntukan yang diterima itu tentulah lebih tinggi.

Berkaitan dengan apa yang dibangkitkan oleh Yang Berhormat Sabak
Bernam tentang peruntukan PIBG. Saya mengambil maklum cadangan yang
diberikan oleh Yang Berhormat Sabak Bernam berkaitan dengan peruntukan PIBG...

Dato’ Haji Salim Sharif [Jempol]: Yang Berhormat Sabak Bernam tak ada.

Datuk Dr. Mohd Radzi bin Md. Jidin: Tak ada? Tak ada ya. Seterusnya,
saya menyentuh — Saya terus ke — Ada yang dibangkitkan oleh beberapa Ahli Yang
Berhormat tadi, yang dibangkitkan oleh Yang Berhormat Sabak Bernam juga.
Dibangkitkan oleh beberapa Ahli Yang Berhormat, termasuklah Yang Berhormat
Sekijang tadi berkaitan dengan penggiliran. Apakah kita akan terus melaksanakan
sistem penggiliran dalam konteks pembukaan semula sekolah bulan Januari nanti.
Ingin saya jelaskan kepada Ahli-ahli Yang Berhormat, seperti mana saya sebut
sebelum ini bahawa pada asalnya, semua peringkat di sekolah ini bergilir. Namun,
setelah berbincang dengan Kementerian Kesihatan Malaysia, kita membuat
keputusan kelas peperiksaan yang mana jumlah murid dalam sekolah tersebut telah
divaksinkan melebihi 90 peratus, mereka boleh ke sekolah tanpa penggiliran. Itu
untuk kelas peperiksaan.

Kami sedang mengkaji perkara ini bersama dengan Kementerian Kesihatan
untuk melihat sama ada murid dalam kelompok lain yang masih digilirkan ini boleh
dibenarkan ke sekolah. Begitu juga untuk murid-murid di sekolah rendah. Kita juga
sedang melihat perkara ini dan kita akan perincikan perkara ini dalam masa terdekat.

Seterusnya, Ahli-ahli Yang Berhormat tadi menyentuh tentang bekalan guru.
Saya ingin sentuh — Saya terlupa tadi apabila Yang Berhormat Kulai sebut tentang
pengambilan guru, ada Ahli-ahli Yang Berhormat juga termasuk Yang Berhormat
Machang menyentuh tentang jumlah guru dan pengambilan guru serta guru-guru
opsyen tertentu yang tidak mencukupi. Saya ingin mengambil peluang ini untuk
menjelaskan secara keseluruhannya, apakah konteks kekosongan guru ini. Pertama
sekali kita dapati, apabila saya masuk ke kementerian, kita ada dapati terdapat
kekosongan lebih 18,000 jawatan guru. Lebih 18,000 jawatan ini termasuklah
jawatan-jawatan dalam subjek yang disentuh oleh Ahli Yang Berhormat tadi

termasuk Ahli Yang Berhormat Machang, yang menyatakan bahawa kekosongan ini
