DR. 13.12.2021 108

rakyat yang begitu banyak mengalir keluar dari negara kita secara sia-sia ke negara
lain yang menawarkan pelbagai ijazah palsu. Apakah usaha-usaha kementerian
untuk membendung kegiatan penjualan dan pembelian ijazah palsu ini?

1630

Tuan Pengerusi, sebagai sebuah negara yang berwawasan menuju ke arah
status negara maju, kita harus berusaha sedaya upaya untuk meningkatkan kadar
literasi negara. Pada masa yang sama, segala usaha perlu diambil oleh pihak
kementerian untuk menggalakkan rakyat Malaysia supaya menanam semangat
lifelong learning. Apakah usaha-usaha kerajaan untuk mempromosikan polisi lifelong
learning kepada seluruh warga Malaysia supaya negara kita dilihat sebagai hab
pendidikan yang unggul di perantauan ini?

Tuan Wong Kah Woh [Ipoh Timur]: /[Bangun]

Tuan Sivakumar Varatharaju Naidu [Batu Gajah]: Atas inisiatif lifelong
learning ini, adakah kementerian bercadang untuk menawarkan peluang pengajian
peringkat tinggi seperti ijazah sarjana dan doktor falsafah kepada Ahli-ahli Parlimen
yang layak dan berminat? Apakah dorongan yang diberikan oleh kementerian
kepada Ahli-ahli Parlimen? Ya.

Tuan Wong Kah Woh [Ipoh Timur]: Minta laluan. Lifelong learning. Terima
kasih Yang Berhormat Batu Gajah. Baru-baru ini isu dan cadangan Pusat Pengajian
Pendidikan Jarak Jauh (PJJ) USM telah dibangkitkan bahawa sama ada ia akan
dibubarkan. PJJ USM telah pun ditubuhkan pada tahun 1971 dan merupakan
program PJJ yang pertama di negara ini.

Saya hendak tanya kepada pihak KPT untuk menjawab kenapa pusat PJJ
USM perlu ataupun akan dibubarkan? Sama ada Yang Berhormat Batu Gajah
bersetuju dengan saya bahawa pihak KPT harus bercampur tangan dalam urusan-
urusan ini dan menyelesaikan isu ini dengan penglibatan-penglibatan semua
stakeholder yang ada.

Tuan Sivakumar Varatharaju Naidu [Batu Gajah]: Saya amat bersetuju
dengan Yang Berhormat Ipoh Timur. Saya mohon Yang Berhormat Menteri
menjawab. Tuan Pengerusi, sejak dahulu lagi negara kita menjadi pilihan pelajar-
pelajar asing untuk melanjutkan pelajaran mereka di negara kita. Berapakah jumlah
pelajar asing yang belajar di institusi-institusi pengajian tinggi di negara kita sejak 10
tahun yang lalu?

Bagaimanakah industri ini terkesan akibat daripada pandemik COVID-19?
Apakah langkah-langkah yang diambil untuk memulihkan keadaan seperti sebelum
ini? Bagaimanakah promosi dilakukan di negara-negara lain untuk menjadikan
Malaysia sebagai hab pendidikan bertaraf antarabangsa? Negara-negara manakah

yang menjadi sasaran pemasaran kita?
