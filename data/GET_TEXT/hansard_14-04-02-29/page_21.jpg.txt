DR. 13.12.2021 15

untuk semua kaum, apakah usaha kerajaan dibuat? Adakah hendak bagi bonus
selepas tempoh-tempoh tertentu? Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat.

Dato’ Eddin Syazlee bin Shith: Terima kasih kepada Yang Berhormat
Jerantut atas soalan tambahan. Berkenaan soalan berkaitan dengan apakah
cadangan-cadangan kerajaan untuk tujuan membantu bagi penambahan pemilikan
ekuiti bumiputera.

Itu saya ingat kena tanya Kementerian Kewangan lebih khusus sebab di
peringkat EPU ini kita cuma mempunyai statistik berkaitan dengan peratusan
pemilikan ekuiti dan berkenaan dasar-dasar kewangan yang lebih spesifik ini dikawal
oleh Kementerian Kewangan. Saya percaya yang akan memutuskan berkenaan
kedudukan sama ada perlu penambahan atau cadangan penambahan dan
sebagainya.

Tuan Yang di-Pertua: Yang Berhormat Rasah, silakan.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan. Saya meneliti jawapan kepada soalan asal daripada Yang
Berhormat Timbalan Menteri tadi yang menyentuh serba sedikit berkenaan dengan
mata wang virtual atau pun cryptocurrency kalau tidak silap saya iaitu satu mata
wang yang baharu. Saya sendiri tidak arif. Saya kena beritahu tetapi ia suatu trend
baharu untuk masa kini.

Jadi, apakah pendirian kerajaan berkenaan dengan currency secara maya,
secara virtual ini, secara online yang mana perlu ada some sort of security dengan
izin, supaya rakyat Malaysia yang terlibat tidak terjebak atau tidak tertipu oleh
sindiket yang terlibat yang akhirnya bukan sahaja tidak meningkatkan pemilikan
ekuiti rakyat Malaysia tetapi merugikan kita pula, wang rakyat kita rugi. Jadi saya
hendak tanya, apakah pendirian daripada kerajaan? Terima kasih Tuan Yang di-
Pertua.

Tuan Yang di-Pertua: Terima kasih.

Dato’ Eddin Syazlee bin Shith: Dengan izin Tuan Yang di-Pertua dan Yang
Berhormat Rasah, berkenaan cryptocurrency ataupun bitcoin dan sebagainya ini
amat susah untuk kita menetapkan satu bentuk kawalan memandangkan sifatnya
cryptocurrency ini adalah decentralised. Kita tidak mempunyai satu tempat untuk
pemusatan kawalan bagi cryptocurrency sebab ia adalah terbuka. Dalam dunia ini
ada banyak dan ini adalah satu bentuk pelaburan baharu.

Walau bagaimanapun, kita mempunyai platform-platform yang mengawal
secara khusus dagangan yang berkaitan cryptocurrency. Kerajaan juga melalui SC
telah pun kalau tidak silap saya, mengiktiraf ataupun mengklasifikasikan

cryptocurrency ini sebagai salah satu daripada bentuk sekuriti yang antara lain untuk
