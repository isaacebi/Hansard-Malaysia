DR. 13.12.2021 90

kurang dari RM3,000, insya-Allah kita akan pastikan supaya anak-anak ini mendapat
bantuan awal persekolahan.
mw 1540

Yang Berhormat Jempol dan Yang Berhormat Jerai juga membangkitkan
tentang pembayaran elaun one-off untuk guru-guru dalam konteks bahan pengajaran
di sekolah. Seperti mana Ahli-ahli Yang Berhormat sebut, kita menghargai segala
jasa guru di waktu yang sukar ini di mana mereka telah banyak berkorban untuk
memastikan mereka dapat laksanakan yang terbaik. Namun begitu, kita mengambil
kira’ kedudukan kewangan kerajaan dan Kementerian Pendidikan sentiasa
berbincang dengan Kementerian Kewangan dan agensi pusat bagi memastikan kita
dapat usahakan yang terbaik.

Seterusnya berkaitan dengan sekolah daif yang dibangkitkan oleh Ahli Yang
Berhormat Jempol dan juga Ahli Yang Berhormat Tampin dan juga beberapa Ahli
Yang Berhormat yang lain. Seperti mana yang saya sebut sebelum ini, jumlah
sekolah daif — kita tidak sebut sekolah daif, kita panggil bangunan daif di sekolah
kerana ada sekolah itu bangunannya baru, ada tujuh bangunan dua bangunan baru
mungkin empat atau lima bangunan yang berada pada skala tujuh, skala enam dan
sebagainya.

Tumpuan kita, keutamaan kita adalah untuk bangunan yang berada pada
skala tujuh. Ini adalah bangunan yang telah disahkan tidak selamat oleh JKR. Maka
inilah yang akan diangkat dalam konteks setiap kali kita mengangkat projek-projek
pembangunan dalam RP mengikut Rancangan Malaysia seperti mana yang telah
ditetapkan.

Yang Berhormat Jempol membangkitkan tentang 3K yang dilaksanakan pada
awal tahun 2000 iaitu kebersihan, keceriaan dan keselamatan. Isu berkaitan dengan
perkara berkaitan dengan keselamatan ini banyak juga dibangkitkan oleh Ahli-ahli
Yang Berhormat lain dalam konteks kes buli di sekolah. Jadi Yang Berhormat
Semporna, Yang Berhormat Parit, Yang Berhormat Kuala Krai, Yang Berhormat
Jerantut, Yang Berhormat Setiu turut membangkitkan perkara berkaitan buli dan
perkara apakah pendekatan yang boleh digunakan oleh KPM untuk memastikan
supaya keselamatan di sekolah ini berada pada tahap yang baik.

Untuk makluman Ahli-ahli Yang Berhormat, seperti mana yang Ahli-ahli Yang
Berhormat sebut bahawa perkara yang berkaitan dengan buli ini bukanlah satu
perkara baru. Perkara ini telah berlarutan sekian lama. Saya, sebagai seorang murid
asrama sebelum ini pun memahami sebagai seorang bekas pelajar Maktab Tentera
Diraja kita fahami keadaan di asrama bagaimana. Namun begitu, jika kita lihat
perkara berkaitan buli ini sehingga pada hari ini masih berlaku walaupun pelbagai

tindakan tegas telah diambil.
