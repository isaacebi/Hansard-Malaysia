DR. 13.12.2021 136

daripada kumpulan pengurusan dan profesional (P&P) bagi mengikuti pengajian
ijazah lanjutan secara sepenuh masa di IPT dalam dan luar negara. Soalan saya,
bagaimanakah sambutan yang diterima dan sehingga kini berapakah jumlah
permohonan yang telahpun diterima dan diluluskan?

Masih di butiran yang sama, pada 25 Julai 2018, Menteri Pendidikan pada
ketika itu telah memaklumkan bahawa program MyBRAIN iaitu skim pembiayaan
pendidikan oleh Kementerian Pendidikan untuk sarjana atau master, kedoktoran
PhD ditangguhkan. Berita berkenaan telah mengecewakan ramai pihak terutama
pelajar lepasan ijazah yang ingin menyambung pengajian ke peringkat sarjana.

Soalan saya, adakah kementerian hari ini berhasrat untuk mewujudkan
semula biasiswa MyBRAIN ini memandangkan program ini sangatlah baik untuk
diwujudkan semula bagi membantu golongan yang benar-benar layak serta
memerlukan. Jawapan saya minta_ sangat-sangatlah untuk mereka yang
berkeperluan.

Terakhir berhubung dengan kesinambungan peranan universiti dalam
pembangunan negara. Bagaimanakah Kementerian Pengajian Tinggi memastikan
wujudnya pelan penggantian ahli akademik berkualiti untuk universiti di negara kita?
Apakah skim perjawatan di universiti sekarang ini menarik minat pelajar cemerlang
ijazah pertama untuk kekal dalam dunia akademia?

Adalah penting bagi universiti untuk memiliki pelajar kelas pertama untuk
dilatih sebagai ahli akademik muda berjawatan tetap dan sebagaimana wujudnya
jawatan seumpama itu di sektor awam yang lain. Jawatan penolong pensyarah wajar
diwujudkan semula, ahli akademik muda dapat dilantik dalam kalangan pelajar
cemerlang ijazah pertama. Bagaimanakah pihak kementerian melihat perkara ini?
Sekian, terima kasih. Assalamualaikum.

Tuan Pengerusi [Dato’ Mohd Rashid Hasnon]: Terima kasih Yang

Berhormat Jerai. Seterusnya saya jemput Yang Berhormat Sekijang.

5.57 ptg.

Puan Hajah Natrah Ismail [Sekijang]: Terima kasih Tuan Pengerusi. Saya
terus kepada Butiran 010300 — Agensi Kelayakan Malaysia (MQA). Di dalam butiran
ini yang memperuntukkan sejumlah RM25.4 juta kepada MQA. Saya ingin tahu
jumlah khusus pengajian terkini yang telah mendapat pengiktirafan daripada pihak
MQA dan berapakah jumlah khusus pengajian yang masih ditawarkan di universiti
tetapi tidak mendapat pengiktirafan MQA?

Bagaimanakah pengajian ini boleh ditawarkan kepada para _pelajar
sedangkan kursus pengajian ini masih belum mendapat pengiktirafan? Apakah

sebab kursus pengajian ini masih lagi tidak diiktiraf? Jika dilihat, banyak kursus
