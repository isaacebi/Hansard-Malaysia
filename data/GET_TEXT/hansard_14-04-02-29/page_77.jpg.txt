DR. 13.12.2021 71

bercadang mewujudkan warden sepenuh masa dan tidak seperti sekarang iaitu
warden hanyalah daripada kalangan guru-guru dan kerani?

Terakhir Tuan Pengerusi ialah P.63, Butiran 01700 — Program Pembangunan
Kurikulum. Soalan saya ialah apakah hala tuju mata pelajaran Reka Cipta dan Reka
Bentuk Teknologi (RBT) dalam KSSM dan KSSR yang telah diperkenalkan pada
tahun 2017? Apakah kurikulum yang telah digubal mampu untuk melahirkan generasi
muda yang lebih berdaya saing dan menjadi pemain global sesuai dengan
perkembangan Industri Revolusi 4.0?

Regeneron International Science and Engineering Fair (ISEF) adalah satu
platform yang amat baik dalam memberi peluang dan galakan secara lebih serius
kepada generasi muda pada hari ini dalam mengembangkan minat dan bakat dalam
bidang reka cipta dan R&D. Saya ingin menyentuh isu sokongan KPM di bawah
seliaan Bahagian Sukan, Kokurikulum dan Kesenian kepada sekolah atau guru dan
murid yang terlibat dalam Pertandingan Inovasi Sains di peringkat antarabangsa
untuk membantu sekolah dan institusi pendidikan dalam mendapatkan paten.

Butiran ini adalah berkaitan aktiviti mendapatkan paten bagi sekolah atau
institusi pendidikan yang terlibat. la adalah signifikan dalam membantu sekolah atau
institusi pendidikan dalam mengkomersialkan hasil reka cipta dan R&D yang boleh
dibawa ke tengah. Ini termasuklah inisiatif dan kerjasama dalam GLC atau syarikat
multinasional dalam menyumbang ke arah pembangunan reka cipta dan R&D negara
bermula daripada peringkat akar umbi.

Apakah bentuk kerjasama atau inisiatif oleh BSKK atau KPM dalam
menerajui reka cipta (R&D) di peringkat sekolah seperti yang telah dilakukan dan
dilaksanakan oleh MRSM dan ANSARA untuk menyalurkan bantuan pembiayaan
paten? Persoalan saya Tuan Pengerusi ialah apakah langkah yang telah diambil oleh
KPM dalam mempromosikan cukai kepada syarikat-syarikat yang berhasrat
membantu perkembangan bidang reka cipta dan R&D di peringkat sekolah?

Cadangan saya agar KPM memberikan peruntukan pembiayaan paten
kepada lima projek yang terbaik di peringkat kebangsaan...

Tuan Pengerusi [Dato’ Sri Azalina Othman Said]: Yang Berhormat...

Tuan Abdul Latiff bin Abdul Rahman [Kuala Krai]: Dalam Pertandingan
Reka Cipta, Sains dan Inovasi serta R&D untuk diketengahkan di peringkat yang
lebih tinggi. Terima kasih Tuan Pengerusi.

Tuan Pengerusi [Dato’ Sri Azalina Othman Said]: Terima kasih. Yang

Berhormat Simpang Renggam. Lima minit Yang Berhormat ya.
