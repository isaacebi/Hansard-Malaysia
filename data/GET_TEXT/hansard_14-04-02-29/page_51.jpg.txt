DR. 13.12.2021 45

Kepala B.63 [Jadual] —
Kepala P.63 [Anggaran Pembangunan 2022] —

Tuan Pengerusi [Dato’ Mohd Rashid Hasnon]: Ahli-ahli Yang Berhormat,
Kepala Bekalan B.63 dan Kepala Pembangunan P.63 di bawah Kementerian
Pendidikan terbuka untuk dibahas. Yang Berhormat, saya ada senarai, melihatkan
kepada 22 orang, saya baca dahulu.

Ahli-ahli Yang Berhormat, dimulakan dengan Yang Berhormat Jempol, Yang
Berhormat Kulai, Yang Berhormat Sabak Bernam, Yang Berhormat Putatan, Yang
Berhormat Jerantut, Yang Berhormat Tampin, Yang Berhormat Pontian, Yang
Berhormat Kubang Pasu, Yang Berhormat Jerai, Yang Berhormat Tuaran.

Yang Berhormat Tebrau, Yang Berhormat Batu Gajah, Yang Berhormat
Kuala Krai, Yang Berhormat Simpang Renggam, Yang Berhormat Libaran, Yang
Berhormat Semporna, Yang Berhormat Machang, Yang Berhormat Ipoh Timur, Yang
Berhormat Parit, Yang Berhormat Sekijang, Yang Berhormat Setiu, Yang Berhormat
Sepang.

Kita mulakan dengan menjemput Yang Berhormat Jempol.

Tuan Karupaiya a/l Mutusami [Padang Serai]: Tuan Pengerusi, ini
berkenaan pendidikan. Saya rasa kena bagi semua Abhli-ahli Yang Berhormat
peluang untuk berbahas hari ini. Oleh sebab apa, tinggal ini hari sahaja. Kalau kita
tidak beri peluang, macam mana kita hendak bukakan masalah-masalah dari
kawasan kita berkaitan dengan sekolah, pendidikan dan sebagainya?

Tuan Pengerusi [Dato' Mohd Rashid Hasnon]: Baik, terima kasih.

Tuan Karupaiya a/l Mutusami [Padang Serai]: Kita minta panjang, bagi
semua orang peluang, lima minit sahaja, itu pun tidak dapat. Rakyat bawah sana
marah sama kita, apa ini lima minit pun tidak mahu bagikah dia orang?

Tuan Pengerusi [Dato' Mohd Rashid Hasnon]: Terima kasih Yang
Berhormat Padang Serai. Ini bukan peringkat Dasar, ini peringkat Jawatankuasa.
Jadi, saya hendak mulakan dengan Yang Berhormat Jempol, silakan. Kita ambil
maklum.

Tuan Cha Kee Chin [Rasah]: Tuan Pengerusi, Rasah pun tidak adalah,

bolehkah Yang Berhormat Rasah? Tuan Pengerusi, minta masukkan Rasah.

11.56 pg.

Dato’ Haji Salim Sharif [Jempol]: Terima kasih Tuan Pengerusi kerana
mengizinkan saya mengambil bahagian, membahaskan Rang Undang-undang
Perbekalan 2022, peringkat Jawatankuasa Kementerian Pendidikan. Terima kasih

juga kepada Yang Berhormat Menteri yang hadir mendengar, sudah pastilah
