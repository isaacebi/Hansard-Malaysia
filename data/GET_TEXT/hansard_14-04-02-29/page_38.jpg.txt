DR. 13.12.2021 32

(vii) | berpegang kepada liberalisme dan pluralisme agama; dan

(viii) | menolak disiplin ilmu dan autoriti pihak berkuasa agama.

Ini sebahagian daripada kriteria utama yang sering kita temui oleh pihak
berkuasa agama dalam sesebuah ajaran sesat yang kita bongkarkan. Sekian terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Dr. Maszlee bin Malik [Simpang Renggam]: Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Masa terhad.
Saya nak minta satu lagi...

Dr. Maszlee bin Malik [Simpang Renggam]: Satu sahaja.

Timbalan Yang di-Pertua [Dato’ Mohd Rashid Hasnon]: ...Pertanyaan.
Saya jemput Yang Berhormat Baling, Datuk Seri Panglima Abdul Azeez bin Abdul
Rahim.

13. Dato’ Sri Abdul Azeez bin Abdul Rahim [Baling] minta Menteri Kanan
Pertahanan menyatakan adakah kementerian bercadang untuk mewujudkan
semula atase tentera di Mesir. Jika ya, bilakah akan dilaksanakan bagi membantu
memudahkan kemasukan NGO Malaysia ke Gaza untuk menyalurkan bantuan
kemanusiaan.

Timbalan Menteri Pertahanan [Dato’ Sri Ikmal Hisham bin Abdul Aziz]:
Bismillahi Rahmanir Rahim. Assalamualaikum warahmatullahi wabarakatuh. Terima
kasih Tuan Yang di-Pertua memberi peluang untuk soalan 13 ditanya. Tuan Yang
di-Pertua, terima kasih saya ucapkan kepada sahabat saya Yang Berhormat Baling
yang membangkitkan cadangan untuk mewujudkan Pejabat Penasihat Pertahanan
di Mesir. Saya tahu Yang Berhormat Baling ini seorang yang aktif terlibat dengan
misi-misi kemanusiaan, Somalia, Jepun dan Gaza. Saya boleh panggil dia Bapa
Sukarelawan.

Okey, untuk menjawab soalan Yang Berhormat Baling, Malaysia sebelum ini
belum pernah membuka Pejabat Penasihat Pertahanan di Mesir. Hanya terdapat
Pejabat Penasihat Pertahanan di Arab Saudi dan Emiriah Arab Bersatu di Asia
Barat. Walau bagaimanapun, cadangan Yang Berhormat Baling kemukakan ini
adalah cadangan yang baik.

#1130

Dalam masa yang sama, kerajaan juga sedang merancang untuk
mewujudkan Pejabat Penasihat Pertahanan yang baharu di Mesir. Kementerian
Pertahanan turut mengkaji keperluan untuk menggunakan Penasihat Pertahanan

Malaysia sedia ada di Malawakil berhampiran seperti di Malawakil Riyadh, Arab
