DR. 13.12.2021 139

latar belakang politik ke dalam ahli lembaga pengarah. Saya rasa itu tidak sesuai,
tidak wajar dan tidak sepatutnya dilakukan. Kalau kita nak jadikan menara gading
kita sebagai gedung ilmu yang dihormati bukan sahaja di negara kita tetapi sebagai
gedung ilmu serantau yang dihormati oleh negara luar, itu patut dielakkan sama
sekali.

Perkara kedua yang saya nak sebutkan Tuan Pengerusi adalah di bawah
butiran 010300 iaitu di bawah Agensi Kelayakan Malaysia (MQA) sebanyak RM25
juta diperuntukkan. Kita sedia maklum, MQA ini antara badan yang mengawal selia,
memantau kursus-kursus yang ditawarkan oleh IPTS. Banyak IPTS. Setiap hari,
setiap tahun kita ada IPTS baharu sama ada cawangan daripada universiti luar yang
terkemuka dan sebagainya, dibuka bukan sahaja di bandar-bandar besar, malah di
pekan-pekan pun saya rasa sudah ada. Itu keperluan. Memang itu sebahagian
daripada pembangunan akademik yang kita kena hadapi.

Itu memang trend yang terjadi pada masa kini. Cuma saya nak tanya, apakah
MQA ini mempunyai bidang kuasa tertentu sebab kita tidak mahu ada orang
kampung, mereka yang bukan daripada keluarga yang berada disebabkan mereka
tidak dapat masuk ke IPTA, hantar anak ke IPTS dan akhirnya kursus, diploma
ataupun ijazah sarjana muda yang ditawarkan, yang diberikan oleh IPTS tersebut
tidak mematuhi kelayakan ataupun akreditasi daripada MQA dan akhirnya
pemegang ijazah tersebut tidak dapat cari kerja. Itu yang kita nak elakkan.

Jadi saya nak tanya Yang Berhormat Menteri apakah daripada segi ini, MQA
mempunyai bidang kuasa dia untuk lebih proaktif termasuk untuk menghalang IPTS
daripada mengeluarkan iklan untuk menawarkan apa-apa kursus sekiranya kursus
itu tidak mendapat kelulusan daripada MQA.

Perkara seterusnya yang saya nak sebutkan adalah di bawah maksud
pembangunan. Saya nampak tahun ini sama macam tahun lepas. Di bawah Butiran
00601 - Universiti Malaya dan 00602 — Pusat Perubatan Universiti Malaya, memang
tidak banyak. Kita tengok UM tahun lepas RM68 juta, tahun ini RM14.5 juta. Ini adalah
universiti yang terulung. Universiti pertama. Universiti yang paling utama di negara
kita tetapi peruntukan itu memang saya cukup terkejut, memang mengecewakan.
Kita patut beri lebih.

Kita sepatutnya memberikan peruntukan yang lebih kepada IPTA,
terutamanya IPTA yang utama ini sebab ia sebagai pelaburan jangka panjang untuk
membolehkan anak-anak Malaysia supaya belajar di negara kita dan jangan keluar
ke luar negeri. Yang kedua, kita jadikan Malaysia sebagai hab ataupun pusat ilmu
serantau. Orang asing pula datang ke negara kita. Yang pentingnya bukan setakat

aliran wang. Kita tidak keluar, maknanya kekal di Malaysia. Yang terpenting adalah
