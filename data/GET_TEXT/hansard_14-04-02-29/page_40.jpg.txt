DR. 13.12.2021 34

sejauh manakah hubungan pertahanan di antara Malaysia dan Mesir dapat
membantu misi bantuan kemanusiaan ke Gaza yang beliau yang saya tahu pada—
beliau ada baru ini untuk ke sana.

Seperti Yang Berhormat maklumlah, saya tahu Yang Berhormat maklum dan
arif, Mesir ini merupakan sebuah negara republik Arab yang memiliki satu-satunya
laluan darat ke Gaza. Secara geografi, Mesir mempunyai sempadan dengan Wilayah
Gaza, Palestin di timur. Manakala Israel pula di bahagian timur. Sempadan ini
dikuasai penuh oleh Mesir dan sebarang rentas sempadan ke Wilayah Gaza perlu
mendapatkan permit ataupun keizinan daripada Kerajaan Mesir.

Memandangkan Kerajaan Mesir kini ditadbir oleh presidennya yang bernama
Abdel Fattah Al-Sisi yang juga merupakan komander tertinggi dalam Supreme
Council of the Armed Forces dan bekas Menteri Pertahanan, saya percaya ia boleh
dimanfaatkan oleh Malaysia melalui hubungan pertahanan dengan Mesir.

Cadangan Yang Berhormat Baling memang baik. Hubungan sedia ada antara
Mesir dan Israel juga boleh memberi kesan yang positif kepada Malaysia untuk
menyalurkan bantuan kemanusiaan kepada penduduk Gaza khususnya di bawah
Kementerian Pertahanan Malaysia dan pertubuhan NGO secara amnya.

Saya ucapkan tahniah dan saya tahu tiga tahun dia tak beraya di rumah, dia
beraya di misi kemanusiaan. Namun Yang Berhormat Baling, kita perlu juga dalam
misi kemanusiaan ini dalam negara turut penting. Kita tak mahulah orang kata, “kera
di hutan disusukan, anak sendiri mati kelaparan’...

Datuk Seri Panglima Abdul Azeez bin Abdul Rahim [Baling]: Dalam
negara banyak sudah. Biro Kebajikan UMNO sudah buat Yang Berhormat Timbalan
Menteri.

Tuan Khalid bin Abd Samad [Shah Alam]: Ala, Tabung Haji itu jaga betul.
Jangan cakap lebih.

Dato’ Sri Ikmal Hisham bin Abdul Aziz: Akan tetapi apa pun Yang
Berhormat Baling, saya ucapkan tahniahlah. Cakna kemanusiaan beliau. Okey
terima kasih.

Tuan Ma’mun bin Sulaiman [Kalabakan]: Kalabakan.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua, sila Yang Berhormat Kalabakan.

Tuan Ma’mun bin Sulaiman [Kalabakan]: Terima kasih Tuan Yang di-
Pertua. Memandangkan kita mungkin ramai NGO yang ingin keluar negara
menyampaikan bantuan, saya mohonlah kepada Yang Berhormat Timbalan Menteri
menjelaskan perancangan masa depan kementerian berkenaan penubuhan Pejabat
Penasihat Ketenteraan yang baharu di seluruh dunia. Soalan saya, di manakah

pejabat baharu Defence Attaché lagi yang akan ditubuhkan dalam masa terdekat dan
