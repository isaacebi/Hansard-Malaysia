DR. 13.12.2021 36

kos yang besar, sebab itu kita ada konsep akreditasi. Terima kasih Yang Berhormat
Kalabakan.

Timbalan Yang di-Pertua [Dato’ Mohd Rashid Hasnon]: Terima kasih Ahli-
ahli Yang Berhormat. Sekarang tamatlah sesi untuk waktu pertanyaan-pertanyaan
bagi jawab lisan pada hari ini. Terima kasih Ahli-ahli Yang Berhormat.

[Sesi Pertanyaan-pertanyaan Bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.37 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
saya mohon mencadangkan:

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga selesai dibahas dan diputuskan Rang
Undang-undang Perbekalan 2022 dan Usul Anggaran Perbelanjaan
Pembangunan 2022 dan selepas itu Majlis Mesyuarat akan
ditangguhkan sehingga jam 10 pagi, hari Selasa, 14 Disember 2021”.

Timbalan Yang di-Pertua [Dato’ Mohd Rashid Hasnon]: Ada yang
menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]:
Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
