DR. 13.12.2021 A

Berhormat Menteri mengatakan kenyataan beliau di Dewan yang mulia ini adalah
belum lagi dimuktamadkan.

Hari kemudiannya, Yang Berhormat Bagan telah juga membangkitkan
perkara ini di Dewan yang mulia ini. Kita lihat juga bahawa baru-baru ini, kelmarin-
kelmarin dahulu, wakil MIC telah membuat kenyataan bahawa perkara ini masih
dalam rundingan dengan Yang Amat Berhormat Perdana Menteri, mengatakan
bahawa belum lagi ada apa-apa keputusan muktamad.

Akan tetapi, besar kemungkinan perarakan semasa Thaipusam iaitu
perarakan Silver Chariot dan Kavadi akan dibenarkan. So, saya berdiri di sini untuk
bertanya, kalau boleh, Yang Berhormat Menteri berkenaan hadir kembali ke Dewan
yang mulia ini, disebabkan sekarang ada banyak kekeliruan. Kedua-dua perayaan
ini- Saya berdiri di sini sebagai wakil rakyat bertanya tentang perayaan Thaipusam
dan perayaan Chingay.

Mungkin MIC hanya berminat dengan perayaan Thaipusam sahaja, tetapi
saya sebagai wakil rakyat, ingin tahu kedua-dua perayaan tersebut. Perayaan-
perayaan itu akan disambut dalam masa sebulan dua. Jadi, amatlah tidak adil untuk
membenarkan perkara ini masih lagi belum diselesaikan dengan muktamad.

Tuan Pengerusi [Dato’ Mohd Rashid Hasnon]: Baik, baik.

Tuan Sanisvara Nethaji Rayer a/l Rajaji [Jelutong]: Jadi saya memohon,
saya tidak mahu menggunakan peraturan-peraturan bahawa mengatakan bahawa
Yang Berhormat Menteri telah mengeluarkan kenyataan yang mengelirukan, tidak.
Akan tetapi saya mohon kalau boleh, satu kenyataan diberikan di bawah Peraturan
Mesyuarat 21(1), “Pertanyaan-pertanyaan bolehlah diarahkan kepada Menteri-
menteri berkenaan dengan hal-hal dalam urusan jawatan mereka dan pertanyaan-
pertanyaan boleh juga diarahkan kepada ahli-ahli selain daripada Menteri berkenaan
dengan rang undang-undang, usul atau lain-lain perkara orang ramai yang berkaitan
dengan urusan Majlis Mesyuarat yang dalam tanggungan ahli-ahli yang tersebut.”

Ini melibatkan isu perpaduan. Kalaulah kerajaan mendukung konsep
Keluarga Malaysia dan baru-baru ini juga kita lihat bahawa anjuran program Keluarga
Malaysia yang tidak mematuhi SOP juga dibenarkan, yang dikompaun saya rasa
adalah amat tidak adil untuk kerajaan melarang perarakan Chingay, perarakan
semasa Thaipusam, perarakan Silver Chariot dan perarakan Kavadi.

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Jelutong. Saya ambil maklum.

Tuan Sanisvara Nethaji Rayer a/l Rajaji [Jelutong]: Bolehkah Tuan
Pengerusi mengarahkan Yang Berhormat Menteri untuk hadir dalam Dewan ini dan
memberi kenyataan yang memberi kepastian supaya kedua-dua perayaan ini boleh

diteruskan dengan perarakan Silver Chariot, Kavadi dan Chingay. Terima kasih.
