DR. 13.12.2021 146

Ini secara tidak langsung, MoU ini akan memberikan penjimatan kos
langganan kepada industri awam dan agensi yang melanggan dan memberi nilai
tambah kepada semua universiti awam, termasuk tiga buah politeknik premier. Yang
Berhormat juga ada bertanya mengenai definisi graduan employability. Tadi saya
sudah sedikit sebanyak bercakap mengenai perkara tersebut.

Akan tetapi saya hendak tambah lagi bahawa antara usaha yang dilakukan
oleh KPT dalam membantu graduan ini, kita telah bangunkan Pelan Tindakan
Keusahawanan Institusi Pendidikan Tinggi 2021-2025. Dalam waktu yang sama
juga, kita menerapkan elemen keusahawanan merentasi kurikulum dan bidang
pengajian serta melaksanakan rangka kerja penjana pekerjaan dan menyediakan
inkubator keusahawanan.

Hal yang paling penting sekali apabila pelajar itu hendak menjadi usahawan,
cabaran ia adalah untuk mendapat pembiayaan. Oleh kerana itulah, KPT telah
melakukan kerjasama dengan kementerian, terutamanya Kementerian MEDAC
dalam menyediakan program pembiayaan mikro. Mengenai pembangunan UTEM
pula. Peningkatan peruntukan ini disebabkan tiga buah projek sambungan UTEM
meningkat dengan jumlah peruntukan sebanyak RM36.7 juta berbanding peruntukan
bagi satu projek sambungan bagi tahun 2021 yang berjumlah RMO.3 juta.

Sudah semestinya peningkatan peruntukan ini memerlukan komitmen projek-
projek yang telah dalam pelaksanaan seperti saya hendak beri contoh. Ini projek-
projek yang telah dilaksanakan di UTEM iaitu penggantian dan perolehan peralatan
teknikal bagi fakulti sedia ada Fasa 1. Untuk makluman Yang Berhormat pula, untuk
tahun 2022, Kementerian Kewangan melalui pembentangan bajet, belum ada lagi
projek baharu sebab mengambil kira komitmen projek yang sedia ada.

Yang Berhormat Tumpat juga ada menanyakan mengenai MQA dan program
penawaran untuk major pengkhususan serta sejauh manakah pelaksanaannya?
MQA melalui penerbitan program standard membenarkan dan menggalakkan
penawaran daripada major pengkhususan untuk tahap sarjana muda, sarjana dan
kedoktoran. Jam kredit bergraduat akan menjadi lebih tinggi berbanding dengan
program biasa.

Sebagai contoh, untuk Program Seni dan Seni Reka, jumlah jam kredit
bergraduat minimum ialah 140 jam kredit untuk program dwimajor pengkhususan di
peringkat Sarjana Muda berbanding dengan 120 jam kredit untuk Program Sarjana
Muda Am. Pemberi pendidikan tinggi boleh memohon akreditasi untuk program-
program dwimajor pengkhususan.

Yang Berhormat Tumpat juga ada bertanya mengenai status terkini MyBrain.
Untuk makluman Yang Berhormat Tumpat, ada beberapa juga Yang Berhormat lain

juga ada bertanya mengenai Program MyBrain, seperti contohnya Yang Berhormat
