DR. 13.12.2021 156

Tuan Yang di-Pertua: Terima kasih.

Bacaan Kali Yang Ketiga

Menteri Kewangan [Datuk Seri Utama Tengku Zafrul bin Tengku Abdul
Aziz]: Tuan Yang di-Pertua, saya mohon mencadangkan Rang Undang-undang
bernama Suatu Akta bagi menggunakan sejumlah wang daripada Kumpulan Wang
Disatukan untuk perkhidmatan bagi tahun 2022 dan bagi memperuntukkan jumlah
wang itu bagi perkhidmatan bagi tahun itu telah ditimbangkan dalam Jawatankuasa
dan dipersetujukan dengan pindaan. Saya mohon mencadangkan bahawa rang
undang-undang ini dibacakan kali yang ketiga dan diluluskan sekarang.

Tuan Yang di-Pertua: Terima kasih, Yang Berhormat Menteri. Ada yang
menyokong?

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Tuan Yang di-Pertua, saya menyokong sepenuhnya.
[Dewan riuh]

Tuan Yang di-Pertua: Terima kasih Yang Berhormat Menteri Kanan. Yang
Berhormat semua, masalahnya ialah bahawa rang undang-undang ini dibacakan kali
yang ketiga dan diluluskan sekarang.

[Masalah dikemuka bagi diputuskan, dan disetujukan]

[Rang undang-undang dibacakan kali yang ketiga dan diluluskan]

USUL

Menteri Kewangan [Datuk Seri Utama Tengku Zafrul bin Tengku Abdul
Aziz]: | Tuan Yang di-Pertua, saya mohon memaklumkan iaitu Jawatankuasa telah
menimbangkan Usul yang diedarkan kepadanya dan bersetuju dengan Usul itu.
Saya mencadangkan:

"Bahawa Dewan ini, mengikut subseksyen 4(3) Akta Kumpulan Wang
Pembangunan 1966 [Akta 406], membuat ketetapan iaitu suatu
jumlah wang sebanyak tidak lebih dari tujuh puluh tujuh bilion dan
enam ratus juta ringgit (RM77,600,000,000) dibelanjakan daripada
Kumpulan Wang Pembangunan bagi tahun 2022, dan bagi tujuan dan
butiran Perbelanjaan Pembangunan yang dinyatakan di bawah
Maksud Pembangunan atau (“P”) dalam senarai Anggaran
Perbelanjaan Persekutuan 2022, yang dibentangkan sebagai Kertas
Perintah 32 Tahun 2021, adalah diuntukkan di bawah Maksud-
maksud yang berkenaan jumlah-jumlah yang bersetentangan dengan
butiran-butiran itu di ruangan enam dan tujuh senarai tersebut."
