DR. 13.12.2021 105

graduan UIA. Saya ingin tanya kepada kementerian, kalau lihat kepada perbelanjaan
pembangunan sebenar bagi tahun 2020 adalah sifar. Apakah perbelanjaan untuk
tahun 2020 itu tidak ada langsung perbelanjaan untuk pembangunan? Begitu juga
dengan Butiran 05001 - Universiti Teknikal Malaysia Melaka (UTeM). Juga
perbelanjaan sebenar juga adalah sifar. Jadi, apakah langsung dinafikan atau
ditiadakan projek-projek pembangunan di IPT, terutama di universiti yang saya
nyatakan seperti mana yang dinyatakan di dalam Buku Belanjawan?

Seterusnya, bagi Butiran 010000 — Pengurusan, Kementerian Pengajian
Tinggi. Kita lihat kementerian ataupun kerajaan membelanjakan RM371 juta bagi
tujuan untuk membangunkan potensi individu, mahasiswa supaya di sana terdapat
peluang-peluang pekerjaan yang disediakan buat mereka. Saya setuju dengan Yang
Berhormat Pontian tadi yang membangkitkan secara langsung data-data yang
diterbitkan terus di dalam Buku Belanjawan ini, terutamanya tentang keberhasilan
kementerian daripada segi peratus kadar kebolehpasaran graduan. Kita lihat di
dalam buku ini dinyatakan bagi tahun 2020, 84 peratus kebolehpasaran graduan
institut pendidikan tinggi. Namun, kalau kita cross-check ataupun rujuk silang dengan
ratusan graduan universiti awam yang mendapat pekerjaan pada tahun
konvokesyen, jauh lebih rendah Tuan Pengerusi, 59.7 peratus. Jadi, saya ingin tanya
kepada kementerian, bagaimanakah kita ingin laksanakan ataupun pastikan perkara
ini dapat kita atasi dengan segera?

Saya misalnya merujuk kepada kenyataan media yang dikeluarkan oleh
Jabatan Perangkaan Malaysia (DOSM) yang menunjukkan satu data yang
membimbangkan, di mana Ketua Perangkaan Malaysia — Dato’ Sri Dr. Mohd Uzir
Mahidin menyatakan bahawa kesan kepada pasaran buruh telah menyebabkan
bilangan siswazah menganggur meningkat ketara sebanyak 22.5 peratus. Jadi,
sudah pasti di sana kita dapat strategi kementerian untuk memastikan perkara ini
dapat kita atasi kerana kita tahu bahawa kementerian daripada segi siri jawapan
yang diberikan juga berminat kepada usaha untuk memastikan program-program
usahawan itu berjaya. Jadi, bagaimana perkara ini dapat kita laksanakan secara
cohesive, dengan izin Tuan Pengerusi, supaya semua kementerian yang ingin
melakukan program keusahawanan ini akan dapat memastikan kejayaan untuk
melahirkan usahawan-usahawan yang sebenarnya di kalangan anak-anak muda
kita.

Seterusnya ialah Butiran 05012 — Latihan Penyelidikan Universiti. Saya
hendak tarik perhatian Tuan Pengerusi, untuk penyelidikan ini tahun 2020, kita
peruntukan hanya RM900,000. Tahun 2021, RM1.1 juta dan tahun depan meningkat
sebanyak RM3.2 juta. Relatifnya masih lagi rendah. Ini kerana kalau kita bercakap

tentang IPT, kita tidak boleh lari daripada tumpuan kepada penyelidikan. Jadi,
