DR. 13.12.2021 144

Menjawab soalan daripada Yang Berhormat Hang Tuah Jaya pula, mengenai
moratorium yuran pelajar. Bagi meringankan beban pelajar IPTS, KPT telah
mengambil tindakan berikut iaitu pelaksanaan moratorium permohonan kenaikan
yuran kursus pengajian IPTS telah dilaksanakan bermula 1 Jun 2020 sehingga 31
Disember 2021. KPT dalam pertimbangan untuk melanjutkan moratorium yuran
tersebut dan memohon pertimbangan serius IPTS untuk memberikan diskaun
pemotongan yuran kepada pelajar atas dasar keprihatinan dan cakna terhadap
kebajikan pelajar.

Untuk makluman Yang Berhormat, ada juga engagement awal yang telah
dilaksanakan oleh KPT bersama dengan IPTS ini dan ada sesetengah— hampir
semua IPTS yang berkemampuan telah memberikan diskaun dan juga pengurangan
yuran dan insentif-insentif lain kepada para pelajar.

Mengenai program khusus untuk biasiswa, rasional pengurangan biasiswa
tahun 2022. Yang Berhormat, KPT telah diperuntukkan sebanyak RM150 juta tahun
2022 berbanding RM161.5 juta pada tahun sebelumnya. KPT akan fokuskan kepada
penajaan dalam negara kecuali program-program berimpak tinggi seperti Skim
Latihan Akademik Bumiputera, Skim Latihan Akademik IPTA, subkepakaran dan
pasca kedoktoran ataupun PD.

01820

Ini kerana kos penajaan dalam negara adalah jauh lebih rendah berbanding
dengan luar negara. Sekali gus, kita dapat memberikan manfaat kepada ramai
pelajar. Justeru itu, pengurangan jumlah penghantaran pelajar ke luar negara akan
menjimatkan perbelanjaan kerajaan. Penjimatan ini dilihat berupaya mengimbangi
pengurangan peruntukan biasiswa tahun 2022.

Mengenai pengurangan yuran di IPTA pula, 20 peratus pengurangan bagi
sesi tahun 2021 dan 2022. Memang sudah semestinya KPT sangat prihatin dan peka
terhadap permintaan dan permohonan daripada para pelajar mengenai bebanan
kewangan apabila memulakan pengajian di dalam semester yang baharu.

Oleh sebab itulah, tadi saya maklumkan ada pengurangan 20 peratus.
Memberi manfaat semua warganegara Malaysia di peringkat pengajian bermula
daripada peringkat asasi sehinggalah di peringkat pasca siswazah. Untuk makluman
Yang Berhormat juga, yuran itu merangkumi semua jenis yuran yang dikenakan ke
atas pelajar sepanjang tempoh pengajian semester pertama iaitu termasuklah:

(i) yuran pendaftaran;

(ii) yuran pengajian;

(iii) yuran asrama;

(iv) yuran perkhidmatan;

(v) yuran perpustakaan;
