DR. 13.12.2021 31

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Datuk Haji Anmad Marzuk bin Shaary: Terima kasih kepada sahabat saya
Yang Berhormat Kuala Krai yang sangat cakna kepada isu berkaitan dengan
perkara melibatkan akidah iaitu perkara yang melibatkan berlakunya penularan
ajaran sesat.

Untuk makluman ahli Dewan, suka saya tegaskan di sini bahawa definisi bagi
maksud Ahlus Sunnah Wal Jemaah itu ialah berdasarkan kepada Mesyuarat Panel
Kajian Akidah, JAKIM kali ke-42, pada 28 Februari 2010 telah memutuskan Ahlus
Sunnah Wal Jemaah adalah golongan yang memahami dan berpegang kepada Al-
Quran dan Sunnah Nabi SAW menerusi sahabat tabiin dan juga tabiat tabiin yang
sentiasa bersama mereka dalam prinsip akidah, syariah dan akhlak.

Mereka adalah golongan yang memahami dan berpegang kepada Al-Quran
dan Sunnah Nabi SAW mengikut manhaj salaf atau khalaf iaitu Asya'irah dan
Maturidiah dan yang kedua, mereka adalah golongan yang berfahaman sederhana
wasatiyyah, tidak melampau dan tidak terlalu longgar. Ini mengeluarkan khawarij,
Syiah Rafidha, Qadariyah, Jabariyah, Muktazilah, anti-hadis, Islam _ liberal,
pluralisme agama dan seumpamanya.

Mereka ialah golongan yang mengutamakan perpaduan dan persaudaraan
Islam, bukan permusuhan. Perdamaian bukan peperangan. Berpegang kepada
prinsip tidak memuja pemimpin, tidak taksub sehingga mengkafirkan atau
menyesatkan sesama Islam.

Berkaitan komponen kedua soalan Yang Berhormat iaitu apakah yang sering
ditemui apabila kumpulan-kumpulan ajaran sesat ini dibongkarkan:

(i) berpegang dengan akidah selain daripada Ahlus Sunnah

Wal Jemaah;

(ii) golongan mereka ini berpegang dengan ajaran kerohanian

atau tasawwuf falsafah yang bercampur-aduk dengan ajaran
kebatinan;

(iii) mempercayai atau mengamalkan perkara khurafat dan

tahyul.

(iv) menjadikan ilham, mimpi atau kasyaf sebagai sumber

pegangan dan kepercayaan;

(v) taksub dan fanatik yang melampau kepada guru atau ketua

ajaran.
(vi) menyelewengkan tafsiran Al-Quran dan Al-Hadith untuk

kepentingan peribadi atau kumpulan;
