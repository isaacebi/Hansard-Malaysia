DR. 13.12.2021 39

Timbalan Yang di-Pertua [Dato’ Mohd Rashid Hasnon]: Ahli Yang
Berhormat, jumpa di Kamar Khas pukul 2.30 petang. Baik.

Tuan Khalid bin Abd Samad [Shah Alam]: Kamar Khas. Mari PAS, mari
UMNO. Hendak tunjuk hero sekarang!

Tuan Sim Tze Tzin [Bayan Baru]: Peraturan mesyuarat, standing order.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
peraturan Dewan.

Timbalan Yang di-Pertua [Dato’ Mohd Rashid Hasnon]: Bagi saya
habiskan ini ya. Yang Berhormat Jelutong, sekejap.

Dato’ Seri Dr. Shahidan bin Kassim: Kita boleh jawab sekarang kalau
hendak.

[Dewan riuh]

[Pembesar suara dimatikan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG PATEN (PINDAAN) 2021
Bacaan Kali Yang Pertama

Rang undang-undang bernama suatu akta untuk meminda Akta Paten 1983;
dibawa ke dalam Mesyuarat oleh Timbalan Menteri Perdagangan Dalam Negeri dan
Hal Ehwal Pengguna [Dato’ Rosol bin Wahid]; dibacakan kali yang pertama; akan

dibaca kali yang kedua pada Mesyuarat ini.

RANG UNDANG-UNDANG HAK CIPTA (PINDAAN) 2021
Bacaan Kali Yang Pertama

Rang undang-undang bernama suatu akta untuk meminda Akta Hak Cipta
1987; dibawa ke dalam Mesyuarat oleh Timbalan Menteri Perdagangan Dalam
Negeri dan Hal Ehwal Pengguna [Dato’ Rosol bin Wahid]; dibacakan kali yang

pertama; akan dibaca kali yang kedua pada Mesyuarat ini.
