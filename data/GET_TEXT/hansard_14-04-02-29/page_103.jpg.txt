DR. 13.12.2021 97

Datuk Dr. Mohd Radzi bin Md. Jidin: Sepuluh minit, boleh.

Tuan Pengerusi: Ya.

Datuk Dr. Mohd Radzi bin Md. Jidin: Berkaitan dengan Yang Berhormat
Jempol sebut tadi, berkaitan dengan Rancangan Makanan Tambahan, berkaitan
dengan RMT ini. Pertama sekali, Yang Berhormat Kubang Pasu membangkitkan
tentang jumlah RMT ini, RM2.50 yang tidak mencukupi. Ahli Yang Berhormat yang
lain juga turut menyentuh tentang perkara yang sama. Dia kata RM2.50 ini tidak
mencukupi mengambil kira kenaikan harga barang dan mengambil kira pandangan
yang diberikan oleh Yang Berhormat Jempol tadi, tentang apakah makanan ataupun
menu yang hendak diberikan.

Oleh yang demikian, kita sedar, kita ambil maklum bahawa memang
mengambil kira menu yang disediakan itu, maka jumlah RM2.50 itu agak rendah
mengambil kira keadaan semasa dan juga menu yang diperlukan. Perkara ini sedang
dibincangkan di peringkat kementerian bersama agensi pusat untuk melihat apakah
pendekatan yang paling sesuai dalam membolehkan kita memberikan yang terbaik
kepada anak-anak yang memerlukan ini.
=1600

Selain daripada itu juga terdapat tadi disebut oleh beberapa Ahli-ahli Yang
Berhormat berkaitan dengan murid yang hadir ke sekolah walaupun bukan giliran
untuk mereka hadir kerana mereka ingin mendapatkan Rancangan Makanan
Tambahan (RMT) tersebut. Maka perkara ini juga sedang diperincikan oleh
kementerian untuk melihat apakah pendekatan yang paling sesuai bagi membantu
kumpulan murid ini.

Okey seterusnya saya hendak sentuh balik yang Yang Berhormat Putatan
tadi tak habis lagi. Yang Berhormat Putatan dan juga Yang Berhormat Padang Serai
tadi saya ambil maklum apa yang disebut oleh Yang Berhormat Padang Serai.
Seperti mana saya sebut di mana kita lihat ada keperluan kita akan pastikan supaya
ia akan diberi keutamaan. Namun begitu ini memberi kesan kepada soalan yang
ditanya oleh Yang Berhormat Machang, soalan yang ditanya oleh Yang Berhormat
Parit dan Ahli-ahli Yang Berhormat yang menyentuh tentang pembinaan PPD. Inilah
antara kekangan yang dihadapi oleh kementerian apabila kita melihat bahawa kita
mendapat sejumlah sekolah yang perlu dibina segera, pada masa yang sama kita
ada juga infra-infra lain yang perlu dibina termasuklah PPD. Sebab itu kementerian
akan melihat priority list, list keutamaan itu untuk memastikan supaya sebarang
keputusan yang dibuat kita ambil kira apakah keperluannya dalam konteks sekolah
dan juga PPD.

Saya melawat banyak PPD yang menumpang di sekolah dan kita sedar ini

merupakan satu cabaran utama dan insya-Allah seperti mana saya sebut tadi kita
