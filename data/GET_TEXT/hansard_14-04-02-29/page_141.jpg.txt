DR. 13.12.2021 135

5.52 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi atas peluang yang diberikan kepada saya untuk
perbahasan jawatankuasa bagi Kementerian Pengajian Tinggi. Saya terus ke
perkara pertama B.64 Butiran 010200 — Pendidikan Tinggi. Menurut statistik Jabatan
Perangkaan Malaysia 2019, graduan Malaysia meningkat kepada 5.29 juta. Lebih
tinggi pada tahun 2019 berbanding 4.94 juta tahun 2018.

Pada tahun yang sama, jumlah penganggur siswazah seramai 170,300 orang
dan jumlah ini meningkat sebanyak 5.5 peratus berbanding tahun 2018 sebanyak
161,300 orang. Hal ini menunjukkan ramai dalam kalangan pelajar lepasan universiti
tidak mempunyai pekerjaan setelah tamat belajar. Kita kekurangan generasi muda
dalam sektor pertanian, perladangan dan kemahiran. Soalan saya, sejauh manakah
pihak kementerian mewujudkan kempen kesedaran dalam kalangan golongan muda
ini sejak pusat pengajian tinggi lagi bagi mengenal pasti peluang dalam bidang
pertanian, perladangan dan kemahiran. Ini kerana peluang ini memberi pendapatan
lumayan dan ia secara tidak langsung dapat mengurangkan kadar pengangguran
dalam negara kita.

Masih di butiran yang sama, berkaitan subjek teras di universiti. Saya melihat
sangat wajar untuk pihak kementerian memperkasakan subjek teras seperti TITAS,
Hubungan Etnik, Kenegaraan dan lain-lain di universiti. Hal ini kerana subjek ini
mampu untuk memupuk dan menyemai jati diri semangat kenegaraan serta
perpaduan yang tinggi di peringkat pengajian tinggi kepada pelajar kita jika diperkasa
lagi ke tahap yang lebih baik dan tidak hanya sekadar mampu untuk lulus subjek itu
sahaja. Mereka ini yang akan menjadi contoh kepada masyarakat dan juga pelapis
kepada pemerintahan negara pada masa hadapan.

Ketiga, perkara B.64 Butiran 022000 — Universiti Pertahanan Nasional
Malaysia (UPNM). Isu buli dalam kalangan penuntut sering berlaku sehinggakan
negara kita pernah dikejutkan dengan kes kematian saudara Zulfarhan yang dibuli
oleh penuntut lain. Baru-baru ini juga ditularkan di media sosial berkaitan anggota
tentera yang dibuli rakan sekerja sehingga habis gajinya kerana terpaksa membeli
barang dapur untuk pegawai atasan dan telah mendapat perhatian Menteri
Pertahanan di media sosial.

Ini yang kita tahu, yang tidak dihebohkan, bagaimana pula dan apakah
jaminan dan kajian yang telah dilaksanakan bagi mengekang perkara sebegini
daripada berlaku di masa depan. Jika di pusat pengajian tinggi lagi tidak dibendung,
tidak mustahil perkara sebegini akan terus terjadi di masa hadapan.

Keempat, Butiran 050400 — Biasiswa Pengajian Tinggi, Hadiah Latihan

Persekutuan (HLP). la merupakan penajaan kepada pegawai-pegawai kerajaan
