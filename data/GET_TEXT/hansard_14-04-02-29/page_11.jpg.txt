DR. 13.12.2021 5

Datin Paduka Dr. Tan Yee Kew [Wangsa Maju]: Tuan Yang di-Pertua,
memandangkan teknologi traceability semakin kerap digunakan untuk mengesan
negara asal, pengilang, proses pengeluaran dan sebagainya, saya ingin tahu sejauh
manakah MyTrace system yang disahkan oleh MATRADE itu telah diguna pakai
dalam pengimportan dan pengeksportan produk halal? Sejauh manakah ia telah
berjaya mengawal pengimportan dan pengeksportan menggunakan logo halal
palsu?

Pada bulan Disember ini, telah berlaku pengimportan daging menggunakan
logo halal palsu di Senai, Johor. Kejadian seperti ini telah menjejaskan keyakinan
pembeli terhadap produk makanan kita di luar negara. Saya juga ingin tahu sama
ada kes iaitu produk kita dipasarkan di negara lain didapati menggunakan logo halal
palsu. Sekian, terima kasih.

Tuan Yang di-Pertua: Terima kasih, silakan Yang Berhormat.

Datuk Lim Ban Hong: Tuan Yang di-Pertua, terdapat dua soalan dalam
soalan tambahan yang dibangkitkan oleh Yang Berhormat Wangsa Maju. Pertama,
berkenaan dengan produk palsu. Saya fikir sebelum ini Kementerian Perdagangan
Dalam Negeri dan Hal Ehwal Pengguna (KPDNHEP) telah memberi penjelasan.
Untuk produk palsu itu, saya fikir ia adalah di bawah bidang kuasa KPDNHEP.
Walaupun HDC di bahawa MITI telah bersama-sama membantu tetapi saya fikir lebih
baik KPDNHEP untuk memberi penjelasan dalam perkara tersebut.

Berkenaan dengan soalan kedua dalam soalan tambahan yang dibangkitkan
iaitu bagaimana kita mengesan produk-produk halal yang dihasilkan di luar negara
dan juga di dalam negara -— untuk makluman tersebut, agensi yang
bertanggungjawab bukan HDC. Sebenarnya di bawah MITI, ada sebuah agensi lagi
iaitu SIRIM yang telah dipertanggungjawabkan untuk memberi cadangan kepada
bagaimana kita mengesan asal usul sesebuah produk termasuk di dalam halal. Saya
akan memberi maklumat tambahan berkenaan itu kerana ia terletak di bawah agensi
SIRIM. Terima kasih Tuan Yang di-Pertua.

Tuan Yang di-Pertua: Soalan tambahan nombor dua. Sebelah sini. [Merujuk
kepada pihak kerajaan]

Tuan Shaharizukirnain bin Abd Kadir [Setiu]: Setiu.

Dato’ Haji Salim Sharif [Jempol]: Jempol.

Tuan Yang di-Pertua: Maaf, nombor dua Setiu ya.

Tuan Shaharizukirnain bin Abd Kadir [Setiu]: Terima kasih Yang
Berhormat Timbalan Menteri. Soalan saya sejauh manakah kerjasama multilateral di
peringkat antarabangsa bagi mewujudkan perspektif peluang perniagaan serta

negara manakah yang berminat untuk menyertai kolaborasi tersebut?
