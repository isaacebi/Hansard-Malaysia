DR. 13.12.2021 62

Seterusnya B.63 Butiran 040100 — Bahan Pengajaran dan Pembelajaran.
Saya ingin mengulang untuk bantuan kepada guru sekarang ini RM100 untuk PdPR
supaya dinaikkan kepada RM300. Saya ulang sekali lagi dalam perbahasan saya
kali ini iaitu kita mesti naikkan sebab guru-guru yang komited dalam pengajaran dan
pembelajaran ini kadangkala menggunakan duit sendiri untuk menjayakan
pengajaran mereka.

Seterusnya yang terakhir Butiran 00203 - Sekolah Menengah Berasrama
Penuh. Sebagaimana yang disebut oleh Yang Berhormat Tampin tadi berkenaan isu
buli, ketika ini hangat diperkatakan dan saya faham isu ini tidak melibatkan sekolah
di bawah kementerian. Walau bagaimanapun, saya ingin tahu statistik sebenar yang
terbaru tentang buli di sekolah menengah berasrama penuh di bawah seliaan KPM.
Jika masih berlaku, apakah usaha-usaha yang telah dan akan dilakukan oleh KPM
agar negara tidak digemparkan lagi dengan isu di bawah kawal selia KPM ini. Sekian,
assalamualaikum.

Tuan Pengerusi: Seterusnya, saya menjemput Yang Berhormat Tuaran.

12.48 tgh hari.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi kerana memberi peluang kepada Tuaran untuk berbahas Bajet 2022
peringkat jawatankuasa Kementerian Pendidikan. Saya  ingin mulakan bagi
Maksud Bekalan 63, Butiran 040500 - Majlis Peperiksaan Malaysia (MPM) dan juga
Butiran 020100 — Dasar Pendidikan.

Tuan Pengerusi, saya ingin bertanya, Majlis Peperiksaan Malaysia ini adalah satu
agensi untuk mengendali dan mengelola peperiksaan STPM. Manakala peperiksaan
SPM pula dikelola oleh Lembaga Peperiksaan Malaysia. Saya ingin bertanya
kenapakah perlu wujud dua agensi untuk mengendalikan dua peperiksaan ini?
Keduanya, Majlis Peperiksaan Malaysia telah diberi peruntukan RM15 juta dalam
bajet ini. Saya telah melihat, mencari dalam anggaran belanjawan ini untuk Lembaga
Peperiksaan Malaysia — tidak ada. Tidak ada butiran dan tidak ada peruntukan.
Adakah RM15 juta ini diperuntukkan untuk belanja, untuk peperiksaan SPM dan
STPM?

01250

Tuan Pengerusi, pada 18 November yang lalu, kementerian telah
mengumumkan jadual peperiksaan SPM. Dalam pengumuman jadual tersebut telah
dinyatakan bahawa peperiksaan SPM bagi tahun 2021 akan bermula pada 19
Februari dan selesai 18 Mac. Juga telah dalam jadual itu jelas dinyatakan bahawa
peperiksaan juga akan diadakan pada hari Jumaat, pada hari Sabtu dan pada hari

Ahad. Selepas pengumuman tersebut pelbagai pihak telah membuat bantahan,
