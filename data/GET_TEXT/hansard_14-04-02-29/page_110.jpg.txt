DR. 13.12.2021 104

Kolej Komuniti. Penting Kolej Komuniti ini. Sekali lagi saya ingin menyebut
bahawa ada 250,000 orang lepasan SPM setiap tahun yang tidak masuk ke
universiti, tidak ambil STPM. Maka mereka boleh pergi ke kolej-kolej komuniti cuma
ada 114 buah kolej. Kita janji 222 buah kolej. Saya harap Kolej Komuniti di Benut,
Pontian, Yang Berhormat Menteri dapat diluluskan, walaupun seorang lagi Yang
Berhormat Menteri EPU katanya tidak meluluskan. Hanya meluluskan Jeli dan
Pagoh. Akan tetapi Pontian tidak diluluskan. Saya harap ada lah kaedahnya supaya
diluluskan Kolej Komuniti di Benut dan Pontian ini.

Akhir, biasiswa pendidikan tinggi. Maka saya ingin bertanya tentang Biasiswa
MyBrainSc. Kita ingin melahirkan graduan PhD 60,000 sehingga tahun 2023 akan
tetapi jika kita hentikan Biasiswa MyBrainSc ini, kita tidak akan mencapai apa yang
kita ingin capai. Kita hantar semua pelajar kita ke negara-negara maju. Mereka
pulang dan membina semula negara ini dengan baik. Terima kasih Tuan Pengerusi.

Tuan Pengerusi: Terima kasih Yang Berhormat Pontian. Yang Berhormat

Hang Tuah Jaya.

4.18 ptg.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Bismillahi Rahmanir Rahim. Assalamualaikum Warahmatullahi
Wabarakatuh. Terima kasih Tuan Pengerusi.

Saya merujuk kepada Butiran 020000 — Pendidikan Tinggi. Kementerian
akan membelanjakan RM7.5 bilion yang disediakan untuk memastikan pendidikan
tinggi kita sentiasa berdaya saing.

Namun kita ketahui bahawa perkara yang penting yang kita hadapi dari tahun
2020 sehingga sekarang ialah pandemik COVID-19. Antara isu yang dibangkitkan
oleh mahasiswa adalah tentang yuran yang dikenakan kepada mereka untuk
memasuki institusi pengajian tinggi. Jadi saya ingin tanya kepada Yang Berhormat
Menteri dan kementerian, sekarang ini saya ingat sudah hampir dua tahun.
Kebanyakan IPT hanyalah belajar itu secara dalam talian. Tiada kemudahan-
kemudahan di IPT yang digunakan seperti fasiliti, makmal dan sebagainya. Jadi
mereka bertanya apakah terdapat strategi ataupun tindakan segera kementerian
untuk mengurangkan yuran ini serendah yang mungkin dan apakah kementerian
bersedia untuk memberikan moratorium yuran, terutamanya kepada kumpulan B40
apabila kita berdepan dengan keadaan di mana mereka tidak boleh masuk ke dalam
kampus.

01620
Saya juga ingin bertanya kepada kementerian berkaitan dengan Butiran

02800 - Universiti Islam Antarabangsa Malaysia (UIAM). Tuan Pengerusi, saya
