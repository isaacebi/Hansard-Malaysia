DR. 13.12.2021 3

National Space Administration (CNSA) dan State Space Corporation Roscosmos di
Zhuhai, China pada September yang lalu. la bertujuan membincangkan mengenai
penyediaan deklarasi berkaitan cadangan pembangunan Stesen Penyelidikan Lunar
Antarabangsa di bulan.

Seminar ini telah dihadiri oleh pakar-pakar daripada United Nations Office for
Outer Space Affairs (UNOOSA), European Space Agency (ESA), Asia-Pacific Space
Cooperation Organization (APSCO) dan beberapa buah negara termasuk seorang
pakar dari Malaysia iaitulah Profesor Emerita Datuk Dr. Mazlan binti Othman. Beliau
adalah mantan Pengarah United Nations Office for Outer Space Affairs (UNOOSA).

Tuan Yang di-Pertua, menjawab mengenai program Artemis Accords yang
diterajui oleh National Aeronautics and Space Administration (NASA), Amerika
Syarikat adalah merupakan program penerokaan angkasa antarabangsa untuk
tujuan aman termasuk penghantaran angkasawan wanita pertama ke bulan pada
tahun 2024.

Satu perjanjian Artemis telah diwujudkan NASA pada tahun 2020 sebagai
panduan aktiviti kerjasama yang akan dilaksanakan melalui perjanjian dua hala dan
menjelaskan mengenai kedudukan peruntukan perundangan dan tanggungjawab
negara yang menyertai program ini.

01010

Buat masa ini, kerajaan belum berhasrat untuk menandatangani Artemis
Accord. Kerajaan berpandangan bahawa Malaysia masih belum bersedia untuk
menyertai inisiatif ini dan keputusan untuk menandatangani program seumpama ini
perlu diteliti terlebin dahulu daripada pelbagai aspek termasuk implikasi Kewangan
dan kelebihan yang menguntungkan negara sebelum menyertai Artemis Accord.
Sekian, terima kasih.

Tuan Yang di-Pertua: Ada soalan tambahan nombor dua? Kalau tak ada,
saya sekarang ingin menjemput Yang Berhormat Datin Paduka Dr. Tan Yee Kew.
Silakan.

2. Datin Paduka Dr. Tan Yee Kew [Wangsa Maju] minta Menteri Kanan
Perdagangan Antarabangsa dan Industri menyatakan projek dan program untuk
meningkatkan daya saing industri halal bagi merebut peluang pasaran halal yang
lebih besar sepertimana disebutkan dalam RMK-12 sebagai strategi untuk
merangsangkan ekonomi negara dan menyatakan jumlah peruntukan yang telah
diberi untuk program-program dan projek-projek tersebut.

Timbalan Menteri Perdagangan Antarabangsa dan Industri [Datuk Lim
Ban Hong]: Terima kasih Tuan Yang di-Pertua dan terima kasih kepada keprihatinan

Yang Berhormat yang bertanyakan soalan tentang pembangunan industri halal.
