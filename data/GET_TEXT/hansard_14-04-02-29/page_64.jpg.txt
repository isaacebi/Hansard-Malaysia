DR. 13.12.2021 58

12.32 tgh.

Datuk Seri Haji Ahmad bin Haji Maslan [Pontian]: Assa/amualaikum
warahmatullahi wabarakatuh. Terima kasih Tuan Pengerusi. Terima kasih kepada
Menteri yang berada dalam Dewan untuk mendengar. Pada minggu lepas,
Kementerian Sumber Manusia menjawab soalan saya ini berhubung tentang Butiran
020100 — Dasar Pendidikan. Saya bertanya kepada Kementerian Sumber Manusia,
berapa ramai pekerja di Malaysia. Jawapannya, 14.2 juta. Kemudian saya bertanya,
daripada 14.2 juta itu, berapa ramai yang ada sijil diploma, ijazah. Jawapan
kementerian, yang ada cuma 32 peratus. Daripada 14.2 juta pekerja di Malaysia ini
yang ada sijil termasuk STPM. Tuan Pengerusi, Dato’ Seri Ketua Pembangkang,
Yang Berhormat Port Dickson, daripada keseluruhan 14.2 juta pekerja di Malaysia
iaitu kira-kira separuh rakyat di Malaysia ini, yang ada sijil termasuk STPM, diploma
dan ijazah hanya 32 peratus. Dengan lain perkataan, 9.5 juta atau 68 peratus hanya
ada SPM dan ke bawah. Jadi, ini berkaitan dengan pendidikan menengah dan
pendidikan lepas menengah. Tentulah jawapannya TVET ada.

Saya nak beritahu kepada Tuan Pengerusi, kalau kita buka muka surat 462,
buku yang tebal ini... [Sambil menunjukkan buku Anggaran Perbelanjaan
Persekutuan 2022] Outcome 2: Aksesibiliti kepada pendidikan berkualiti. Peratusan
murid berumur 16 tahun ke atas yang mengikuti pendidikan vokasional, sekolah
menengah kebangsaan, institut latihan awam dan organisasi yang melaksanakan
program TVET daripada segi peratus sasaran 2021, 5.3 peratus sahaja. la membawa
kepada satu lagi data iaitu 400,000 orang pelajar mengambil SPM setiap tahun,
hanya 150,000 orang sahaja yang pergi ke STPM, diploma dan juga pengajian tinggi.
Sejumlah 250,000 orang lagi ataupun 60 peratus hanya ada SPM dan ke bawah.
Mereka ini menjadi kumpulan B40 dalam masyarakat.

Apa yang saya ingin tanya kepada Menteri dan ingin cadang kepada Menteri,
yang pertama ialah cadangan banyakkan kolej Tingkatan 6. Di Malaysia ini ada kolej
Tingkatan 6, ada 23 buah. Sejumlah 23 buah itu, kolej Tingkatan 6 yang nombor satu
terbaik seluruh Malaysia ialah kolej Tingkatan 6 kawasan saya, Kolej Tingkatan
Enam Pontian. Pengetuanya Jusa C, Menteri. Pengetua Kolej Tingkatan Enam
Pontian sama taraf dengan Pengarah Pendidikan Johor yang masih kosong. Masih
tidak diisi lagi jawatan Pengarah Pendidikan Johor ini, sedangkan di kolej Tingkatan
6 kawasan saya itu, pengetuanya Jusa C.

Banyakkan kolej tingkatan enam di seluruh Malaysia. Kalau tak cukup duit,
kita sebenarnya membakar duit tiap-tiap hari Tuan Pengerusi. Kita bakar duit RM7
billion, memberi subsidi kepada orang kaya iaitu subsidi minyak. Orang kaya lebih
banyak dapat subsidi daripada orang miskin. Kemudian tahun depan, RM15 bilion

dibakar tiap-tiap hari memberi subsidi minyak kepada orang kaya, lebih banyak
