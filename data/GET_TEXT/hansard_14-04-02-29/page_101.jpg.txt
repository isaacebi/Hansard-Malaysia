DR. 13.12.2021 95

termasuklah dalam mata pelajaran Bahasa Inggeris. Ini merupakan satu cabaran
yang paling utama.

Oleh sebab itu, dalam pengambilan ini untuk Ahli-ahli Yang Berhormat yang
menyentuh tentang pengambilan guru baharu ini, kita melihat sebenarnya 18,000 ini,
kekosongan ini berada pada mata pelajaran mana. Kita kaji satu persatu dan kita
linat apakah punca yang menyebabkan kekosongan ini berlaku. Antara punca yang
menyebabkan kekosongan ini berlaku, antaranya adalah bekalan yang tidak
mencukupi dalam pasaran. Oleh sebab itu, dalam pengambilan 18,702 orang ini, kita
menggunakan pendekatan yang berbeza di mana kita gunakan pendekatan
pengambilan secara kluster. Maknanya, seorang guru itu yang mendapat ljazah
Pendidikan dalam bidang tertentu, kita kaji apakah bidang lain yang masih boleh
diajar oleh guru-guru ini. Maka, kita akan benarkan mereka untuk memohon jawatan
bagi kekosongan dalam bidang yang mana bukan sahaja bidang mereka belajar di
universiti secara spesifik, tetapi juga bidang-bidang lain yang mereka mampu
mengajar di sekolah. Itu berkaitan dengan perguruan.

Seterusnya, Ahli Yang Berhormat Putatan. Ada Yang Berhormat Putatan?
Ahli Yang Berhormat Putatan bertanya tentang bagaimanakah usaha Kementerian
Pendidikan untuk memastikan prestasi negara di peringkat antarabangsa khususnya
dalam konteks PISA itu dapat ditingkatkan. Izinkan saya jelaskan kepada Ahli Yang
Berhormat, apabila kita mengkaji keputusan peperiksaan PISA ini ataupun
pentaksiran yang dibuat untuk PISA bagi penarafan ini, kita dapati antara komponen
yang mana paling mencabar bagi anak-anak di Malaysia adalah komponen
Kemahiran Berfikir Aras Tinggi (KBAT). Mereka boleh menyelesaikan perkara-
perkara matematik menggunakan pendekatan atau formula tertentu, tetapi apabila
sampai kepada soalan yang memerlukan pemikiran analitikal ataupun memerlukan
pemikiran pada tahap yang lebih tinggi, di sinilah antara area dengan izin, yang kita
dapati kita agak terkebelakang. Oleh sebab itu, kementerian mengambil pendekatan
untuk memasukkan lebih banyak komponen KBAT ini dalam mata pelajaran bagi
membolehkan murid-murid kita ini mempunyai pemikiran analitikal yang lebih tinggi.
Ini merupakan sebahagian daripada pendekatan yang kita ambil.

Kemudian, Yang Berhormat Putatan juga menyentuh tentang sekolah. Yang
Berhormat Putatan kata sekolah di Sabah ini jumlah penduduknya meningkat dengan
mendadak, maka apakah pembinaan sekolah-sekolah melalui bajet pembangunan
ini akan dilaksanakan di Sabah. Untuk maklumat Yang Berhormat, bukan sahaja di
Sabah, di Semenanjung Malaysia, di mana-mana ada terdapat kawasan-kawasan
tertentu khususnya di mana jumlah penduduk itu meningkat dengan mendadak

sekali, maka setiap kali kita memohon peruntukan pembangunan untuk pembinaan
