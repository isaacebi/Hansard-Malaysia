DR. 13.12.2021 122

Saya mencadangkan pandangan daripada pemain-pemain industri
khususnya, turut diambil kira bagi memastikan keperluan graduan yang menepati
dengan kehendak pasaran. Dalam waktu yang sama, terdapat keciciran pelajar-
pelajar lepasan SPM ataupun SPMV yang tidak lagi menyambung pengajian akibat
tidak lagi berminat dengan jurusan yang ditawarkan. Mohon penjelasan Yang
Berhormat Menteri. Berapakah jumlah pelajar lepasan SPM dan SPMV yang tidak
menyambung pengajian ke peringkat lebih tinggi sebaik sahaja mereka
menghabiskan pelajaran di peringkat sekolah menengah? Apakah terdapat insentif
dan galakan yang ditawarkan kepada mereka untuk menarik minat mereka
menyambung pelajaran ke peringkat yang lebih tinggi. Saya mencadangkan agar
dapat ditubuhkan Jawatankuasa Bersama dengan pihak KPM dalam menangani isu
ini.

Terakhir Tuan Pengerusi ialah Butiran 010300 — Agensi Kelayakan Malaysia
(MQA). Saya tertarik dengan program Akreditasi Pengalaman Pembelajaran
Terdahulu (APEL) yang diperkenalkan oleh pihak kementerian. Semenjak
diperkenalkan, berapakah jumlah mereka yang memohon dan berapakah jumlah
mereka yang telah berjaya menamatkan pengajiannya mengikut kategori sama ada
APEL (A), (C) ataupun (Q)? Berapakah universiti yang telah menyertai program
APEL sama ada universiti awam ataupun universiti swasta? Mohon Yang Berhormat
Menteri dapat senaraikan. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Kuala Krai. Seterusnya, Yang Berhormat Bukit Bendera.

5.13 ptg.

Tuan Wong Hon Wai [Bukit Bendera]: Terima kasih Tuan Pengerusi.
Peruntukan untuk Kementerian Pengajian Tinggi telah meningkat dari RM6.85 bilion
dari tahun 2020 sebelum pandemik ke RM14.47 bilion tahun 2022, melebihi dua kali
ganda. Akan tetapi saya ingin memberikan peringatan, saiz peruntukan yang tinggi
sahaja tiada semestinya menjamin kita boleh mencapai sasaran pembelajaran yang
kita tetapbkan. Kebanyakan bajet untuk Kementerian Pengajian Tinggi ialah ke atas
20 universiti awam, di mana RM7.5 bilion dan tujuh hospital pengajar, RM1.48 bilion
iaitu 78 peratus daripada perbelanjaan pengurusan.

Butiran 020000 — Pendidikan Tinggi. Tuan Pengerusi, terdapat kekurangan
jurutera khasnya dari segi bidang manufacturing dan software development.
Walaupun kita mempunyai foreign direct investment, penubuhan kilang-kilang
baharu, keperluan jurutera di seluruh negara sudah tidak mencukupi. Tidak
mencukupi graduates ataupun lulusan graduan dari segi Science, Technology

Engineering and Mathematics (STEM). Mengikut anggaran industri, kekurangan
