DR. 13.12.2021 46

jawapan tidak sampai lima hari akan terjawab. Butiran 062800 — Bantuan Awal
Persekolahan. Pertamanya, saya ingin merakamkan ucapan terima kasih kepada
kerajaan kerana meneruskan inisiatif ini dan menambah kadar bantuan sebanyak
RM50 iaitu kepada RM150, berbanding RM100 sebelum ini. Berdasarkan
pembentangan Belanjawan 2022 yang lalu Yang Berhormat Menteri Kewangan,
bantuan ini disasarkan akan mendapat manfaat lebih 3 juta orang murid dengan nilai
peruntukan keseluruhan RM450 juta.

Walau bagaimanapun, dirujuk kepada butiran, saya dapati hanya RM300 juta
sahaja diperuntukkan menerusi bantuan ini bagi tahun hadapan. Oleh itu, saya ingin
mendapatkan kepastian dan penjelasan daripada kementerian berhubung dengan
peruntukan sebanyak RM150 juta untuk kelancaran program ini.

Berkaitan kaedah pemilihan bagi penerima yang layak yang memberi
manfaat bantuan ini, saya dapati masih terdapat kelemahan yang perlu diatasi oleh
kementerian supaya bantuan ini benar-benar mencapai objektifnya. Hal ini kerana
terdapat sesetengah-sesetengah keluarga berpendapatan masih tinggi dan tidak
layak menerima bantuan tetapi tanggungan dan bilangan anaknya masih lagi
bersekolah agak ramai.

Begitu juga sebaliknya, terdapat keluarga yang menjalankan perniagaan
sendiri iaitu tanpa slip gaji dan mempunyai pendapatan yang tinggi turut layak
mendapat bantuan. Soalan saya, apakah tindakan kementerian untuk
menyelesaikan isu berkaitan ini supaya bantuan tersebut benar-benar membantu
individu yang memerlukannya?

Saya mencadangkan agar kementerian mengubah syarat dan kriteria
kelayakan penerima bantuan ini perlu diperkasakan dari semasa ke semasa.
Kementerian tidak boleh mengukur kepada pendapatan kasar bulanan sahaja,
kementerian perlu melihat dengan cara yang lebih meluas iaitu dengan mengambil
kira kadar tanggungan dan bilangan anak yang masih bersekolah. Begitu juga
individu yang menjalankan perniagaan sendiri tanpa slip gaji.

Butiran 040100 — Bahan Pengajaran dan Pembelajaran. Berkenaan insentif
khas alat bantuan mengajar secara one-off sebanyak RM100 kepada lebih kurang
400 orang guru sekolah di bawah kementerian. Pada hemat saya, pemberian RM100
sahaja tidak mencukupi untuk menghargai jasa dan pengorbanan guru yang
bertugas sepanjang tempoh persekolahan ditutup. Umumnya mengetahui sekolah
ditutup berbulan-bulan lamanya dan para guru perlu memainkan peranan untuk
memastikan setiap murid tidak tercicir daripada mendapat pendidikan.

#1200
Sepanjang tempoh tersebut, para guru terpaksa mengeluarkan modal sendiri

untuk menyediakan perkakasan ataupun kelengkapan PdPR yang mencukupi.
