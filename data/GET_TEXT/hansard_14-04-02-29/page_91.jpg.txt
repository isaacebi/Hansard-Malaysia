DR. 13.12.2021 85

Tuan Pengerusi, apa yang berlaku pada hari ini, makmal sekolah knususnya
sekolah luar bandar telah usang. Sesetengah kes sudah hampir runtuh, bahkan
bangunan-bangunan bagi pembelajaran vokasional menengah atas juga
memerlukan bangunan baru agar proses pengajaran dan pembelajaran lebih
kondusif dan berkesan.

Saya juga ingin membangkitkan berkenaan kerosakan pagar di Sekolah
Rendah Chalok di Setiu akibat dilanda banjir. Sudah dua kali banjir melanda,
sehingga hari ini belum dapat dibaiki lagi.

Saya memohon agar kementerian dapat menyalurkan peruntukan bagi
masalah-masalah yang telah saya bangkitkan bagi memastikan kemudahan
infrastruktur sekolah-sekolah luar bandar khususnya, diperkasakan sekali gus hak
pelajar luar bandar untuk mengecapi pendidikan yang sempurna tercapai.

Perkara seterusnya Butiran 020100 — Dasar Pendidikan. Pemimpin dalam
dunia pendidikan menggalas tanggungjawab besar dalam memastikan matlamat dan
agenda pendidikan dapat dilestarikan. Namun, pelbagai isu dan cabaran yang timbul
dalam melaksanakan tanggungjawab ini, antaranya kuasa guru yang amat terbatas.
Keterbatasan ini menyebabkan ramai guru yang kecewa, malah tidak mampu untuk
mengambil apa-apa tindakan untuk membentuk sikap dan akhlak anak-anak murid

mereka.

[Tuan Yang di-Pertua mempengerusikan Jawatankuasa]

Hasilnya, murid-murid tidak lagi mengendahkan kata-kata guru dan tidak
menghormati guru-guru mereka. Tuan Pengerusi, perkara ini berdasarkan pelbagai
aduan yang diterima daripada guru-guru, di mana mereka sering mengeluh, nilai
murni semakin terhakis di kalangan pelajar kita pada hari ini. Murid tidak lagi
menghormati guru, bahkan ada yang berani menengking guru mereka di khalayak
ramai. Oleh itu, saya memohon agar pihak kementerian mengkaji semula
pelaksanaan hukuman rotan bagi menjadikan peraturan disiplin sekolah lebih
komprehensif. Bukan hanya dibenarkan kepada pengetua, guru besar dan guru hal
ehwal murid sahaja. Hal ini bagi memastikan pengawalan tingkah laku pelajar dapat
dikawal, sekali gus mampu meningkatkan disiplin dan nilai murni melalui hukuman
rotan tadi.

Tuan Pengerusi, perkara seterusnya pada butiran yang sama. Tidak dinafikan
masih terdapat guru-guru yang antivaksin dan belum lengkap vaksin. Perkara ini
menyukarkan guru-guru lain untuk berkongsi tempat, bilik, laluan dan kemudahan
sekolah dengan murid-murid dan seluruh warga sekolah. Saya mendapat aduan di

mana pihak sekolah telah melakukan pelbagai usaha untuk mengurus guru atau
