DR. 13.12.2021 38

kepentingan orang ramai yang berkehendak disegerakan selari dengan peruntukan
Peraturan Mesyuarat 18(1) dan 18(2). Sekian, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Shah Alam. Ini jawapan dari Pejabat Yang di-Pertua Dewan Rakyat.
“Saya telah menerima satu pemberitahu usul di bawah Peraturan Mesyuarat 18(1)
oleh Yang Berhormat Shah Alam pada hari Rabu, 8 Disember 2021. Teks usul ini
adalah seperti yang dibacakan oleh Ahli Yang Berhormat Shah Alam sebentar tadi.

Bagi membolehkan perkara ini ditimbangkan oleh Majlis Mesyuarat, saya
sebagai Yang di-Pertua hendaklah berpuas hati bahawa perkara yang dibangkitkan
oleh Yang Berhormat itu memenuhi tiga syarat.

Syarat yang pertama ialah bahawa perkara itu tertentu. Syarat yang kedua
ialah bagi kepentingan orang ramai dan syarat yang ketiga ialah berkehendak
disegerakan. Saya telah meneliti perkara ini dan mendapati bahawa tertentu, perkara
ini adalah perkara yang tertentu; kepentingan orang ramai, ia adalah bagi
kepentingan orang ramai; berkehendakkan disegerakan, perkara ini juga perlu
disegerakan.

Oleh yang demikian, saya membenarkan usul ini dirundingkan pada hari ini
di Kamar Khas pada jam 2.30 petang. Terima kasih, 13 Disember, hari Isnin. - Tan
Sri Azhar Azizan Harun, Yang di-Pertua Dewan Rakyat.”

Tuan Khalid bin Abd Samad [Shah Alam]: Terima kasih Tuan Yang di-
Pertua. Saya nak panggillah yang mana yang daripada PAS, yang daripada UMNO
dulu yang juara-juara yang menentang apa yang telah hendak diusahakan oleh
Pakatan Harapan dulu hadir dalam Kamar Khas. Biar kita bahas. Tengok, cara yang
hendak dilakukan oleh Barisan Nasional, Pakatan Nasional ini, jauh lebih teruk!

Tuan Mohamad bin Sabu [Kota Raja]: Jangan hina Melayu-PAS lah.
Jangan hina Melayu-PAS.

Menteri Wilayah Persekutuan [Dato’ Seri Dr. Shahidan bin Kassim]: Kita
sudah sediakan jawapan dan kita akan menjawab dengan...

Tuan Mohamad bin Sabu [Kota Raja]: Jangan hina Melayu-PAS, mereka
dah insaf sekarang.

Tuan Khalid bin Abd Samad [Shah Alam]: Ala, dulu macam-macam
dituduh.

Dato’ Seri Dr. Shahidan bin Kassim: Saya jawab.

Tuan Khalid bin Abd Samad [Shah Alam]: Sekarang ini hendak anu. Ha!
Tengok...

Dato’ Seri Dr. Shahidan bin Kassim: Saya...

[Pembesar suara dimatikan]
