DR. 13.12.2021 91

Ingin saya berkongsi menjawab apa yang disebut oleh Yang Berhormat
Jempol tadi tentang kebersihan, keceriaan dan keselamatan. Kami di pihak
Kementerian Pendidikan pada masa ini adalah di peringkat akhir untuk mengadakan
sesi libat urus berkaitan dengan pengenalan konsep Sekolahku Sejahtera.

Jika kita linat, dalam konsep Sekolahku Sejahtera ini ia bukanlah satu mata
pelajaran baru tetapi ia merupakan penerapan nilai-nilai murni seperti mana yang
disebut oleh ramai Ahli Yang Berhormat tadi bahawa anak-anak kita ini perlu
diterapkan dengan nilai-nilai murni sewaktu mereka berada pada peringkat awal
persekolahan.

Jika kita lihat, antara komponen dalam konteks buli ini sebagai contoh,
apabila ramai anak-anak kita yang tidak bertindak secara rasional. Masing-masing
mengambil tindakan merasakan mereka dalam kelompok yang ramai bahawa
mereka boleh membuli sahabat-sahabat lain dan keadaan ini menyebabkan bahawa
antara punca yang membawa kepada keadaan yang ada pada hari ini adalah anak-
anak kita tidak mengambil kira bahawa apa yang dilakukan itu adalah sesuatu yang
tidak betul.

Begitu juga rasa empathy, rasa untuk memahami apakah perasaan mereka
yang dibuli, mereka yang dipukul. Oleh sebab yang demikian, maka Kementerian
Pendidikan akan memperkenalkan konsep Sekolahku Sejahtera yang mempunyai
14 elemen. la ada 14 elemen yang mana guru-guru akan menerapkan elemen ini
secara tidak langsung dalam kelas. Sewaktu guru mengajar, guru-guru akan
terapkan. Kita tidak adakan mata pelajaran baru dan kerana kita mahu penerapan
elemen nilai-nilai murni ini dibuat secara natural, dibuat secara alami di mana
sebagai contoh saya sebut tadi bahawa rasional anak-anak kita tidak didedahkan di
peringkat awal tentang keperluan untuk membuat sesuatu keputusan dengan
rasional.

Apa yang berlaku kalau kita ingat dalam kes buli ini ataupun dalam kes buli
yang sebelum ini termasuklah yang melibatkan arwah Zulfarhan bahawa kalau
mereka memikirkan secara rasional, mereka tahu tindakan mereka itu adalah
tindakan yang tidak betul, kesan pada diri mereka, kesan kepada keluarga mereka,
kesan kepada masa depan mereka adalah amat besar dan pada masa yang sama
kesan kepada sahabat-sahabat dan rakan mereka juga adalah besar.

Insya-Allah, dalam masa terdekat kita akan turun ke bawah menceritakan
bahawa pada masa ini kita mahukan anak-anak kita bukan sahaja menumpukan
kepada pendidikan akademik semata-mata tetapi mereka memahami konsep-
konsep penting dalam kehidupan. Secara umumnya, banyak konsep penting dalam
kehidupan tetapi konsep Sekolahku Sejahtera memberi tumpuan kepada 14 konsep

utama. Insya-Allah saya akan jelaskan dengan lebih lanjut.
