DR. 13.12.2021 64

Perpaduan Negara tentang perkara ini? Adakah Yang Berhormat pernah diberi
peringatan? Oleh sebab Kementerian Perpaduan Negara ini dari tahun 1971
sampailah hari ini sudah berbelanja RM25 bilion. Kalau begitu banyak perbelanjaan,
hari ini perpaduan kita bukan semakin baik tetapi semakin merosot. Adakah mereka
telah menjalankan kewajipan mereka untuk mencapai matlamat perpaduan
tersebut? Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang

Berhormat Tuaran. Seterusnya, Yang Berhormat Tebrau.

12.44 tgh.

Tuan Steven Choong Shiau Yoon [Tebrau]: Terima kasih Tuan Pengerusi.
Izinkan saya menyertai perbahasan. Tuan Pengerusi, bagi Butiran 020100 — Dasar
Pendidikan. Tuan Pengerusi, di atas kepesatan dan kepadatan penduduk dalam
sesuatu kawasan juga mempengaruhi jumlah murid atau pelajar di sesuatu sekolah.
Jumlah pelajar yang ramai dalam sesuatu kelas akan mempengaruhi sistem
pembelajaran dan pengajaran di dalam kelas. Di negara lain hanya menempatkan
15 sehingga 25 orang pelajar di dalam sebuah kelas, berbanding di Malaysia secara
purata seramai 45 orang ke atas. Ini menyebabkan guru tidak boleh fokus
sepenuhnya terhadap pencapaian setiap pelajar di dalam kelas tersebut. Saya minta
Yang Berhormat menyatakan pendekatan yang sesuai agar dapat meningkatkan
kualiti pendidikan negara kita supaya bilangan pelajar yang berhenti sekolah awal
dapat dikurangkan.

Tuan Pengerusi, sebagai sebuah negara yang mementingkan sektor
pendidikan, pengambilan guru juga memainkan peranan penting. Sekiranya calon
untuk jadi guru yang masuk ke perkhidmatan adalah untuk tujuan mendapatkan kerja
kerana tidak dapat pekerjaan di tempat lain, maka komitmen daripada guru itu akan
berkurangan. Apakah pelan tindakan kementerian dalam memastikan pengambilan
guru-guru adalah orang yang berminat dan mempunyai komitmen?

Saya juga mendapati penempatan guru yang jauh dari rumah ke tempat
bertugas menyebabkan guru terpaksa berulang-alik. Masa guru tersebut akan
terbuang dan tidak dapat digunakan secara efektif. Begitu juga guru yang ditugaskan
jauh seperti di Sabah dan Sarawak yang menyebabkan tekanan kehidupan pada
guru berkenaan kerana terpaksa berjauhan dengan keluarga. Pada satu masa, guru
tersebut akan memohon untuk berpindah ke sekolah yang berhampiran dengan
rumah atau keluarga. Ini akan buat pelajar-pelajar menghadapi guru yang baru.
Adakah kementerian sudi mengkaji semula amalan ini untuk tujuan kesejahteraan

guru-guru dan keluarganya serta kebaikan pelajar-pelajar?
