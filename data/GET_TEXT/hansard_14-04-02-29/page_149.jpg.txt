DR. 13.12.2021 143

pernah saya terima, biasiswa sukan kita sudah kurang sangat banyak. Kalau hendak
ikut, sebelum ini biasiswa sukan kita ada RM21 juta dalam diperuntukkan pada tahun
2020, tahun 2021 tinggal RM2 juta dan sekarang kosong.

Saya faham bahawa di sekolah kita banyak pertandingan MSSM dan
sebagainya. Kita tidak dapat buat kerana COVID-19. Jadi, apakah langkah
kementerian untuk memastikan mungkin atlet-atlet ataupun bakat kita dalam sukan
ini dapat melanjutkan pelajaran dan ditempatkan dalam mungkin unit khas di
universiti untuk mereka dapat peluang inilah.

Tuan P. Prabakaran [Batu]: Terima kasih Yang Berhormat Kangar. Boleh
masukkan dalam ucapan saya. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Masa sudah habis sudah.
Terima kasih Yang Berhormat Batu. Seramai 22 Ahli-ahli Yang Berhormat telah
berbahas di peringkat Jawatankuasa. Sekarang saya jemput Yang Berhormat

Menteri Pengajian Tinggi untuk menjawab. Tempoh masa 20 minit.

6.17 ptg.

Menteri Pengajian Tinggi [Datuk Seri Dr. Noraini binti Ahmad]: Bismillahi
Rahmani Rahim. Assalammualaikum warahmatullahi wabarakatuh. Salam sejahtera,
salam Keluarga Malaysia. Terlebih dahulu, saya ingin merakamkan ucapan terima
kasih kepada semua Ahli Yang Berhormat yang mengambil bahagian dalam
perbahasan Rang Undang-undang Perbekalan 2021 bagi peringkat Jawatankuasa
iaitu Yang Berhormat Pontian, Yang Berhormat Hang Tuah Jaya, Yang Berhormat
Tumpat, Yang Berhormat Batu Gajah, Yang Berhormat Terbrau, Yang Berhormat
Tampin, Yang Berhormat Jerantut, Yang Berhormat Setiawangsa.

Yang Berhormat Kuala Krai, Yang Berhormat Kuala Kedah, Yang Berhormat
Setiu, Yang Berhormat Jerlun, Yang Berhormat Beaufort, Yang Berhormat Bangi,
Yang Berhormat Sekijang, Yang Berhormat Rasah, Yang Berhormat Batu dengan
celahan daripada Yang Berhormat Lembah Pantai, Yang Berhormat Ipoh Timur,
Yang Berhormat Jelutong, Yang Berhormat Kota Kinabalu, Yang Berhormat Sungai
Buloh dan Yang Berhormat Kangar.

Bagi soalan Yang Berhormat Pontian. Walaupun Yang Berhormat Pontian
tidak ada dalam Dewan tetapi dia ada menanyakan mengenai penubuhan Kolej
Komuniti Pontian. Cadangan ini untuk makluman Yang Berhormat, terima kasih di
atas cadangan Yang Berhormat Pontian. Akan tetapi sebenarnya Kementerian
Pengajian Tinggi telah membuat lawatan tapak dan cadangan ini mewujudkan satu
satelit kolej komuniti bagi yang Tanjung Piai tetapi ada kolej komuniti satelit yang

berada di Pontian.
