DR. 13.12.2021 24

Perjanjian tidak dapat ditandatangani kerana tiada persetujuan penerimaan daripada
kedua-dua belah pihak. Prosedur tender pajakan tanah ini telah dibuat secara
terbuka yang diiklankan di akhbar Berita Harian pada 2 Oktober 2020.

Mesyuarat Lembaga Perolehan Lembaga Getah Malaysia pada 30
November 2020 telah menilai tawaran yang diterima daripada enam syarikat dan
memutuskan berdasarkan penilaian Jawatankuasa Teknikal Dan Kewangan tawaran
terbaik diterima daripada Al Noor Foundation.

Al Noor Foundation yang telah melepasi penilaian dan memberi tawaran yang
terbaik dengan tawaran nilai pajakan 70 sen sekaki persegi bagi tempoh pajakan
selama 10 tahun dengan menyambungkan lima tahun dengan kadar kenaikan 10
peratus setiap lima tahun. Penyambungan lima tahun tertakluk kepada persetujuan
bersama. Walau bagaimanapun, tawaran pajak ini tidak dimuktamadkan dan
perjanjian tidak ditandatangani.

Untuk soalan ataupun bahagian (b), cadangan tawaran pembelian oleh
syarikat EUROWHITE bagi tanah lot nombor 20012 seluas 8.89 ekar telah
dibentangkan di Jawatankuasa Pelaporan LGM. Namun, tiada pengesyoran
penjualan kepada syarikat tersebut kerana pihak LGM perlu menimbangkan pilihan
terbaik dan mendapatkan ulasan daripada Jabatan Warisan Negara serta laporan
perunding [Tidak jelas] yang dilantik berikutan status hartanah tapak warisan.
Sekian, terima kasih.

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua. Saya ucapkan terima kasih kepada Yang Berhormat Timbalan Menteri yang
telah memberikan penjelasan bahawa isu ini tidak dimuktamadkan. Cuma yang saya
hendak dapatkan penjelasan, adakah ia tidak dimuktamadkan itu ekoran daripada
krisis yang timbul ekoran daripada peletakan jawatan rakan saya dari Jerantut
sebagai Pengerusi LGM yang pada waktu itu mendedahkan bahawa ada urusan
campur tangan Yang Berhormat Menteri ke atas isu-isu yang berbangkit ini.

Ini merupakan satu isu yang sangat besar sehingga tersebar dokumen-
dokumen dalam kontak kementerian dan juga LGM yang menunjukkan bahawa ada
isu-isu yang menjadi pertikaian dalam LGM dan khususnya antara hubungan antara
Yang Berhormat Menteri dengan Pengerusi LGM .

01110

Saya kira bahawa sahabat saya yang mungkin ada dalam Dewan yang
seharusnya tampil ke hadapan ini untuk menjelaskan apa sebenarnya sehingga
beliau mendakwakan bahawa ada campur tangan Yang Berhormat Menteri atas
LGM. Terima kasih.

Tuan Yang di-Pertua: Terima kasih. Sila Yang Berhormat Timbalan Menteri.
