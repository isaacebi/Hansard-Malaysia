DR. 13.12.2021 96

sekolah-sekolah baharu, maka keutamaan kita adalah untuk sekolah-sekolah yang
mempunyai jumlah penduduk yang padat.

Pada masa yang sama, kita juga mengambil kira pattern peningkatan jumlah
penduduk. Sekiranya kita dapati kawasan-kawasan tertentu terdapat trend atau
pattern peningkatan penduduk yang mendadak, maka kita memberi tumpuan khusus
kepada pembinaan sekolah di kawasan-kawasan ini supaya apabila sampai
masanya jumlah penduduk meningkat, sekolah tersebut telah tersedia.

Memandangkan saya sudah...

Tuan Karupaiya a/l Mutusami [Padang Serai]: Yang Berhormat Menteri.

Datuk Dr. Mohd Radzi bin Md. Jidin: Ya.

Tuan Karupaiya a/l Mutusami [Padang Serai]: Padang Serai.

Datuk Dr. Mohd Radzi bin Md. Jidin: Silakan.

Tuan Karupaiya a/l Mutusami [Padang Serai]: Masih dalam tajuk yang
sama. Seterusnya, saya mohon tambahan sekolah rendah dan sekolah menengah
di kawasan Padang Serai memandangkan peningkatan populasi di kawasan ini.
Saya juga mendengar rintihan daripada ibu bapa mengenai fasiliti seperti tandas,
perabot dan kelengkapan di sekolah berada dalam keadaan yang amat menyedihkan
dan tidak mencukupi bagi membolehkan pengajaran dan pembelajaran dijalankan
dengan sempurna. Harap pihak kementerian dapat memberi perhatian. Terima kasih
Tuan Pengerusi. Terima kasih Yang Berhormat Menteri.

Dato’ Haji Salim Sharif [Jempol]: Sikit Tuan Pengerusi. Terima kasih Tuan
Pengerusi. Terima kasih Yang Berhormat. Cuma saya nak tahu tadi Rancangan
Makanan Tambahan (RMT). Kita tahu sebelum ini Yang Berhormat Menteri
menyatakan bahawa bantuan susu. Kita tahu kesukaran untuk sampai ke pedalaman
susu ini, kita tak tahu dia punya keaslian ataupun kualiti susu. Adakah pihak
kementerian memikirkan selain daripada vitamin yang mungkin boleh disyorkan,
ataupun dalam keadaan yang sukar ini, kita minta kantin sekolah ini menyediakan
makanan seperti nasi lemak, mi goreng, nasi goreng dan sebagainya kerana ia pun
boleh membantu anak-anak miskin di luar bandar ini agar dapat menikmati sarapan
pagi yang lebih selesa.

Datuk Dr. Mohd Radzi bin Md. Jidin: Terima kasih Yang Berhormat Jempol.
Perkara berkaitan RMT ini disentuh oleh beberapa Ahli Yang Berhormat yang saya
skip tahu sebab Yang Berhormat Kubang Pasu tidak ada di sini, tetapi beberapa Ahi
Yang Berhormat lain...

Tuan Pengerusi: Yang Berhormat. Yang Berhormat, saya tambah 10 minit
boleh?

Datuk Dr. Mohd Radzi bin Md. Jidin: Dua minit.

Tuan Pengerusi: Sepuluh.
