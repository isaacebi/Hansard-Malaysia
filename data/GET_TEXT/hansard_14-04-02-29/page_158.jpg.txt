DR. 13.12.2021 152

dan risikan dengan agensi penguatkuasaan lain, memberi penerangan daripada
semasa ke semasa kepada masyarakat untuk meningkatkan kesedaran semakan
status program melalui MQA dan menggalakkan penggunaan teknologi dan ciri-ciri
keselamatan terkini bagi menjamin ketulenan sijil dan lain-lain.

Lain-lain, promosi menggalakkan kemasukan pelajar antarabangsa pula
adalah- dalam melaksanakan promosi ini, beberapa perkara yang kita telah
laksanakan iaitu Program Virtual Mobility. Seperti saya nyatakan tadi kepada Yang
Berhormat Jerlun, ada satu Program Expo 2020 Dubai di mana KPT turut
mempromosikan pendidikan tinggi di Dubai dan KPT melalui pegawai-pegawai
ataupun pejabat-pejabat education Malaysia di luar negara turut melaksanakan
aktiviti-aktiviti promosi bagi menarik minat pelajar antarabangsa. Dan yang lain-lain,
jenis-jenis promosi juga saya akan maklumkan secara bertulis kepada Yang
Berhormat Batu Gajah.

Yang Berhormat Baling, mengenai program baru TVET. Bagi mendukung, ini
kita menjawab secara bertulislah Yang Berhormat Baling.

Datuk Seri Panglima Abdul Azeez Bin Abdul Rahim [Baling]: Terima
kasih. Harap-harap dapatlah tambah bidang.

Datuk Seri Dr. Noraini Binti Ahmad: Ya lah. Yang itu kita akan
pertimbangkan dan kita akan buat discussion di peringkat JPPKK untuk melihat
bidang-bidang tambahan seperti yang telah dimaklumkan oleh Yang Berhormat
Baling.

Tuan Sabri Bin Azit [Jerai]: Jerai, Jerai. Tengok MyBRAIN.

Datuk Seri Dr. Noraini Binti Ahmad: Ya, Yang Berhormat Jerai tadi pun
saya ada maklumkan mengenai program MyBRAIN.

Datuk Seri Panglima Abdul Azeez Bin Abdul Rahim [Baling]: Yang
Berhormat Menteri, kalau boleh Yang Berhormat Menteri, libatkan semua Ahli
Parlimen sebagai stakeholder dengan Ketua Pengarah kah dan sebagainya. Boleh
kita bincang, baru kita boleh jelaskan apa keperluan masing-masing di kawasan
masing-masing untuk pemudahcarakan Yang Berhormat Menteri.

Datuk Seri Dr. Noraini Binti Ahmad: Boleh, boleh. Itu kita akan laksanakan
dan saya boleh aturkan semua Ahli-ahli Parlimen untuk buat engagement bersama
dengan JPPKK dalam masa terdekat. Sebab kita Parliament session, Dewan Rakyat
pun hendak habis. Akan tetapi saya rasa saya tiada masalah untuk memanjangkan
permohonan ini kepada semua Ahli-ahli Parlimen. Permohonan untuk pindahkan ke
bangunan baru, sekiranya memenuhi syarat. Tetapi insya-Allah, Yang Berhormat
Menteri Kewangan pun ada dengan kita dan pertimbangkan di dalam Rolling Plan

yang akan datang.
