DR. 13.12.2021 141

6.11 ptg.

Tuan P. Prabakaran [Batu]: Terima kasih Tuan Pengerusi beri peluang
kepada Batu. Saya terus kepada Butiran 050100 — Bertugas Ke Luar Negara, di
mana peruntukan meningkat daripada RM1.2 juta kepada RM2 juta. Perbelanjaan
meningkat sebanyak RM789,000. Akan tetapi Butiran 050400 — Biasiswa Pendidikan
Tinggi pula dipotong dari RM161.5 juta kepada RM150 juta sahaja. RM11.5 juta telah
dipotong untuk bahagian biasiswa pelajar ini.

Adakah bertugas ke luar negara lagi penting daripada biasiswa para pelajar?
Walaupun perkara ini telah pun dibangkitkan oleh saudara saya Yang Berhormat
Setiawangsa tadi, tetapi saya juga ingin menekankan perkara ini sebab saya rasa
kami perlu membela kebajikan pelajar-pelajar dan juga membela institusi pelajaran.

Butiran 010400 — Pembangunan Bakat Kepimpinan Pendidikan Tinggi
(AKEPT) juga dipotong dari RM9.35 juta kepada RM8.7 juta. Ini menunjukkan KPKT
tidak serius dalam membangunkan bakat anak muda.

Butiran 040000 — Pendidikan dan Latihan Teknikal dan Vokasional (TVET).
Untuk Kod Awam 20000 iaitu bekalan dan perkhidmatan banyak dipotong iaitu
sebanyak RM33.7 juta. Minta KPT jelaskan bahagian apa yang dipotong. Adakah
perbelanjaan-perbelanjaan dan sara hidup, pengangkutan barang-barang, utiliti,
sewaan atau bahan-bahan mentah untuk pembaikan dan penyelenggaraan kerana
bahagian ini adalah untuk perbelanjaan kumpulan pelaksana dalam KPT.

Saya juga minta KPT jelaskan apa persediaan kementerian ini untuk
pembukaan semester baharu daripada belajar secara online, PdPR untuk belajar
secara fizikal. Kita menghadapi isu ini semenjak dua tahun lepas. Ramai pelajar
merungut kerana tidak diberikan apa-apa guidelines, dengan izin untuk pembukaan
semester baharu kerana khuatir dengan situasi semasa memandangkan ada varian
baharu, Omicron. Mohon penjelasan pihak KPT.

Tuan Sivarasa Rasiah [Sungai Buloh]: Yang Berhormat Batu boleh saya
mencelah, 20 saat sahaja.

Tuan P. Prabakaran [Batu]: Boleh, boleh.

Tuan Sivarasa Rasiah [Sungai Buloh]: Isu yang saya hendak bawa kepada
Yang Berhormat Batu ialah kekurangan dalam jumlah students dengan izin yang
dimasukkan kepada institusi pengajian tinggi. Statistik ini daripada KPT, 1.33 juta
orang pada tahun 2019. Sekarang untuk tahun lepas 2020 sudah kurang lebih kurang
100,000 orang. Bagi saya ini satu isu yang serius yang akan ada impak pada
pembangunan negara pada jangka masa panjang.

Saya hendak tahu pendapat Yang Berhormat Batu dan bolehkah kita tanya

kepada Yang Berhormat Menteri apakah langkah daripada kerajaan untuk pastikan
