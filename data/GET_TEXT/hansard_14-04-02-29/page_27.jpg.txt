DR. 13.12.2021 21

Berhormat Menteri, sama ada, ada masalah daripada segi publisiti atau tidak?
Kenapakah begitu kurang sambutan ataupun permohonan daripada pesakit ataupun
waris kematian?

#1100

Apa yang saya lihat ialah di mana prosesnya, mungkin kita perlu tinjau
supaya dia lebih mudah untuk mereka memohon. Kalau kita lihat hari ini, mereka
gunakan sistem PDF di mana mereka perlu download, isi, lepas itu perlu scan dan
WhatsApp ataupun post, ia sukar. Caranya sukar. Bolehkah kita tukar kepada cara
seperti yang kita mohon secara online seperti yang kita mohon GKP ataupun BPL.
Itu lebih mudah untuk mereka.

Oleh sebab matlamatnya bagus untuk program ini. Jadi saya berharap
supaya bolehkah kita teruskan program ini untuk tahun hadapan. Kita cari lagi dana.
Soalan tambahan saya ialah tempoh masa yang diambil untuk membayar. Saya
mendapat aduan di mana mereka ambil masa lebih kurang satu bulan untuk lulus.

Tuan Yang di-Pertua: Ringkaskan Yang Berhormat. Yang Berhormat...

Tuan Khoo Poay Tiong [Kota Melaka]: Selepas itu perlu lagi satu bulan
untuk dapat wang tersebut. Jadi bolehkah kita singkatkan supaya mereka boleh
dapat wang tersebut dalam masa satu minggu. Terima kasih Tuan Yang di-Pertua.

Tuan Yang di-Pertua: Saya boleh tanya soalan itu 25 saat sahaja. Silakan
Yang Berhormat.

Datuk Mastura binti Tan Sri Dato’ Mohd Yazid: Terima kasih Yang
Berhormat, terima kasih Tuan Yang di-Pertua. Saya amat memahami dan saya
masih ingat masa menjawab persoalan Yang Berhormat ketika saya menggulung
perbahasan Menjunjung Kasih Titah Diraja, persoalan mengenai online ini telah
ditimbulkan. Kami telah mengadakan sistem online ini Yang Berhormat, kalau Yang
Berhormat check semula, kami telah mengikuti permintaan Yang Berhormat itu.
Terima kasih.

Keduanya kenapa tidak ada publisiti? Sebenarnya ada, sangat banyak
publisiti dilakukan dan saya sendiri telah engage ramai Yang Berhormat yang ada di
Dewan ini supaya ia disampaikan melalui WhatsApp dan juga apa sahaja kaedah
yang boleh digunakan melalui media perdana dan juga media sosial. Sekarang Yang
Berhormat, kita boleh memohon. Kadang-kadang syarat itu tidak ditepati dan tidak
dipenuhi.

Jadi, saya memohon kepada Yang Berhormat dan juga semua pemohon
yang mendengar ketika ini untuk menyemak status ini dengan memasuki e-mel kami
bkcovid19@nadma.gov.my dan saya mohon pejabat-pejabat Yang Berhormat juga

membantu sekiranya mereka tidak berapa fasih dan memahami.
