DR. 13.12.2021 114

merta. Apakah tindakan atau langkah-langkah kerajaan yang diambil dalam tempoh
jangka masa pendek dan jangka masa panjang dalam mengatasi keadaan ini?

Tuan Pengerusi, yang berikut adalah Butiran 030000 — Hospital Pengajar.
Saya mendapat hospital pengajar menghadap cabaran besar seperti peruntukan
bajet yang tidak seimbang dalam pendidikan, rawatan dan penyelidikan. Gabungan
tidak seimbang ini mungkin halangan hospital pengajar ini mencapai matlamat
mereka seperti pendidikan dan latihan perubatan, inovasi dalam penjagaan klinikal
dan rawatan pesakit yang tidak berkemampuan.

Tuan Pengerusi, peruntukan bajet tidak mencukupi menghalang inisiatif
penyelidikan oleh pelajar perubatan pada dasarnya adalah untuk memberi manfaat
dalam bidang perubatan dan manusia secara keseluruhan.

Jadi — bagi saya 30 saat lagi Tuan Pengerusi. Saya ingin Yang Berhormat
Menteri menjawab adakah peruntukan Bajet 2022 untuk setiap hospital pengajar itu
berdasarkan misi dan matlamat mereka masing-masing supaya pelajar perubatan
tidak dihalang untuk maju dalam kerja penyelidikan perubatan oleh sebab kita bukan
kekurangan bakat tetapi kekurangan bajet atau kemudahan penyelidikan.

Itu sahaja kerana kita tak cukup masa. Saya ucapkan terima kasih dan saya
ingin menyokong bajet pendidikan ini.

01650
Tuan Pengerusi: Terima kasih Yang Berhormat Tebrau. Yang Berhormat

Kalabakan, silakan.

4.50 ptg.

Tuan Ma’mun bin Sulaiman [Kalabakan]: Terima kasih Tuan Pengerusi.
Saya juga ingin mengambil bahagian dalam perbahasan peringkat Jawatankuasa
Kementerian Pengajian Tinggi. Saya terus kepada Butiran 020000 — Pendidikan
Tinggi dan Butiran 021100 — Universiti Teknologi Mara. Butiran ini diperuntukkan
RM7.5 bilion bagi kesemua 20 universiti awam. Daripada lima universiti awam
berstatus penyelidikan, berapa buah universiti sedang membangunkan vaksin
COVID-19? Selain itu, apakah jenis vaksin lain yang sedang dibangunkan?
Berapakah peruntukan yang disediakan bagi tujuan tersebut?

Saya juga ingin menyentuh mengenai UITM Kampus Tawau. Kampus ini
telah beroperasi pada tahun 1996 dan pada ketika itu kampus sementara terletak di
Bangunan MAA Tawau. Seiring dengan usaha kerajaan untuk meningkatkan akses
pendidikan tinggi yang lebih luas, tahun 2011 menyaksikan kampus tetap UITM
Tawau telah siap dibina. Memang benar tidak dapat dinafikan bahawa Kampus

Tawau...
