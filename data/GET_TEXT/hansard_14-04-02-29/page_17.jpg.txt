DR. 13.12.2021 11

Selain dari jalan raya, inisiatif yang sama akan digunakan untuk papan tanda jalan
raya di lokasi yang bersesuaian.

Inisiatif lain seperti penggunaan solar flashing amber light dengan izin juga
telah diperluaskan dalam skop penyelenggaraan berkala bukan pavement. Walau
bagaimanapun, pemasangan lampu ini adalah bergantung kepada keperluan
terutama bagi tujuan memberi amaran awal kepada pemandu untuk
memperlahankan kenderaan.

Kementerian Kerja Raya juga telah melaksanakan inisiatif penggunaan
tenaga hijau solar dalam bangunan melalui pemasangan solar panel. Pada masa ini
pemasangan solar panel di bangunan Kompleks Pejabat Kementerian Kerja Raya
Blok A dan Kompleks Ibu Pejabat JKR Blok A dan C telah dijalankan melalui inisiatif
solar energy purchasing atau singkatannya SEP yang telah dilancarkan pada 16 Mac
2021.

Melalui inisiatif solar energy purchasing (SEP) ini, pemasangan solar panel
akan diperluaskan lagi di bangunan Kementerian Kerja Raya dan JKR Malaysia yang
terpilih seluruh negara bermula dari bulan April 2021. Sekian dan terima kasih.

Tuan Yang di-Pertua: Terima kasih. Soalan tambahan pertama Yang
Berhormat.

Datuk Wira Haji Mohd. Anuar Mohd. Tahir [Temerloh]: Tuan Yang di-
Pertua, pertamanya kita harus mengucapkan tahniah kepada Kementerian Kerja
Raya yang telah berusaha keras untuk menjadikan solar, menjadikan...[Tidak jelas]
mengambil inisiatif menggunakan tenaga hijau supaya ia lebih berkesan.

Tuan Yang di-Pertua, saya ingin bertanya, mohon Menteri menyatakan
bilangan syarikat yang telah mengambil bahagian dalam operasi tenaga solar di
negara ini. Apakah halangan yang dihadapi oleh kerajaan untuk memenuhi
permintaan jangka panjang ini? Sekian, terima kasih.

Tuan Yang di-Pertua: Terima kasih Yang Berhormat. Silakan Yang
Berhormat Timbalan Menteri.

Datuk Arthur Joseph Kurup: Terima kasih Ahli Yang Berhormat. Antara
satu halangan Yang Berhormat kementerian sendang menghadapi sekarang adalah
walaupun kita menggalakkan penggunaan lampu solar ini, tetapi kita belum ada
kuasa untuk mewajibkan pihak-pihak tertentu knususnya yang melaksanakan projek
kerajaan sebagai syarikat konsesi dan sebagainya untuk menggunakan lampu LED
ataupun yang berteknologi hijau secara wajib.

Maka, kementerian sekarang dalam proses untuk mereka satu garis panduan
LS 20 ataupun juga dikenali sebagai spesifikasi lampu jalan. Jadi, apabila garis
panduan ini telah lulus, maka kita ada kuasa untuk mewajibkan pihak-pihak syarikat

untuk menggunakan lampu yang berteknologi hijau dan kita menganggarkan
