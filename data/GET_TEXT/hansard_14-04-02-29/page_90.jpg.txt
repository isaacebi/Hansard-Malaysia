DR. 13.12.2021 84

inisiatif yang berkesan dalam memastikan murid-murid di peringkat sekolah dapat
menguasai bahasa Melayu dan bahasa Inggeris dengan baik. Sekian, terima kasih.

Tuan Pengerusi [Dato’ Sri Azalina Othman Said]: Terima kasih. Selepas
ini Yang Berhormat Setiu, Yang Berhormat Sepang kemudian Yang Berhormat
Menteri. Yang Berhormat Setiu.

Tuan Karupaiya a/l Mutusami [Padang Serai]: Tuan Pengerusi, saya dah
minta.

Tuan Pengerusi [Dato’ Sri Azalina Othman Said]: Tak ada. Arahan
daripada Tuan Pengerusi ialah Yang Berhormat Setiu, Yang Berhormat Sepang
kemudian Yang Berhormat Menteri.

Tuan Karupaiya a/l Mutusami [Padang Serai]: Saya dah buat memo tadi
untuk minta.

Tuan Pengerusi [Dato’ Sri Azalina Othman Said]: Saya tak dapat arahan.

Kejap ya, Tuan Pengerusi akan masuk selepas ini. Silakan Yang Berhormat Setiu.

3.24 ptg.

Tuan Shaharizukirnain bin Abd Kadir [Setiu]: Terima kasih Tuan
Pengerusi. Assalamualaikum warahmatullahi wabarakatuh [Membaca doa aluan].
Butiran 010200 — Pengambilan. Saya bersetuju dengan cadangan sahabat-sahabat
yang lain di kalangan Ahli Parlimen untuk mencadangkan supaya satu jawatan
khusus warden bukan daripada kalangan guru dapat diwujudkan ataupun kalau
sekiranya tidak dapat dipertimbangkan jawatan baru ini, saya cadangkan supaya
dinaikkan elaun warden bagi memberi semangat kepada mereka dalam menjalankan
tugas.

Seterusnya Butiran 010300 — Pembangunan Infrastruktur. Saya ingin
membangkitkan isu yang berkaitan dengan baik pulih sekolah-sekolah luar bandar
sering kali terlewat menerima peruntukan. lanya amat membimbangkan kerana
kerosakan yang berlaku boleh mengancam keselamatan murid-murid dan warga
sekolah, bahkan terdapat juga sesetengah peruntukan sehingga ke hari ini masih
belum diterima.

Selain itu, terdapat juga kerosakan yang menelan peruntukan yang besar
untuk dibaik pulih seperti kerosakan pada litar pemasang elektrik dan sistem
perpaipan yang terlalu lama. Perkara ini membawa implikasi besar di mana bil air
sekolah berkenaan melambung tinggi mencecah ribuan ringgit sebulan akibat
terdapat banyak tempat kerosakan yang tidak diperbaiki segera. Begitu juga dengan
komputer yang terdapat di pejabat dan bilik khas. Fasiliti-fasiliti tersebut perlu dinaik
taraf dengan kadar segera kerana apa yang sedia ada amat kurang efisien untuk

diguna pakai.
