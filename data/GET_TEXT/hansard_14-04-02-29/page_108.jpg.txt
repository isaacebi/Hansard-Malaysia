DR. 13.12.2021 102

Saya ada 26 orang tetapi kita terpaksa berhenti selepas 22 orang. Akan
dimulakan oleh Yang Berhormat Pontian, diikuti oleh Ahli Yang Berhormat berikut
iaitu Yang Berhormat Hang Tuah Jaya, Yang Berhormat Tumpat, Yang Berhormat
Batu Gajah, Yang Berhormat Baling, Yang Berhormat Tampin, Yang Berhormat
Tebrau, Yang Berhormat Kota Belud, Yang Berhormat Jerantut, Yang Berhormat
Setiawangsa, Yang Berhormat Kuala Krai, Yang Berhormat Bukit Bendera, Yang
Berhormat Setiu, Yang Berhormat Kuala Kedah, Yang Berhormat Dungun, Yang
Berhormat Jerlun, Yang Berhormat Beaufort, Yang Berhormat Bangi, Yang
Berhormat Jerai, Yang Berhormat Sekijang, Yang Berhormat Rasah dan akhir sekali
Yang Berhormat Batu.

Silakan Yang Berhormat Pontian.

4.13 ptg.

Datuk Seri Haji Ahmad bin Haji Maslan [Pontian]: Tuan Pengerusi, terima
kasih kerana memberi peluang kepada saya untuk berucap. Dalam muka surat 479
buku yang tebal itu disebut bahawa peratusan graduan universiti awam yang
mendapat pekerjaan pada tahun konvokesyen tahun 2021, 60 peratus. Jadi saya
ingin tanya 40 peratus lagi menganggur. Kenapakah perkara itu berlaku?

Disebut juga di dalam buku ini, peratusan graduan universiti awam yang
bekerja sendiri pada tahun konvokesyen, 16 peratus. Jadi daripada dua data yang
saya kongsikan kepada Ahli-ahli Yang Berhormat, Yang Berhormat Menteri, kita lihat
bahawa ada masalah daripada segi graduan boleh bekerja sendiri.

Antara masalahnya adalah kerana hanya dua kredit subjek keusahawanan
yang diwajibkan untuk semua graduan ataupun siswa dan siswazah universiti. Saya
ingin mencadangkan supaya kreditnya ditambah kepada ijazah, misalnya 10 peratus
jika ijazah 120 kredit, 12 kredit diwajibkan. Diploma kalau 90 kredit, sembilan kredit
diwajibkan dan sijil, daripada 60 kredit, enam kredit diwajibkan supaya keluaran
universiti awam ini boleh bekerja sendiri.

Dato’ Sri Bung Moktar bin Radin [Kinabatangan]: Boleh...

Datuk Seri Haji Ahmad bin Haji Maslan [Pontian]:...dan mereka tidak
perlu...

Dato’ Sri Bung Moktar bin Radin [Kinabatangan]:...minta penjelasan?

Datuk Seri Haji Ahmad bin Haji Maslan [Pontian]:...makan gaji. Silakan
Yang Berhormat Kinabatangan.

Dato’ Sri Bung Moktar bin Radin [Kinabatangan]: Terima kasih Yang
Berhormat Pontian. Tuan Pengerusi, saya ingin bertanya dengan Yang Berhormat
Pontian. Apakah Yang Berhormat Pontian melihat bahawa di Malaysia ini, ia janggal
sedikit iaitu kita sudah mengamalkan satu, exam-oriented. Kedua, mengutamakan

kredit sembilan, 12.
