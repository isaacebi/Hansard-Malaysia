DR. 13.12.2021 151

cukup bajet, saya percaya Yang Berhormat Menteri Kewangan akan bagi kelulusan
khas untuk rakyat Baling yang marhaen ini.

Tuan Pengerusi: Yang Berhormat, 10 minit boleh?

Datuk Seri Dr. Noraini Binti Anmad: Boleh.

Tuan Pengerusi: 10 minit, ya?

Datuk Seri Dr. Noraini Binti Ahmad: Boleh, boleh.

Tuan Pengerusi: Terima kasih.

Datuk Seri Dr. Noraini Binti Ahmad: Saya menyambut baik apa cadangan
Yang Berhormat Jerlun nyatakan tadi. Sudah semestinya kita mahukan yang terbaik
untuk universiti dan juga graduan-graduan yang bakal dilahirkan oleh universiti-
universiti ini. Oleh sebab itulah di Kementerian Pengajian Tinggi sekarang ini untuk
maklumat Yang Berhormat, di Dubai tengah mengadakan Expo Dubai. Bermaksud
sesetengah universiti yang berminat telah berada di sana untuk membuat MoU untuk
memperkenalkan universiti kita dan membuat kerjasama bersama dengan universiti-
universiti dari luar.

Kita juga maklum mengenai beberapa perkara seperti yang dibagi contoh
oleh Yang Berhormat Jerlun. Bagaimana Singapura ke hadapan kalau kita
bandingkan dengan kita. Akan tetapi untuk makluman Yang Berhormat juga, kita
sentiasa membuat libat urus bersama dengan industri dan platform seperti Majlis
TVET Negara. Kita gunakan sebaik mungkin.

Bermaksud di bawah Majlis TVET Negara, ada subkomiti yang kita namakan
Jawatankuasa Bersama Dengan Industri yang dipengerusikan sendiri oleh seorang
tokoh industri terkenal dan dia menjalankan peranan sebagai penasihat kepada
industri dan dia duduk berbincang. Jawatankuasa ini berbincang dan akhirnya akan
mencadangkan kepada pihak universiti dan juga kerajaan, apakah jenis permintaan
dari segi apa jenis pelajar-pelajar yang diperlukan di masa hadapan.

Government-Industry TVET Coordination Body ini kita gunakan di bawah
Majlis TVET Negara ini sebagai penasihat dan memberi tunjuk ajar kepada kita
dalam kita hendak mengetahui bidang apakah yang penting untuk KPT dan melalui
IPT-IPT ini, fokuskan agar seperti kebolehpasaran itu akan bertambah dan
sebagainya.

Yang lain-lain saya akan jawab secara bertulis Yang Berhormat Jerlun.
Mengenai Yang Berhormat Batu Gajah, bangkitkan isu mengenai ijazah palsu. Bagi
mengekang kes-kes kelulusan akademik palsu, KPT telah mengambil pelbagai
inisiatif yang mencakupi langkah-langkah pemantauan dan pencegahan serta
tindakan bersifat positif, punitif.

Antaranya bekerjasama dengan SKMM bagi menyekat akses ke laman

sesawang yang disyaki menawarkan atau menjual sijil palsu, perkongsian maklumat
