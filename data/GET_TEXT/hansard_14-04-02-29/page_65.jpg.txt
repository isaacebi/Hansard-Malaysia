DR. 13.12.2021 59

daripada orang miskin. Apa benda punya dasar ini? Patut subsidi kepada orang
miskin, bukan subsidi kepada orang yang banyak kereta dan kenderaan. Ini subsidi
terbalik. Ambil duit daripada itu, buat kolej Tingkatan 6.

Seterusnya cadangan ialah STEM. STEM ini apa benda? STEM ini ialah
Science, technology, engineering and mathematics. Huruf ‘E’ itu dalam konteks
Malaysia, untuk menyelamatkan 250,000 orang lepasan SPM tiap-tiap tahun, yang
hanya ada SPM, tak ada peluang pergi mengaji tinggi, tak ada peluang pergi
Tingkatan 6, tak ada peluang buat diploma, tak ada peluang pergi TVET. Sejumlah
250,000 orang ini, kita ajar ‘E’ satu lagi, entrepreneurship ketika daripada Tingkatan
1 sampai Tingkatan 5 atau Tingkatan 6. Nanti akan dijawab oleh pegawai-pegawai
Yang Berhormat Menteri. Dia jawab apa? Jawapan 10 tahun yang sudah, sama
sahaja. Kita sudah buat merentasi kurikulum. Itu jawapan zaman dulu, zaman Nabi
Adam punya jawapan. Mana ada? Kalau kita kata koperasi, daripada 600 pelajar,
yang masuk koperasi belajar meniaga itu, hanya mungkin 40 orang daripada 600
pelajar. Oleh sebab itu, perlu ada subjek knusus asas-asas keusahawanan daripada
Tingkatan 1 sampai Tingkatan 6 supaya pelajar 250,000 orang, anak-anak kita yang
keluar SPM sahaja itu tahu ilmu perniagaan. Terima kasih. Assalamualaikum.

Tuan Pengerusi [Dato’ Mohd Rashid Hasnon]: Waalaikumussalam.

Seterusnya saya jemput Yang Berhormat Kubang Pasu.

12.38 tgh.

Dato’ Wira Haji Amiruddin bin Haji Hamzah [Kubang Pasu]: Terima kasih.
Bismillahi Rahmani Rahim. Assalamualaikum warahmatullahi wabarakatuh. Tuan
Pengerusi, pertamanya Butiran 010500 — Teknologi Maklumat, Kod 20000, sebanyak
RM195.82 juta. Jadi saya ingin bertanya, ini bayaran untuk apa? Adakah ini untuk
kontrak menyediakan internet di sekolah-sekolah? Akan tetapi, rasanya macam
terlalu sedikit figures itu. Akan tetapi kalau bukan itu, dia untuk apa? Di mana
diletakkan bajet untuk penyediaan internet untuk sekolah-sekolah? Juga saya ingin
tahu, setelah diubah daripada YES kepada tiga syarikat yang lain sebagai stopgap
itu, yang dikatakan bertambah baik perkhidmatannya, jadi apa keadaannya sekarang
ini untuk dimaklumkan kepada Dewan ini?

Keduanya Tuan Pengerusi, Butiran 040600 — Dewan Bahasa dan Pustaka
(DBP) di bawah Kod 40000, bayaran dan kenaan tetap. Tahun 2021 diberikan
RM104 juta. Tahun depan, 2022 hanya RM60 juta. Pengurangan yang sangat ketara.
Jadi saya ingin tahu, adakah DBP selama ini mungkin dah tercapai semua matlamat
penubuhannya itu yang menyebabkan pemberian yang diberikan ini boleh
dikurangkan sebegitu banyak sehingga mereka mampu ataupun kita dah tengok

DBP yang kita juga nak jadikan ia sebagai satu badan seumpama British Council
