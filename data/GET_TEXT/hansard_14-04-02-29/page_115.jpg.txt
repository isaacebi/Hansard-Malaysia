DR. 13.12.2021 109

Terakhir sekali Tuan Pengerusi. Adakah benar bahawa minat pelajar-pelajar
kita semakin berkurangan dalam bidang sains dan teknologi? Sila berikan data
mengenai jumlah pengambilan pelajar di universiti avam mengikut kaum mulai tahun
2017 sehingga tahun 2021 mengikut kursus kritikal dan dalam bidang STEM
terutamanya dalam bidang perubatan, farmasi, seni bina, kejuruteraan dan
sebagainya. Sekian, terima kasih.

Tuan Pengerusi: Terima kasih. Yang Berhormat Baling dipersilakan.

4.33 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi. Assalamualaikum warahmatullahi wabarakatuh dan salam
Keluarga Malaysia. Alhamdulillah, Baling diberikan peluang untuk perbahasan
peringkat Jawatankuasa Kementerian Pengajian Tinggi.

Butiran 040000 — Pendidikan dan Latihan Teknikal dan Vokasional (TVET).
Belanjawan 202 memperuntukkan kerajaan sebanyak RM6.6 bilion bagi
memperkasakan bidang pendidikan dan latihan teknikal dan vokasional (TVET)
untuk memenuhi permintaan pekerja keperluan industri. Nilai peruntukan tahunan
terbesar yang pernah diberikan kepada pembangunan TVET di Malaysia untuk KPT
pula diperuntukkan adalah anggaran RM1.4 bilion.

Merujuk kepada laporan daripada PricewaterhouseCoopers (PwC),
permintaan tenaga kerja TVET dijangka meningkat kepada 7.98 juta pada tahun
2030 manakala penawaran graduan TVET daripada industri institusi TVET awam
dan swasta adalah dianggarkan sebanyak 188,000 menjelang tahun 2030. Namun
demikian, Malaysia masih tidak dapat menyediakan tenaga kerja TVET tempatan
yang mencukupi bagi memenuhi permintaan industri negara.

Ledakan Revolusi Perindustrian 4.0 (IR4.0) menyelusup ke segenap bentuk
industri dan manipulasi pelbagai teknologi yang memerlukan tahap keseimbangan
kualiti tenaga kerja mahir adalah cabaran yang perlu dihadapi di negara kita ini.
Dalam hal ini, penting untuk pekerja dilengkapi dengan pengetahuan dan kepakaran
melalui peningkatan kemahiran latihan semula dan pembelajaran sepanjang hayat
bagi memastikan kebolehpasaran.

Persoalan saya, bagaimanakah rancangan kementerian dalam memastikan
program yang berorientasikan kepada reskilling, upskilling dan cross-skilling akan
memberi nilai tambah kepada graduan TVET? Apakah pula rancangan dan sasaran
yang ditetapbkan menerusi Majlis TVET Negara berupaya menghasilkan tenaga
pekerja yang berkemahiran tinggi? Apakah wujud pengenalan kepada bidang-bidang
baharu TVET? Berapa jumlah untuk urusan pembangunan kokurikulum promosi dan

pelaksanaan kepada bidang-bidang baharu TVET ini?
