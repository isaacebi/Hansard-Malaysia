DR. 13.12.2021 40

RANG UNDANG-UNDANG PETUNJUK GEOGRAFI 2021
Bacaan Kali Yang Pertama
Rang undang-undang bernama suatu akta untuk mengadakan peruntukan
bagi perlindungan dan pendaftaran petunjuk geografi berhubung dengan barang dan
untuk melaksanakan triti yang berkaitan dan bagi perkara yang berhubungan
dengannya; dibawa ke dalam Mesyuarat oleh Timbalan Menteri Perdagangan Dalam
Negeri dan Hal Ehwal Pengguna [Dato’ Rosol bin Wahid]; dibacakan kali yang

pertama; akan dibaca kali yang kedua pada Mesyuarat ini.

RANG UNDANG-UNDANG

RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022

Jawatankuasa

Aturan Urusan Mesyuarat dibacakan bagi menyambung  semula
pertimbangan atas “Rang Undang-undang Perbekalan 2022 dan Anggaran
Pembangunan 2022 dalam Jawatankuasa sebuah-buah Majlis.” [Hari Ketiga belas]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan

Jawatankuasa]

Tuan Pengerusi [Dato’ Mohd Rashid Hasnon]: Sila Yang Berhormat
Jelutong.

Tuan Sanisvara Nethaji Rayer a/l Rajaji [Jelutong]: Tuan Pengerusi,
terima kasih. Tuan Pengerusi, pada hari Rabu yang lalu, saya telah memasukkan
satu usul di bawah Aturan Mesyuarat 18(1) dan (2) berikutan dengan kenyataan yang
dibuat oleh Yang Berhormat Menteri Perpaduan dalam Dewan yang mulia ini,
mengatakan bahawa perarakan semasa Thaipusam iaitu perarakan Silver Chariot,
perarakan Kavadi, perarakan Chingay akan dilarang disebabkan oleh penularan
wabak COVID-19 khususnya varian omicron.

Selepas saya membentangkan, menyerahkan usul tersebut, saya telah
membaca pada petang itu, ada satu kenyataan dibuat oleh Yang Berhormat Menteri

mengatakan bahawa keputusan itu adalah tidak muktamad. Maksudnya Yang
