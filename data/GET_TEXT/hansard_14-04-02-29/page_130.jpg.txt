DR. 13.12.2021 124

Persoalan saya adalah adakah kementerian akan memantau cara bagaimana
RM25 juta ini akan dibelanjakan, nombor satu. Kedua, sehingga sekarang saya
difahamkan bahawa RM20 juta telah diberikan sebagai pemberian geran kepada
universiti AIMST. Apakah penuntut-penuntut India yang telah mendapat manfaat
daripada pemberian geran ini. Ini persoalan saya.

Tuan Wong Hon Wai [Bukit Bendera]: Sila masukkan sebahagian dari
ucapan saya. Butiran terakhir sekali, Tuan Pengerusi.

Tuan Pengerusi [Dato’ Mohd Rashid Hasnon]: Sila rumuskan.

Tuan Wong Hon Wai [Bukit Bendera]: Pelantikan politik di institusi IPTA.
Kita telah mendapati bahawa terdapat beberapa pelantikan yang sebelum ini
walaupun mereka sudah meletak jawatan, Ketua UMNO bahagian Balik Pulau
dilantik sebagai Ahli Lembaga Pengarah Universiti Putra Malaysia. Ahli Majlis
Tertinggi UMNO Datuk Seri Abdul Rahman Dahlan sebagai Pengerusi Lembaga
Pengarah Universiti Malaysia Sabah. Ketua Wanita UMNO Sabah, Datuk Hajah Dr.
Jainab Datuk Seri Panglima Ahmad Ayib sebagai ahli Lembaga Pengarah UMS,
walaupun mereka sudah meletak jawatan baru-baru ini. Kenapa begitu banyak
pelantikan politik di IPTA yang telah dibuat oleh Kementerian Pengajian Tinggi? Kita
harus mementingkan supaya— dan saya juga ingin menanyakan Akta Universiti dan
Kolej Universiti 1971 dan bilakah— walaupun kita sudah pinda pada tahun 2018 di
mana Seksyen 15 (2)(c) telah dilakukan pindaan untuk memberikan ruang demokrasi
yang lebih besar dengan tidak melarang pelajar daripada menyertai aktiviti parti
politik dalam kampus universiti awam dan juga universiti swasta.

Apakah pindaan yang seterusnya yang telah diumumkan di Parlimen dan
pindaan terhadap Akta Universiti dan Kolej Universiti 1971, satu akta yang baharu
untuk memberikan kebebasan akademik, kebebasan berfikir, kebebasan bersuara
untuk memastikan kampus kita mempunyai dinamik, progresif dengan daya maju.
01720

Saya ingin menanyakan terhadap pembaharuan undang-undang kolej dan
universiti tersebut. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih. Seterusnya,

saya jemput Yang Berhormat Setiu.

5.21 ptg.

Tuan Shaharizukirnain bin Abd Kadir [Setiu]: Terima kasih Tuan
Pengerusi. Assalamualaikum warahmatullahi wabarakatuh. Saya pergi kepada
Butiran 010200 — Pendidikan Tinggi. Berkaitan isu mental di kalangan pelajar
universiti. Sebanyak 223,990 panggilan talian bantuan sokongan psikososial

diterima dan mahasiswa tidak terkecuali daripada mereka yang memerlukan
