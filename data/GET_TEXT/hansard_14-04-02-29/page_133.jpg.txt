DR. 13.12.2021 127

postbiotic. Postbiotic adalah satu benda yang revolutionary sifatnya. Postbiotic
berkaitan dengan produk kesihatan, berkaitan dengan probiotic dan prebiotic yang
memang telah diketahui.

Pada 20 tahun dahulu beliau menerbitkan dalam makalah antarabangsa, itu
yang pertama di dunia. Belum ada orang bercakap postbiotic pada ketika itu. Setelah
20 tahun berlalu, produk postbiotic telah digunakan dan dikeluarkan dengan meluas
di Amerika dan Korea Selatan. Baru tujuh bulan lepas, ada kilang di Malaysia yang
mengeluarkan postbiotic. Jadi, saya ingin tahu, apakah yang berlaku? Mengapakah
kita masa terlalu lama untuk membawa satu jumpaan itu yang boleh diterjemahkan
kepada satu produk yang besar, yang berpotensi komersial yang cukup tinggi, kita
mengambil masa terlalu lama, 20 tahun? Bukan itu sahaja, jumpaan kita digunakan
di negara luar, negara lain. Amerika dan Korea Selatan mendahului kita sedangkan
itu hasil kajian penyelidik kita. Kita yang mula-mula sekali.

Jadi, ada sesuatu yang saya minta supaya Yang Berhormat Menteri
Pengajian Tinggi melihat tentang mekanisme kita melakukan paten misalannya,
mekanisme hubungan antara institut pengajian tinggi kita dengan industri, dengan
kementerian-kementerian lain. Saya rasa kalau kita hanya tumpu kepada
Kementerian Pengajian Tinggi, kita tidak akan selesaikan masalah ini.

Pengguna kepada produk itu mungkin Kementerian Pertanian, mungkin
Kementerian Kesihatan, mungkin Kementerian Pertahanan. Maka, perlu ada
kerjasama, jaringan yang cukup mantap supaya hasil kajian ini dimanfaatkan. Adalah
malang apabila kita menggunakan bakat-bakat terbaik kita, merupakan bakat terbaik
di institusi pengajian tinggi kita, mereka menjalankan kajian, mereka dapat jumpaan
menggunakan segala sumber yang kita ada dan jumpaan itu dimanfaatkan oleh
industri negara-negara luar. Postbiotic itu satu contoh, sedangkan teknologinya tidak
begitu sukar dan kilang yang ada sekarang pun kilang di Semenyih, di negeri
Selangor. la tidak begitu high tech tetapi produknya cukup revolutionary yang kita
ada kelebihan kerana kita yang menjumpainya.

Jadi, saya mohon supaya masalah ini walaupun telah berlaku pada produk
postbiotic ini, supaya ia tidak berulang kembali pada produk-produk lain. Saya juga
ada mendengar kisah-kisah sedih jumpaan-jumpaan lain yang juga jumpaan-
jumpaan yang cukup baik, cukup besar tetapi tidak dapat dipasarkan, tidak dapat
dipatenkan, tidak dapat digunakan kerana industri tidak memerlukan produk
tersebut, disebutkan begitu.

Akan tetapi saya juga tidak terkejut kalau satu hari nanti kita dengar benda
yang sama dimulakan atau digunakan di industri-industri di negara luar. Oleh kerana
itu, saya minta supaya kita sama-sama fikirkan satu mekanisme yang berkesan

supaya kajian boleh dilakukan sesuai dengan kehendak industri, kehendak
