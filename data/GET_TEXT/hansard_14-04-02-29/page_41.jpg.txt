DR. 13.12.2021 35

bagi menjalankan hubungan ketenteraan dengan negara kita, Malaysia? Terima
kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri.

Dato’ Sri Ikmal Hisham bin Abdul Aziz: Terima kasih Yang Berhormat
Kalabakan, seorang pegawai bank. Hari ini bertanya mengenai perancangan
penubuhan Pejabat Penasihat Pertahanan. Untuk makluman Yang Berhormat,
kerajaan pada masa ini kita tak ada merancang untuk membuka Penasihat
Pertahanan yang baharu kecuali di Kaherah. Buat masa ini, kita di seluruh dunia kita
ada 22 Penasihat Pertahanan. Jadi, di negara ASEAN semua kita ada. Antara yang
kita ada seperti di UK, US, Japan dan France. Di Asia semua kita ada.

Walau bagaimanapun Kementerian Pertahanan sedang dalam proses untuk
melaksanakan rancangan akreditasi bagi beberapa Penasihat Pertahanan ke
beberapa buah negara seperti yang kita panjangkan ke Kementerian Luar Negeri

untuk kelulusan akreditasi. Antaranya:

(i) Penasihat Pertahanan di Malawakil Ankara untuk dihantar
ke Qatar;
(ii) Penasihat Pertahanan di Malawakil Moscow ke Belarus;

(iii) Penasihat Pertahanan di Malawakil Paris ke Belanda;

(iv) Penasihat Pertahanan di Malawakil Riyadh untuk ke Jordan
dan Oman;

(v) Penasihat Pertahanan di Malawakil Washington untuk ke
Kanada— tetapi apa-apa pun yang terbaru saya tahu
Kanada sudah setuju; dan

(vi) Penasihat Pertahanan di Malawakil Yangoon’ ke
Bangladesh— Bangladesh terbaru saya pun tahu dia sudah
setuju.

Pada masa ini terdapat dua negara yang telah pun memberi kelulusan. Cuma
hendak makluman kepada semua, untuk kita hendak hantar ke mana-mana negara
kita melihat dua perkara:

(i) apakah cost-benefit, dengan izin; dan

(ii) negara tersebut kena setuju.

Kita kena lihat apakah kepentingan negara kita dari segi pertahanan.
Contohnya perpindahan teknologi dalam industri pertahanan. Kita ambil contoh
negara Perancis. Dulu kita tak ada Penasihat Pertahanan tetapi apabila kita membeli
aset pertahanan seperti kapal selam, maka kita melihat ada keperluan.

Barulah kita membuka Pejabat Penasihat Pertahanan yang mana di situ

adalah terdiri daripada Pegawai Tentera Laut. Jadi hendak buka ini pun melibatkan
