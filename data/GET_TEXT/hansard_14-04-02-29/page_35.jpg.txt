DR. 13.12.2021 29

Datuk Lim Ban Hong: Tuan Yang di-Pertua dan terima kasih Yang
Berhormat. Untuk makluman, jumlah pelaburan dari Januari sehingga Jun adalah
berjumlah RM107.5 bilion dan maklumat untuk negara China setakat ini saya tidak
ada tetapi saya dapat memaklumkan bahawa negara China kekal sebagai rakan
dagang kita yang terbesar dari segi pemasaran produk dan mereka juga telah
selama lima tahun menjadi pelabur terbesar dari segi sektor pembuatan dan untuk
maklumat lanjut berkenaan dengan pelaburan dari negara China termasuk kilang-
kilang, saya boleh berikan secara bertulis kepada Yang Berhormat Bukit Bintang.
Terima kasih. Silakan Yang Berhormat.

Tuan Yang di-Pertua: Terima kasih.

Tuan Karupaiya a/l Mutusami [Padang Serai]: Soalan tambahan. Maaf
Tuan Yang di-Pertua.

Tuan Yang di-Pertua: Maaf, ada dua lagi soalan. Yang Berhormat Kapar,
Dato’ Abdullah Sani bin Abdul Hamid.

12. Dato’ Abdullah Sani bin Abdul Hamid [Kapar] minta Perdana Menteri
menyatakan apakah komitmen untuk memastikan kesucian agama Islam dapat
dipelihara daripada sebarang anasir jahat seperti ajaran sesat, perjudian, mabuk
dan sebagainya.

Timbalan Menteri di Jabatan Perdana Menteri (Hal Ehwal Agama)
[Datuk Haji Ahmad Marzuk bin Shaary]: Terima kasih Tuan Yang di-Pertua.
Terima kasih kepada kekanda saya Yang Berhormat Kapar.

Untuk makluman ahli Yang Berhormat, kerajaan melalui Jabatan Kemajuan
Islam Malaysia dan Jabatan Agama Islam negeri-negeri sentiasa berusaha
memastikan kesucian agama Islam di negara ini terus dipelihara daripada sebarang
anasir yang mencalar kesucian agama Islam. Sehubungan itu, pihak Jabatan
Agama _ Islam  negeri secara_ berterusan melaksanakan _ aktiviti-aktiviti
penguatkuasaan ke atas kes-kes kesalahan jenayah syariah yang dilaporkan
melibatkan ajaran sesat, perjudian dan kesalahan mabuk.

Sepanjang tahun 2020, sebanyak 33 kes dilaporkan, melibatkan kes
berkaitan ajaran salah, pemujaan salah, doktrin palsu dan dakwaan palsu.
Manakala, 334 kes melibatkan perjudian, berada di tempat perjudian dan 86 kes
melibatkan minuman yang memabukkan.

Selain penguatkuasaan kerjasama antara JAKIM dan Jabatan Agama Islam
negeri terus diperkukuh lagi memastikan kesucian agama Islam di negara ini terus
dipelihara melalui pelaksanaan pelbagai program. Contohnya program-program
peningkatan penghayatan agama dan pencegahan jenayah syariah berbentuk

webinar, forum dan kempen kesedaran jenayah syariah. Sekian, terima kasih.
