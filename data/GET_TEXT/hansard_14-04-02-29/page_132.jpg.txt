DR. 13.12.2021 126

pengiktirafan MQA dan negara ini. Adakah wujud badan khusus yang memantau
IPTS yang menawarkan kursus pengajian yang belum diiktiraf oleh MQA? Selain itu,
apakah mekanisme yang digunakan bagi memastikan setiap jurusan yang dipilih
diiktiraf oleh MQA bagi memastikan isu lambakan graduan menganggur dapat
dikurangkan? Mohon penjelasan Menteri.

Tuan Pengerusi, Butiran 030600 — Hospital Pakar Kanak-kanak (HPKk).
Saya ingin mendapatkan penjelasan kementerian mengenai status pengoperasian
HPKK pertama di negara ini iaitu HPKK Universiti Kebangsaan Malaysia. Saya
difahamkan bahawa sepatutnya hospital pakar ini mula menerima pesakit pertama
pada bulan Mac tahun ini, namun terpaksa ditukar kepada hospital COVID-19
susulan peningkatan kes COVID-19 dalam tempoh PKP 3.0 yang lalu.

Selain itu, berdasarkan jumlah peruntukan untuk tahun 2022 yang lebih sekali
ganda berbanding peruntukan sebelum ini, adakah kerajaan berhasrat untuk
membina lebih banyak HPKK? Terutama di universiti-universiti awam bagi memberi
peluang kepada para pelajar yang mengikuti kursus tersebut menjalani latihan di
universiti masing-masing. Ini sekali gus mampu menyelesaikan lebih banyak
masalah kesihatan di kalangan kanak-kanak. Mohon penjelasan Yang Berhormat
Menteri. Sekian, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Setiu. Seterusnya, saya jemput Yang Berhormat Kuala Kedah.

5.25 ptg.

Dr. Azman bin Ismail [Kuala Kedah]: Bismillahi Rahmani Rahim. Terima
kasih Tuan Pengerusi. Saya terus merujuk kepada Butiran 020000 — Pendidikan
Tinggi. Tuan Pengerusi, saya ingin menarik perhatian Dewan yang mulia ini terhadap
satu isu di kalangan para penyelidik, saintis dan ahli akademik yang membuat kajian-
kajian di institusi pengajian tinggi kita. Kita ada banyak hasil kajian yang merupakan
hasil kajian yang terbaik dan banyak resources yang dibelanjakan untuk
mendapatkan apa yang dicapai daripada kajian tersebut. Akan tetapi ada masalah
membawa hasil-hasil kajian itu kepada industri dan menghasilkan produk dan
sebagainya, paten dan lain-lain lagi.

Saya ingin supaya Dewan memberi perhatian serius kepada perkara ini
kerana kalau tidak kita selesaikan, kita akan selalu kerugian dan ketinggalan. Saya
ada contoh yang saya hendak sebutkan di Dewan yang mulia ini tentang satu
jumpaan yang merupakan landmark ataupun jumpaan yang cukup tinggi nilainya dan
merupakan satu jumpaan besar oleh saintis tempatan iaitu Profesor Foo Hooi Ling
daripada Universiti Perdana Malaysia (UPM). Beliau telah pada 20 tahun yang lepas,

melalui kajian beliau dan pasukan beliau menjumpai satu yang disebut sebagai
