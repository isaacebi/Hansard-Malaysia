DR. 13.12.2021 149

la bertindak sebagai satu pasukan untuk penyelaras pelaksanaan pelan
intervensi strategik yang merentasi kementerian dan agensi dan kita melalui— ada
presentation kepada EAC dan IPTS telah dipersetujukan sebagai satu sektor
ekonomi paling penting dan berdaya saing sebagai industri yang kompetitif di
peringkat global. PEMUDAH IPTS apabila mesyuarat beberapa kali telah
mengemukakan 37 inisiatif yang telah dipersetujui secara bersama. Daripada 37
inisiatif tersebut, tujuh dikategorikan sebagai quick win, 13 inisiatif short-term, 17 pula
inisiatif long-term. Penambahbaikan kepada dasar, kriteria dan proses ini melibatkan
agensi lain juga seperti MQA dan PTPTN.

Mengenai cadangan Yang Berhormat untuk program-program pengajian
tinggi ini untuk di-offer atau ditawarkan oleh Ahli-ahli Parlimen sebagai usaha lifelong
learning. Memang Yang Berhormat dalam usaha untuk menggalakkan lifelong
learning ataupun pembelajaran sepanjang hayat termasuk Ahli-ahli Parlimen,
pegawai-pegawai kerajaan.

Melalui MQA ini ada MQA tawarkan satu program dinamakan APEL. APEL
ini adalah APEL.A dan juga APEL.Q. APEL.A ini Yang Berhormat adalah bertujuan
untuk kemasukan ke program pengajian tinggi mengikut tahap dan sijil hingga ke
ijazah kedoktoran. APEL.Q pula bertujuan penganugerahan kelayakan di mana
pengalaman calon ataupun pengalaman calon sebelum ini memenuhi keperluan
program pengajian hingga dianugerahkan kelayakan akademi. Buat masa ini untuk
maklumat Yang Berhormat, lima institusi ditawarkan APEL.Q yang melibatkan 12
program pengajian termasuk MQA dan JPA. Saya mengambil kesempatan ini untuk
membuat promosi mengenai APEL ini kepada Abhli-ahli Parlimen. Jadi, Ahli-ahli
Parlimen bolehlah mengikuti.

Silakan Yang Berhormat.

Dato’ Seri Utama Haji Mukhriz Tun Dr. Mahathir [Jerlun]: Terima kasih,
Tuan Pengerusi. Oleh kerana kesuntukan masa bagi kementerian ini, memang
banyak perkara sebenarnya yang perlu dibangkitkan. Saya sebenarnya tadi
mengharapkan agar Menteri boleh prioritize sikit isu-isu penting yang dibangkitkan
dan kemudiannya lain-lain itu bolehlah jawab secara bertulis.

Walaupun begitu, saya ingin bertanya mengenai soalan saya berkait dengan
daripada mana Kementerian Pengajian Tinggi ini mendapat panduan, apa sektor-
sektor khusus yang sepatutnya diberi tumpuan oleh kementerian ini untuk membantu
dalam pertumbuhan ekonomi negara kita. Saya memberi contoh negara jiran seperti
Singapura yang mengenal pasti teknologi kuantum sebagai satu area dengan izin,
yang diberi pengkhususan yang menyumbang secara langsung dalam pertumbuhan

ekonomi dalam negara mereka.
