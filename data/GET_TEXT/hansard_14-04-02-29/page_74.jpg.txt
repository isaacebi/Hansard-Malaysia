DR. 13.12.2021 68

berprestasi tinggi, manakala sekolah dalam kategori Band 6 pula dianggap sebagai
sekolah lemah berprestasi dan tidak boleh menunjukkan kekuatan mereka.
Bukankah ini meruntuhkan semangat guru-guru dan murid-murid di sekolah Band 6?
Dalam pada itu, ibu bapa juga akan memilih sekolah Band 1 untuk menempatkan
anak-anak mereka.

Justeru, sekolah Band 6 hanya menerima anak-anak murid yang lemah dan
lembap tahun demi tahun. Ini tidak akan membantu sekolah itu memulihkan
kedudukannya. Saya berpendapat pengkelasan seperti ini bukanlah satu mekanisme
membina, malah membinasakan seluruh sistem pendidikan kita. Semua guru yang
ditempatkan di sekolah adalah pegawai pendidikan yang mempunyai kelayakan
ikhtisas dan ditempatkan oleh Kementerian Pendidikan. Oleh itu adalah tidak wajar
untuk membeza-bezakan antara sekolah. Perlu mencari mekasime yang lebih efektif
dan adil dan bukannya kaedah bercorak diskriminasi.

Tuan Pengerusi, pembangunan SJKT. Saya juga ingin tahu apakah
rancangan kementerian untuk sekolah-sekolah berikut:

(i) SJKT Batu Empat Klang, Selangor. Pengambilan tanah
dilakukan oleh KPM pada tahun 2013 tetapi belum ada usaha
pembinaan sekolah tersebut di lokasi tersebut. Kenapa?

(ii) SJKT Ladang Bahau, Negeri Sembilan. Tanah dan kelulusan
EPRD sedia ada tetapi belum ada rancangan pembinaan.
Kenapa?

(iii) SJKT Mersing, Johor. Sekolah ini sudah menumpang di
sebuah sekolah menengah walaupun sudah memiliki tanah
tetapi belum ada usaha untuk membina sekolah tersebut.
Kenapa?

Saya juga ingin tahu tentang projek naik taraf padang sekolah yang diberikan
peruntukan sebanyak RM300,000 pada tahun 2018 di Perak. Berapakah jumlah
peruntukan yang diterima oleh SJKT Jalan Stesen Paloh, Johor pada tahun 2018
sehingga sekarang oleh PIBG dan LPS. Bagaimanakah peruntukan ini dibelanjakan
secara terperinci?

Tuan Pengerusi, kelayakan tinggi guru.

Tuan Pengerusi [Dato’ Sri Azalina Othman Said]: Yang Berhormat...

Tuan Sivakumar Varatharaju Naidu [Batu Gajah]: Akhir sekali, /ast point.
Ramai guru yang mempunyai kelayakan sarjana dan doktor falsafah masih
berkhidmat sebagai guru biasa di peringkat sekolah. Adakah penempatan seperti ini
sesuai untuk kelayakan dan kebolehan mereka? Saya berpendapat ini adalah satu
bentuk brain drain yang perlu ditangani dengan segera. Satu sistem yang lebih

berkesan perlu dirangka untuk membantu guru-guru yang memiliki kelayakan yang
