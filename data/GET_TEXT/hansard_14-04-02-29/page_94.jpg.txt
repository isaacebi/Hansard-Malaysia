DR. 13.12.2021 88

kebangsaan Cina, sekolah jenis kebangsaan Tamil. Oleh sebab ketiga-tiga aliran
sekolah ini menjunjung ataupun mematuhi, mengikuti sukatan mata pelajaran yang
digariskan oleh Kementerian Pendidikan Malaysia.

Saya sudah sebutkan walaupun ada rakan-rakan yang menyebut soal isu
fasih berbahasa Melayu, saya hendak sebutkan murid-murid dari SJKC dan SJKT
juga boleh fasih bahasa Melayu. Saya sendiri adalah produk dari Sekolah Jenis
Kebangsaan Cina dalam Kampung Baharu, sekolah kecil. Akan tetapi hari ini saya
bukan setakat tidak baca teks dalam Dewan yang mulia ini, saya antara wakil rakyat
yang sepanjang masa kalau berbahas, hanya berbahas dengan merujuk kepada
catatan dan tidak membaca teks dan tidak menjadi pembaca berita. Saya rasa Yang
Berhormat Menteri Kanan boleh bersetuju dengan saya. Ini buktinya. Kalau saya
boleh maknanya ramai lagi murid-murid dari SJKC dan SJKT juga boleh fasih
berbahasa Melayu.

Saya hendak tanya Yang Berhormat Menteri, apakah pandangan? Ada court
case di luar, ada orang mengheret SUKC dan SJKT ke mahkamah mengatakan
kedua-dua jenis aliran sekolah ini tidak selaras dengan undang-undang Malaysia.
Izinkan saya merujuk kepada Perkara 152(1) iaitu berkenaan dengan bahasa Melayu
sebagai bahasa kebangsaan. Sub (1)(a) menyatakan bahawa tiada halangan
menggunakan bahasa lain, maka dengan itu SUKC dan SJKT wajar wajib diteruskan
pengajarannya dan pihak kerajaan juga wajib memberikan peruntukan yang setara
adil ikut keperluan setiap jenis aliran supaya anak-anak kita sentiasa diberikan
peluang terbaik dalam masyarakat majmuk Malaysia. Oleh sebab penguasaan
bahasa Melayu tidak sepatutnya menjadi isu ataupun menjadi apa-apa agenda politik
kepada mana-mana pihak. Sekian sahaja Tuan Pengerusi atas peluang yang
diberikan kepada saya pada petang ini. Sekian, terima kasih.

Tuan Pengerusi: Terima kasih. Bahasa Melayu Yang Berhormat Rasah
memang hebat. Dengan itu tamatlah...

Tuan Karupaiya a/l Mutusami [Padang Serai]: Tuan Pengerusi, Padang
Serai minta...

Tuan Pengerusi: Maaf Yang Berhormat Padang Serai sebab...

Tuan Karupaiya a/l Mutusami [Padang Serai]: Hari ini /ast, lepas ini tak
ada peluang.

Tuan Pengerusi: Yang Berhormat Padang Serai, kalau saya bagi kepada
Yang Berhormat Padang Serai, maka saya tidak berlaku adil kepada Yang
Berhormat Tumpat.

Tuan Karupaiya a/l Mutusami [Padang Serai]: Satu sahaja lagi.

Tuan Pengerusi: Yang Berhormat Setiawangsa pun ada dalam ini, yang

didahulukan Yang Berhormat Padang Serai.
