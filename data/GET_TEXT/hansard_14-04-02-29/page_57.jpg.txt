DR. 13.12.2021 51

mencukupi juga untuk mengurus perjalanan aktiviti dan pengurusan lain-lain di dalam
PIBG.

Kedua, saya ingin menyentuh Butiran 03000 — Operasi Pendidikan
khususnya Butiran 030300 — Pendidikan Menengah yang mendapat peruntukan
sebanyak RM18.2 bilion bagi tahun 2022 berbanding RM17.8 bilion pada tahun 2021.
la antaranya bagi menyediakan kemudahan pendidikan kepada pelajar dalam
lingkungan umur 12 hingga 20 tahun meliputi kurikulum dan kokurikulum, selaras
dengan Dasar Pelajaran Kebangsaan.

Saya bertanya adakah KPM menyediakan peruntukan berdasarkan aktiviti
yang dilaksanakan yang secukupnya? Pandemik COVID-19 telah menimbulkan
pelbagai isu ketika dalam pendidikan. Pertamanya keciciran pelajar untuk menerima
pendidikan disebabkan pengajaran dan pembelajaran melalui Pendidikan
Pembelajaran di Rumah (PdPR) sebagai sistem persekolahan yang diguna pakai
masa kini. Saya ingin mendapat penjelasan setakat manakah atau berapa
peratuskah pelajar menengah yang tercicir sepanjang pelaksanaan PdPR ini?

Kedua, saya ingin membangkitkan isu learning burnout ataupun hilang
motivasi untuk pelajar dan membaca dalam kalangan pelajar menengah dan juga
pelajar sekolah rendah. Isu ini dikhuatiri akan menyumbang kepada peningkatan
kadar ketinggalan dalam pembelajaran. Kajian dari Tabung Kanak-Kanak
Pertubuhan Bangsa-Bangsa Bersatu (UNICEF) mendapati enam daripada sepuluh
murid hilang motivasi untuk mengikuti PdPR.

Isu keciciran pembelajaran dan learning burnout perlu ditangani secara
segera bagi mengelakkan lebih ramai pelajar tertinggal dalam pelajaran dan
seterusnya mewujudkan Jost generation. Saya ingin mendapat penjelasan kerajaan
manakah keseriusan isu /earning burnout ini dan apakah langkah kerajaan bagi
mengatasi isu ini.

Seterusnya saya ingin menyentuh Butiran 040000 — Pengukuhan Operasi
Pendidikan. Sehubungan ini saya ingin membangkitkan tentang isu penggiliran
datang ke sekolah dan bersemuka terutama ketika pentaksiran peperiksaan bagi
pelajar tingkatan satu hingga empat iaitu sebahagian pelajar datang manakala
separuh lagi di rumah. Sedangkan sepatutnya pentaksiran dan peperiksaan
dijalankan secara serentak. Saya ingin mencadangkan agar semua pelajar diaturkan
supaya datang serentak semasa pentaksiran dan peperiksaan bagi memastikan
mutu kualiti pentaksiran peperiksaan dijalankan.

Seterusnya saya ingin menyentuh Butiran 06000 — Program Khusus. Saya
ingin menyentuh Butiran 060600 — Bantuan Sukan yang mendapat peruntukan
sebanyak RM6.3 juta. Saya juga ingin bertanya mendapat penjelasan kerajaan

apakah langkah kerajaan bagi mencari dan mencungkil bakat sukan di kalangan
