DR. 13.12.2021 107

ingin bertanya, berapa peratus daripada golongan pelajar yang mempunyai
simpanan pendidikan dalam Skim Simpanan Pendidikan Nasional (SSPN)? Apakah
langkah bagi menarik lebih ramai yang membuka akaun dalam SSPN ini? Tuan
Pengerusi, seterusnya Butiran 010300 — Agensi Kelayakan Malaysia (MQA). Saya
ingin mengetahui sejauh mana pelaksanaan kepada program penawaran mejar
pengkhususan sama ada berbentuk dwi-mejar atau mejar minor yang hibrid selaras
dengan IR4.0 mendapat sambutan pelajar di institusi pengajian awam ketika ini?
Sejauh mana program galakan terhadap perkara ini dilaksanakan oleh kementerian
sekarang?

Seterusnya, saya ingin menyentuh Butiran 050400 - Biasiswa Pendidikan
Tinggi. Saya ingin mengetahui berapakah jumlah biasiswa yang ditawarkan kepada
masyarakat awam untuk menyambung pengajian mereka ke peringkat yang lebih
tinggi, knususnya ke peringkat doktor falsafah? Seterusnya, di bawah Butiran yang
sama, saya ingin mengetahui apakah kementerian akan melanjutkan biasiswa
MyBrain pada pelajar pengajian di bidang Sains Sosial dan Kemanusiaan dan tidak
hanya tertumpu kepada pelajar bidang Sains semata-mata? Seperti mana Yang
Berhormat Pontian tadi saya ingin bertanya, apakah kementerian masih berhasrat
mengekalkan sasaran 60,000 orang pelajar PhD menjelang tahun 2023 seperti yang
disebutkan oleh kementerian sebelum daripada ini? Berapakah jumlah tajaan
biasiswa serta hadiah latihan Persekutuan yang disediakan oleh kementerian ke arah
mencapai sasaran ini? Sekian, terima kasih.

Tuan Pengerusi: Terima kasih Yang Berhormat Tumpat. Seterusnya, Yang

Berhormat Batu Gajah. Silakan.

4.28 ptg.

Tuan Sivakumar Varatharaju Naidu [Batu Gajah]: Terima kasih Tuan
Pengerusi. Butiran 010200 - Pendidikan Tinggi. Dikatakan lebih 10 peratus daripada
IPTS akan menggulung tikar pada tahun ini dan tahun hadapan akibat kesan
daripada pandemik COVID-19. Apakah tindakan-tindakan yang akan diambil oleh
kerajaan untuk membantu IPTS yang menghadapi masalah, terutamanya daripada
segi kekangan kewangan untuk meneruskan operasinya?

Seterusnya, Butiran 010300 - Agensi Kelayakan Malaysia (MQA). Tuan
Pengerusi, ijazah palsu masih menjadi isu yang berterusan di negara kita. Ramai di
kalangan warga Malaysia tertipu dengan institusi-institusi bogus, di mana di dalam
luar dan luar negara kerana keghairahan untuk memperoleh ijazah dengan cara yang
mudah. Mereka tidak sedar bahawa ijazah yang mereka miliki itu adalah palsu atau
tidak diiktiraf. Ini mengakibatkan kerugian besar kepada mereka yang terpedaya

dengan promosi-promosi pihak yang tidak bertanggungjawab. Ada kalanya, wang
