DR. 13.12.2021 2

satelit, industri hiliran berasaskan data berteraskan teknologi angkasa dan industri
sampingan.

Inisiatif kedua pula adalah pelan strategik industri angkasa negara. Di bawah
Malaysia Space-X 2030, MYSA akan membangunkan pelan strategik industri
angkasa 2030 yang akan menetapkan matlamat, fokus dan keutamaan pelbagai
aktiviti teknologi angkasa bagi memacu industri angkasa tempatan agar menjadi
lebih kompetitif dan berdaya saing.

Inisiatif ketiga pula melibatkan pemerkasaan kapasiti infrastruktur angkasa
negara. Kerajaan menerusi MOSTI juga telah membangunkan infrastruktur teknologi
maju angkasa bertaraf antarabangsa di bawah seliaan MYSA yang merangkumi
fasiliti pemasangan, integrasi dan pengujian satelit. Kedua, fasiliti kawalan  misi
satelit di Banting serta, yang ketiga, stesen penerima data satelit (remote sensing) di
Temerloh.

Inisiatif Keempat melibatkan pengukuhan kerjasama antarabangsa dalam
sektor angkasa. Menyedari perkara ini MOSTI akan mempertingkatkan jaringan
kerjasama melalui pemeteraian memorandum persefahaman dengan agensi
kecemerlangan di negara-negara maju di dalam bidang teknologi angkasa. la
bertujuan untuk meningkatkan keupayaan dalam R&D&C&l termasuk melalui
pemindahan teknologi maju berkaitan dengan teknologi satelit, pelancar, sistem
antena dan teknologi kecerdasan buatan di dalam memproses big data yang
berkaitan dengan pembangunan kepakaran di sektor industri tempatan.

Dalam membangunkan industri angkasa negara, kerajaan menerusi MOSTI
sedang mengusahakan penggubalan Rang Undang-undang Lembaga Angkasa
Malaysia. Rang undang-undang ini juga telah pun dibentangkan di Dewan yang mulia
ini dan baru sahaja diluluskan di Dewan Negara pada 9 Disember 2021 yang lalu.
Terima kasih.

Tuan Shaharizukirnain bin Abd Kadir [Setiu]: Terima kasih Yang
Berhormat Timbalan Menteri. Soalan tambahan pertama. Pada 27 September 2021,
satu seminar tertutup iaitu Bengkel Pembangunan Stesen Sains Penyelidikan Lunar
Antarabangsa telah dianjurkan oleh China National Space Administration (CNSA)
dan State Space Corporation Roscosmos di Zhuhai, China. Adakah Malaysia terlibat
dengan bengkel ini dan apakah pendirian kerajaan terhadap Artemis Accords?
Kenapakah Dasar Angkasa Negara digubal dahulu, kemudian baru digubal RUU
Lembaga Angkasa Malaysia?

Datuk Haji Ahmad Amzad bin Mohamed @ Hashim: Ya, terima kasih atas
soalan Yang Berhormat. Sememangnya Bengkel Pembangunan Sistem
Penyelidikan Lunar Antarabangsa atau dengan izin, Russian-Chinese Joint Seminar

on Cooperation in International Lunar Research Station telah dianjurkan oleh China
