DR. 13.12.2021 75

Kementerian Pendidikan bahawa walaupun telah diluluskan tetapi masih lagi belum
mendapat maklumat balas yang supaya projek ini dapat diluluskan.

Justeru, saya minta pihak yang berkenaan atau pihak yang berwajib yang
berkaitan dapat memberi status yang terkini mengenai dengan pembinaan bangunan
asrama baharu tersebut di SMK Libaran ini. Sekian Tuan Pengerusi, terima kasih.

Tuan Pengerusi [Dato’ Sri Azalina Othman Said]: Terima kasih, Yang
Berhormat Libaran. Saya menjemput Yang Berhormat Semporna menggantikan

Yang Berhormat Kota Belud.

2.56 ptg.

Datuk Seri Panglima Haji Mohd Shafie bin Haji Apdal [Semporna]:
Terima kasih, Tuan Pengerusi atas ruang yang pendek untuk membolehkan saya
sedikit sebanyak. Pertama, mengenai dengan Butiran 030000 — Operasi Pendidikan
dan Butiran 010500 - Teknologi Maklumat. Peningkatan daripada RM1.4 bilion di
bawah emolumen di dalam butiran operasi pendidikan, mohon penjelasan berapakah
jumlah guru yang akan ditambah dan subjek yang terlibat?

Seperkara lagi berhubung kait dengan sekolah daif yang ada iaitu kalau dilihat
daripada segi belanjawan diperuntukkan sejumlah hampir RM634 juta untuk Sabah
dan Sarawak. Akan tetapi, bila saya melihat apa yang berlaku di peringkat akar umbi
perbelanjaan untuk sekolah daif saban tahun diperuntukkan tetapi masih lagi
peruntukannya begitu besar. Sampai bila kita dapat mempunyai perancangan yang
cukup rapi untuk membolehkan supaya sekolah-sekolah khususnya di luar bandar di
Sabah dan Sarawak ini akan dapat kita naik tarafkan?

Sehingga di kawasan saya sendiri PIBG terpaksa belanja untuk beli kerusi
sekolah. Tidak ada negara membangun yang terpaksa membeli bangku untuk
sekolah-sekolah. Di Singapura, di Thailand, di Vietnam saya tidak pernah dengar
keadaan ini walhal kalau kita melihat peruntukan yang dibelanjakan untuk
Kementerian Pendidikan berbilion duit daripada belanjawan yang lalu sampai
belanjawan pada hari ini. Ini yang membimbangkan kita.

Seperkara lagi mengenai dengan kes buli ini. Kes buli merupakan kes yang
sudah lama berlaku di negara kita dan sehingga ia bukan hanya membabitkan
masalah daripada segi anak-anak yang cacat ataupun oleh kerana dibuli. Bahkan ia
membabitkan sampai nyawa dan kematian pun berlaku. Apakah pihak kementerian
mempunyai langkah-langkah untuk mengatasi masalah ini?

Selain daripada itu, saya cadangkan supaya ada online. Merely dengan izin,
touch the button di sekolah itu kalau ada di antara yang buli itu, form of deterrence
dengan izin, untuk mengelak supaya jangan ada buli lagi kelak di setiap sekolah yang

ada. Ada sistem yang mempermudah anak-anak yang kena buli oleh lain dapat
