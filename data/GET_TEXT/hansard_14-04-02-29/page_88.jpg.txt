DR. 13.12.2021 82

Seterusnya Butiran 040600 — Dewan Bahasa dan Pustaka. Saya melihat
peruntukan untuk Dewan Bahasa dan Pustaka (DBP) telah mengalami pengurangan
peruntukan yang sangat besar dari RM104 juta pada tahun 2021 kepada RM60 juta
pada tahun 2022. Saya mohon penjelasan mengapa berlakunya pengurangan
peruntukan ini? Adakah pengurangan peruntukan ini akan merencatkan usaha
pembudayaan bahasa Melayu? Saya ingin bertanya kepada pihak kementerian,
apakah usaha-usaha pemerkasaan bahasa Melayu yang akan dilaksanakan oleh
kementerian bagi meningkatkan kefahaman serta kefasihan bahasa Melayu
terutamanya di sekolah-sekolah jenis kebangsaan dan sekolah persendirian?

Sejauh manakah kementerian melihat aktiviti pembudayaan bahasa Melayu
yang telah dilaksanakan pada masa kini telah berjaya meningkatkan kefahaman
serta kefasihan bahasa Melayu dalam kalangan pelajar?

Akhir, Butiran 030200 — Pendidikan Rendah. Saya mendapati bahawa
sekolah rendah dan menengah di kawasan Seri Iskandar, khususnya di kawasan
saya yang agak padat dan memerlukan kepada sekolah rendah dan sekolah
menengah. Jadi, itu pun sudah beberapa kali saya sebut di dalam Dewan ini. Saya
mohon penjelasan kepada pihak kementerian. Terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat

Sekijang.

3.19 ptg.

Puan Hajah Natrah Ismail [Sekijang]: Terima kasih Tuan Pengerusi. Saya
terus kepada Butiran 030200 — Pendidikan Rendah dan Butiran 030300 — Pendidikan
Menengah. Dalam butiran ini, jumlah yang diperuntukkan untuk institusi pendidikan
rendah adalah sebanyak RM19.5 juta berbanding dengan RM/18 juta bagi institusi
sekolah menengah. Peruntukan yang hampir sama diberikan ini memperlihatkan
bahawa jumlah pelajar dan sekolah yang ada di kedua-dua institusi pendidikan
menengah dan rendah ini seolah-olah adalah seimbang.

Saya ingin tahu jumlah pelajar terkini di sekolah menengah dan rendah di
bawah seliaan KPM. Berapakah jumlah sekolah rendah dan menengah yang ada?
Apakah perancangan pihak KPM dalam membina sekolah rendah dan menengah
yang baharu pada masa akan datang?

01520

Saya juga ingin minta penjelasan pihak KPM dalam mempertimbangkan
semula cadangan saya berkaitan pendidikan wajib kepada murid sehingga Tingkatan
Lima. Sekiranya hasrat ini dilaksanakan, adakah jumlah sekolah menengah yang
sedia ada ini mencukupi bagi menampung pertambahan jumlah murid di sekolah

menengah?
