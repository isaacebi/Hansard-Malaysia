DR. 13.12.2021 60

telah pun dicapai sehingga menyebabkan mereka ini tidak perlu lagi diberikan
peruntukan sebanyak itu.
01240

Terakhirnya Tuan Pengerusi ialah tentang Butiran 060900 — Rancangan
Makanan Tambahan. Kod 40000 — Pemberian dan Kenaan Bayaran Tetap sebanyak
untuk tahun depan RM299.627 juta berbanding 2021 sebanyak RM298.9 juta.
Peningkatan yang sangat sedikit — 0.2 peratus sahaja. Jadi adakah ini sebab dari
segi logiknya, setelah kita dilanda pandemik COVID-19 ini saya rasa lebih ramai
keluarga yang tergolong dalam kelompok B40 ataupun terus di bawah lagi yang B20-
nya yang dikatakan sebagai kriteria untuk mereka ini layak mendapat RMT. Jadi
kalau bilangannya bertambah ramai tetapi peningkatannya boleh katakan hampir
tidak ada — sama seperti tahun lepas, adakah bilangan itu akan dikekalkan? Bahkan
mereka yang layak akan bertambah. Itu satu.

Keduanya, bila dibuat giliran seminggu bersekolah, seminggu PdPR. Saya
rasa kelompok ini kita berikan kelonggaran kepada mereka untuk terus menerus
menghadiri persekolahan secara sendiri agar tiap-tiap hari mereka boleh dapat RMT
ini. Jadi kalau begitu saya ingat lebih banyak peruntukan yang diperlukan dan yang
lebih ketara lagi Tuan Pengerusi ialah mereka penyedia iaitu kantin ini diberikan
untuk menyediakan RMT ini dengan kadar RM2.50 satu hari untuk seorang pelajar.
Antara menu yang hendak diberikan ialah nasi berlauk ayam. Kemudian kena ada
buah-buahan sama ada pisang, bukan pisang lekeh-lekeh, pisang berangan.
Ataupun epal. Ataupun kalau oren, ia Sunkist dan yang sewaktu dengannya. Kita
tahu dengan harga yang — itu tidak habis lagi. Kemudian minuman disebut di situ
minuman coklat ataupun — sebenarnya disebut Milolah atau yang sewaktu
dengannya.

Jadi dengan RM2.50 Tuan Pengerusi dengan yang diminta itu, saya ingat
hampir-hampir mustahil untuk disediakan makanan yang berkualiti kepada anak-
anak kita yang qualify ini dengan RM2.50. Hal yang kita tidak mahu ialah nanti
penyedia ini oleh sebab RM2.50 ini tidak memberikan — jangan kata untung, balik
modal pun tidak. Maka mereka akan cut corners dan yang akan menderitanya adalah
anak-anak yang layak mendapat RMT ini.

Saya mohon supaya ini dilihat semula tentang kadar ini dan sekiranya kadar
ini hendak dinaikkan, sudah tentulah RM299.627 juta yang diperuntukkan sama
seperti tahun lepas itu sudah tentulah tidak mencukupi. Saya harap perkara ini perlu
diberi perhatian dan mohon mendapat jawapan daripada Yang Berhormat Menteri
yang alhamdulillah hadir secara sendiri untuk memberi jawapan pada hari ini. Terima
kasih.
