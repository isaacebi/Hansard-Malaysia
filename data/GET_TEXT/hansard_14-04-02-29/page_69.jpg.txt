DR. 13.12.2021 63

termasuklah NUTP yang mengatakan bahawa, “Tolonglah, hujung minggu beri kami
relaks. Jangan kerja pada hujung minggu.” Selepas itu, ibu bapa dan pihak-pihak
kerajaan, antaranya dari Gereja Seventh-day Adventist (SDA) selama ini telah
menuntut, telah meminta pihak kerajaan supaya tolong jangan adakan peperiksaan
pada hari Sabtu. Oleh kerana menurut kepercayaan Gereja SDA, mereka sangat
memelihara Sabbath iaitu pada Hari Sabtu, mengatakan bahawa bermula daripada
terbenam matahari pada Hari Jumaat sehingga terbenam matahari Hari Sabtu,
sepanjang waktu tersebut para anggota Gereja Seventh-day Adventist hanya
digalakkan untuk melibatkan diri dalam aktiviti ibadah dan kebajikan.

Kita telah meminta sekian lama. Saya sendiri sebagai Ahli Parlimen Tuaran
telah berbincang dengan Pengarah JPN Sabah dan sebagainya. Akan tetapi tahun
demi tahun ini, suara-suara rakyat tidak pernah didengar dan masih juga diteruskan.
Masih juga diadakan. Pada kali ini, Hari Ahad pun dibuat. Apabila dibuat bermula
pada jam lapan pagi sampailah jam lima petang. Begitu juga Hari Jumaat. Hari
Jumaat, orang Islam mengadakan solat Jumaat, juga diadakan pada jam lapan pagi
sampailah jam lima petang dan sebagainya.

Saya ingin bertanya kepada Yang Berhormat, apakah sebenarnya
kementerian berpegang kepada Falsafah Pendidikan Kebangsaan yang menyatakan
bahawa mesti ada kepatuhan kepada Tuhan? Juga pematuhan kepada lima prinsip
Rukun Negara, prinsip pertama iaitu Kepercayaan kepada Tuhan. Kalau percaya
kepada Tuhan, Tuhan mengatakan bahawa sekian hari mestilah menjalankan
ibadah. Mesti pergi sembahyang dan sebagainya. Kenapa dibuat juga peperiksaan
pada ketika itu? Itu pertanyaan saya.

Kedua, apabila saya melihat Lembaga Peperiksaan Malaysia, lihat ia punya
fungsi dan peranan sebagainya, lihat ia punya objektif, Piagam Pelanggan, tidak
pernah di situ disebut hal-hal berkenaan dengan Rukun Negara. Pertanyaan saya
adalah adakah lima prinsip Rukun Negara itu hanya perhiasan di sekolah-sekolah?
Di bangunan-bangunan atau hanya dalam lagu-lagu? Adakah Rukun Negara ini
betul-betul diamalkan oleh pihak kementerian sebagai pendidik, pembina negara ini?
Sudah sekian lama kita menyatakan bahawa tolong berilah peluang rakyat Malaysia
untuk menjalankan ibadah mereka pada Hari Jumaat, Sabtu dan Ahad.

Tuaran ingin mencadangkan supaya kerajaan membuat dasar, janganlah
diadakan peperiksaan pada Hari Jumaat, Sabtu dan Ahad. Sudah sekian banyak
pelajar dari Gereja SDA, mereka meninggalkan peperiksaan dan sudah guarantee
gagal dan sebagainya. Saya mohon supaya ini dipatuhi atas prinsip-prinsip Rukun
Negara dan juga kepatuhan kepada Falsafah Pendidikan Negara.

Saya juga ingin bertanya kepada Yang Berhormat selaku Yang Berhormat

Menteri Kanan, adakah Yang Berhormat pernah mendapat nasihat daripada Menteri
