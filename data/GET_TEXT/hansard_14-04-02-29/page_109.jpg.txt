DR. 13.12.2021 103

Di negara-negara maju, Amerika, di Eropah, tidak ada seumpama ini. Jadi
adakah Yang Berhormat Pontian ingin mencadangkan kepada kerajaan supaya
memikir balik situasi ini dan ini tidak akan memberi tekanan kepada pelajar-pelajar
kita khususnya.

Datuk Seri Haji Ahmad bin Haji Maslan [Pontian]: Ya, Yang Berhormat
Kinabatangan. Saya ingin memuji Yang Berhormat Menteri Pengajian Tinggi,
sehubungan dengan apa yang disebut oleh Yang Berhormat Kinabatangan kerana
menubuhkan dan memulakan Accreditation of Prior Experiential Learning (APEL).

Ini supaya kita tidak terikat dengan kredit-kredit ini berdasarkan pengalaman,
boleh dapat diploma, berdasarkan pengalaman boleh dapat ijazah, berdasarkan
pengalaman 25 tahun boleh dapat PhD. Ini dinamakan Yang Berhormat
Kinabatangan, Accreditation of Prior Experiential Learning (APEL) dalam Bahasa
Malaysia, Akreditasi Pengalaman Pembelajaran Berasaskan Pengalaman
Terdahulu.

Sebagai contoh Yang Berhormat Kinabatangan sudah 25 tahun dalam politik,
boleh mengikuti APEL ini kemudian ada Doktor Bung Mokhtar bin Raden di hadapan,
mudah-mudahan. Ini satu kaedah yang saya kira, saya ingin bertanya kepada Yang
Berhormat Menteri, berapa banyak anggaran keluaran APEL daripada semua
universiti awam pada tahun ini, pada tahun hadapan dan ia adalah satu langkah yang
baik.

Science, Technology, Engineering and Mathematics (STEM), kalau kita
melihat Kanada, Jepun, Jerman, Switzerland dan Australia, itu adalah lima buah
negara keusahawanan yang teratas. Kanada, Jepun, Jerman, Switzerland dan
Australia. Malaysia nombor 36. Singapura - 14. Korea Selatan - 15. Thailand - 28.
Mereka semua berada di hadapan kita.

Jadi saya ingin mencadangkan sebagaimana saya cadangkan kepada Yang
Berhormat Menteri Pendidikan tadi, akan tetapi Yang Berhormat Menteri Pendidikan
sepatah pun dia tidak sebut nama Pontian walhal saya telah memberikan cadangan-
cadangan.

Saya tidak tahulah, mungkin dia ada masalah dengan saya kerana parti yang
berlainan. Dia tidak menjawab soalan-soalan saya tadi. Saya menunggu. Selepas 10
minit Tuan Pengerusi beri, saya tanya mana nama Pontian tidak disebut-sebut walhal
saya telah memberikan cadangan-cadangan. Tidak apalah, itu kita fikirkan
kemudian.

Jadi saya ingin mencadangkan Yang Berhormat Menteri Pengajian Tinggi
supaya dalam komponen E itu untuk menjadikan Malaysia negara keusahawanan
macam negara Kanada, Jepun, Jerman, Switzerland dan Australia. E itu

entrepreneurship. Mudah-mudahan ia kiranya boleh diterima.
