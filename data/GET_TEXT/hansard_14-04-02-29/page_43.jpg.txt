DR. 13.12.2021 37

USUL MENANGGUHKAN MESYUARAT
DI BAWAH P.M. 18(1)

Isu Pengambilan Tanah Di Kampung Sungai Baru,
Kampong Bharu

11.38 pg.

Timbalan Yang di-Pertua [Dato’ Mohd Rashid Hasnon]: Sila. Baca usul
sahaja. Yang Berhormat Shah Alam, sila.

Tuan Khalid bin Abd Samad [Shah Alam]: Terima kasih Tuan Yang di-
Pertua. Saya mohon mengemukakan usul di bawah Peraturan Mesyuarat 18(1) dan
18(2) seperti berikut.

Bahawa saya diberi kebenaran merunding perkara tertentu berkenaan
kepentingan orang ramai yang berkehendak disegerakan iaitu bagi berunding isu
pengambilan tanah di Kampung Sungai Baru, Kampong Bharu, Kuala Lumpur oleh
kerajaan untuk tujuan pembangunan semula oleh pemaju swasta.

Isu ini adalah perkara tertentu kerana ia khusus melibatkan tindakan kerajaan
menggunakan peruntukan Akta Pengambilan Tanah 1960 untuk mengambil tanah
pemilik tanah Kampung Sungai Baru bagi tujuan pembangunan semula oleh pemaju
swasta. Ini baru broker Tuan Yang di-Pertua.

Perkara ini melibatkan kepentingan ramai kerana ini melibatkan pengambilan
tanah pemilik tanah Kampung Sungai Baru, Kampong Bharu, Kuala Lumpur yang
telah memiliki dan menduduki tanah tersebut sejak beberapa generasi. Perkara ini
perlu disegerakan kerana sehingga sekarang, pemilik tanah telah diberikan notis
siasatan oleh Pejabat Tanah dan Galian Wilayah Persekutuan dan telah melalui satu
proses siasatan.

01140

Pemilik tanah merasakan tekanan yang dahsyat dengan tindakan kerajaan
menggunakan Akta Pengambilan Tanah 1960 pada waktu pandemik COVID-19
untuk mengambil tanah mereka untuk dimajukan oleh pemaju swasta. Mana suara
orang Melayu ini dahulu yang kecoh bila Kerajaan PH hendak usahakan? Kita bukan
hendak gunakan Akta Pengambilan Tanah, tetapi macam-macam dia tuduh.

Dato’ Mahfuz bin Haji Omar [Pokok Sena]: Melayu penuh sagun, sagun
dalam mulut.

Tuan Khalid bin Abd Samad [Shah Alam]: Tindakan ini perlu dihentikan
segera demi kepentingan pemilik tanah dan penduduk sekitar yang akan terkesan
secara langsung atau tidak langsung dalam proses pengambilan tanah dan

pembangunan semula ini. Saya percaya bahawa isu-isu ini adalah berkenaan
