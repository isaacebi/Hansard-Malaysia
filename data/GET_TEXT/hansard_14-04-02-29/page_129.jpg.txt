DR. 13.12.2021 123

14,000 orang jurutera, engineers di seluruh negara. Daripada angka tersebut, 6,000
orang di negeri Pulau Pinang. Kilang-kilang terpaksa membuat recruitment drive ke
kampus-kampus di seluruh Malaysia untuk mendapatkan pekerja-pekerja yang
berkualiti yang boleh memenuhi keperluan industri.

Industri-industri semi konduktor di Singapura, negara China dan Taiwan ada
menawarkan job vacancies untuk tarik jurutera-jurutera di Malaysia untuk bekerja di
negara-negara tersebut. Oleh itu, pada satu pihak kita mendengar Kementerian
Pengajian Tinggi dan juga Kementerian Sumber Manusia memberitahu kita, terdapat
isu pengangguran, unemployment isu underemployment dari segi graduan tetapi
tidaklah — ada satu pihak lagi kita juga mendapati bahawa terdapat supply and
demand mismatch dari beberapa industri.

Kita tidak ada satu master plan untuk memenuhi keperluan industri, sama ada
dari segi kejuruteraan. Kita juga mendengar bahawa kita menghadapi masalah dari
segi graduan perubatan. Yang Berhormat Menteri Pengajian Tinggi memberitahu kita
— kita memerlukan 4,000 orang graduan perubatan dan kita menawarkan 3,000
setiap tahun. Akan tetapi kita juga ada satu pihak lagi, kita mendengar bahawa ramai
rintihan terhadap pelatih-pelatih doktor, doktor kontrak dan sebagainya. Ini
menunjukkan satu isu yang serius dari segi perancangan graduan pengajian tinggi.

Bukan itu sahaja, kita juga terdapat rungutan bahawa pelajar undang-undang,
tiada universiti di Sabah dan Sarawak yang menawarkan kursus ijazah sarjana muda
undang-undang di Borneo. Itu juga satu masalah. Kita harus men-diversify.
Pandemik COVID-19 telah memberikan impak kepada perbelanjaan di kampus IPTA
dan IPTS. Ada IPTS yang hadapi cabaran kewangan. Saya khuatiri terdapat
compromise dari segi kualiti pengajaran apabila IPTS ataupun IPTA mengambil lebih
ramai pelajar asing melalui pembelajaran online. Apakah usaha Kementerian
Pengajian Tinggi...

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Bendera.

Tuan Wong Hon Wai [Bukit Bendera]:... untuk memastikan kualiti IPTS dan
IPTA yang terpaksa — IPTS khasnya yang bakal ada yang menghadapi masalah
pelajar kewangan yang tutup dalam tempoh 2020 sampai 2021. Bagaimana
Kementerian Pengajian Tinggi dapat membantu pelajar-pelajar ini? Silakan Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Saya ingin juga
tumpang bertanya kepada Yang Berhormat Menteri Pengajian Tinggi. Kelmarin
terdapat pengumuman dibuat oleh Yang Amat Berhormat Perdana Menteri bahawa
RM25 juta akan diberikan kepada AIMST. Kita lihat bahawa dalam senarai universiti

awam, memang AIMST tidak dalam senarai tersebut.
