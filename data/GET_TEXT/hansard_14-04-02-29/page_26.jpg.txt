DR. 13.12.2021 20

8. Tuan Khoo Poay Tiong [Kota Melaka] minta Perdana Menteri menyatakan:

(a) statistik terkini mengenai permohonan dan_ kelulusan
Bantuan Khas COVID-19 dan Bantuan Pengurusan
COVID19 di bawah pengurusan NADMA; dan

(b) berapa peruntukan kerajaan untuk dua bantuan tersebut bagi
tahun 2022, termasuk langkah-langkah yang akan diambil
untuk meningkatkan kadar
permohonan.

Timbalan Menteri di Jabatan Perdana Menteri (Tugas-tugas Khas)
[Datuk Mastura binti Tan Sri Dato’ Mohd Yazid]: Terima kasih Tuan Yang di-
Pertua. Terima kasih Yang Berhormat. Sehingga 6 Disember 2021, sebanyak 65,189
permohonan bantuan khas COVID-19 telah diterima. Daripada jumlah tersebut,
sebanyak 55,184 permohonan telah diproses dan 22,336 permohonan telah
diluluskan yang melibatkan bantuan sebanyak RM28.6 juta, Yang Berhormat.
Manakala bagi bantuan khas Pengurusan Kematian COVID-19 pula, daripada
24,305 permohonan yang diterima, 14,818 permohonan telah diproses dan 11,816
permohonan telah diluluskan melibatkan bantuan sebanyak RM56.8 juta.

Soalan kedua Yang Berhormat, yang telah dikemukakan adalah tiada
peruntukan khusus pada 2022 daripada kerajaan bagi bantuan ini kerana ia
menggunakan Tabung COVID-19 NADMA yang menerima sumbangan daripada
orang ramai, entiti korporat, institusi Diraja dan anggota pentadbiran. Sehingga kini,
kerajaan telah memberi sumbangan awal berjumlah RM61 juta.

Sekiranya berlaku gelombang seterusnya, kerajaan akan menambah dana
bagi menampung keperluan sekiranya baki Tabung COVID-19 NADMA tidak lagi
mencukupi untuk membuat bayaran. Saya juga ingin memaklumkan, sekiranya
terdapat permohonan-permohonan bantuan ini dalam kawasan Yang Berhormat dan
juga semua Ahli-ahli Yang Berhormat yang berada di Dewan, yang masih belum
lulus, mohon supaya dapat dikemukakan terus kepada Tugas-tugas Khas, terima
kasih.

Tuan Yang di-Pertua: Terima kasih. Yang Berhormat.

Tuan Khoo Poay Tiong [Kota Melaka]: Tuan Yang di-Pertua, soalan
tambahan saya. Saya bertumpu kepada keberkesanan pelaksanaan ini. Kalau
berdasarkan kepada jawapan yang diberi dan kita lihat kadar jangkitan, hari ini kita
telah mencatat sebanyak 2.68 juta. Akan tetapi yang diluluskan hanya sekadar
22,000 sahaja iaitu tidak sampai 1 peratus.

Juga kalau kita lihat daripada kadar kematian, hanya sekadar 11,000 sahaja
yang diluluskan, sedangkan kadar jumlah kematian ialah 30,000 iaitu lebih kurang

hanya sekadar 36 peratus sahaja. Jadi, di sini saya hendak tanya kepada pihak Yang
