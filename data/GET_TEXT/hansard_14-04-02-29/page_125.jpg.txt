DR. 13.12.2021 119

kalau dibandingkan dengan Kementerian Pendidikan Malaysia mereka sampai hari
ini masih lagi tidak mahu menghantar pegawai mereka ke Jawatankuasa kami.

Bagi bekalan Butiran 010100 — Pengurusan Am dan Butiran 010200 —
Pendidikan Tinggi, Setiawangsa sekali lagi ingin mengulangi tentang isu PTPTN. Ini
satu bom jangka yang akan memberi kesan bukan sahaja kepada kebajikan graduan.
Sudah tentu itu priority kita tetapi ia juga akan mengheret sistem kewangan negara
kerana bila sudah puluhan bilion ringgit ada di dalam sistem PTPTN, apa-apa
masalah yang berlaku sudah tentu akan memberi kesan yang besar. PTPTN untuk
diteruskan mereka berharapkan hari ini pinjaman komersial daripada bank, mereka
juga mendapat pinjaman daripada badan-badan kewangan yang lain.

Jika kita ikuti, PTPTN ini dicetus oleh Menteri Pendidikan ketika itu Dato’ Sri
Mohd Najib bin Tun Abd Razak pada Perhimpunan Agung 1995. Ramai yang
mengulas tentang isu graduan menganggur dan ini tentu juga satu isu yang serius.
Namun, sebaik sahaja mereka dapat kerja mereka akan berdepan dengan soal
macam mana hendak membayar semula PTPTN.

Oleh sebab itu sebelum ini kerajaan ada memperkenalkan Dasar
Menggalakkan Pembayaran Hutang PTPTN dengan sokongan dan bantuan majikan
dengan memberikan insentif pengecualian cukai kepada majikan yang sama-sama
membayar hutang PTPTN kakitangan mereka. Namun, sehingga November 2021
hanya sebanyak RM779,681 yang dibayar sedangkan macam saya sebut tadi jumlah
hutang PTPTN telah mencapai kadar puluhan bilion ringgit. Jadi dasar ini tentu kita
perlu lihat semula bagaimana kita hendak menjayakannya.

Seterusnya mahu tidak mahu kita perlu satu dasar yang lebih radikal
termasuk mempertimbangkan penghapusan hutang PTPTN secara bersasar untuk
golongan B40 yang menepati syarat tertentu. Maka ini akan membebaskan graduan-
graduan yang dalam keadaan B40 untuk meneruskan kehidupan mereka.

Begitu juga kita perlu melaksanakan sebaik-baiknya dasar pembayaran
PTPTN berdasarkan pendapatan graduan. Ini telah dimulakan di Australia dan
dibuat di United Kingdom dan banyak negara dan telah diusulkan ketika era Pakatan
Harapan dahulu. Cuma sepatutnya bagi saya, kita kena ada pendapatan minimum
yang lebih tinggi yang pernah dicadangkan oleh Pakatan Harapan pendapatan
minimum, RM4,000, selepas RM4,000 baru pembayaran semula PTPTN dimulakan.
Apabila pendapatan meningkat RM6,000, RM8,000, RM10,000 dan seterusnya
sebulan kadar peratusan pembayaran untuk PTPTN perlu dipertingkatkan.

Perlu ada tempoh pembayaran semula maksimum contohnya 15 tahun
supaya selepas itu graduan akan bebas hutang selepas masa tertentu. Ini bukan
cadangan-cadangan baru, ia juga pernah diutarakan oleh pengkaji Ooi Kok Hin di

dalam tulisannya di The Center. Sebaliknya amalan biasa di Malaysia yang kita
