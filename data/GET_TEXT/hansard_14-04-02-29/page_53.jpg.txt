DR. 13.12.2021 47

Begitu juga dengan keperluan internet, elektrik terpaksa ditanggung sepenuhnya
oleh para guru untuk suatu tempoh yang panjang. Saya amat bersetuju dengan
pemberian insentif ini tetapi kadarnya perlu diberikan biarlah mencukupi, mengambil
kira purata kos yang telah dibelanjakan oleh guru untuk pelaksanaan PdPR.

Soalan saya, apakah kementerian berhasrat untuk meningkatkan kadar
insentif ini kepada guru yang lebih munasabah dan apakah indikator yang diambil
kira oleh kementerian dengan menetapkan kadar insentif sebanyak RM100? Saya
menyeru kementerian agar teliti semula perkara ini dan mencadangkan agar kadar
tersebut ditingkatkan sekurang-kurangnya RM500.

Saya faham bahawa kerajaan sedang memberi tumpuan kepada usaha untuk
memerangi COVID-19 yang menelan belanja yang amat besar. Walau
bagaimanapun, kementerian juga harus mempertimbangkan nasib guru yang
terpaksa mengeluarkan duit poket mereka sendiri untuk PdPR.

Seterusnya, demi ketidakberlaku /oss of generation ataupun generasi yang
hilang dalam pendidikan era pasca pandemik COVID-19, perluaskan JENDELA di
seluruh Kementerian Komunikasi dan Multimedia. Jalur lebar, internet di luar bandar
perlulah diberikan keutamaan berbanding di bandar. Keadaan pendidikan di luar
bandar perlu diberi perhatian. Akses internet amat penting agar ekuiti dan juga akses
pendidikan dapat dinikmati di seluruh negara.

Butiran 03504 — Ubahsuai Naiktaraf Sokongan Pendidikan.

Tuan Pengerusi [Dato' Mohd Rashid Hasnon]: Minta rumuskan.
Rumuskan, ya.

Dato’ Haji Salim Sharif [Jempol]: Last. Terima kasih diucapkan kepada
kerajaan telah menyediakan peruntukan RM1.3 bilion kepada tahun hadapan
menerusi peruntukan yang besar, maka besarlah harapan saya untuk melihat
sekolah-sekolah dalam Parlimen Jempol diberi keutamaan dan mendapat perhatian
sewajarnya memandangkan sekolah daif masih menjadi isu besar terhadap
pendidikan negara kerana tidak menafikan pendidikan yang saksama kepada murid-
murid.

Soalan saya, apakah kementerian mempunyai butiran khas, mempunyai
garis panduan dan perancangan teliti untuk masyarakat khususnya yang berada di
sekolah di luar bandar. Di saat sistem pendidikan negara sedang bergerak ke era
pendidikan Revolusi Industri 4.0 dengan memperkasakan pendigitalan pendidikan,
isu sekolah daif mestilah diselesaikan dengan segera.

Begitu juga dengan 3K (kesihatan, keselamatan, keceriaan) yang telah
diumumkan pada tahun 1991, hari ini telah hilang daripada radar. Adakah ia

diperkasakan semula kerana inilah satu modul di mana ibu bapa melalui PIBG dapat
