DR. 13.12.2021 74

2.52 ptg.

Datuk Zakaria bin Mohd. Edris @ Tubau [Libaran]: Bismillahi Rahmani
Rahim, Assalamualaikum warahmatullahi wabarakatuh, salam sejahtera dan terima
kasih Yang Berhormat Tuan Pengerusi kerana memberi peluang kepada Libaran
untuk mengambil bahagian dalam perbahasan Belanjawan 2022 Peringkat
Jawatankuasa.

Saya ingin menyentuh perkara di bawah Maksud Pembangunan 63.
Suasana yang tenteram dan selesa di sekolah adalah penting kepada para pelajar
dan guru dalam memastikan pembelajaran dan juga pelajaran berlaku dan berkesan.
Jadi, faktor guru dan persekitaran pembelajaran juga memainkan peranan yang
sangat penting dalam menjamin keberkesanan pengajaran dan pembelajaran.
Persekitaran fizikal guru umpamanya, ketika membimbing pembelajaran dalam bilik
darjah.

Saya sangat mengalu-alukan atas belanjawan yang telah dibentangkan oleh
kerajaan yang memperuntukkan untuk mengganti bangunan sekolah-sekolah daif
dan saya ingin juga menarik perhatian kerajaan supaya dana tersebut merangkumi
sekolah-sekolah daif di Sabah dan Sarawak terutama sekali di Parlimen Libaran iaitu
Sekolah Kuala Gum-gum Kecil, Sekolah Kebangsaan Kampung Pertanian di Batu
25, Sekolah Pulau Libaran, Sekolah Pulau Nunuyan dan Sekolah Kebangsaan
Sungai Manila di DUN Sungai Manila.

Tuan Pengerusi, selain daripada itu saya mengharapkan supaya peruntukan
ini dapat diperuntukkan dan diberi fokus kepada sekolah-sekolah yang saya
sebutkan tadi demi kesejahteraan rakyat terutama sekali kepada anak-anak sekolah
yang belajar di sekolah ini termasuklah juga guru-guru.

Seterusnya bagi Butiran 00900 — Asrama. Untuk makluman, asrama juga
penting di mana sekolah-sekolah, sekolah menengah yang telah dibina baru oleh
kerajaan yang melibatkan kepada murid-murid sekolah yang datang daripada jauh
yang tidak ada rumah atau tempat tinggal di sekolah yang berdekatan. Ini untuk
kepentingan untuk murid-murid. Saya merasakan bahawa ini haruslah diambil
perhatian oleh kerajaan terutama sekali Kementerian Pendidikan untuk memberi
keselesaan dan kemudahan kepada murid-murid sekolah dan membantu ibu bapa
supaya dapat anak-anak ini bersekolah dengan baik dan duduk berdekatan dengan
sekolah.

Untuk makluman Dewan yang mulia ini, Kerajaan Persekutuan sebelum ini
pun telah meluluskan projek pembinaan sebuah asrama baharu di SMK Libaran.
Namun sehingga kini tidak ada sebarang perkembangan dan maklumat penuh atau

maklum balas daripada pihak berkaitan atau pihak kerajaan atau pihak daripada
