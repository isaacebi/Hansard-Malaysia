DR. 13.12.2021 111

hendak muliakan pelajar-pelajar yang berada di kolej komuniti ini kKhususnya saya
selaku Ahli Parlimen Baling, saya hendak melihat anak-anak muda.

Apatah lagi mereka akan menjadi pengundi dalam pilihan raya yang akan

datang. Kita wajib dan harus muliakan mereka dengan memberikan peluang kedua
dalam kolej komuniti ini. Terima kasih Tuan Pengerusi. Terima kasih Yang Berhormat
Menteri. Saya harap dapat berikan jawapan dan kelulusan.
Paling tidak, berilah bas itu dulu. Tuan Pengerusi, Tuan Pengerusi minta Yang
Berhormat Menteri beri bas dan datang lihat sendiri dengan mata dan kepala di
Baling dan buatlah keputusan yang baik untuk kita buat satu buah bangunan untuk
Kolej Komuniti Baling. Terima kasih. Assalamualaikum warahmatullahi wabarakatuh
Keluarga Malaysia yang kita semua sayangi.

Tuan Pengerusi: Terima kasih Yang Berhormat Baling. Sekarang Yang
Berhormat Tampin. Silakan.

1640
4.40 ptg.

Datuk Dr. Hasan bin Bahrom [Tampin]: Bismillahi Rahmani Rahim, terima
kasih Tuan Pengerusi kerana memberi peluang kepada Tampin terlibat dalam
perbahasan KPT ini.

Tampin merujuk kepada Butiran 020100 — Universiti Malaya (UM).
Peruntukan yang diberikan sama seperti tahun 2021 berjumlah RM506.1 juta.
Apakah peruntukan yang diberikan itu termasuk Universiti Malaya sebagai sebuah
Universiti Penyelidikan? Apakah pengkategorian sebagai Universiti Penyelidikan
masih lagi diiktiraf oleh kementerian? Kalau masih berlaku apakah kementerian akan
menambah jumlah universiti yang dikategorikan sebagai Universiti Penyelidikan dan
kalau tidak mengapa ia tidak lagi dilakukan?

Saya juga ingin bertanya status pembangunan Pusat Agrosains Pintar
Universiti Malaya di Gemas. Apakah masalah yang mereka hadapi? Berapa jumlah
peruntukan yang kerajaan telah berikan? Bilakah ia akan disiapkan sepenuhnya dan
berfungsi mengikut objektif penubuhannya?

Saya dimaklumkan Pusat Agrosains Pintar Universiti Malaya di Gemas ini
menghadapi kekurangan peruntukan membina jalan masuk ke pusat tersebut iaitu
berjumlah RM470 ribu. Saya berharap kerajaan dapat memberi peruntukan bagi
menyelesaikan masalah ini dengan segera khususnya dalam Belanjawan 2022
supaya pusat tersebut dapat melaksanakan fungsinya dengan baik. Saya telah
membuat lawatan ke pusat tersebut dan terpaksa melalui jalan yang tidak sesuai
untuk ke Pusat Agrosains Pintar Universiti Malaya. Saya harap Menteri juga dapat

membuat lawatan ke sana.
