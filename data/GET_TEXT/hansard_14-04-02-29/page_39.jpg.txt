DR. 13.12.2021 33

Saudi atau Malawakil Ankara di Turki untuk diakreditasi ke Mesir bagi membantu
sebarang urusan berkaitan hubungan pertahanan antara Malaysia dan Mesir.

Pembukaan Pejabat Penasihat Pertahanan ini dilihat sebagai usaha negara
mendukung Kertas Putih Pertahanan yang menitikberatkan usaha ke arah diplomasi
pertahanan sama ada pada peringkat bilateral dan multilateral. la berpotensi untuk
memperluaskan hubungan kerjasama dalam pelbagai bidang pertahanan seperti
latihan ketenteraan, pendidikan ketenteraan dan industri pertahanan. Penasihat
Pertahanan merupakan pengantara dari segi pertahanan dan keselamatan negara,
selain merupakan wakil kepada Menteri Pertahanan dan Panglima Angkatan Tentera
dalam acara rasmi yang melibatkan pertahanan. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Timbalan Menteri. Saya di sana, ke Gaza ini sudah lebih tiga kali.
Soalan saya ini pun saya letak kerana saya tahu Yang Berhormat Menteri
Pertahanan amat akrab dengan Kerajaan Mesir. Ini kerana rakyat Malaysia termasuk
di negeri Kelantan, di Baling umpamanya di tempat saya. Kami usaha kutip duit
hendak bantu kepada mereka, saudara mara kita di sana di Gaza yang memerlukan
sokongan dan bantuan.

Saya baru-baru ini 31 hari tak dapat masuk. Ini kerana Kerajaan Mesir
diperintah oleh tentera. Atas keakraban negara Malaysia, khususnya Yang
Berhormat Datuk Seri Hishamuddin dengan Kerajaan Mesir, saya fikir sudah patut
masanya tepat untuk kita adakan. Soalan saya walaupun lambat lagi ke cepat lagi
ke, saya hendak tanya kepada Yang Berhormat Timbalan Menteri hubungan
pertahanan— menyatakan sejauh manakah hubungan pertahanan di antara
Malaysia dan Mesir dapat membantu Malaysia dalam menyalurkan bantuan
kemanusiaan kepada penduduk di Gaza. Seluruh negara, seluruh masjid— 6,000
masjid doakan untuk Gaza, banyak bagi bantuan tetapi kita susah hendak masuk.

Tuan Sim Tze Tzin [Bayan Baru]: Soalan, soalan.

Datuk Seri Panglima Abdul Azeez bin Abdul Rahim [Baling]: Jadi, soalan
saya itulah tadi. Sejauh manakah Kementerian Pertahanan mempunyai keakraban
untuk kita salurkan bantuan sebelum ada attaché di sana? Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Baling. Sila Yang Berhormat Timbalan Menteri. Satu minit.

Dato’ Sri Ikmal Hisham bin Abdul Aziz: Terima kasih Yang Berhormat
Baling. Hebat betul. Apa yang dia makan pagi ini. Hebat. Okey, terima kasih saya

ucapkan kepada sahabat saya Yang Berhormat Baling yang bertanya mengenai
