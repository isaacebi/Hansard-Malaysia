DR. 13.12.2021 100

belajar dan wajib lulus seperti mana kurikulum kebangsaan di sekolah-sekolah lain.
Namun begitu sekiranya murid itu berada di sekolah kebangsaan dan tak mengambil
kurikulum kebangsaan. Diambil kurikulum antarabangsa, maka mereka wajib belajar
Bahasa Melayu, tidak wajib lulus tapi wajib belajar. Untuk murid-murid — ini kalau
warganegara. Untuk murid-murid bukan warganegara, mereka tidak diwajibkan
belajar Bahasa Melayu di sekolah antarabangsa. Jadi itu yang dibangkitkan oleh
Yang Berhormat Tampin.

Seterusnya Yang Berhormat Tampin menyentuh tentang berapa ramai guru
yang naik pangkat. Data yang ada pada tahun 2021 menunjukkan seramai 31,717
orang guru siswazah yang dinaikkan pangkat dan 4,492 orang guru bukan siswazah
yang dinaikkan pangkat.

Tuan Pengerusi, saya banyak lagi untuk dijawab namun begitu saya berada
di penghujung. Saya mohon supaya jawapan yang bertulis ini kita akan sampaikan
secepat mungkin terutamanya yang menyentuh tentang perkara-perkara peruntukan
khusus. Kita akan sampaikan dalam masa terdekat untuk memastikan supaya
saudara-saudari dapat penjelasan yang diberikan. Namun saya hendak sentuh satu
sahaja yang dibangkitkan tadi oleh Yang Berhormat...

Datuk Seri Panglima Wilfred Madius Tangau [Tuaran]: Tuaran.

Datuk Dr. Mohd Radzi bin Md. Jidin: Berkaitan dengan jumlah peruntukan
yang digunakan untuk membayar bangunan. / think Yang Berhormat Rasah — untuk
membayar bangunan yang disebut oleh Yang Berhormat Rasah tadi, RM220 juta.
Kerana ini boleh memberi gambaran seolah-olah satu jumlah yang besar digunakan
oleh KPM. Oleh yang demikian, izin saya jelaskan di sini bahawa jumlah RM220 juta
ini dalam konteks ini adalah untuk bayaran sewaan bangunan Kementerian
Pendidikan Malaysia sebanyak RM90.2 juta melalui PPP-PFI dan begitu juga
perjanjian konsesi projek penswastaan rumah guru fasa 1 iaitu sekitar RM136.8 juta.
Jadi itulah jumlah yang disebut oleh Yang Berhormat tadi. Bukannya untuk kami
digunakan tetapi ia untuk penyewaan bangunan dan perkara ini telah berlangsung
untuk satu tempoh yang lama.

01610

Datuk Dr. Mohd Radzi bin Md. Jidin: Jadi sedikit sahaja...

Datuk Seri Panglima Wilfred Madius Tangau [Tuaran]: Penjelasan Yang
Berhormat.

Datuk Dr. Mohd Radzi bin Md. Jidin:...menjawab Yang Berhormat Tuaran.
Sedikit sahaja.

Datuk Seri Panglima Wilfred Madius Tangau [Tuaran]: Jadual
peperiksaan SPM.
