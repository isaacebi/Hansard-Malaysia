DR. 13.12.2021 86

kakitangan berkenaan. Oleh itu, apakah SOP khusus yang digariskan oleh pihak
KPM berhubung isu tersebut bagi memastikan wabak COVID-19 tidak tersebar
disebabkan kebenaran pelajar bersemuka?

Terakhir sekali, Butiran 030300 — Pendidikan Menengah. Saya _ingin
mengulangi apa yang saya sebut semasa perbahasan peringkat Dasar iaitu perlunya
pembinaan sekolah menengah kebangsaan agama di Kampung Pandan Jaya, Rhu
Sepuluh. Saya berpandangan, kewajaran sekolah ini dibina sekarang disebabkan
619 orang pelajar daripada aliran agama telah ditempatkan di sekolah menengah
biasa. Sebanyak 10 kelas aliran agama yang diwujudkan hanyalah sehingga
Tingkatan Tiga sahaja dan mereka akan mencari sekolah agama yang baru apabila
mereka memasuki Tingkatan Empat.

01530

Untuk mendapatkan pendidikan agama yang lebih sempurna dan suasana
pembelajaran yang lebih baik, maka adalah lebih baik mereka ditempatkan di sebuah
sekolah menengah agama berbanding dengan menumpang di sekolah menengah
biasa. Di samping itu, Sekolah Menengah Agama Setiu yang ada sekarang sudah
menghampiri tahap maksimum khususnya apabila berlakunya kemasukan pelajar
baharu setiap tahun. Manakala Sekolah Menengah Imtiaz Setiu merupakan sekolah
terpilih yang mengambil pelajar yang mendapat keputusan cemerlang sahaja di
peringkat sekolah rendah yang datang dari seluruh daerah negeri Terengganu,
bukan sahaja daerah Setiu ataupun Parlimen Setiu. Oleh sebab itu saya merasakan
bahawa kewajaran diluluskan pembinaan sekolah menengah kebangsaan agama di
Kampung Pandan Jaya, Rhu Sepuluh tadi. Sekian Tuan Pengerusi.

Tuan Pengerusi: Terima kasih Yang Berhormat. Oleh kerana Yang
Berhormat Sepang, Yang Berhormat Dungun, Yang Berhormat Labuan dan Yang Sik

tidak ada di sini, maka saya ke Yang Berhormat Rasah akhir sekali. Terima kasih.

3.51 ptg

Tuan Cha Kee Chin [Rasah]: Terima kasih Tuan Pengerusi atas peluang
yang diberikan berkat ketidakhadiran Yang Berhormat Sepang pada petang ini yang
memberikan saya _ peluang. Pertama saya menyambut baik peruntukan
pembangunan untuk kementerian ini naik mendadak dari RM3.08 bilion kepada lebih
RM5 bilion. Kenaikan hampir 70 peratus, tahniah kepada Yang Berhormat Menteri
Kanan. Saya percaya dengan peruntukan pembangunan yang melonjak dengan
tinggi tersebut ia akan membantu kementerian ini melakukan tambah baik kepada
sekolah-sekolah.

Cuma saya hendak merujuk Butiran 07000 - Bangunan dan Pejabat KPM. Ini

saya kena minta maaf kepada Yang Berhormat Menteri Kanan. Saya tidak bersetuju
