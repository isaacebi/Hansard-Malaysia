DR. 13.12.2021 77

3.02 ptg.

Datuk Ahmad Jazlan bin Yaakub [Machang]: Terima kasih Tuan
Pengerusi. Saya terus kepada Butiran 01000 — Pejabat-pejabat Pendidikan. Saya
linat di sini belanja untuk pembangunan meningkat RM2 bilion berbanding tahun
2021 daripada RM3 bilion kepada RM5 bilion.

Sedikit sahaja, Tuan Pengerusi. Saya hendak tanya, adakah perkara yang
disebutkan berulang-ulang kali di dewan yang mulia ini daripada dahulu sehingga
hari ini berkenaan dengan Pejabat Pendidikan Daerah (PPD) di Machang ini ada
termasuk atau tidak di dalam RMKe-12 dan kalau tidak, saya harap pihak
kementerian, Yang Berhormat Menteri dapat mempertimbangkan untuk membina
pejabat berasingan untuk PPD Machang kerana sekarang ini PPD Machang masih
lagi menumpang di salah sebuah sekolah rendah. Saya harap ini dapat menjadi
perhatian kepada pihak kementerian.

Seterusnya, Tuan Pengerusi, Butiran 030000 — Operasi Pendidikan.
Berkenaan dengan mungkin ramai rakan Ahli-ahli Yang Berhormat sudah sebut
masalah kekurangan guru mengikut mata pelajaran tertentu ini. Kita lihat beberapa
buah mata pelajaran ataupun subjek yang memang kritikal masih lagi kekurangan
guru-guru. Terutamanya, Bahasa Inggeris dan juga Matematik Tambahan. Di sini
saya hendak tanya pihak kementerian, perkara ini sebenarnya bukan baru, lama
daripada dahulu lagi.

Ada tidak perancangan ataupun tindakan yang akan dibuat oleh pihak
kementerian bagi menyelesaikan masalah yang berlarutan ini. Saya harap pihak
Yang Berhormat Menteri dapat memberi satu jawapan untuk melegakan ibu bapa
yang berada di kawasan luar bandar. Sebagai contoh Tuan Pengerusi, di Machang,
sekolah menengah di Machang. Salah sebuah sekolah menengah di Machang
terdapat 15 kekurangan guru Bahasa Inggeris termasuk di Tingkatan Enam.
Peperiksaan tidak lama lagi. Bulan tiga ini ada peperiksaan. Begitu juga di sekolah
rendah ada 21 buah sekolah rendah di Machang ini kekurangan guru Bahasa
Inggeris berjumlah 32 orang. Saya difahamkan ada kemasukan guru-guru ke
Kelantan untuk tahun 2022 ini. Saya harap Yang Berhormat Menteri tolonglah
tengok-tengok kekurangan guru bagi mata-mata pelajaran yang saya sebutkan tadi
untuk dihantar bertugas di kawasan Machang.

Dalam soal ini juga adakah sistem pengambilan kita tidak seimbang
contohnya pengambilan guru-guru baharu tidak seimbang maknanya, guru-guru
yang akan dilatih dalam mata-mata pelajaran penting ini tidak seimbang berbanding
dengan keperluan yang mendesak yang menjadi kekurangan yang amat penting di

sekolah-sekolah.
