DR. 13.12.2021 131

tidak pada tahap yang sepatutnya yang membantut peranan IPTA dalam
pembangunan negara.

Saya lihat di bawah Butiran 010300 — Agensi Kelayakan Malaysia (MQA).
Saya rasa perlu dipertingkatkan peranan mereka untuk memastikan bahawa ada
piawaian tertentu mengenai tenaga pengajar kita dan elakkan daripada lantikan-
lantikan ahli lembaga daripada kalangan orang politik.

Akhir sekali, secara keseluruhannya saya lihat bajet KPT 2022 berjumlah
RM14.5 bilion ini bukanlah satu angka yang kecil. Namun, jika tiada fokus, dana yang
dibelanjakan setiap tahun itu mungkin tiada menghasilkan graduan bagi memenuhi
aspirasi negara. Jadi soalnya, daripada mana KPT dapat panduan untuk betul-betul
mengenal pasti area mana ataupun bidang-bidang fokus yang mana yang seiring
dengan rancangan jangka panjang negara? Sektor ekonomi mana contohnya yang
hendak diberi tumpuan? Kita lihat di Singapura, diberi tumpuan teknologi kuantum.

Jadi, di bawah Butiran 05011 — Penyelidikan Fundamental, saya ingin
bertanya, tidakkah boleh KPT memberi pengurusan kepada sektor elektronik dan
elektrikal di mana Malaysia sudah pun mempunyai kelebihan berbanding dengan
negara-negara lain contohnya dalam pengeluaran semikonduktor. Dengan itu,
menyumbang kepada tahap competitive edges yang ada pada Malaysia untuk
menghadapi saingan dalam pasaran dunia ini. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Baik. Terima kasih Yang

Berhormat Jerlun. Seterusnya saya jemput Yang Berhormat Beaufort.

5.42 ptg.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Pengerusi. Bismillahi Rahmani Rahim.
Assalamualaikum warahmatullahi wabarakatuh. Saya terus kepada Butiran 040000
— Pendidikan dan Latihan Teknikal dan Vokasional (TVET). Di negara maju,
siswazah TVET sentiasa menjadi rebutan. Apakah perancangan kementerian
seterusnya dalam mempromosikan pendidikan TVET sebagai pilihan utama kepada
para ibu bapa dan anak-anak khususnya? Malah kebanyakan graduan daripada
TVET ini diibaratkan pisang goreng panas kerana sering diburu oleh pihak industri
dan majikan.

Hal ini kerana, mereka sangat yakin dengan potensi graduan yang berkualiti
dan lebih berdaya saing berbanding graduan yang hanya cemerlang di atas kertas
sahaja. Saya beri contoh, UniKL contohnya, mempunyai kebolehpasaran melebihi
90 peratus. Contohnya pada tahun lalu, tahun 2020, 96 peratus kebolehpasaran
graduan UniKL. Jadi, saya ingin bertanya juga kepada Yang Berhormat Menteri,
