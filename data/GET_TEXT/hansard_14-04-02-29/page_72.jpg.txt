DR. 13.12.2021 66

Saya juga memohon Yang Berhormat Menteri memberikan peruntukan
tambahan peranti yang mencukupi dalam Rancangan Malaysia Ke-12 dengan
melibatkan Ahli-ahli Parlimen di kawasan untuk memilih siapa yang harus diberi
peranti memandangkan Abhli-ahli Parlimen yang lebih tahu yang mana memerlukan.
Ini pun sekiranya sekolah masih ditutup. Saya sentuh isu ini kerana di kawasan saya,
hanya 10 buah sekolah di dua buah kawasan sahaja diberi, dipilin untuk menerima
sebanyak 2,145 buah set peranti. Akan tetapi kawasan saya ada banyak lagi sekolah
yang tidak terima.

Jadi, saya minta Yang Berhormat Menteri menyatakan, apakah kriteria yang
diguna pakai untuk memilih sesuatu sekolah untuk menerima peranti digital? Itu
sahaja daripada saya. Terima kasih.

Tuan Pengerusi [Dato’ Mohd Rashid Hasnon]: Terima kasih Yang
Berhormat Tebrau. Jam telah menunjukkan pukul satu. Ahli-ahli Yang Berhormat,
Majlis bersidang semula sebagai Majlis Mesyuarat.

[Majlis Mesyuarat bersidang semula]

[Timbalan Yang di-Pertua, Dato’ Mohd Rashid Hasnon mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat ditangguhkan dan akan disambung semula jam 2.30 petang
nanti. Terima kasih.

[Mesyuarat ditempohkan pada pukul 1.00 tengah hari]

1430

[Mesyuarat disambung semula pada pukul 2.30 petang]

[Majlis bersidang dalam Jawatankuasa]

[Dato’ Sri Azalina| Othman Said (Pengerang) mempengerusikan

Jawatankuasa]

Tuan Pengerusi [Dato’ Sri Azalina Othman Said]: Assalamualaikum
warahmatullaahi wabarakatuh. Ahli-ahli Yang Berhormat, Majlis bersidang dalam

Jawatankuasa. Yang Berhormat Batu Gajah.

2.32 ptg.

Tuan Sivakumar Varatharaju Naidu [Batu Gajah]: Terima kasih Tuan
Pengerusi. Butiran 020000 — Dasar Penilaian dan Pengurusan Prestasi. Tuan
Pengerusi, dalam norma baharu, beban guru semakin bertambah. Banyak kerja perlu
dilaksanakan secara atas talian. Banyak perkara baharu telah diselitkan dalam
proses pengajaran dan pembelajaran. Banyak juga kerja di luar tugasan dan

tanggungjawab guru menjadi sebahagian daripada aktiviti tambahan yang semakin
