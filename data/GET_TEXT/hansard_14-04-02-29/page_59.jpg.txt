DR. 13.12.2021 53

perancangan yang dijalankan Kementerian Pendidikan agar peningkatan pelajar-
pelajar kita dapat dinaikkan di persada antarabangsa? Itu yang pertama.

Kedua, saya ingin merujuk kepada 010300 — Pembangunan Infrastruktur.
Tuan Pengerusi, Sabah memerlukan satu dasar yang khas kerana ia berlaku di
Sabah sahaja. Saya merujuk kepada penambahan penduduk di Sabah — Sabah
sahaja yang pertambahan penduduknya adalah satu yang mukjizat sekali.

Akan tetapi, di sini kita tidak membincangkan bagaimana penambahan
penduduk Sabah itu melipat kali ganda. Apa yang Putatan ingin sentuhkan di sini
adalah apakah persediaan dasar kerajaan di dalam menentukan infrastruktur Sabah
itu dapat berhadapan dengan pembangunan penduduk Sabah yang mendadak itu?

Kalau kita berdasarkan kepada perkiraan itu biasa, Sabah itu adalah luar
biasa. Oleh sebab itulah terlalu banyak Ahli-ahli Parlimen di Sabah berbicara tentang
sekolah-sekolah Sabah yang tidak mencukupi. Saya harap Kementerian Pendidikan
dapat melihati dalam satu bentuk yang khusus kerana ia berlaku di Sabah sahaja.

Ketiga, berkenaan tahap internet yang berlaku di Sabah. Laporan yang telah
diberikan oleh Jabatan Pendidikan Sabah, tahap internet di Sabah adalah cuma 52
peratus pada tahun 2020. Bagaimanakah pelajar-pelajar di Sabah dapat
meningkatkan peningkatan pendidikan mereka jikalau tahap coverage internet ini
tidak dapat dinaikkan?

Putatan ingin bertanya kepada kementerian, apakah kolaborasi yang ada
dengan Kementerian Pendidikan dan kementerian-kementerian yang bersangkutan
agar tahap 52 peratus internet coverages ini dapat dipertingkatkan. Seterusnya ini
lebih menyedihkan iaitu berkenaan Sekolah Berasrama Penuh.

01220

Di Malaysia terdapat 69 buah sekolah berasrama penuh tetapi cuma terdapat
dua buah sahaja di Sabah walaupun kita sekarang ini sudah tahun 2021. Di dalam
Belanjawan RMKe-12 ini, Putatan ingin tahu, apakah ada perancangan kementerian
untuk menambah sekolah berasrama penuh yang mana sekolah berasrama penuh
ini diiktiraf sebagai sekolah yang mempunyai profil yang tinggi. Ini amat
menyedihkan. Bukan sahaja dua buah sekolah yang terletak di Sabah tetapi umurnya
pun agak muda. Saya ingat semasa saya di tingkatan enam tahun 1984, barulah satu
sekolah berasrama penuh muncul di Sabah.

Seterusnya, saya beralih ke kawasan saya di Putatan.

Tuan Pengerusi [Dato’ Mohd Rashid Hasnon]: Minta rumuskan cepat
Yang Berhormat kerana masa sudah tamat.

Tuan Awang Husaini bin Sahari [Putatan]: Terakhir dari Putatan.

Tuan Pengerusi [Dato’ Mohd Rashid Hasnon]: Baik.
