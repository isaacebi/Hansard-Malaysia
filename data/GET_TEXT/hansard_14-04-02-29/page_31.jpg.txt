DR. 13.12.2021 25

Dato’ Sri Dr. Wee Jeck Seng: Terima kasih Tuan Yang di-Pertua. Yang
Berhormat, apa-apa pajakan daripada LGM ini mesti mengikut prosedur kerajaan.
Jadi, untuk kes ini sebenarnya saya telah jawab soalan asas itu. Apabila diiklankan,
setelah iklan terima cadangan daripada syarikat-syarikat, maka ia perlu melalui
penilaian daripada LGM Properties Corporation (LGMPC), di mana mereka
mempunyai dua jawatankuasa.

Satu, Jawatankuasa Teknikal dan Jawatankuasa Kewangan di mana
beberapa kriteria diwajibkan, seperti menilai daripada segi kelengkapan dokumen,
penyataan kewangan dan penyataan bank. Itu semua dilalui.

Jadi, selepas daripada cadangan itu, pajakan diambil kira daripada segi
semua termasuk harga pajakan, jenis perniagaan yang hendak dijalankan di atas
tanah yang hendak dipajak dan kenaikan harga tawaran jika ada pada tempoh-
tempoh tertentu serta keadaan pembayaran.

Jadi, untuk makluman Yang Berhormat, apabila proses ini dijalankan maka
LGMPC akan mengangkat kepada Lembaga Perolehan Getah untuk membuat
tindakan selanjutnya. Jadi, Lembaga Perolehan Getah telah menerima cadangan
yang telah dishortlist ataupun tersenarai pendek tiga syarikat dan keputusan akan
dihantar ke pejabat Yang Berhormat Menteri sebab ia perlu proses masuk ke pejabat
Menteri untuk buat kelulusan.

Sekiranya ada pandangan lain, maka mereka bawa balik ke Board LGM untuk
buat keputusan selanjutnya. Jadi, ketika ini — kes ini ialah apabila mereka dah masuk
ke Pejabat Yang Berhormat Menteri dan ada pandangan dan mereka bawa balik ke
board untuk buat kelulusan, maka tarik balik perjanjian itu. Ini dikatakan Yang
Berhormat kata tadi iaitu aduan-aduan daripada viral media massa. Maka, perjanjian
itu sebenarnya tidak ditandatangani dan SPRM telah dapat maklumat ini untuk
menjalankan siasatan.

Jadi pada masa kini, tindakan masih tunggu hasil siasatan SPRM. Jadi, tak
ada tandatangan, tak ada lanjutan daripada apa-apa sekalipun kerana proses itu
masih dalam siasatan.

Dato’ Mahfuz bin Haji Omar [Pokok Sena]: Adakah kerajaan masih hendak
meneruskan?

[Pembesar suara dimatikan]

Tuan Yang di-Pertua: Yang Berhormat Pokok Sena, Yang Berhormat Pokok
Sena. Tolong. Ada soalan tambahan lain? Tak ada? Datuk Ahmad Jazlan bin
Yaakub...

Dato’ Mahfuz bin Haji Omar [Pokok Sena]: Sekali lagi boleh?

Tuan Yang di-Pertua: Maaf Yang Berhormat Pokok Sena, tak bolehlah.

Dato’ Mahfuz bin Haji Omar [Pokok Sena]: Tak ada orang nak tanya lagi.
