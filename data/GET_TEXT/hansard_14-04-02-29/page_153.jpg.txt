DR. 13.12.2021 147

Jerai. Jadinya, KPT berterima kasih kepada kerajaan yang telah meluluskan RM3
juta peruntukan kepada KPT. Walaupun permohonan kami adalah jauh lebih tinggi
tetapi alhamdulillah, kita mendapat peruntukan sebanyak RM3 juta untuk
melaksanakan satu program baharu di bawah MyBRAIN 2.0 iaitu Program
Pentauliahan Profesional.

Program ini sebenarnya dikhususkan untuk tenaga pengajar di politeknik,
kolej komuniti dan universiti awam. Tujuannya adalah untuk memastikan tenaga
pengajar IPTA memiliki tahap profesionalisme yang relevan dengan keperluan
semasa dan teknologi terkini. Walau bagaimanapun, saya hendak maklumkan juga
bahawa permohonan untuk program peringkat Sarjana atau PhD, EPU tidak
luluskan.

Akan tetapi KPT telah mengemukakan rayuan semula kepada EPU terhadap
permohonan ini. Oleh sebab kami mendapati bahawa kedua-dua program ini
memberikan impak yang positif terhadap peningkatan kebolehpasaran graduan,
perkembangan kerjaya dan peningkatan taraf hidup sebagaimana yang dilaporkan
di dalam satu kajian iaitu Kajian Impak MyBRAIN 2015 dan Kajian Kebolehpasaran
Tadbir Urus dan Impak Pelaksanaan Dua Program Biasiswa Tahun 2020. Program
ini telah sebenarnya untuk makluman Dewan juga Tuan Pengerusi, program ini telah
menghasilkan sumbangan kesarjanaan yang sangat signifikan, di mana program ini
telah menghasilkan secara kolektif sebanyak:

(i) 2,695 penerbitan;

(ii) 111 paten;

(iii) 104 copyrights;

(iv) 15 buah reka bentuk industri; dan

(v) 11 trademarks.

01830

Kita di pihak KPT akan mengemukakan permohonan rayuan dan juga
sebenarnya telah mengemukakan permohonan supaya penajaan di peringkat pasca
siswazah tersebut boleh diluluskan di dalam Rolling Plan Ketiga.

Yang Berhormat Tumpat juga ada mencadangkan supaya MyBrain15 ini
diteruskan selain daripada tadi yang saya sudah maklumkan. Sasaran KPT adalah
untuk melahirkan 60,000 orang pemegang PhD menjelang tahun 2023. Kalau
sekiranya kita memberikan biasiswa atau penajaan bagi membantu dan
menggalakkan pelajar melanjutkan pengajian ke peringkat PhD, pertama ini sedikit
sebanyak dapat membantu untuk merealisasikan hasrat KPT untuk melahirkan
60,000 orang pemegang PhD.

Yang Berhormat Tumpat juga ada menanya mengenai kutipan PTPTN bagi

tahun 2021, bayaran diskaun sehingga April 2022, peratus dalam SSPN dan langkah
