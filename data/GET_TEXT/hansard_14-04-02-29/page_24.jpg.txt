DR. 13.12.2021 18

Datuk Haji Anmad Amzad bin Mohamed @ Hashim: Tuan Yang di-Pertua,
untuk makluman Yang Berhormat, pembangunan vaksin ialah projek pembangunan
berjangka panjang dan berterusan yang memerlukan input kepakaran dan teknologi.
Sehubungan itu, kerajaan melalui MOSTI telah memasukkan elemen pemindahan
teknologi dan kepakaran menerusi rundingan yang sedang dibuat bagi tujuan
perolehan vaksin daripada negara atau daripada syarikat farmaseutikal luar negara.

Seperti Yang Berhormat sedia maklum juga, Pelan Hala Tuju Pembangunan
Vaksin Negara dan Institut Genome dan Vaksin Malaysia (MGVI) yang telah
dilancarkan oleh Yang Amat Berhormat Perdana Menteri pada 1 November 2021,
penaiktarafan MGVI ini adalah sesuai dengan skop baharu untuk memfokuskan
kepada penyelidikan genome dan biologi molekular dalam usaha_ penghasilan
vaksin.

Pelan Hala Tuju Pembangunan Vaksin Negara pula turut memfokuskan
strategi perolehan ataupun pemindahan teknologi salah satu strategi utama dalam
elemen pembangunan teknologi vaksin negara. Pada ketika ini, NIBM melalui MGVI
telah mengadakan sesi perbincangan dengan negara-negara seperti China, Cuba
dan Thailand dalam kerjasama_ projek penerokaan pembangunan_vaksin
menggunakan teknologi MRNA. Sekian, terima kasih.

Tuan Yang di-Pertua: Terima kasih. Silakan Yang Berhormat Kuala
Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Sangat menarik perkembangan vaccine development di
MOSTI. Soalan lanjutan saya, Tuan Yang di-Pertua kalau boleh, apakah ada
kesediaan untuk kita capai dalam waktu yang sesegera, pembangunan bukan
COVID-19 vaksin tetapi the influenza vaccine yang juga merupakan satu cabaran,
khususnya kepada warga emas, jubli 500,000 setahun maut, penyakit influenza like
illnesses (ILI), hardiness dan sebagainya yang masih lagi merupakan satu cabaran.

Kalaulah di sana ada satu low hanging fruit, dengan izin, yang untuk kita
mempercepatkan influenza vaccine manufacturing ini Tuan Yang di-Pertua, sebuah
syarikat AG Biologicals yang juga merupakan tempatan. Kesediaan mereka untuk
mengadakan usaha-usaha JV dengan industri, bersekali dengan MOSTI andainya
dapat digunakan.

They are using cells-based influenza vaccine. |Ini satu teknologi yang tidak
conventional juga. Apa pandangan Yang Berhormat Timbalan Menteri dan
kesediaan MOSTI untuk bersama dalam usaha mendapatkan satu low hanging fruit?
Influenza vaccine sangat penting untuk kita lindungi orang dewasa dan maaf, warga
emas kita. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Timbalan Menteri..
