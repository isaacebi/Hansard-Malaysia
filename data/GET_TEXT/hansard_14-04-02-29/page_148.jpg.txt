DR. 13.12.2021 142

ini tidak berterusan untuk tahun ini, tahun depan. Apakah kerajaan akan buat untuk
pastikan jumlah student kita kekal kepada jumlah lama dan akan meningkat. Terima
kasih Yang Berhormat Batu.

Tuan Pengerusi [Dato’ Mohd Rashid Hasnon]: Teruskan Yang Berhormat
Batu.

Tuan P. Prabakaran [Batu]: Terima kasin saudara saya Yang Berhormat
Sungai Buloh. Boleh masukkan dalam bahagian ucapan saya. Saya juga mohon
Yang Berhormat Menteri KPT untuk bagi pandangan.

Poin seterusnya, saya juga minta penjelasan daripada Yang Berhormat
Menteri KPT, apa status Jawatankuasa Kerja Penambahbaikan AUKU yang pernah
dijanjikan pada sidang Kamar Khas pada 25 Ogos 2020 dan didesak oleh gabungan
mahasiswa yang menyatakan tidak pernah ada mesyuarat Jawatankuasa. Perkara
ini saya rasa penting sebab hari ini persatuan pelajar-pelajar juga mengadakan
sidang media berkaitan dengan AUKU. Saya harap pihak KPT boleh memanggil
pelajar-pelajar tersebut untuk berbincang balik apakah perkara yang dilakukan dalam
Jawatankuasa Kerja Penambahbaikan.

Tuan Sanisvara Nethaji Rayer a/l Rajaji [Jelutong]: Yang Berhormat Batu?

Tuan P. Prabakaran [Batu]: Okey, boleh.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Batu. Saya cuma ingin tanya Anggaran Perbelanjaan 020000 —
Pendidikan Tinggi. Tahun 2021 dan 2022, bagi semua 20 universiti, tidak ada
sebarang kenaikan. Semuanya kekal sama.

Untuk makluman Tuan Pengerusi, semua kekal sama. Untuk 20 universiti,
Anggaran Perbelanjaan pada 2021 dan 2022 sama. Macam manakah ini boleh
berlaku? Sudah tentu ada peningkatan dalam Anggaran Perbelanjaan. Boleh Yang
Berhormat Menteri memberi penjelasan dengan masalah COVID-19, masalah
kegawatan ekonomi. Mungkin penuntut-penuntut tidak dapat menghabiskan
semester mereka tahun ini. Takkan lah tidak ada sebarang kenaikan dalam kos?
Bolehkah Yang Berhormat Menteri memberi penjelasan.

Tuan P. Prabakaran [Batu]: Terima kasih Yang Berhormat Jelutong. Boleh
masuk ucapan itu dalam bahagian perbahasan saya.

Tuan Noor Amin bin Ahmad [Kangar]: Yang Berhormat Batu, sedikit sahaja
bolehkah?

Tuan P. Prabakaran [Batu]: Boleh, boleh.

Tuan Noor Amin bin Ahmad [Kangar]: Terima kasih Yang Berhormat Batu.
Saya hanya hendak mencelah saya tengok dekat sini Biasiswa Kecil Persekutuan
dan juga Skim Biasiswa Sukan di bawah Kepala 061900 dan juga 062000 sekarang

tinggal kosong. Kalau ikut sebelum ini tahun 2020 dalam jawapan bertulis yang
