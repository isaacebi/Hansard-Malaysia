DR. 13.12.2021 28

dengan syarikat-syarikat yang telah menamatkan operasi mereka terutamanya
semasa pandemik. Sebelum ini saya telah memberi jawapan dalam Dewan ini. Untuk
makluman Yang Berhormat, sebenarnya senarai itu tidak banyak. Ini melibatkan
syarikat-syarikat yang telah membuat penyelarasan perniagaan mereka,
terutamanya apabila berdepan dengan pandemik.

Saya ingin menarik perhatian Yang Berhormat kepada syarikat-syarikat yang
berjenama besar yang telah pada waktu ini datang melabur di negara kita contohnya
syarikat Porsche iaitu pengilang kenderaan dari Jerman yang telah memilih Malaysia
untuk membangunkan kilang pemasangan CKD yang pertama di luar Eropah sejak
70 tahun penubuhan syarikat. Keduanya, syarikat Microsoft melalui kenyataan media
bertarikh 20 April 2021 yang dijangka melabur sebanyak RM4.2 bilion bagi
menubuhkan pusat data serantau di Cyberjaya, Malaysia.

Begitu juga untuk syarikat SK Nexilis, anak syarikat SK Group dari Republik
Korea telah mengumumkan pelaburan bernilai RM4.24 bilion di Malaysia untuk
mendirikan kilang pembuatan tin copper foil di Sabah. Jadi, kesemua ini merupakan
syarikat-syarikat pelabur yang berjenama besar yang telah menubuhkan pelaburan
mereka di Malaysia. Jadi, kesemua ini menunjukkan Malaysia ini kekal kompetitif
sebagai destinasi pusat pelaburan terpilih dan bilangan yang telah menutup operasi
itu sebenarnya amat kecil.

01120

Untuk soalan kedua yang tadi dibangkitkan oleh Yang Berhormat berkenaan
dengan negara-negara yang kita pilin untuk melakukan trade and investment
mission. Sebenarnya Yang Berhormat, kita memilih kepada sektor-sektor yang
seperti saya sebutkan tadi. Ada lapan sektor. Lapan industri dan aktiviti terpilin yang
seperti saya berikan dalam jawapan. Sebenarnya, kita tidak menetapkan mana
sebuah negara kerana kita berdasarkan kepada sektor-sektor dan aktiviti yang
terpilih. Terima kasih

Tuan Yang di-Pertua: Terima kasih. Silakan Yang Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua.
Soalan tambahan. Saya ingin bertanya Yang Berhormat Timbalan Menteri, apakah
lawatan menarik pelaburan asing yang sedang dirancang bagi tahun 2022?
Bagaimanakah prospeknya?

Saya mengikut satu jawapan MITI tadi tentang pelaburan asing, saya
nampak negara China tidak ada dalam senarainya. Hanya Singapura, Amerika
Syarikat, Indonesia, United Kingdom dan Kanada. Apakah kedudukan pelaburan
asing dari negara China? Minta penjelasan. Terima kasih.

Tuan Yang di-Pertua: Terima kasih. Silakan.
