DR. 13.12.2021 145

(vi) yuran aktiviti pelajar;

(vii) = yuran alumni;

(viii) | yuran kesihatan dan insurans; dan

(ix) yuran kebajikan.

Ini bermaksud, 20 peratus ini daripada semua keseluruhan yuran. Mengenai
peratusan GE dan bekerja sendiri iaitu keusahawanan pula, kebolehpasaran
graduan ini, kita ukur. Di KPT, kami mengukur kebolehpasaran graduan ini yang
merangkumi graduan tahun semasa kajian itu yang telah — maknanya, bermaksud
graduan itu telah bekerja ataupun graduan itu meningkatkan kemahiran, melanjutkan
pelajaran ataupun menunggu penempatan pekerjaan dalam tempoh enam bulan
selepas sahaja mereka menamatkan pengajian yang melibatkan universiti awam,
IPTS, politeknik, kolej komuniti dan institut latinan kemahiran awam (ILKA).

Untuk makluman Yang Berhormat pula, tahun 2020, kadar kebolehpasaran
graduan keseluruhan adalah di tahap 84.4 peratus. Daripada jumlah tersebut, 60
peratus ialah graduan bekerja, 17.8 peratus pula melanjutkan pelajaran, dua peratus
tengah meningkatkan kemahiran dan 4.6 peratus pula tengah menunggu
penempatan pekerjaan. Daripada 60 peratus graduan bekerja, 13.1 peratus
merupakan graduan universiti awam yang bekerja sendiri atau terlibat dalam bidang
keusahawanan.

Yang Berhormat Hang Tuah Jaya juga bertanya mengenai peruntukan
berkaitan dengan penyelidikan yang rendah dan kurang. Untuk makluman Yang
Berhormat juga, KPT memang sentiasa melibatkan ataupun menggalakkan
penglibatan industri ataupun agensi daripada pelbagai pihak dalam hendak
memastikan kecemerlangan penyelidikan agar penyelidikan itu memberi impak
kepada masyarakat dan juga negara.

Jadinya, antara langkah-langkah yang KPT laksanakan ialah kolaborasi
bersama dengan universiti ataupun institusi penyelidikan luar dan dalam untuk guna
sama alatan analisis teknologi tinggi. Jadinya, geran penyelidikan tidak perlu
digunakan untuk membeli peralatan analisis baharu dan penerbitan berimpak tinggi
disasarkan bagi setiap usaha sama tersebut.

Keduanya pula, penyelidikan berfokus kepada penyelidikan fundamental
mengenai hasil semula jadi tempatan supaya ada mobility yang mudah diterbitkan
oleh High Impact Journal. Dalam waktu yang sama juga, IPT ada bekerjasama
dengan pihak industri pada awal penyelidikan untuk memastikan penyelidikan
berkualiti tinggi dan memberikan impak kepada industri dan perkongsian sumber
rujukan dalam kalangan universiti awam dan agensi yang tandatangan MoU
menerusi konsortium sumber elektronik pendidikan tinggi bagi langganan pangkalan

data.
