DR. 13.12.2021 101

Datuk Dr. Mohd Radzi bin Md. Jidin: Ya. Sebenarnya Yang Berhormat
Tuaran, saya sudah keluarkan jadual baharu. Seperti mana yang disebut oleh Yang
Berhormat Tuaran, apabila kita mendapat pandangan daripada murid-murid bahawa
jadualnya terlalu padat, termasuklah peperiksaan pada hari Jumaat dan hari Ahad,
kami panggil Lembaga Peperiksaan untuk duduk berbincang dan kita telah keluarkan
jadual baharu dua hari lepas, Yang Berhormat.

Yang Berhormat boleh rujuk jadual baharu yang dikeluarkan. Sekian itu
sahaja. Assalamualaikum Warahmatullahi Wabarakatuh.

Tuan Karupaiya a/l Mutusami [Padang Serai]: Sedikit, Padang Serai, Yang
Berhormat Menteri.

Tuan Pengerusi: Walaikumsalam. Sudah habis Yang Berhormat, sudah
habis.

Tuan Karupaiya a/l Mutusami [Padang Serai]: Hendak bahas tidak boleh,
hendak tanya tidak boleh.

Datuk Zakaria bin Mohd. Edris @ Tubau [Libaran]: Yang Berhormat
Menteri, ada beberapa dalam ucapan...

Tuan Pengerusi: Sudah habis, Yang Berhormat Libaran.

Datuk Zakaria bin Mohd. Edris @ Tubau [Libaran]:...oleh Jawatankuasa
untuk membangkitkan masalah di kawasan tetapi belum berjawab lagi.

Tuan Pengerusi: Akan dijawab secara bertulis, Yang Berhormat Menteri kata
tadi.

Yang Berhormat semua, masalahnya sekarang ialah bahawa wang sejumlah
RM47,590,933,700 untuk Kepala B.63 Anggaran Perbelanjaan Mengurus 2022 jadi
sebahagian daripada Jadual telah disetujukan.

[Masalah dikemuka bagi diputuskan, dan disetujukan]

[Kepala B.63 diperintah jadi sebahagian daripada Jadual]

Tuan Pengerusi: Masalah seterusnya ialah bahawa perbelanjaan di bawah
Kepala P.63 Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]

[Kepala P.63 jadi sebahagian daripada Anggaran Perbelanjaan]

Kepala B.64 [Jadual] -
Kepala P.64 [Anggaran Pembangunan 2022] —

Tuan Pengerusi: Kita ke Kementerian Pengajian Tinggi sekarang. Yang
Berhormat semua. Kepala Bekalan B.64 dan Kepala Pembangunan P.64 di bawah

Kementerian Pengajian Tinggi terbuka sekarang untuk dibahaskan.
