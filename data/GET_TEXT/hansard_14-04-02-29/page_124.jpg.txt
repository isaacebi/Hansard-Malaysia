DR. 13.12.2021 118

Yang Berhormat? Adakah kita patut tingkatkan ataupun adakah kita patut jual tanah
Universiti Malaya ataupun bagaimana untuk pastikan kualiti pendidikan yang
ditawarkan sama ataupun lebih tinggi daripada apa yang ada. Terima kasih.

01700

Dato’ Haji Ahmad Nazlan bin Idris [Jerantut]: Terima kasih, Yang
Berhormat Lembah Pantai. Saya bersetuju tetapi mungkin kementerian ada
cadangan-cadangan mereka, kalau boleh ditambahlah. Kalau tidak boleh tambah
pun, saya difahamkan ada universiti ini ada mempunyai rangkaian swasta dalam
universiti ini. Maksudnya dalam universiti ini ada wing, ada jabatan, ada bahagian
yang menjana pendapatan mereka melalui pendapatan luar tidak mengharapkan
bantuan daripada kerajaan dan ini kita harapkan pihak universiti serta kementerian
mengawasi betul-betul perjalanan bahagian swasta di universiti mereka agar
kewujudannya benar-benar memberi manfaat kepada pihak universiti. Bukan hanya
menguntungkan kepada pihak yang mengurus bahagian ini.

Seperkara lagi Tuan Pengerusi, saya ingin bertanya kepada _pihak
kementerian, berapakah bilangan produk hasil daripada penyelidikan universiti yang
telah dipatenkan. Mungkin banyak pihak universiti telah membuat penyelidikan dan
hasil penyelidikan itu boleh digunakan untuk kebaikan negara kita, malah pada dunia
dalam pelbagai bidang. Jadi apakah ianya sudah di paten dan dikomersialkan oleh
pihak universiti. Kalau ada, kalau sempat statistiknya boleh maklumkan, kalau tidak
ada tidak apa bagi secara bertulis pun tidak ada masalah.

Seperkara lagi saya ingin bertanya sejauh manakah layan pihak universiti
dalam menentukan bidang yang bersesuaian dengan kehendak para pelajar kita
apabila mereka memohon. Jadi mungkin tadi berlakunya lambakan kerana
ketidakpadanan antara keperluan universiti, keperluan negara dan kehendak pelajar
yang memohon masuk ke universiti.

Terakhir, Butiran 030000 — Hospital Pengajar. Walaupun sudah ada disentuh
oleh pihak lain tadi apakah status terkini MyBrain? Adakah ia telah diberhentikan
atau adakah peruntukannya akan ditambah bagi meringankan beban yuran
pengajian pelajar yang terlibat? Sekian terima kasih, Tuan Pengerusi.

Tuan Pengerusi [Dato' Mohd Rashid Hasnon]: Terima kasih, Yang

Berhormat Jerantut. Sekarang saya jemput Yang Berhormat Setiawangsa.

5.02 ptg.

Tuan Nik Nazmi bin Nik Ahmad [Setiawangsa]: Terima kasih, Tuan
Pengerusi. Setiawangsa ingin turut serta dalam perbahasan peringkat Jawatankuasa
Kementerian Pengajian Tinggi. Pertama sekali Setiawangsa ingin memuji pihak KPT

kerana turut serta terlibat dalam Jawatankuasa Pililhan Khas Pendidikan kerana
