DR. 13.12.2021 129

bergraduasi bukan sahaja di bidang akademik, bahkan dalam bidang keterampilan
insani? Di bawah butiran yang sama juga ialah kita melihat bagaimana mahasiswa
yang berkecimpung dalam politik pada masa mereka berada di kampus dengan
bebas dan ini akan melahirkan kepimpinan yang hebat di masa yang akan datang
yang akan menjadi pemimpin di dalam masyarakat.

Akan tetapi ketika kadang-kadang berlaku apabila keluar kelapangan setelah
berada di universiti, bakat mereka hilang begitu sahaja. Jadi, adakah kuasa autonomi
universiti tidak diganggu di dalam berkait dengan hal-hal politik campur dan dari luar?
Jadi, saya inginkan supaya kita tetap letakkan kepentingan melahirkan pemimpin-
pemimpin berkaliber di kalangan mahasiswa-mahasiswi selepas mereka keluar dari
universiti dan berada di lapangan.

Seterusnya, saya ingin untuk ke Butiran 020000 — Pendidikan Tinggi. Jumlah
universiti kita 20 buah. Adakah bilangan universiti awam sudah mencukupi_ bagi
menampung sebilangan besar lepasan sekolah menengah seluruh negara pada
waktu ini?

Kedua, bagaimanakah jalinan kerjasama yang telah dibuat oleh pihak
universiti dan pihak industri yang berkaitan bagi memastikan syllabus pengajian
kekal relevan dalam memastikan graduan yang bergraduasi mampu memenuhi
keperluan industri?

Ketiga, apakah ada cadangan daripada KPT untuk mengubah sistem
bantuan kepada mahasiswa dengan mewujudkan sistem crowdfunding dengan izin
Tuan Pengerusi dan yang kedua perbincangan merentasi kementerian dengan
agensi-agensi zakat dan pertubuhan-pertubuhan kebajikan bagi membantu menaja
kos sara hidup mahasiswa? Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Dungun. Seterusnya, Yang Berhormat Jerlun.

5.36 ptg.

Dato’ Seri Utama Haji Mukhriz Tun Dr. Mahathir [Jerlun]:
Assalamualaikum warahmatullahi wabarakatuh dan salam_ sejahtera. Tuan
Pengerusi saya mulakan dengan Butiran 040100 mengenai dengan TVET.
Memandangkan kerja mahir dari luar negara telah berkurangan akibat daripada
pandemik, saya ingin bertanya adakah tambahan bajet 0.9 peratus dari tahun 2021
hingga 2022 itu dianggap mencukupi.

Keduanya Butiran 050100 — Bertugas ke Luar Negara. Antara lain pegawai-
pegawai pendidikan kita yang berada di luar negara ini dipertanggungjawabkan untuk
mempromosi IPTA-IPTA kita kepada pelajar-pelajar asing. Jadi, saya lihat bahawa

negara-negara seperti Australia, New Zealand dan United Kingdom baharu-baharu
