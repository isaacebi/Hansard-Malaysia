DR. 13.12.2021 93

proses pengambilan ini dibuat oleh Suruhanjaya Perkhidmatan Pendidikan yang
merupakan sebuah suruhanjaya bebas.

Oleh yang demikian, kita telah menyampaikan perkara ini. Kita juga
menerima maklumat yang sama daripada masyarakat terutamanya pemohon di luar
sana dan kita telah sampaikan kepada pihak SPP.

Ketiga, berkaitan dengan SMJK ataupun conforming school yang disebut
oleh Yang Berhormat Kulai tadi. Ingin saya jelaskan bahawa sebenarnya saya sudah
jelaskan jumlahnya. Jumlahnya adalah seperti mana dalam hansard sewaktu saya
menggulung di peringkat dasar itu tidak ada perubahan. Itulah jawapan yang ditanya
oleh Yang Berhormat Kulai dan itulah jawapannya.

Selain daripada itu merupakan bukanlah satu angka yang dikeluarkan secara
rasmi dalam konteks kita jelaskan peruntukan penyelenggaraan itu. Maka sebarang
peruntukan penyelenggaraan dibuat berdasarkan kiraan yang kita telah jelaskan
dalam penggulungan di peringkat dasar tempoh hari.

Puan Teo Nie Ching [Kulai]: Saya tidak fahamlah, Yang Berhormat Menteri.
Minta penjelasan kerana press conference itu atau maklumat itu diberikan oleh Yang
Berhormat Timbalan Menteri Pendidikan, Senator Mah yang menyatakan bahawa
untuk 82 bukanlah 74 tetapi 82 SMJK peruntukan yang mereka terima daripada
kerajaan iaitu daripada KPM tidak sampailah RM4 juta. Itu memang berbeza dengan
angka yang diumumkan oleh Yang Berhormat Menteri.

01550

Jadi, adakah bahawa pengumuman yang dibuat oleh Timbalan Menteri
Pendidikan |, Dato’ Dr. Mah Hang Soon itu tak betul, tetapi peruntukan yang
diumumkan oleh Yang Berhormat Menteri baharu betul? Jadi kalau macam itu, Yang
Berhormat Menteri perlulah minta Timbalan Menteri untuk membuat satu
pembetulan.

Datuk Dr. Mohd Radzi bin Md. Jidin: Terima kasih Yang Berhormat. Izinkan
saya lihat kenyataan sebenar oleh Timbalan Menteri sebelum saya membuat
sebarang kenyataan. Namun begitu, daripada sudut peruntukan penyelenggaraan,
itulah yang saya sebutkan tadi, seperti mana yang saya telah jelaskan di peringkat
dasar tempoh hari.

Berkaitan dengan peruntukan-peruntukan penyelenggaraan lain yang
disentuh oleh Yang Berhormat Kulai, sebenarnya dalam konteks ini, pengiraannya
amat mudah. Saya dah jelaskan pengiraan peruntukan penyelenggaraan itu bahawa
kita ambil jumlah peruntukan penyelenggaraan untuk mendapat apakah baseline
untuk setiap sekolah, kita bahagikan dengan semua sekolah di seluruh negara.
Kemudian, kita dapat jumlah peruntukan tertentu. Untuk sekolah bantuan kerajaan,

kita akan ambil 90 peratus daripada jumlah baseline tersebut, dengan izin. Daripada
