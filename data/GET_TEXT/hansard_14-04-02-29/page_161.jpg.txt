DR. 13.12.2021 155

membangkitkan isu berkaitan Pengajian Tinggi. Terima kasih banyak semua Ahli
Parlimen.

Tuan Pengerusi: Terima kasih Yang Berhormat Menteri. Dengan itu,
tamatlah perbahasan dan jawapan Menteri bagi peringkat Jawatankuasa untuk
Kementerian Pengajian Tinggi.

Ahli-ahli Yang Berhormat semua, masalahnya ialah bahawa wang sejumlah
RM11,546,744,200 untuk Kepala B.64 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]

[Kepala B.64 diperintah jadi sebahagian daripada Jadual]

Tuan Pengerusi: Masalahnya seterusnya ialah bahawa perbelanjaan di
bawah Kepala P.64 Anggaran Perbelanjaan Pembangunan 2022 hendaklah
diluluskan.

[Masalah dikemuka bagi diputuskan, dan disetujukan]

[Kepala P.64 jadi sebahagian daripada Anggaran Perbelanjaan]

[Fasal 1 hingga 2 diperintahkan jadi sebahagian daripada rang undang-
undang]

Menteri Kewangan [Datuk Seri Utama Tengku Zafrul bin Tengku Abdul
Aziz]: Tuan Pengerusi, saya mohon mencadangkan bahawa rang undang-undang
ini dimaklumkan kepada Majlis sekarang.

Tuan Pengerusi: Terima kasih Yang Berhormat Menteri. Ahli-ahli Yang
Berhormat semua, masalahnya ialah bahawa Rang Undang-undang Perbekalan
2022 dimaklumkan kepada Majlis sekarang.

[Masalah dikemuka bagi diputuskan, dan disetujukan]

[Rang Undang-undang Perbekalan 2022 dimaklumkan kepada Majlis
sekarang]

Dato’ Ngeh Koo Ham [Beruas]: Tuan Yang di-Pertua, bukan sebulat suara.
Ada yang berkecuali, jadi perkataan yang hendak digunakan, ‘Lebih suara bersetuju’
bukan ‘sebulat suara’. [Dewan riuh]

Tuan Pengerusi: Baik, lebih suara bersetuju. Ahli-ahli Yang Berhormat
semua, masalahnya ialah bahawa usul di atas nama Yang Berhormat Menteri
Kewangan di dalam Aturan Urusan Mesyuarat hendaklah disetujukan.

[Masalah dikemuka bagi diputuskan, dan disetujukan]

[Usul Anggaran Pembangunan 2022 dimaklumkan kepada Majlis sekarang]

[Majlis Mesyuarat bersidang semula]

[Tuan Yang di-Pertua mempengerusikan Mesyuarat]

Tuan Ahmad Fahmi bin Mohamed Fadzil [Lembah Pantai]: MoU bukan

CSA ya, mana siapa cakap.
