DR. 13.12.2021 76

memberi laporan dan tindakan tegas dapat diambil supaya jangan dibiarkan anak-
anak ini sehingga nyawa mereka dapat terjejas.

Berhubung kait dengan bantuan untuk peranti di sekolah-sekolah, Butiran
010500 - Teknologi Maklumat iaitu kita dapati bahawa banyak lagi sekolah-sekolah
anak-anak yang tidak mempunyai kelengkapan peranti di peringkat sekolah-sekolah
di luar bandar khususnya yang tidak mempunyai kelengkapan untuk sistem
pembelajaran.

01500

Mungkin Yang Berhormat Menteri juga sedar dan tahu dalam masalah sistem
seperti Butiran 040100 — Bahan Pengajaran dan Pembelajaran. PdR_iaitu
membabitkan sistem pelajaran di PdPR iaitu di peringkat rumah. Kadang-kadang itu
bukan mudah guru-guru hendak laksanakan. Di samping itu, peranti yang ada,
peralatan, komputer ada tetapi elektrik tidak ada. Mungkin di sekolah ada generator
tetapi bila sampai di rumah untuk hendak menggunakan komputer yang sudah
diedarkan tidak dapat digunakan. Sampai bilakah? Rancangan demi rancangan
sudah masuk ke-12. Mengatasi masalah connectivity khususnya di pusat-pusat red
area. Red area seperti ada sekolah, ada balai polis yang mana anak-anak ini perlu
untuk mendapatkan ilmu. Terkadang itu, ibu bapa terpaksa menghantar anak-anak
mereka ke daerah-daerah yang jauh lebih besar, ada kemudahan sudah belanja
banyak pula. Tempat penginapan di mana? Hostel tidak mencukupi dan ini
kebimbangan saya.

Kita perlu mempunyai rancangan yang rapi untuk memastikan supaya
keadaan ini dapat kita tingkatkan. Begitu juga dalam usaha baru-baru ini, kita
didedahkan dengan berita seorang murid hadir setiap hari ke sekolah tanpa
mengendahkan sistem penggiliran oleh kerana beliau ingin menikmati makanan
percuma di sekolah. Ini juga berlaku dan saya harap Yang Berhormat Menteri
meneliti perkara ini dan cuba di atasi kerana ini merupakan suatu perkara yang
penting, daripada segi makanan. Kerana kita belanja banyak duit untuk kemudahan
anak-anak untuk mereka dapat bersekolah dengan baik.

Begitu juga dengan Butiran 061900 — Biasiswa Kecil Persekutuan. Saya ingin
bangkitkan perkara ini juga. Kita sedar dan tahu musim COVID-19 ramai anak-anak
sekolah ibu bapa mereka meninggal dunia. Jadi saya harap bantuan ini di kawasan
saya, di kawasan luar bandar yang berhadapan masalah ini. Terima kasih, Tuan
Pengerusi.

Tuan Pengerusi [Dato’ Sri Azalina Othman Said]: Terima kasih Yang

Berhormat. Sekarang saya menjemput Yang Berhormat Machang.
