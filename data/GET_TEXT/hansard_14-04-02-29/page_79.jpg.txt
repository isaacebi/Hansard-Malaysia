DR. 13.12.2021 73

pengusaha kantin. Maka, dicadangkan agar dinaikkan. Begitu juga, saya konsisten
menyeru agar Program Sarapan Pagi Percuma dibawa tetapi terdapat keengganan
daripada pihak kerajaan dan juga pihak KPM.

Tidak apalah, kita boleh beralih kepada satu langkah yang lain iaitu RMT
perlu diperluaskan lagi makanannya kepada bottom B40 tetapi diluaskan kepada
sehingga M40 yang memerlukan. Mereka boleh membuat permohonan sehinggalah
keadaan ekonomi — Ini kerana, keadaan ekonomi semasa yang begitu tenat dan
ramainya rakyat yang bergelut untuk terus hidup.

Butiran 050200 — Latihan Dalam Perkhidmatan. Mewakili para guru daripada
seluruh Malaysia yang setiap hari bahkan setiap jam tidak jemu-jemu membuat
aduan mengadukan hal mereka kepada saya.

01450

Baru-baru ini sepanjang tempoh 11 hari di Shah Alam ramai yang telah
mengambil peluang untuk bertemu dan mengadukan hal mereka. Kepada KPM dan
Yang Berhormat Menteri Kanan yang pun berada di hadapan saya, tolonglah bantu
para guru yang semakin hari semakin dibebani dengan kerja-kerja perakaunan dan
perkeranian yang pelbagai.

Malah, baru-baru ini saya tanyakan soalan yang hampir sama daripada Yang
Berhormat Batu Gajah iaitu apakah usaha untuk membantu guru-guru yang burnout
atau lesu upaya. Dijawab mereka kena hadiri kursus itu, seminar ini dan sebagainya.
Kursus dan seminar bukan jawapannya. Jawapannya ialah dengan memberikan
kepercayaan dan pemberdayaan kepada guru dan jangan bebankan mereka dengan
pelaporan peperiksaan yang pelbagai ketika mereka telah setahun setengah
menjalankan PdPR dan kembali semula ke sekolah. Berikan kepercayaan autonomi
kepada sekolah dan para guru untuk mengembalikan kebahagiaan dan kegembiraan
di sekolah.

Saya juga ingin menyahut apa yang telah dibawa oleh Yang Berhormat Batu
Gajah tadi dan juga Yang Berhormat Kuala Krai iaitu jawatan warden. Keluhan yang
disuarakan oleh para guru secara langsung kepada saya melalui media sosial dan
juga apa yang telah disebutkan oleh NUTP baru-baru ini.

Saya menyokong penuh mewakili para guru, membawa suara para guru dan
menyokong cadangan daripada NUTP jawatan warden perlu diwujudkan khusus dan
dilantik kepada jawatan khas dan bukan diambil daripada guru yang sibuk mengajar
di waktu sidang yang diberikan elaun serendah RM240 semata-mata sedangkan
kerjanya 24 jam.

Wujudkan jawatan khas warden untuk mereka dedikasikan menjaga asrama
dan kebajikan murid. Terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Libaran
