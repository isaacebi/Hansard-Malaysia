DR. 13.12.2021 89

Dato’ Haji Che Abdullah bin Mat Nawi [Tumpat]: Boleh bagi sekali dengan
Tumpat, Tuan Pengerusi.

Tuan Karupaiya a/l Mutusami [Padang Serai]: Boleh bagi. Ini hal sekolah
Tuan Pengerusi.

Tuan Pengerusi: Maaf, maaf.

Tuan Karupaiya a/l Mutusami [Padang Serai]: Sebab kawasan kita
kawasan pedalaman, kita perlukan...

Tuan Pengerusi: Maaf, saya sudah 30 minit ke belakang. Maaf.

Tuan Karupaiya a/l Mutusami [Padang Serai]: Bagi tiga minit.

Tuan Pengerusi: Dengan itu tamatlah perbahasan...

Tuan Karupaiya a/l Mutusami [Padang Serai]: Tiga minit Tuan Pengerusi.

Tuan Pengerusi: Maaf Yang Berhormat. Tamatlah perbahasan di peringkat
Jawatankuasa bagi Kementerian Pendidikan. Saya ingin menjemput Yang
Berhormat Menteri untuk menjawab. Kalau boleh 20 minit Yang Berhormat. Lebih
kuranglah ya, saya serahkan kepada Yang Berhormat, budi bicara Yang Berhormat

untuk menjawab siapa dahulu dan siapa secara bertulis. Silakan Yang Berhormat.

3.38 ptg

Menteri Kanan Pendidikan [Datuk Dr. Mohd Radzi bin Md. Jidin]: Terima
kasih Tuan Yang di-Pertua, assalamualaikum warahmatullahi wabarakatuh dan
salam sejahtera. Terima kasih kepada Ahli-ahli Yang Berhormat yang
membahaskan perkara berkaitan KPM di peringkat jawatankuasa. Mengambil kira
jumlah pembahas yang ramai dan banyak topik yang disentuh oleh pembahas, saya
akan cuba mengikut turutan pembahas dan kemudiannya sekiranya ada perkara
yang sama dibangkitkan oleh pembahas-pembahas selepasnya kita rangkumkan
sekali.

Pertama_ sekali berkaitan dengan Bantuan Awal Persekolahan yang
dibangkitkan oleh Yang Berhormat Jempol dan beberapa ahli Yang Berhormat lain.
Ada yang bertanya tentang apabila bantuan dinaikkan daripada RM100 ke RM150,
mengapakah jumlah peruntukannya sama? Terdapat keperluan tambahan RM150
juta untuk tujuan ini sebenarnya yang akan disediakan oleh pihak Kementerian
Kewangan.

Yang kedua ada yang membangkitkan tentang bantuan awal persekolahan
ini dalam konteks penerimanya. Ada yang mengatakan bahawa ada ibu bapa
sewaktu COVID-19 ini kehilangan pendapatan, yang mana_ sebelum_ ini
pendapatannya melebihi RM3,000, sekarang pendapatannya berkurangan dari

RM3,000. Maka dalam konteks tersebut selagi mana pendapatan ibu bapa tersebut
