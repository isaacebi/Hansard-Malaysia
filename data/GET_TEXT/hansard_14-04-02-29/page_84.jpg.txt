DR. 13.12.2021 78

Seterusnya, Tuan Pengerusi Butiran 061900 — Biasiswa Kecil Persekutuan.
Saya tambah apa yang telah disebut Yang Berhormat Semporna sekejap tadi
tentang Biasiswa Kecil Persekutuan. Saya lihat tidak ada untuk tahun 2022 mungkin
diletakkan di bawah tajuk lain barangkali. Tahun 2021, RM88 juta. Di sini, apa
maksud saya hendak sebutkan di sini ialah kalau boleh mohon pihak kementerian
supaya menjelaskan kalau ada, adakah jumlah yang sama ataupun ada
pertambahan?

Keduanya, saya mohon sangat supaya ditingkatkan jumlah penerima dan
juga jumlah wang yang dibantu melalui biasiswa kecil ini juga ditambah
memandangkan dengan kos sara hidup yang meningkat. Dulu, kita bagi lebih kurang
RM70 ke RM110 kalau boleh biarlah ia ditambah kerana kita tahu terutamanya
pelajar-pelajar yang datangnya dari kawasan-kawasan luar bandar ini bukan sahaja
B40 malah kurang daripada B40. Keadaan kesempitan hidup mereka walaupun
pelajar-pelajar ini merupakan pelajar yang cemerlang tetapi oleh kerana kekangan
belanja kewangan, akhirnya mereka akan tercicir di peringkat persekolahan rendah
dan juga menengah. Itu sahaja, Tuan Pengerusi. Terima kasih.

Tuan Pengerusi [Dato’ Sri Azalina Othman Said]: Terima kasih, Yang

Berhormat Machang. Yang Berhormat Ipoh Timur, lima minit.

3.07 ptg.

Tuan Wong Kah Woh [Ipoh Timur]: Terima kasih, Tuan Pengerusi. Tuan
Pengerusi, saya merujuk kepada butiran-butiran berikut. Nombor satu, Butiran
010300 - Pembangunan Infrastruktur yang mana anggaran peruntukan tahun 2022
telah berkurangan kepada satu jumlah RM17.95 juta daripada RM23.52 juta pada
tahun 2021.

Butiran 010500 - Teknologi Maklumat yang mana anggaran peruntukan pada
tahun 2022 juga telah berkurangan kepada RM212.37 juta dan Butiran 040100 -
Bahan Pengajaran dan Pembelajaran yang mana anggaran peruntukkan tahun 2022
telah berkurangan kepada RM32 juta berbanding dengan RM37 juta pada tahun
2021.

Tuan Pengerusi, negara kita sekarang berada dalam satu era norma baharu
yang mana era pandemik COVID-19 telah memberikan satu impak negatif yang amat
serius terhadap pembelajaran dan pelajaran anak-anak kita di sekolah. Sejak bulan
Mac yang lepas, pembukaan sekolah adalah secara on and off dengan izin dan
pengajaran dan pembelajaran di rumah PdPR menjadi satu inti pati dan elemen
penting dalam pembelajaran anak-anak sekolah.

Maka, alat-alat seperti komputer, komputer riba, kemudahan internet telah

menjadi suatu keperluan bagi murid-murid dan bagi sekolah dan para guru pula,
