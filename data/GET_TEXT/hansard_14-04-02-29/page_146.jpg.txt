DR. 13.12.2021 140

kita boleh mengangkat bahasa Melayu, bahasa kebangsaan kita sebagai bahasa
ilmu serantau. la sangat mustahak.

Segala-galanya bermula di menara gading, khususnya untuk beberapa
kursus yang utama, yang mungkin kena campur dengan bahasa Inggeris sebab
mungkin ada hasil penyelidikan ilmiah dalam bahasa Inggeris tetapi kita boleh
campur. Itu cara dia kalau kita hendak memperkasakan bahasa Melayu sebagai
bahasa ilmu serantau.

Saya nak tegaskan di sini, tiga buah fakulti utama, perubatan, kejuruteraan
dan undang-undang. Saya hendak tanya Yang Berhormat Menteri ada berapa IPTA
yang menawarkan kursus untuk ketiga-tiga jurusan ini. Bagi saya, graduan daripada
jurusan perubatan....

Tuan Chan Foong Hin [Kota Kinabalu]: Yang Berhormat Rasah.

Tuan Cha Kee Chin [Rasah]: ...Engineering dan undang-undang akan
mempunyai peluang pekerjaan yang cukup cerah. Ya, Yang Berhormat Kota
Kinabalu.

Tuan Chan Foong Hin [Kota Kinabalu]: Yang Berhormat Rasah.

Tuan Pengerusi [Dato’ Mohd Rashid Hasnon]: Masa sudah habis Yang
Berhormat Rasah.

Tuan Chan Foong Hin [Kota Kinabalu]: Cuma satu sahaja...

Tuan Cha Kee Chin [Rasah]: Beri dia 30 saat sahaja.

Tuan Chan Foong Hin [Kota Kinabalu]: Jurusan undang-undang
ditawarkan di UNIMAS dan UMS, kalau saya tidak silap kerana esok kita akan
meluluskan pindaan Perlembagaan yang berpandukan MA63 dan saya rasa pusat
pengajian kerajaan di Sabah dan Sarawak harus menjadi pusat pengajian yang
mastery dalam subjek Undang-undang Borneo ini.

Tuan Cha Kee Chin [Rasah]: Saya setuju dengan Yang Berhormat Kota
Kinabalu. Saya mohon masukkan sebagai sebahagian daripada ucapan kita sebab
kita ada sistem undang-undang kita. Kalau boleh, esok sesiapa pemegang AOB,
semuanya daripada IPTA kita. Satu, aliran wang keluar dapat diberhentikan sebab
undang-undang kita. Biar mereka ketika dalam pengajian lagi sudah biasa dengan
undang-undang Malaysia dan bukannya belajar di luar, esok balik ke Malaysia untuk
mengamalkan sebagai pengamal undang-undang, baharu nak belajar undang-
undang di Malaysia.

Jadi itu sahaja Tuan Pengerusi. Minta maaf ya, ambil masa sedikit. Terima
kasih.

01810
Tuan Pengerusi [Dato’ Mohd Rashid Hasnon]: Terima kasih Yang

Berhormat Rasah. Yang terakhir saya jemput Yang Berhormat Batu.
