DR. 13.12.2021 92

Dato’ Haji Salim Sharif [Jempol]: Terima kasih. Terima kasih.

Datuk Dr. Mohd Radzi bin Md. Jidin: Ahli Yang Berhormat Kubang Pasu,
Kubang Pasu tidak ada di sini. Ahli Yang Berhormat Kulai membangkitkan tentang
pendidikan awal kanak-kanak dan bagaimanakah kami di peringkat kementerian
sebenarnya telah diberi tanggungjawab untuk membuat penyelarasan dalam konteks
pendidikan awal kanak-kanak. Saya bersetuju dengan Yang Berhormat Kulai
bahawa pada waktu ini keberadaan pendidikan awal kanak-kanak khususnya di
peringkat nurseri. Kalau empat tahun ke atas jelas di bawah Kementerian
Pendidikan Malaysia tetapi bila empat tahun ke bawah ini terdapat banyak
kementerian yang mempunyai institusi pendidikan awal kanak-kanak.

Maka oleh sebab itu, Kementerian Pendidikan telah diberi tanggungjawab
untuk membuat penyelarasan dan pihak Jawatankuasa Teknikal yang diketuai oleh
Ketua Setiausaha Kementerian Pendidikan telah mengadakan mesyuarat untuk
menetapkan terms of reference, dengan izin dan juga mengambil kira perkara-
perkara perundangan dalam konteks penjagaan awal kanak-kanak ini.

Kita ingin melihat supaya satu kerangka yang menyeluruh dapat dibentuk
apabila kita bercakap tentang penjagaan awal kanak-kanak. Kita tahu apakah
kerangkanya maka semua institusi yang ada khidmat ataupun ada memberikan
khidmat penjagaan awal kanak-kanak ini perlu mengikut kerangka yang akan
ditetapkan kelak. Jadi untuk menjawab Ahli Yang Berhormat Kulai, itulah penjelasan
yang saya berikan berkaitan dengan pendidikan awal kanak-kanak tadi.

Puan Teo Nie Ching [Kulai]: Terima kasih, Yang Berhormat Menteri.
Terima kasih, Tuan Pengerusi. Saya hanya hendak tambah sedikit, jangan lupa
bahawa di bawah kerajaan kami juga ada Tabika KEMAS yang di bawah Jabatan
Kemajuan Masyarakat. Kami juga ada Tabika Perpaduan dan juga KEMAS dan
pelbagainya. Jadi saya rasa apabila task force ini telah diwujudkan dengan izin,
saya harap bahawa juga akan mengkaji semua agensi di bawah kerajaan supaya
kita boleh satukan satu sistem kurikulum dan juga tenaga kerja. Terima kasih.

Datuk Dr. Mohd Radzi bin Md. Jidin: Setuju dengan Ahli Yang Berhormat
Kulai dan itulah yang sedang dilaksanakan oleh kami bagi memastikan semua tadi
seperti mana Ahli Yang Berhormat sebut. Ada tadi Tadika KEMAS, Tadika JPNIN,
Perpaduan dan sebagainya ini yang kita akan selaraskan supaya ada satu kerangka
yang jelas.

Keduanya menjawab pertanyaan Ahli Yang Berhormat Kulai berkaitan
dengan pengambilan guru secara one-off. Pertama sekali ingin saya jelaskan
bahawa dalam konteks pengambilan guru ini, Suruhanjaya Perkhidmatan Pendidikan
merupakan pihak berkuasa melantik. Kami akan menyenaraikan bidang-bidang

yang diperlukan oleh sekolah, oleh kementerian maka pelantikan dan juga proses-
