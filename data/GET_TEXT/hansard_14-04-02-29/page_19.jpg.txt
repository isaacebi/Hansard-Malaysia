DR. 13.12.2021 13

terkini kKementerian berkait dengan isu penurapan jalan raya yang juga sehaluan
tetapi kiranya bila setiap tahun JKR bakal menurap lima peratus hingga 10 peratus
daripada 100,000 km jalan raya.

Pada Belanjawan 2019 ketika itu diputuskan untuk menggunakan teknologi
Bitumen Terubahsuai Getah Bekuan (CMB) ketika itu RM100 juta sememangnya
menunjukkan komitmen supaya kita bantu dalam pengekalan harga getah. Saya
hanya pohon pendirian kementerian, lebih-lebih lagi kerana JKR menyatakan
persetujuan mereka untuk menggunakan CMB ini. Terima kasih Tuan Yang di-
Pertua.

Tuan Yang di-Pertua: Terima kasih. Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat. Kementerian
Kerja Raya sedang membuat beberapa kajian bagaimana kita boleh
menambahbaikkan sistem penurapan jalan kita. Kita akan mengadakan satu dasar
yang baru setelah beberapa kajian itu dibuat.

Ada beberapa teknologi yang sedang dikaji sepertimana Yang Berhormat
sebutkan tadi rubberized road, compress system dan sebagainya. Itu semua kita
akan mengambil kira daripada segi cost-benefits analysis sebelum ia akan
diwajibkan sebagai satu dasar bergerak ke hadapan. Sekian dan terima kasih.

Tuan Yang di-Pertua: Terima kasih. Yang Berhormat Dato’ Haji Ahmad
Nazlan bin Idris.

Dato’ Haji Ahmad Nazlan bin Idris [Jerantut]: Assalamualaikum
warahmatullahi wabarakatuh. Terima kasih Tuan Yang di-Pertua. Izinkan saya
menyampaikan serangkap pantun.

Sidang kita menuju penghujung,
Maaf salah silap harap tidak disimpan,

Kedudukan Tuan Yang di-Pertua yang sentiasa disanjung,
Soalan lima Jerantut pohon jawapan.

Terima kasih.

5. Dato’ Haji Ahmad Nazlan bin Idris [Jerantut] minta Perdana Menteri
menyatakan usaha pemerkasaan, pendidikan pelaburan dan peningkatan kesedaran
untuk menggalakkan rakyat mencipta kekayaan dan pendapatan pasif melalui
pelaburan dan minta Menteri senaraikan statistik pemilikan ekuiti dalam kalangan
rakyat Malaysia melalui jenis pelaburan yang disertai.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Tuan Yang di-Pertua, kerajaan komited untuk memperkasakan
dan meningkatkan kesedaran rakyat berhubung pelaburan termasuk pendidikan,
pelaburan dan peningkatan kesedaran untuk menggalakkan rakyat mencipta

kekayaan.
