DR. 13.12.2021 7

setahun peruntukan tambahan yang diperlukan sekiranya Paras Harga Pengaktifan
(PHP) IPG dinaikkan kepada RM3.50 sekilogram.

Jumlah peruntukan IPG ini dijangka akan meningkat lebih tinggi sekiranya
harga getah asli dunia mengalami trend penurunan yang mendadak jauh di bawah
PHP IPG.

01020

Oleh yang demikian, kerajaan perlu benar-benar memperhalusi cadangan
kenaikan PHP IPG bagi mengelakkan beban kewangan lebih besar kepada kerajaan
di samping menjaga kebajikan pekebun kecil serta industri getah negara. Sekian,
terima kasih.

Tuan Yang di-Pertua: Terima kasih. Yang Berhormat Sik.

Tuan Ahmad Tarmizi bin Sulaiman [Sik]: Terima kasih Yang Berhormat
Tuan Yang di-Pertua, terima kasih Yang Berhormat Timbalan Menteri. Dalam
peruntukan belanjawan bagi IPG ataupun Insentif Pengeluaran Getah 2022 yang
telah diluluskan di Dewan ini pada tahun depan iaitu RM180 juta, ketika mana saya
yakin bajet ini diperuntukkan ketika pengaktifan harga lantai RM2.50.

Pada ketika ini, harga getah beku ataupun sekerap yang dijual oleh penoreh
adalah RM3.00 hingga RM3.10. Jadi persoalan saya, adakah peruntukan ini boleh
digunakan untuk kewajaran kerajaan menaikkan harga lantai sehingga ke RM3.50
ataupun juga boleh digunakan untuk membantu para penoreh kita yang menghadapi
dua keadaan hari ini iaitu penyakit luruhan daun getah ataupun pestalotiopsis yang
telah menyebabkan daun getah luruh sehingga 90 percent.

Kedua ialah keadaan cuaca kita. Hujan yang turun lebat yang dijangka oleh
Jabatan Meteorologi Malaysia sehingga bulan Mac tahun depan yang menyebabkan
penoreh kita tidak dapat menoreh seperti biasa dan menyebabkan mereka
kekurangan pendapatan yang sangat ketara. Terima kasih Yang Berhormat
Timbalan Menteri.

Tuan Yang di-Pertua: Terima kasih. Silakan Yang Berhormat Timbalan
Menteri.

Dato’ Sri Dr. Wee Jeck Seng: Terima kasih Yang Berhormat. Persoalan
daripada Yang Berhormat haruslah dimaklumkan bahawa harga getah_ ini
bergantung kepada pasaran dunia, permintaan, penawaran. Jadi, kerajaan
menentukan dasar supaya melalui IPG, bantu kepada pekebun kecil khasnya ialah
untuk apa yang saya telah maklumkan dalam soalan asal saya iaitu pekebun kecil
boleh terus menoreh sewaktu harga rendah di pasaran di samping mengurangkan
kesan kejatuhan harga getah kepada pendapatan mereka.

Jadi, bajet tahun akan datang itulah satu bajet knusus yang telah dikhaskan

supaya dapat membantu pekebun kecil apabila menghadapi masalah kejatuhan
