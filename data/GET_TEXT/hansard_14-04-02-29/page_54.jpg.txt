DR. 13.12.2021 48

bekerjasama untuk keceriaan sekolah? Saya berharap agar perkara ini mendapat
pertimbangan khas daripada Yang Berhormat Menteri yang hadir pada hari ini.
Terima kasih kepada Tuan Pengerusi membenarkan saya sedikit masa.
Assalamualaikum warahmatullahi wabarakatuh.
Tuan Pengerusi [Dato' Mohd Rashid Hasnon]: Terima kasih Yang

Berhormat Jempol. Seterusnya saya jemput Yang Berhormat Kulai.

12.03 tgh.

Puan Teo Nie Ching [Kulai]: Terima kasih Tuan Pengerusi. Perkara pertama
yang saya hendak bangkit, Butiran 030100 — Pendidikan Awal. Saya baca ini adalah
daripada Buku Rancangan Malaysia Kedua Belas bahawa penyelarasan dan tadbir
urus yang kurang tadbir. Terdapat pertindihan fungsi antara kementerian dan agensi
berkaitan dengan Asuhan dan Pendidikan Awal Kanak-kanak (ECCE) awam dan
swasta.

Ini menyebabkan kurikulum yang tidak selaras dan perbezaan kualiti guru,
kaedah pengajaran dan pembelajaran serta kelemahan tadbir urus. Ini
mengakibatkan outcome dalam program ECCE tidak konsisten. Ini saya baca
daripada buku Rancangan Malaysia Kedua Belas.

Oleh sebab itu, saya kemukakan satu soalan kepada Yang Berhormat
Menteri Pendidikan iaitu sama ada kementerian ada satu hala tuju, ada satu hasrat
untuk menggabungkan, menyatukan agensi yang bertindih fungsi berkaitan dengan
asuhan dan pendidikan awal kanak-kanak awam dan swasta.

Amat menyedihkan jawapan kepada soalan yang dihantar kepada saya pada
30 November 2021, menyatakan bahawa perundangan sedia ada adalah tidak
bertindih dan oleh sebab itu, KPM akan mengguna pakai peruntukan akta sedia ada.

Kalau ini adalah jawapan daripada Kementerian Pendidikan Malaysia, saya
nak tanya sama ada buku Rancangan Malaysia Kedua Belas ini, hala tuju yang telah
ditetapkan, kelemahan yang telah ditunjukkan dalam buku Rancangan Malaysia
Kedua Belas ini adalah sebenarnya tak betul.

Selain daripada itu, saya juga nak sebut bahawa dalam ucapan Yang Amat
Berhormat Perdana Menteri semasa pembentangan Rancangan Malaysia Kedua
Belas pada para 70 juga ada menyebut bahawa Sekolah Model Khas Komprehensif
(K9) akan ditambah tetapi apabila saya tanya soalan ini, apa rancangan KPM untuk
menambah sekolah K9, jawapan yang saya dapat sekali lagi menyatakan bahawa
tambahan bangunan ada, sedang dilaksanakan dan dijangka siap pada tahun 2022
di Raub dan juga di Rompin.

Projek untuk naik taraf K9 kepada sekolah K11 ada tetapi penambahan

sekolah K9 langsung tidak disebut dalam jawapan ini. Saya nak tanya di sini,
