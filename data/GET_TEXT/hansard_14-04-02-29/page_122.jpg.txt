DR. 13.12.2021 116

Tuan Pengerusi, mengikut laporan terkini daripada Jabatan Statistik
Malaysia, bilangan siswazah menganggur meningkat ketara sebanyak 22.5 peratus
atau 37,200 orang kepada 202,400 orang yang mana lebih 75 peratus daripada
siswazah menganggur adalah mereka yang aktif mencari kerja. Tambahan daripada
itu, hanya kira-kira 73,400 orang atau 27 peratus graduan Bumiputera dapat
memenuhi peluang pekerjaan sektor swasta yang ditawarkan pada tahun 2020
berbanding dengan 103,900 atau 40 peratus pada tahun 2019. Kajian TERAJU
mendapati penurunan peluang pekerjaan kepada graduan Bumiputera berkenaan
antaranya berpunca daripada pengurangan peluang pekerjaan di pasaran sebanyak
29.3 peratus bagi kedua-dua tahun berkenaan.

Sehubungan dengan itu, apakah respons KPT? Apakah program-program
yang ditawarkan di universiti awam mahupun swasta telah dikaji semula? Adakah
pihak KPT merancang dan membuat kajian mendalam bagi para graduan dapat
mencari pekerjaan sesuai dengan kelulusan? Apakah masih terdapat kursus-kursus
yang ditawarkan oleh universiti tempatan yang kurang berpadanan dengan
permintaan industri? Apakah usaha-usaha KPT bersama-sama dengan pihak swasta
dan agensi berkenaan dalam mewujudkan pelan strategik kebolehpasaran graduan
sebagai proses persediaan untuk mendapatkan tawaran pekerjaan?

Selain daripada peluang pekerjaan, apakah galakan dan bantuan berterusan
yang diberikan kepada pelajar yang berasal dari luar bandar untuk berkhidmat di
tempat asal melalui bidang perniagaan dan usahawan?

Butiran terakhir saya ingin sentuh ialah Butiran 030000 — Hospital Pengajar,
Butiran 04200 — Universiti Malaysia Sabah. Berpuluh tahun hospital pengajar
diwujudkan di negara namun hospital-hospital ini hanya tertumpu di Semenanjung
Malaysia.

Walaupun belum siap tetapi akhirnya Sabah dan Sarawak diberikan hospital
pengajar yang masih di dalam pembinaan. RM34.9 juta diperuntukkan dalam
perbelanjaan ini untuk tahun hadapan dan saya ingin tahu apakah status projek
Hospital Pengajar Universiti Malaysia Sabah dan adakah ianya mengikut jadual iaitu
pada tahun 2023? Terima kasih Tuan Pengerusi, itu sahaja.

Tuan Pengerusi: Terima kasih Yang Berhormat Kalabakan. Yang Berhormat

Jerantut, silakan.

4.56 ptg.
Dato’ Hj Ahmad Nazlan bin Idris [Jerantut]: Bismillahi Rahmani Rahim,
Assalamualaikum warahmatullahi wabarakatuh. Terima kasih Tuan Pengerusi untuk

memberi saya peluang mengambil bahagian dalam perbahasan_peringkat
