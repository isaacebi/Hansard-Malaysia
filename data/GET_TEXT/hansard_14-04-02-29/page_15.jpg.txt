DR. 13.12.2021 9

Dato’ Mahfuz bin Haji Omar [Pokok Sena]: Baru-baru ini Yang Berhormat,
naik sampai RM3.50 tetapi tidak boleh menoreh.

Dato’ Sri Dr. Wee Jeck Seng: Itulah. Cuaca...

Dato’ Mahfuz bin Haji Omar [Pokok Sena]: Sebab apa...

Dato’ Sri Dr. Wee Jeck Seng: Kadangkala di luar jangkaan. Kami bukan
boleh mengawal cuaca. Jadi, itulah isu-isu yang patut kita bincang bersama demi
kebaikan terutama kepada pekebun kecil yang kita boleh menjaga kebajikan. Kita
sentiasa mengambil perhatian supaya mereka dapat sara hidup yang bertambah
baik. Itulah, kita ambil maklum semua ini. Sekian, terima kasih.

Dato’ Haji Salim Sharif [Jempol]: Tuan Yang di-Pertua, minta satu lagi.

Tuan Yang di-Pertua: Ya Yang Berhormat Jempol. Ringkas Yang Berhormat
Jempol.

Dato’ Haji Salim Sharif [Jempol]: Terima kasih Tuan Yang di-Pertua yang
baik hati. Isu harga lantai ini telah lama diperkatakan di mana kita ada /nternational
Tripartite Rubber Council yang dimaksudkan ialah tiga buah negara untuk mengawal
harga lantai getah ini. Kedudukan kita pada hari ini tidak begitu seperti APEC
mengawal harga minta dunia, minyak petrol dan sebagainya.

Jadi, sejauh manakah /nternational Tripartite Rubber Council berperanan?
Keduanya, saya minta — ini tidak dapat dijawab pun tidak apa supaya LGM ini
mengkaji bahawa benih getah yang dikeluarkan oleh LGM, 301 ini tidak sesuai untuk
tanaman, sudah 15 tahun tidak boleh menoreh kerana batang dia rosak. Jadi, kajian
LGM terhadap benih getah ini perlu diperhalusi sebelum dapat kepada pekebun kecil.
Mohon Yang Berhormat Timbalan Menteri untuk menjawab. Terima kasih Tuan Yang
di-Pertua.

Dato’ Sri Dr. Wee Jeck Seng: Terima kasih Yang Berhormat. Berkaitan
dengan kerjasama tiga buah negara pengeluar getah di mana untuk bekerjasama
bagaimana untuk membantu menstabilkan harga. Saya sudah mengatakan harga
getah ini bergantung kepada pasaran dunia, permintaan dan penawaran. Jadi,
ketiga-tiga buah negara ini akan berbincang supaya kalau boleh membantu
bagaimana menstabilkan harga dan meningkatkan harga pasaran dunia demi
membolehkan pendapatan terutamanya pekebun kecil kita di negara ini mendapat
pendapatan yang lebih lumayan.

Berkaitan dengan soalan kedua ini, itulah satu soalan yang saya rasa
dibangkitkan oleh Yang Berhormat sudah beberapa kali. Jadi, sebenarnya saya ada
membuat perbincangan dengan pegawai LGM, KP baru-baru ini. Oleh sebab Yang
Berhormat telah membangkitkannya. Jadi, kami sedang dalam perbincangan dan
saya juga telah mengarahkan LGM supaya duduk semeja berbincang terutamanya

dengan Yang Berhormat yang membangkitkan dan beri maklumat yang lebih tepat
