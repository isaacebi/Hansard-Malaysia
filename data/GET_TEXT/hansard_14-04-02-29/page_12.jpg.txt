DR. 13.12.2021 6

Datuk Lim Ban Hong: Saya fikir soalan yang dibangkitkan oleh Yang
Berhormat Setiu ialah berkenaan dengan usaha kita untuk menarik lebih banyak
pelaburan melalui hubungan baik yang dijalinkan. Untuk makluman Yang Berhormat
Setiu, saya ingin menarik perhatian kepada Yang Berhormat Setiu berkenaan
dengan usaha yang telah disediakan melalui MITI dan Halal Development
Corporation Berhad (HDC) melalui Pelan Induk Industri Halal 2030 untuk memacu
usaha pembangunan industri halal berasaskan sumber pengetahuan serta
penghasilan produk-produk tempatan yang bermutu tinggi.

Melalui Pelan Induk Industri Halal ini juga, kita mewujudkan kerjasama
pelaburan di antara peniaga tempatan dan syarikat antarabangsa terutamanya
dalam bidang meningkatkan inovasi serta pengkomersialan produk (R&D) halal.
Usaha ini juga merangkumi program-program seperti khidmat bimbingan, inkubator
perniagaan serta insentif berbentuk kewangan untuk penghasilan produk yang
mempunyai nilai tambah tinggi seperti bahan ramuan, farmaseutikal, kosmetik dan
peranti perubatan. Jadi, untuk mewujudkan hubungan yang lebih baik di peringkat
antarabangsa dan juga pembangunan daripada segi pelaburan, kita perlu rujuk
kepada Pelan Induk Industri Halal 2030. Terima kasih.

Tuan Yang di-Pertua: Terima kasih. Yang Berhormat Tuan Ahmad Tarmizi

bin Sulaiman.

3. Tuan Ahmad Tarmizi bin Sulaiman [Sik] minta Menteri Perusahaan
Perladangan dan Komoditi menyatakan langkah menaikkan industri getah dan
pendapatan penoreh getah dengan kewajaran menaikkan harga lantai Insentif
Pengeluaran Getah (IPG) daripada RM2.50 kepada RM3.00 sekilogram.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua, terima kasih Yang Berhormat
yang sentiasa prihatin ke atas kebajikan pekebun kecil getah. Untuk makluman Yang
Berhormat, Insentif Pengeluaran Getah (IPG) merupakan satu insentif yang
disediakan kerajaan untuk meringankan beban ekonomi pekebun kecil getah kesan
daripada kejatuhan harga getah. Di samping itu, pelaksanaan IPG juga bertujuan
untuk memberi galakan kepada pekebun kecil agar terus menoreh bagi menjamin
bekalan getah domestik bagi memenuhi keperluan sektor pemprosesan dan hiliran
getah negara.

Pada tahun 2020, pengeluaran getah negara berjumlah 514,702 tan dengan
458,281 tan atau 89 peratus dihasilkan oleh sektor pekebun kecil. Sekiranya
pengeluaran pekebun kecil getah berjumlah 500,000 tan setahun dan purata harga

didagang adalah di bawah RM2.50 sekilogram, adalah dianggarkan RM1 bilion
