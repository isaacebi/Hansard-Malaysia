DR. 13.12.2021 69

lebih tinggi. Ini akan memberi suntikan semangat baharu dalam dunia pendidikan
negara kita.

la juga akan menggalakkan lebih ramai guru mengambil inisiatif untuk
melanjutkan pelajaran mereka. Kementerian Pendidikan mesti think out of the box
dalam hal ini dan bukan sentiasa memberi alasan dan kekangan pelaksanaannya.
Malah kementerian harus memberi galakan dan inisiatif kepada mereka yang bercita-
cita maju ke hadapan. Sekian terima kasih.

Tuan Pengerusi [Dato’ Sri Azalina Othman Said]: Yang Berhormat Kuala
Krai.

Tuan Abdul Latiff bin Abdul Rahman [Kuala Krai]: Terima kasih Tuan
Pengerusi.

Tuan Pengerusi [Dato’ Sri Azalina Othman Said]: Lima minit eh?

2.39 ptg.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim. Saya mengambil bahagian dalam perbahasan peringkat Jawatankuasa
Kementerian pendidikan Malaysia. Saya ingin menyentuh Kepala B.63 Butiran
030300 — Pendidikan Menengah.

Tuan Pengerusi tahun ini merupakan tahun pertama pelajar menduduki SPM
melalui pelaksanaan Kurikulum Standard Sekolah Menengah (KSSM). Persoalan
saya adakah pelaksanaan KSSM yang diperkenalkan pada tahun 2017 akan
mencapai objektif yang diharapkan? Adakah pelaksanaan KSSM ini tidak
membebankan para guru?

01440

Saya difahamkan KSSM ini membebankan mereka penambahan bilangan
waktu mengajar daripada 24 waktu kepada 30 sehingga 32 waktu seminggu. Apakah
langkah yang diambil untuk meringankan beban guru agar guru dapat memberikan
tumpuan yang lebih baik kepada pelajar? Merujuk kepada butiran yang sama
berkaitan isu mata pelajaran Sejarah bagi pelajar SPM KSSM, saya mencadangkan
kajian kes untuk Pentaksiran Bilik Darjah (PBD) yang dilaksanakan oleh pelajar juga
diambil kira bagi membantu markah lulus mata pelajaran Sejarah. Sebagaimana
sebelum ini, pelajar dibantu dengan Kertas 3 sebanyak wajaran 20 peratus.

Hal ini merujuk kepada penilaian mata pelajaran bahasa Melayu yang dibantu
ujian bertutur dan mendengar serta mata pelajaran Pendidikan Islam yang dibantu
oleh ujian tilawah dan hafazan. Pada butiran yang sama Tuan Pengerusi, saya juga
ingin memohon penjelasan adakah kerajaan bercadang untuk memulakan kembali

PT3 pada tahun hadapan setelah dua tahun ditangguhkan?
