DR. 13.12.2021 133

komuniti sentiasa relevan dengan perubahan yang berlaku dalam industri masing-
masing di negara ini. Mana-mana kursus yang kurang memenuhi aspirasi negara
dalam pembangunan negara, tidak perlu diketepikan terus. Sebaliknya, mungkin
boleh dijadikan kursus pendek supaya ia dapat membantu kumpulan-kumpulan kecil
masyarakat yang memerlukannya.

Dalam hal ini, kolej komuniti disarankan supaya menjadi institusi rujukan
(reference institution) bagi satu-satu kursus yang hampir pupus atau kurang
dipraktikkan pada zaman sekarang supaya ia tetap kekal dalam khazanah
pembangunan negara. Apakah langkah kementerian untuk memperkasakan kedua-
dua institusi ini? Politeknik dan kolej komuniti ditumpukan dengan kaedah-kaedah
menambah program keusahawanan. la adalah satu langkah strategik yang baik
untuk mewujudkan siswa siswi usahawan yang mampu mencipta pekerjaan.

Untuk makluman Yang Berhormat Menteri — Saya ingin bertanya, berapakah
peruntukan untuk Kolej Komuniti Beaufort untuk tahun 2022? Untuk makluman, kita
mempunyai kolej komuniti di sana yang mempunyai program sijil kulinari dan
perhotelan yang mana merupakan perhotelan ini satu-satunya di Sabah dan
Sarawak. Kita mempunyai pelajar-pelajar yang datang dari negeri Sarawak dan juga
seluruh daerah di negeri Sabah. Begitu juga dengan kulinari, antara dua yang ada
dalam negeri Sabah.

Untuk makluman juga, kebolehpasaran graduan kita pada tahun sebelum
pandemik ini melebihi 90 peratus. Malahan, ada graduan kita yang berjaya
memenangi pertandingan di peringkat antarabangsa mewakili negara kita, Malaysia.
Mereka sekarang memohon perlunya ada asrama kerana kita ada pelajar-pelajar dari
luar daerah Beaufort. Juga, mereka memerlukan dewan tempat mereka
mengadakan program-program yang mana setakat ini mereka tidak mempunyainya.
Jadi, bagi pihak mereka sebagai Ahli Parlimen Beaufort, saya memohon supaya
Yang Berhormat Menteri dan kementerian dapat mempertimbangkan untuk
mewujudkan asrama dan juga dewan untuk kolej komuniti.

Tuan Pengerusi [Dato’ Mohd Rashid Hasnon]: Minta Yang Berhormat
Beaufort habiskan.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih.

Tuan Pengerusi [Dato’ Mohd Rashid Hasnon]: Baik. Terima kasih Yang

Berhormat Beaufort. Seterusnya saya jemput Yang Berhormat Bangi.

5.48 ptg.
Dr. Ong Kian Ming [Bangi]: Terima kasih Tuan Pengerusi. Saya merujuk
kepada Butiran 020000 — Pendidikan Tinggi, di bawah belanja mengurus. Saya nak
