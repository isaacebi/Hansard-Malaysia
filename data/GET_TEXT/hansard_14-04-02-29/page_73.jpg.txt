DR. 13.12.2021 67

lumrah. Kerja-kerja tambahan yang membebankan ini boleh menyimpang daripada
tugasan konvensional yang menjadi asas profesion perguruan. Kita tidak boleh
menafikan bahawa beban kerja ini memberi tekanan atau stress kepada guru-guru.
Apakah langkah-langkah yang telah diambil untuk mengurangkan beban guru di
bawah norma baharu? Apakah ada kajian-kajian empirikal yang pernah dilakukan
oleh pihak yang neutral untuk mengkaji tahap beban kerja guru-guru.

Ramai dari kalangan guru berpengalaman mengambil peluang untuk bersara
awal disebabkan oleh beban kerja. Berapakah guru yang telah bersara awal dalam
tempoh lima tahun yang lalu? Apakah kementerian pernah mengkaji kKenapakah
mereka membuat keputusan untuk bersara awal?

Tuan Pengerusi, kes mangsa buli telah menjadi kecoh di media sosial sejak
beberapa hari yang lalu. Lebih-lebih lagi apabila ada sedutan Sinar Harian yang
mengungkapkan sindiran hakim terhadap warden yang bertugas semasa kejadian.
Di ruang komen, saya terbaca banyak keluhan dan rasa tidak puas hati mangkin
daripada kalangan para guru yang sedang memegang jawatan sebagai warden
ataupun mantan warden. Mereka tidak mampu memikul beban kerja sebagai warden
asrama dan pada masa yang sama menjadi guru akademik. Oleh yang demikian
saya mencadangkan supaya jawatan warden asrama sepenuh masa diwujudkan di
setiap asrama seperti yang disarankan oleh NUTP untuk menangani isu buli yang
semakin serius.

Tuan Pengerusi, Butiran 030000 — Operasi Pendidikan, Peruntukan SJKT.
Dalam Belanjawan 2022, peruntukan untuk SJKT telah dikurangkan kepada RM30
juta sahaja. Sebelum tahun 2021, SJKT menerima peruntukan RM50 juta setiap
tahun. Akan tetapi mulai tahun 2021 di bawah Menteri Kanan Pendidikan yang
baharu, jumlahnya telah dikurangkan. Bagi tahun 2021, SJKT menerima peruntukan
kurang daripada RM30 juta. Ini adalah diskriminasi terhadap SJKT di bawah kerajaan
baharu. Harap pemimpin MIC juga berani menyuarakan isu ini supaya SJKT juga
menerima RM50 juta seperti sedia kala.

Tuan Pengerusi, sedih sekali 150,000 biji komputer riba telah diedarkan
kepada golongan B40 di seluruh negara. Akan tetapi hanya enam buah sekolah
daripada 527 buah SJKT menerima komputer riba ini. Ramai ibu bapa B40 telah
kecewa dengan tindakan ini. Bukankah ini satu bentuk diskriminasi oleh pihak KPM
di bawah kerajaan Keluarga Malaysia. Apakah tindakan susulan membaiki
kelemahan ini?

Tuan Pengerusi, pentafsiran sekolah. Kaedah pentafsiran sekolah
berdasarkan kategori Band 1 hingga Band 6 adalah tidak rasional. Saya berpendapat
bahawa pengkelasan sekolah mengikut kadar ini akan memudaratkan lagi sistem

pendidikan negara kita. Sekolah dalam kategori Band 1 dikatakan berada pada tahap
