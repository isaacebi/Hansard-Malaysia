DR. 13.12.2021 14

1040

Oleh itu, kerajaan melalui Suruhanjaya Sekuriti Malaysia (SC) giat
menjalankan inisiatif pemerkasaan dan pendidikan pelabur untuk masyarakat
Malaysia bagi membolehkan pelabur membuat keputusan pelaburan yang berhemah
dan bijak. Usaha ini antara lain, dilaksanakan melalui InvestSmart yang dilancarkan
oleh SC pada tahun 2014.

Semenjak dilancarkan, InvestSmart telah melaksanakan pelbagai program
dan inisiatif penyelidikan, pelaburan percuma merangkumi jutaan masyarakat di
bandar dan di luar bandar. Semasa pandemik COVID-19, inisiatif-inisiatif ini
dilakukan secara dalam talian melalui acara pendidikan, pelaburan tahunan seperti
Virtual InvestSmart Fest dan web sinar pendidikan pelaburan.

Antara komponen penting dalam program dan inisiatif pendidikan pelaburan
ini adalah untuk memberi kesedaran kepada masyarakat Malaysia tentang
bagaimana untuk mengenal pasti dan mengelakkan diri dari terjebak dengan skim-
skim penipuan pelaburan atau scam dan pentingnya untuk membuat perancangan
kewangan.

Kerajaan juga melaksanakan inisiatif kKnusus untuk meningkatkan kesedaran
masyarakat dalam bidang teknologi kewangan, fintech, termasuklah penganjuran
persidangan tahunan Fintech SCxSC. Selain daripada itu, institut-institut pasaran
modal lain seperti Bursa Malaysia Berhad, Securities Industries Development
Corporation, Permodalan Nasional Berhad (PNB), Financial Planning Association of
Malaysia dan Malaysian Financial Planning Council dan syarikat-syarikat berlesen
dan berdaftar dengan SC juga mengadakan pelbagai program kepada masyarakat
Malaysia yang bertujuan untuk meningkatkan kesedaran dan pengetahuan tentang
produk pelaburan dan perkhidmatan pasaran modal yang sah.

Berhubungan dengan pemilikan ekuiti sektor korporat, Yang Amat Berhormat
Perdana Menteri semasa pembentangan Usul Rancangan Malaysia Kedua Belas di
Dewan Rakyat pada 27 September 2021 telah mengumumkan status pemilikan ekuiti
sektor korporat berasaskan nilai pasaran tahun 2019 adalah seperti berikut.
Pegangan bumiputera sebanyak 17.2 peratus, bukan bumiputera sebanyak 25
peratus dan pegangan asing sebanyak 45.5 peratus dan nomini sebanyak 12.3
peratus.

Tuan Yang di-Pertua: Terima kasih. Silakan Yang Berhormat.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua. Terima kasih Yang Berhormat Menteri atas jawapan diberikan. Cuma saya
inginkan kepastian. Apakah jumlah pemilikan ekuiti terkini bumiputera? Kalau tadi
sebut ada 17 peratus. Apakah jumlah sebenar yang dimiliki ekuiti bumiputera?

Apakah usaha-usaha khusus yang dibuat oleh kerajaan untuk menaikkan ini dan
