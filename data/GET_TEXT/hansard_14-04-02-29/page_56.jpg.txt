DR. 13.12.2021 50

dengan keputusan yang diumumkan oleh Yang Berhormat Timbalan Menteri Senator
Mah.

Jadi saya hendak tanya, berapa banyak dana penyelenggaraan yang telah
disalurkan untuk SK, SMK dan sekolah berasrama penuh dan juga SJK(C), SUK(T),
sekolah mubaligh dan juga sekolah agama bantuan rakyat. Khasnya untuk sekolah
agama bantuan kerajaan dan juga sekolah mubaligh kerana pada zaman PH, kedua-
dua kategori sekolah ini dapat peruntukan penyelenggaraan sebanyak RM50 juta.

Tuan Pengerusi [Dato' Mohd Rashid Hasnon]: Minta rumuskan, Yang
Berhormat. Masa dah tamat.

Puan Teo Nie Ching [Kulai]: Akan tetapi untuk tahun ini, sekolah agama
bantuan kerajaan hanya menerima RM12 juta dan sekolah mubaligh hanya
menerima RM20 juta. Jadi saya hendak tanya, berapa peruntukan yang akhir mereka
dapat dalam tahun ini. Sama ada memang sama dengan pengumuman yang telah
dibuat oleh Yang Berhormat Menteri. Terima kasih Tuan Pengerusi dan juga di sini
saya hendak cakap terima kasih kepada Yang Berhormat Menteri kerana sudi datang
ke Dewan untuk membuat penggulungan pada peringkat Jawatankuasa. Terima
kasih.

Tuan Pengerusi [Dato' Mohd Rashid Hasnon]: Terima kasih Yang

Berhormat Kulai. Baik, seterusnya saya jemput Yang Berhormat Sabak Bernam.

12.09 tgh.

Dato’ Haji Mohd Fasiah bin Mohd Fakeh [Sabak Bernam]: Bismillahi
Rahmani Rahim. Assalamualaikum warahmatullahi wabarakatuh dan salam
sejahtera. Terima kasih Tuan Pengerusi.

01210

Pertama saya ingin menyentuh Butiran 010000 — Pengurusan, khususnya
Butiran 010100 Pengurusan Am yang mendapat peruntukan sebanyak RM140.5 juta
bagi tahun 2022 berbanding RM132.2 juta bagi tahun 2021. Kementerian Pendidikan
Malaysia memperakui bahawa ibu bapa adalah pelanggan utama KPM selain institut
pendidikan, kementerian, agensi, komuniti dan juga murid.

Manakala, salah satu fungsi Pengurusan Am adalah memberi perkhidmatan
berkualiti kepada pelanggan dan pengurusan aduan secara sistematik. Sehubungan
ini saya ingin membangkitkan aduan yang sering saya terima mengenai kekurangan
dana Persatuan Ibu Bapa dan Guru (PIBG) untuk belanja mengurus mesyuarat dan
menjalankan aktiviti.

Oleh itu saya memohon dan mencadangkan agar kerajaan memberikan
peruntukan khas kepada PIBG iaitu RM1,000 untuk sekolah rendah dan RM2,000

bagi sekolah menengah. Ini kerana, kita dapati kutipan yuran PIBG memang tidak
