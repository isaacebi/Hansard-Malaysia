DR. 13.12.2021 87

dengan RM247 juta iaitu hampir lima persen daripada peruntukan pembangunan
keseluruhan digunakan untuk bangunan dan pejabat KPM. RM247 juta, bajet 2021
RM238 juta. Dua tahun combine hampir setengah bilion. Apa kita hendak buat
dengan pejabat kementerian? Teruk sangat ke? Kalau kita gunakan setengah bilion
itu, saya rasa kita boleh bona sekurang-kurangnya 50 buah sekolah termasuk
sekolah luar bandar khususnya. Jadi saya mohon penjelasan daripada Yang
Berhormat Menteri Kanan berkenaan dengan perkara ini.

Perkara kedua adalah berkenaan dengan 04001 di bawah tajuk Program
Biasiswa dan Penajaan. la perkara baharu. Saya hendak dapatkan maklumat yang
lebih terperinci daripada Yang Berhormat Menteri Kanan apakah jenis program?
Nampak nama tajuk, saya memang setuju, ia sesuatu yang bunyinya cukup baik,
untuk murid-murid untuk pelajar kita dengan jumlah yang besar RM343 juta. Cuma
saya hendak butiran macam mana apakah ia berkaitan dengan gajet pengagihan
dan sebaginya kepada murid-murid kita.

Perkara seterusnya adalah 01300 — Pendidikan Khas. Tahun sebelum itu
RM24 juta kali ini RM73 juta naik tiga kali. Saya menyambut baik pendidikan khas
sebab ada keperluan. Banyak sekolah termasuk di bandar termasuk di Parlimen
Rasah. Parlimen Rasah walaupun ada kawasan luar bandar tetapi secara amnya
dikategorikan sebagai kawasan bandar, tetapi kemudahan kelengkapan untuk
pendidikan khas adalah tidak sempurna, adalah tidak sesuai dan perlu ditambahbaik
dan diperbaiki. Jadi saya mohon sebahagian daripada peruntukan yang ada
disalurkan ke Parlimen Rasah.

Butiran seterusnya adalah kaitan dengan 00201 — Menengah Akademik.
Saya nampak lebih RM563 juta diperuntukkan di bawah Bajet 2022. Saya
menyambut baik kerana ada keperluan. Saya cukup yakin dan saya hendak tanya
Yang Berhormat Menteri Kanan apakah status pembinaan Sekolah Menengah S2
Heights di bawah Parlimen Rasah. la pernah disebutkan zaman Pakatan Harapan
dahulu ketika Yang Berhormat Simpang Renggam menjadi Menteri Pendidikan pada
ketika itu. Dikatakan bahawa pembinaannya dilakukan di bawah Rancangan
Malaysia ke-12. Tahun hadapan sudah masuk tahun kedua RMKe-12. Jadi apakah
status? Oleh sebab tanah sudah ada, tanah daripada pemaju, apakah status
pembinaan? SMK S2 Heights dan SK S2 Heights di bawah Parlimen Rasah.

Perkara terakhir saya hendak sebutkan pada petang ini Tuan Pengerusi,
adalah berkenaan dengan Butiran 00102 — Rendah Akademik. Kalau bajet
sebelumnya hanya RM229 juta kali ini digandakan kepada RM576 juta, saya
menyambut baik. la akan membolehkan, saya percaya peruntukan ini untuk naik
taraf penyelenggaraan, tambah baik kepada sekolah-sekolah rendah di seluruh

negara. Tidak kira. Saya harap begitu, tidak kira sekolah kebangsaan, sekolah jenis
