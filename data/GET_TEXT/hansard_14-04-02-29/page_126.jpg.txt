DR. 13.12.2021 120

teruskan dalam Belanjawan 2022 ialah memberikan diskaun untuk pembayaran
penuh atau sebahagian besar pembayaran.

Ini bukan macam saman trafik yang kita selalu kecoh hujung tahun dapat
diskaun dan sebagainya tetapi ini jumlah hutang yang besar dan mereka yang
mampu membuat pembayaran penuh biasanya ialah mereka daripada keluarga
menengah ataupun keluarga atasan. Tidak adil bagi mereka yang B40 yang tidak
mampu hendak membuat bayaran selonggok untuk perlu membayar pada kadar
yang lebih mahal. Menurut survey yang dibuat di The Center, 57 peratus graduan
mengatakan kerana hutang PTPTN, mereka melambatkan pembelian rumah, 82
peratus mengatakan golongan miskin tidak patut berhutang untuk mendapat
pendidikan tinggi.

Akhir sekali, Setiawangsa ingin menyentuh Butiran 050000 — Program
Khusus. Kita lihat ada kenaikan untuk bertugas ke luar negara Butiran 050100 dari
RM1.2 juta tahun 2021 kepada RM2 juta tahun 2022. Setiawangsa tidak ada
masalah dengan perkara tersebut cuma kita lihat ada penurunan pula pada Butiran
050400 — Biasiswa Pendidikan Tinggi daripada RM161 juta pada tahun 2021 kepada
RM150 juta.

Jadi bagi saya tentulah fokus sepatutnya kepada biasiswa dan ia harus kalau
tidak boleh dinaikkan, dikekalkan dan bila kita memberi penekanan kepada biasiswa
yang lebih banyak, itulah antara cara mengurangkan tekanan terhadap PTPTN yang
macam saya kata merupakan satu bom jangka masa yang akan menimbulkan
masalah yang besar. Sekian dari Setiawangsa.

Tuan Pengerusi [Dato' Mohd Rashid Hasnon]: Terima kasih, Yang

Berhormat Setiawangsa. Seterusnya saya menjemput Yang Berhormat Kuala Krai.

5.08 ptg.

Tuan Abdul Latiff bin Abdul Rahman [Kuala Krai]: Terima kasih, Tuan
Pengerusi. Saya juga, Kuala Krai juga ingin mengambil bahagian dalam ucapan
berkaitan dengan Belanjawan 2022 peringkat Jawatankuasa Kementerian Pengajian
Tinggi.

Saya ingin merujuk kepada B dan P.64. Butiran 40000 — Pemberian dan
Kenaan Bayaran Tetap. Peruntukannya hampir sama untuk tahun 2021 dan tahun
2022. Tuan Pengerusi, susulan tiada peningkatan yang besar bagi peruntukan
mengurus universiti awam bagi tahun 2022 adakah ia akan memberi implikasi
kepada pengoperasian universiti awam. Adakah ini memberi petunjuk bahawa
universiti awam terpaksa mencari dana sendiri untuk pengoperasiannnya pada tahun

hadapan?
