DR. 13.12.2021 55

Jadi kita harap pengalaman-pengalaman yang telah lalu ini memberikan
pengajaran agar anak-anak kita ini paling tidak ialah 80 peratus untuk mereka
dicapai pengajaran dan pembelajaran. Saya akui, ada usaha pihak kementerian
mengadakan PdPR dan pelbagai lagi tetapi ini minta maaf saya hendak katakan
terutamanya sekolah-sekolah luar bandar ini lebih kepada gimik sahajalah. Ini
kerana daripada segi pengisian sepenuhnya, kesan yang didapati terhadap anak-
anak jauh tersasar daripada yang sepatutnya.

Perkara di bawah Butiran 040000 — Pengukuhan Operasi Pendidikan yang
mendapat peruntukan lebih daripada RM40 bilion. Saya hendak fokus kepada
Butiran 040100 — Bahan Pengajaran dan Pembelajaran. Apabila sebut butiran ini,
kita dapat terus pergi kepada isu beg berat di sekolah. Isu beg berat di sekolah ini
sudah lama, sehingga sekarang pun tidak dapat diselesaikan. Macam-macam idea
dibuat tetapi pelajar terutamanya pelajar sekolah rendah masih lagi mengusung beg-
beg berat ke sekolah.

Jadi, apakah persiapan kementerian? Saya tahu ada banyak usaha yang
dibuat oleh kementerian. Contohnya Perbadanan Kota Buku yakni agensi yang
bernaung di bawah Kementerian Pendidikan telah berjaya membangunkan aplikasi
KPM eTextbook Reader dengan izin, di mana aplikasi ini akan memberi akses
kepada buku teks sekolah secara digital buat murid-murid yang secara langsung dan
mengurangkan beban beg yang berat. Pertanyaan saya, apakah kesinambungan
daripada kejayaan tersebut dan mengapa ia tidak digunakan secara meluas?

Butiran yang terakhir Tuan Pengerusi ialah program khusus di bawah Butiran
061100 — Perjalanan dan Pengangkutan Murid Asrama yang mendapat peruntukan
RM18 juta. Terima kasih kepada pihak kementerian masih lagi melihat keperluan
peruntukan ini terutamanya bagi sekolah-sekolah luar bandar di kawasan
pedalaman, pelajar-pelajarnya terpaksa duduk di asrama. Kekangan mereka ialah
apabila peruntukan ini tidak konsisten, kadang-kadang ada, sekejap ada, sekejap
tidak ada. Kalau adapun dimulakan agak lambat Yang Berhormat Timbalan Menteri.
Terima kasih kerana hadir.

Ini kKerana apabila lambat, belanja peruntukan ini diturunkan ke peringkat
negeri dan daerah sudah pastilah halangan untuk anak-anak kita ini pulang ke rumah
dan balik semula ke sekolah dan ini akan menyumbang peratus keciciran para
pelajar terutama di luar bandar.

Jadi, saya harap sangat kepada Yang Berhormat Menteri yang hadir agar
memberi penekanan kepada perkara ini lebih-lebih lagi di waktu tekanan ekonomi
yang agak berat kepada para ibu bapa. Terima kasih Tuan Pengerusi atas peluang

diberi kepada saya. Terima kasih.
