DR. 13.12.2021 132

bolehkah memberikan jumlah ataupun kadar kebolehpasaran pusat pengajian TVET
yang lain dalam negara ini?

Adakah kementerian bercadang untuk menambahkan lagi program-program
strategik institusi TVET berdasarkan kepada kemampuan dan keperluan semasa?
Apakah program tersebut? Cabaran dalam mengarusperdanakan program TVET
dalam sistem pendidikan masih wujud terutamanya melibatkan persepsi dan stigma
masyarakat yang menganggap TVET adalah pendidikan kelas kedua. Apakah
program atau perancangan kementerian seterusnya bagi mempromosikan institusi
TVET dalam negara kita?

Dalam tempoh lima tahun kebelakangan ini, perkembangan industri lebih
terarah kepada teknologi pintar, Revolusi Industri 4.0, internet of things dan teknologi
hijau. Oleh itu, perbelanjaan besar diperlukan institusi TVET untuk menambah baik
kurikulum latihan, meningkatkan kemahiran tenaga pengajar dan paling utama
adalah untuk menyediakan fasiliti serta peralatan yang dapat memenuhi keperluan
kurikulum latihan yang semakin berkembang dan juga yang berteknologi tinggi.
Apakah inisiatif yang diambil bagi mengadaptasi teknologi dalam pembelajaran
dengan mewujudkan technology enable collaborative classroom (TECC) serta
menambah baik ruang pembelajaran secara kreatif dan inovatif.

Apakah usaha kementerian untuk bekerjasama dengan industri dan agensi
berkaitan secara berterusan? Apakah program atau bidang baharu TVET dalam
melahirkan bakat-bakat diperlukan untuk pasaran kerja masa hadapan? Kita tahu
bahawa tadi pun ramai sahabat telah bercakap tentang keperluan engineers, jurutera
dalam industri dalam negara kita.

Oleh itu, keperluan untuk kita meningkatkan lagi TVET ini dan juga
meramaikan lagi para pelajar kita knususnya dari luar bandar dalam usaha kita untuk
membasmi kemiskinan, maka ini mestilah dilaksanakan secara berterusan dan
secara dengan lebih hebat lagi bagi memastikan lebih ramai lagi para pelajar kita
mengikuti bidang TVET ini. Saya berharap kementerian akan mengambil tindakan ke
arah ini dalam masa yang terdekat ini.

Seterusnya Butiran 040100 — Pendidikan Politeknik dan Kolej Komuniti.
Kewujudan kolej komuniti juga membolehkan masyarakat setempat dan individu
mendapat pendidikan sepanjang hayat bagi membantu menaik taraf kemahiran yang
sedia ada, sekali gus mengubah nasib hidup mereka ke arah yang lebih baik. Hal ini
selaras dengan permintaan kerajaan yang ingin melahirkan graduan TVET yang
berkualiti dan berkemahiran tinggi.

Sabah mempunyai industri teknologi tinggi seperti sektor pembuatan
automatif, aeroangkasa, kereta api dan pelbagai lagi. Namun, yang harus sentiasa

dikemas kini daripada segi kurikulum dan teknologi bagi membolehkan lulusan kolej
