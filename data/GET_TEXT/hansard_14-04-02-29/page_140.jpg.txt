DR. 13.12.2021 134

tanya Menteri, apakah strategi dan juga peruntukan yang akan diberikan kepada
IPTA untuk menyelaraskan strategi mengendalikan kes COVID-19 daripada segi
saringan, kuarantin dan juga kepatuhan SOP memandangkan kes COVID-19 akan
dikesan di setiap IPTA di seluruh negara?

Apakah panduan (guidance) dengan izin, dan bantuan daripada segi
kepakaran yang akan diberikan oleh pihak KPT kepada setiap VC (Vice Chancellor)
dan juga pasukan VC di setiap IPTA untuk membuat persediaan pada tahun hadapan
apabila kebanyakan pelajar akan kembali ke kampus masing-masing?

Isu yang kedua ialah Butiran 030000 — Hospital Pengajar. Adakah peruntukan
akan ditambah di butiran ini untuk membantu mengurangkan bil hospital kepada
mereka yang di hospital asasi di hospital pengajar seperti PPUM dan juga PPUKM
akibat daripada COVID-19? Saya telah merujuk satu kes kepada Yang Berhormat
Menteri di bawah nama Siti Amira Sariyatul binti Rusly iaitu seorang pelajar dan
researcher di UKM yang juga ada komorbiditi iaitu penyakit lupus.

01750

Beliau telah masuk PPUM akibat COVID-19 dan dikenakan satu caj yang
saya rasa sedikit tinggi iaitu hampir RM8,000 selepas menerima rawatan daripada
PPUM. Jadi, saya harap Yang Berhormat Menteri boleh beri bantuan atau budi bicara
kepada kes-kes seperti ini supaya bil ini terutamanya kepada pesakit di golongan
B40 seperti Cik Amira boleh dikurangkan ataupun dimansuhkan.

Isu yang ketiga ialah Butiran 010300 — Agensi Kelayakan Malaysia (MQA).
Ada banyak IPTS yang terpaksa “gulung tikar’ akibat daripada COVID-19. Apakah
rancangan MQA dan juga KPT untuk menggunakan peluang ini untuk menjalankan
satu stocktake atau satu kajian dan penilaian untuk setiap IPTS, khususnya IPTS
yang mungkin tidak lagi sustainable dari segi kewangan walaupun selepas negara
Malaysia memasuki status COVID-19 yang endemik seperti apa yang dialami
sekarang dan bukan pandemik.

Apakah strategi kementerian untuk mempertimbangkan, sama ada untuk
memberhentikan lesen sebahagian daripada IPTS yang telah “gulung tikar’ sebagai
satu langkah dalam strategi konsolidasi ataupun consolidation untuk sektor IPTS di
seluruh negara memandangkan ada banyak tuduhan dan juga aduan mengenai IPTS
yang kurang profesional ataupun dengan izin, fly-by-night institute of higher learning
di mana lesen operasi disalah guna untuk tujuan yang lain selain daripada pengajian
tinggi. Minta penjelasan daripada Yang Berhormat Menteri. Terima kasih.

Tuan Pengerusi [Dato’ Mohd Rashid Hasnon]: Terima kasih Yang

Berhormat Bangi. Seterusnya saya jemput Yang Berhormat Jerai.
