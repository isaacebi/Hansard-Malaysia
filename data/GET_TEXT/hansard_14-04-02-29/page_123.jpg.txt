DR. 13.12.2021 117

Jawatankuasa Kementerian Pengajian Tinggi. Tahniah kepada Yang Berhormat
Menteri kerana sudi mendengar perbahasan Ahli Parlimen.

Tuan Pengerusi, saya menyentuh kepada Butiran 20000 — Perkhidmatan dan
Bekalan. Akhir-akhir ini kita merasa agak bimbang kerana bilangan peratusan
graduan yang menganggur begitu tinggi. Kalau mengikut dapatan daripada Jabatan
Perangkaan, ia telah meningkat kepada 202,400 orang graduan yang tidak bekerja
ataupun mempunyai pekerjaan sendiri.

Jadi mungkin kita boleh bertanya pihak kementerian, apakah agaknya yang
menyebabkan punca graduan ini tidak mendapat pekerjaan ataupun tak boleh nak
bekerja sendiri. Sama ada kesilapan universiti kita dalam menyediakan bidang-
bidang pengajian yang bersesuaian dengan keperluan guna tenaga negara kita.
Kalau ada, apakah langkah yang diambil oleh pihak universiti untuk memastikan
graduan yang dikeluarkan oleh pihak universiti mampu diserap kepada sektor
pekerjaan.

Kita juga merasa risau kerana graduan dalam bidang perubatan meningkat,
dikatakan hampir 18,000 orang setakat ini masih belum ditempatkan di mana-mana
peluang pekerjaan. Mengapa ini juga berlaku? Sepatutnya kita ada dasar ataupun
kerangka besar berapakah keperluan-keperluan bidang perubatan yang diperlukan
oleh negara untuk disediakan oleh pihak universiti dan apakah ada tanggungjawab
kementerian untuk mengawal kemasukan bidang-bidang tertentu ini kepada
universiti-universiti tadi.

Kedua, apakah usaha-usaha yang diusahakan oleh kementerian untuk
mengekalkan keunggulan universiti-universiti avam dan swasta dalam negara kita
sekali gus menjadikan negara kita ini hab pendidikan terkemuka di dunia ataupun
sekurang-kurangnya peringkat Asia. Jadi, bagi membolehkan bilangan pelajar-
pelajar luar itu sanggup datang ke Malaysia apabila dia yakin dengan sistem
pengajian tinggi di negara kita ini.

Tuan Ahmad Fahmi bin Mohamed Fadzil [Lembah Pantai]: Yang
Berhormat Jerantut.

Dato’ Hj Ahmad Nazlan bin Idris [Jerantut]: Macam saya katakan tadi ....

Tuan Ahmad Fahmi bin Mohamed Fadzil [Lembah Pantai]: Lembah
Pantai, boleh?

Dato’ Hj Ahmad Nazlan bin Idris [Jerantut]: Ya, sikit sahaja ya.

Tuan Ahmad Fahmi bin Mohamed Fadzil [Lembah Pantai]: Sikit sahaja.
Berkenaan dengan universiti awam, apa pandangan Yang Berhormat Jerantut
contohnya bagi Universiti Malaya yang mana ramai di sini termasuklah Tuan
Pengerusi yang merupakan alumni. Mereka ada kekurangan dana setiap tahun,

RM200 juta. Walaupun diberikan dana yang sama tetapi kurang. Apa pandangan
