DR. 13.12.2021 130

ini telah mengurangkan yuran mereka, malah ada juga yang menawarkan peluang
pekerjaan selepas graduate. Begitu juga ada juga prospect untuk mendapat status
penduduk tetap dan kewarganegaraan. Saya ingin bertanya, apakah kelebihan
universiti-universiti kita yang kita tawarkan kepada pelajar-pelajar asing berbanding
dengan negara-negara tersebut.

Seterusnya Butiran 020300 — Universiti Sains Malaysia (USM). Sebelum ini
pernah dibelanja sejumlah bajet untuk membeli mesin genome sequencing iaitu satu
alat yang agak mahal. Tujuannya untuk pendidikan untuk mengenal pasti kaum etnik
mana yang terdedah kepada contohnya barah, kalau contoh lagi colorectal cancer
dan sebagainya. Jadi, oleh kerana alat ini sangat mahal, ada juga kemungkinan ia
tidak dipakai pada tahap yang optimum. Maka takkan boleh dielak mesin yang sama
diberi oleh IPTA yang lain dan sebaliknya dikongsi sahaja penggunaannya dengan
pihak USM. Kita perlu mengelak daripada berlakunya saingan tidak sihat di antara
universiti-universiti kita yang akan tentunya memakan belanja besar wang rakyat.

Butiran 05017 — PPP/PFI berjumlah RM39.5 juta. Adakah ada perkongsian
dengan pihak swasta untuk membangunkan IPTS termasuk universiti dari luar
negara. Untuk makluman, Kedah sebenarnya memerlukan sebuah IPT yang
berteraskan sains dan teknologi untuk menyokong industri teknologi tinggi yang
wujud di Kulim, Kuala Muda dan sebagainya. Sebelum ini kita telah mencuba untuk
merunding dengan pihak Tsukuba University dan Shibaura University, kedua-duanya
dari Jepun tetapi gagal. Adakah pihak KPT bercadang untuk menarik minat universiti
asing khususnya yang berteraskan sains dan teknologi untuk membuka cawangan
di Kedah?

Butiran 050200 — Emolumen Kakitangan Kontrak. Saya ingin mencadangkan
boleh ke tidak dipertimbangkan oleh pihak KPT untuk membenarkan pelajar-pelajar
PhD diambil sebagai staf pensyarah kontrak untuk mengajar pelajar-pelajar, mungkin
diploma ataupun sarjana muda sebagai pengganti kepada yuran ataupun kos yuran
pengajian PhD mereka. Dengan itu peruntukan di bawah Butiran 050400 — Biasiswa
Pendidikan Tinggi dapat ditumpukan kepada pelajar-pelajar sarjana muda dan ke
bawah.

Seterusnya Tuan Pengerusi Kod 40000. Belanja mengurus RM9.5 bilion,
belanja pembangunan RM2.4 bilion. Jumlahnya RM12.2 bilion.

01740

Satu angka yang tentunya agak besar dan sepatutnya cukup untuk
melahirkan graduan-graduan yang terpelajar, menyumbang kepada pertumbuhan
ekonomi, kepada sektor perkhidmatan, penemuan teknologi-teknologi canggih dan

sebagainya. Adakah mungkin kerana amalan meritokrasi dalam penyelidikan yang
