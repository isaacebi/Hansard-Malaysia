DR. 13.12.2021 113

Saya mendapati universiti swasta tempatan meningkat dengan pesat. World
University Ranking dengan izin kini meletakkan Universiti Tuanku Abdul Rahman
(UTAR) sebagai universiti kedua terbaik negara hanya di belakang universiti avam
tertua iaitu Universiti Malaya. Manakala QS International University Rankings pada
tahun yang sama meletakkan Universiti UCSI sebagai swasta keenam dan Universiti
Taylor's kelapan. Kedudukan bagi Swinburne University of Technology, International
Medical University, HELP University dan Sunway University antara lain berada dalam
10 teratas di Malaysia.

Tuan Pengerusi, organisasi universiti awam di Malaysia adalah sangat
hierarki dan authoritarian. Kepakaran hanya diiktiraf melalui jawatan dan bukan ilmu.
Ini mewujudkan budaya ‘tuan-pelayan’ dan meritokrasi. Dalam persekitaran
sedemikian, nepotisme mengatasi amalan meritokrasi. Oleh itu, suasana sedemikian
tidak akan menarik perhatian orang yang mempunyai idea baharu dan kreativiti. Ini
adalah salah satu sebab bagi saya adalah prestasi universiti kita tidak sebaik
berbanding dengan universiti swasta.

Jadi, Malaysia kini menyaksikan pembukaan retakan kepada dua falsafah
pengajian tinggi yang berbeza sama sekali. Di satu pihak adalah universiti awam
dengan struktur dan budaya yang dikatakan hanya menghasilkan agenda yang
ditetapkan oleh kerajaan. Di satu pihak lagi sektor pendidikan tinggi swasta yang
terdiri daripada universiti swasta tempatan dan kampus universiti asing Malaysia
yang mengejar meritokrasi.

Ini membuat graduan-graduan daripada universiti swasta lebih mudah
mendapat pekerjaan selepas mereka habis pelajaran mereka. Oleh sebab itu, saya
ingin bertanya Menteri adakah kerajaan berhasrat untuk mereformasikan struktur
universiti avam dan membebaskan pengurusan dan pentadbiran supaya pelantikan
jawatan dan hala tuju berdasarkan keperluan dan merit?

Tuan Pengerusi, lagi satu perkara adalah tunggakan graduan perubatan yang
menunggu jawatan housemanship dengan izin semakin serius. Mereka yang tamat
pengajian tahun lepas terpaksa menunggu sekurang-kurangnya lapan bulan
sebelum diberi jawatan. la adalah cabaran bagi graduan kerana ramai daripada
mereka mempunyai pinjaman pelajaran seperti PTPTN yang dijangka akan mula
dibayar selepas tamat pengajian.

Dengan ljazah Perubatan mereka tidak benar-benar bersedia mengambil
pekerjaan lain dan tidak mahu. Akan tetapi, malangnya ramai daripada mereka
terpaksa memasuki bidang kerja lain buat sementara waktu untuk menyara diri
mereka dalam tempoh menunggu yang panjang ini. Ramai graduan perubatan telah

mengalami tekanan dalam pelbagai peringkat dan harus diberi perhatian serta-
