DR. 13.12.2021 121

Kepala B.64 Butiran 030000 — Hospital Pengajar. Tuan Pengerusi, adakah
peruntukan Belanjawan 2022 yang diperuntukkan kepada hospital pengajar
mencukupi bagi menampung kos pengendalian kes COVID-19 dan juga kes bukan
COVID-19. Tentunya peningkatan peruntukan diperlukan memandangkan pandemik
COVID-19 masih belum pulih sepenuhnya.

Dalam isu yang sama, adakah terdapat cadangan untuk mewujudkan hospital
pengajar kedua di Kelantan pada masa hadapan terutama untuk penduduk di
kawasan Kelantan Selatan yang jaraknya begitu jauh dengan Hospital Universiti
Sains Malaysia (HUSM). Saya cadangkan agar Kuala Krai menjadi pilihan Yang
Berhormat Menteri nanti, insya-Allah.

Tuan Pengerusi, Kepala B.64 Butiran 990100 — Ubat-ubatan Hospital
Pengajar. Juga peruntukan yang sama tidak ada perubahan.

01710

Mohon nyatakan sama ada keperluan perubatan— keperluan peruntukan
ubat-ubatan hospital pengajar mencukupi bagi menampung kos ubat-ubatan yang
semakin meningkat. Adakah dengan kenaikan harga ubat-ubatan yang semakin
tinggi pada hari ini serta keperluan hospital mencukupi untuk tahun hadapan.

Pada Belanjawan 2021, adakah perbelanjaan ubat-ubatan ini mencukupi,
memandangkan negara kita memerlukan peralatan dan ubatan tambahan bagi
menangani pandemik COVID-19 yang melanda.

Tuan Pengerusi, Kepala B.64 Butiran 020000 — Pendidikan Tinggi. Soalan
saya ialah adakah pihak kementerian bercadang mewujudkan sebuah universiti
ataupun IPT ataupun kolej universiti, politeknik ataupun sekurang-kurangnya
mewujudkan cawangan Universiti Malaysia Kelantan di Kuala Krai pada masa
hadapan, memandangkan Kuala Krai masih belum mempunyai pusat pengajian
tinggi, mungkin antara kawasan di Kelantan yang belum mempunyai. Besar harapan
agar sebuah IPT diwujudkan di Kuala Krai untuk memenuhi keperluan dan
permintaan pelajar selain daripada mengimbangi dan meningkatkan sektor ekonomi
kepada penduduk setempat.

Tuan Pengerusi, Butiran 040000 — Pendidikan dan Latihan Teknikal dan
Vokasional (TVET). Isu pengangguran dalam kalangan mahasiswa yang masih
menjadi polemik dan tidak berkesudahan belum menemui jalan penyelesaiannya.
Masalah ini tentunya berpunca daripada kegagalan mengenal pasti keperluan
pasaran pekerjaan untuk masa depan. Persoalan saya ialah bagaimanakah
kebolehpasaran graduan ini diambil kira berdasarkan keperluan semasa dan akan
datang? Bagaimanakah penyelesaian yang terbaik diambil bagi memastikan pelajar

memasuki kursus yang diperlukan, knususnya melalui TVET?
