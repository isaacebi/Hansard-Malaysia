DR. 13.12.2021 128

masyarakat, keperluan macam postbiotic tadi memang kita sudah ada prebiotic,
probiotic. Apa salah kita sambung dengan postbiotic dan juga kita kaitkan dengan
segala kementerian lain yang terlibat dan kita permudahkan untuk paten dan lain-
lain lagi.
21730

Semoga hakikat bahawa para penyelidik ahli sains kita, ahli-ahli akademik
kita adalah penjawat awam. Mereka tertakluk kepada general order, peraturan khas
mereka tidak boleh terlibat dalam perniagaan misalannya. Itu dipermudahkan. Kalau
telah dipermudahkan, saya ucapkan tahniah dan saya harap akan dipermudahkan
lagi supaya tidak berulang produk postbiotic 20 tahun lalu kita kaji, baharu sekarang
dapat kita gunakan. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Kuala Kedah. Seterusnya Yang Berhormat Dungun.

5.30 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh, terima kasih Tuan Pengerusi. Perbahasan di peringkat
Jawatankuasa Kementerian Pengajian Tinggi ini saya hendak mulakan dengan
Butiran 010200 — Pendidikan Tinggi. Di bawah program dua pendidikan tinggi ialah
ada sasaran-sasaran yang disertakan. Saya ingin bertanya, apakah KPT meletakkan
sasaran agar semua universiti di Malaysia mengejar kedudukan universiti masing-
masing di peringkat antarabangsa setiap tahun. Jika ya, apakah pencapaian setakat
ini?

Kedua, di bawah butiran yang sama. Bagaimanakah pemantauan dibuat
kepada institusi pengajian swasta (IPTS) yang dilihat banyak mengambil pelajar-
pelajar antarabangsa, namun berkesudahan menjadi institusi yang berasaskan
keuntungan sahaja dengan mengenakan yuran yang mahal tanpa menjaga kualiti
pendidikan.

Butiran 040000 — Pendidikan dan Latihan Teknikal dan Vokasional (TVET).
Bagaimanakah KPT memberi keutamaan kepada TVET dalam memastikan pelajar-
pelajar dalam bidang ini diberi bantuan berterusan untuk menjadi graduan yang boleh
menyumbang kembali kepada pembangunan negara.

Butiran 050400 — Biasiswa Pendidikan Tinggi. Apakah KPT merancang
menambah peruntukan biasiswa kepada tenaga pengajar akademik di universiti
awam dalam memastikan kualiti pendidikan mereka dapat dipertingkatkan?

Kembali kepada Butiran 010400 — Pembangunan Bakat Kepimpinan
Pendidikan Tinggi (AKEPT). Bagaimana kah penekanan terhadap pembangunan

akhlak di kalangan mahasiswa terus diberi perhatian dalam memastikan mereka
