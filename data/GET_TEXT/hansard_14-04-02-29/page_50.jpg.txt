DR. 13.12.2021 44

Tuan Pengerusi [Dato' Mohd Rashid Hasnon]: Yang Berhormat Bayan
Baru, memang kita maklumkan lima hari bekerja untuk menjawab.

Tuan Sim Tze Tzin [Bayan Baru]: Ini sudah lebih daripada 20 hari sudah.

Puan Hannah Yeoh [Segambut]: Tuan Pengerusi, Tuan Pengerusi. Saya,
saya setuju...

Tuan Wong Hon Wai [Bukit Bendera]: Tuan Pengerusi, kita sudah bahas
tujuh Jawatankuasa tetapi Yang Berhormat Menteri-menteri ingkar dengan perintah
Tuan Pengerusi. Tuan Pengerusi memberitahu mereka, mengarahkan lima hari
tetapi Yang Berhormat Menteri dan Yang Berhormat Timbalan Menteri ingkar dengan
perintah.

Tuan Sim Tze Tzin [Bayan Baru]: Mereka tidak hirau pun lima hari dan
sudah lebih daripada sepuluh hari, dia tidak kisah.

Tuan Wong Hon Wai [Bukit Bendera]: Tidak mengikuti perintah, oleh itu
sila menjalankan tugas, Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang
Berhormat Bukit Bendera dan Yang Berhormat Bayan Baru.

Puan Hannah Yeoh [Segambut]: Tuan Pengerusi, benarkan Segambut
membangkitkan. Saya setuju dengan apa Yang Berhormat Bayan Baru serta Yang
Berhormat Bukit Bendera nyatakan tadi. Di depan saya, saya bahas peringkat Dasar,
peringkat Jawatankuasa, sampai sekarang, jawapan peringkat Dasar pun tidak ada

dan hanya Kementerian Dalam Negeri telah bagi response, kementerian lain tidak

ada.

Tuan Sim Tze Tzin [Bayan Baru]: Setuju dengan Yang Berhormat
Segambut.

Puan Hannah Yeoh [Segambut)]: Ini buktinya. [Sambil menunjukkan kertas
jawapan]

Tuan Pengerusi [Dato’ Mohd Rashid Hasnon]: Baik, terima kasih. Terima
kasih Yang Berhormat Segambut.

Tuan Sim Tze Tzin [Bayan Baru]: Perbahasan peringkat Dasar pun belum
sampai. Tuan Pengerusi, ini kena make sure ini.

Tuan Pengerusi [Dato’ Mohd Rashid Hasnon]: Okey Yang Berhormat
Bayan Baru, kita ambil maklum feedback ini dan kita akan maklumkan kepada Yang

Berhormat Menteri yang berkenaan. Terima kasih.
