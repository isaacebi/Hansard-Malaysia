DR. 13.12.2021 80

kenapa kontrak yang ditandatangani begitu memihak kepada kontraktor dan bukan
kerajaan.

Bagi perkara yang sama, saya juga merujuk kepada Butiran 060000 —
Program Khusus. Jumlah anggaran pada tahun ini adalah sejumlah RM3.7 bilion.
Saya berasa amat terkejut dan kecewa di bawah Butiran Program Khusus ini. Tidak
ada mana-mana peruntukan khusus yang diberikan untuk tujuan membantu murid-
murid dalam PdPR. Langsung satu sen pun tidak ada.

Murid-murid kita sekarang menghadapi beban dan tekanan yang besar dalam
pembelajaran atas talian. Ada keluarga yang mempunyai empat orang anak dalam
sekolah terpaksa berkongsi satu tablet ataupun telefon bimbit demi menyertai online
secara giliran. Ada yang terpaksa berhenti pembelajaran buat seketika waktu kerana
tidak mempunyai kemudahan internet di rumah.

Saya menyeru supaya KPM memahami keadaan dan kesengsaraan keluarga
berpendapatan rendah dan bukan sentiasa sahaja berada dalam retorik bahawa
pencapaian prestasi peperiksaan adalah lebih baik dalam masa pandemik atau
peratusan keciciran sekolah adalah rendah. Sesiapa yang berfikiran waras tidak
akan percaya terhadap retorik ini.

Pada pembentangan belanjawan tahun lepas, telah pun diumumkan
pemberian 150,000 komputer riba kepada anak-anak sekolah. Namun, pemberian
ini adalah tidak transparent, tidak ada satu guide line pun. Sampai bulan September
yang lepas, hanya 130,000 sahaja yang diedarkan. Saya mencadangkan supaya
suatu peruntukan khusus diberikan kepada KPM dalam perkara ini untuk
memastikan tiada keluarga yang tertinggal, tiada anak-anak murid yang tercicir
dalam PdPR. Pemberian /aptop atau gajet, kemudahan internet adalah amat perlu
dan wajib. Ini adalah tanggungjawab kerajaan. Dengan itu, sekian daripada saya.
Terima kasih.

Tuan Pengerusi [Dato’ Sri Azalina Othman Said]: Yang Berhormat Parit.

3.15 ptg.

Dato’ Mohd Nizar bin Haji Zakaria ([Parit]: Assalamualaikum
warahmatullahi wabarakatuh. Salam sejahtera. Terima kasih Tuan Pengerusi. Saya
terus ke Butiran 010400 — Pengurusan Sumber Manusia. Menerusi butiran ini, saya
mendapati kementerian telah memperuntukkan sejumlah RM137.56 juta pada tahun
2022. Kita sekali lagi digemparkan dengan kes buli pelajar asrama.

Saya yakin dan percaya mungkin ada lagi kes buli pelajar asrama yang
berlaku, namun tidak mendapat perhatian media ataupun masyarakat umum. Saya

merasakan guru sendiri telah memegang tanggungjawab yang besar untuk mendidik
