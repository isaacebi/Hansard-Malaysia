DR. 13.12.2021 79

keupayaan sekolah untuk melaksanakan pengajaran atas talian iaitu virual learning
adalah amat penting untuk memastikan pembelajaran murid-murid tidak terjejas
dalam tempoh pandemik ini.

Sebenarnya pada tahun 2011, negara kita sepatutnya telah tersedia dengan
pengajaran dan pembelajaran di rumah. Projek 1BestariNet telah pun dimulakan
pada tahun 2011 dengan objektif untuk melengkapkan sebanyak 10 juta buah
sekolah di Malaysia dengan akses internet berkelajuan tinggi 4G dan akan menjadi
pelantar pembelajaran maya yang membolehkan pengajaran dan pembelajaran
melalui satu virtual learning environment, dengan izin yang boleh diakses pada bila-
bila masa di sekolah atau mana-mana juga, anytime and anywhere learning, dengan
izin. Satu projek yang sekiranya berjaya, sudah tentu akan membantu dalam
mencapai matlamat PdPR yang kita hadapi sekarang.

01510

Namun projek yang telah menelan suatu peruntukan sebanyak RM2.7 bilion
ini telah gagal dan tidak dapat memenuhi objektif projek. Ini menyebabkan sistem
1BestariNet langsung tidak berguna dan tidak berfungsi apabila negara kita
memerlukan perkhidmatannya. Projek ini memberikan kemudahan internet kepada
murid-murid sekolah semasa PdPR? Tidak ada. Projek ini menyediakan modul yang
tersedia untuk tujuan pengajaran? Tidak ada, yang diguna pakai oleh KPM sekarang
apa itu? Zoom dan Google Classroom, itu percuma.

Apa yang terjadi dengan perbelanjaan kita sebanyak RM2.71 bilion dalam
projek 1BestariNet? Bayangkan sekiranya projek ini betul-betul mencapai objektifnya
dan bukan objektif yang hanya memihak kepada pihak kontraktor, betapa jauh
sekolah-sekolah dan murid-murid akan memanfaatkannya, khasnya dalam era
pandemik ini. Apa yang kita nampak sekarang dalam projek 1BestariNet adalah
sekadar menara-menara yang didirikan di atas tapak-tapak sekolah yang mana
liputan komunikasinya adalah bertujuan untuk komersial kontraktor semata-mata.

Cuba tanya, berapa sekolah dalam negara yang bermanfaat dengan liputan
tersebut? Saya percaya tidak. Saya juga diberitahu bahawa pada tahun 2019 berlaku
insiden yang mana KPM telah pun mengarahkan untuk memotong elektrik yang
disambung kepada menara-menara komunikasi tersebut. Tidak sampai beberapa
hari, ada arahan pula daripada tidak tahu siapa yang begitu berpengaruh untuk
menyambung kembali. Siapa sebenarnya yang begitu berpengaruh dalam menjamin
kepentingan kontraktor dipelihara dan bukannya sekolah-sekolah dan murid-murid.

Projek ini bermula pada tahun 2011 dan telah beroperasi tidak lama
kemudian. Yang Berhormat Menteri Pendidikan pada ketika itu iaitu Yang Berhormat

Pagoh perlu memberikan satu penjelasan juga terhadap desas-desus kontrak iaitu
