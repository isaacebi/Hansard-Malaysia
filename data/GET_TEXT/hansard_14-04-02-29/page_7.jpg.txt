DR. 13.12.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Isnin, 13 Disember 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Shaharizukirnain bin Abd Kadir [Setiu] minta Menteri Sains,
Teknologi dan Inovasi menyatakan perancangan kementerian untuk membantu
pembangunan industri angkasa negara dan seterusnya menarik pelaburan dari luar
agar terlibat dalam sektor angkasa negara bagi melengkapkan ekosistem angkasa
negara.

Timbalan Menteri Sains, Teknologi dan Inovasi [Datuk Haji Ahmad
Amzad bin Mohamed @ Hashim]: Assalamualaikum warahmatullahi wabarakatuh.
Tuan Yang di-Pertua, terima kasih kepada Ahli Yang Berhormat Setiu atas soalan
yang dikemukakan. Untuk makluman Ahli Yang Berhormat, di dalam membangunkan
industri angkasa negara, kerajaan menerusi MOSTI sedang membangunkan satu
rangka tindakan sektor angkasa yang komprehensif iaitu Malaysia Space Exploration
2030.

Rangka tindakan ini menggariskan strategi untuk tempoh 10 tahun bagi
memacu pertumbuhan sektor angkasa negara dan mewujudkan ekosistem angkasa
negara yang mampan. Hal ini selaras dengan pelaksanaan Dasar Angkasa Negara
2030 khususnya teras keempat iaitu menyumbang kepada ekonomi dan
kesejahteraan negara.

Untuk makluman Yang Berhormat, terdapat empat inisiatif utama yang
sedang dirancang dan akan dilaksanakan di bawah Malaysia Space-X 2030 iaitu
inisiatif pertama Program Pembangunan Satelit Penderiaan Jarak Jauh. Program ini
akan dilaksanakan melalui kaedah public-private partnership dengan izin. la
bertujuan untuk mewujudkan peluang kerjasama strategik antara kerajaan dan
industri tempatan dalam pembangunan teknologi satelit buatan tempatan. Program

ini berpotensi untuk meningkatkan pertumbuhan industri pembuatan komponen
