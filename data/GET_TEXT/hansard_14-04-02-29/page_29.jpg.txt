DR. 13.12.2021 23

daripada secara runcit, saya membuat libat urus itu, tetapi pandangan Yang
Berhormat itu akan diambil kira dan diharapkan ia tidak lagi setinggi dahulu semua
permohonan ini sebab COVID-19 sekarang semakin dikawal dan hampir rendah,
semakin rendah setiap hari. Jadi, mungkin cadangan-cadangan itu saya akan
bawakan sekarang dan libat urus ini kita boleh buat bukan hanya secara fizikal tetapi
saya online dengan semua Yang Berhormat. Terima kasih.

Tuan Ahmad Fahmi bin Mohamed Fadzil [Lembah Pantai]: Lembah
Pantai.

Tuan Yang di-Pertua: Ringkas Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih.
Yang Berhormat Timbalan Menteri, saya ada dapat beberapa permohonan dari bulan
Ogos, mereka sudah mohon tetapi nampak macam very opaque sistem itu. Adakah
Yang Berhormat Timbalan Menteri boleh membantu kami memahami dari time dia
masukkan sehingga diluluskan, apakah jangka masa itu?

Apakah yang melewatkan dan apa yang kami boleh bantu untuk boleh
mempercepatkan? Sebab ramai saya risau mereka dapat permohonan tetapi mereka
lepaskan sebab dia langsung tidak tahu macam mana hendak check. Malah ada—
saya memohon maaf Yang Berhormat Timbalan Menteri ada yang saya sampaikan
kepada PTTK, tetapi tidak berbalas juga. Terima kasih.

Datuk Mastura binti Tan Sri Dato’ Mohd Yazid: Saya minta maaf mengenai
permohonan kepada PTTK. Setakat ini Yang Berhormat seorang sahaja yang tidak
lepas permohonan tersebut. Sebenarnya kalau permohonan itu dibuat— sebulan
selepas itu Yang Berhormat sebenarnya. Kalau semenjak Ogos, maknanya syarat
itu tidak ditepati. Akan tetapi Yang Berhormat tolong terus dengan saya selepas ini,
saya akan tengok terus. Terima kasih. Maaf bagi pihak pejabat saya dan juga
NADMA. Terima kasih.

10. Dato’ Haji Mahfuz bin Haji Omar [Pokok Sena] minta Menteri Perusahaan
Perladangan dan Komoditi menyatakan:

(a) berapa harga yang dimuktamadkan dalam pajakan tanah
milik Lembaga Getah Malaysia Lot 20913 seksyen 88 Jalan
Ampang kepada Al Noor Foundation dari Turki; dan

(b) berapa harga yang dimuktamadkan dalam cadangan
penjualan tanah milik LGM lot no 20012 dan geran
bernombor 79145 kepada syarikat EUROWHITE.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua, terima kasih Yang Berhormat.

Tawaran pajakan tanah lot 20913 seksyen 88 Jalan Ampang tidak dimuktamadkan.
