DR. 13.12.2021 52

pelajar dan apakah kerajaan menyediakan peruntukan yang khusus_ untuk
mendapatkan jurulatih profesional untuk melatih pelajar-pelajar yang berbakat dalam
sukan supaya akan muncul jaguh sukan negara.

Saya ingin menyentuh Butiran P.63 khususnya Butiran 02000. Saya
mengalu-alukan langkah kerajaan menyediakan peruntukan sebanyak RM450 juta
kepada pelajar bagi membekalkan tablet kepada pelajar daripada keluarga B40
melalui Program Siswa Keluarga Malaysia. Saya mohon agar kerajaan menyediakan
peruntukan bagi membekalkan peranti seperti tablet kepada pelajar menengah
khususnya pelajar Tingkatan 3, 4 dan 5 terutama golongan B40 yang mempunyai
bilangan adik-beradik yang ramai.

Akhirnya saya ingin menyentuh Maksud Pembangunan P.63, Butiran 03504
— Ubahsuai Naik Taraf Sokongan Pendidikan yang mendapat peruntukan sebanyak
RM1.3 bilion. Saya ingin membangkitkan keperluan menaik taraf bilik-bilik guru
supaya kondusif kepada guru. Ini termasuklah menyediakan komputer yang
mencukupi untuk guru-guru, bilik-bilik guru juga sewajarnya dipasang penyaman
udara dan lain-lain kemudahan yang diperlukan. Sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang
Berhormat Sabak Bernam. Seterusnya saya menjemput Yang Berhormat Putatan.

Sila Yang Berhormat Putatan.

12.15 tgh.

Tuan Awang Husaini bin Sahari [Putatan]: Terima kasih Tuan Pengerusi.
Kemajuan sebuah negara itu bukan sahaja dilihat daripada segi kemantapan
ekonomi dan juga politiknya tetapi pembangunan kemajuan di dalam pendidikan
adalah satu indikator yang amat penting untuk dilihat.

Saya menyentuh Butiran 020100 — Dasar Pendidikan iaitu saya ingin
menyentuh tentang Dasar Pendidikan Malaysia yang membawa Malaysia di persada
antarabangsa. Taraf pendidikan Malaysia di persada antarabangsa dinilai oleh
Program International Student Assessment (PISA) yang di bawah kelolaan
Organization for Economic Co-operation and Development (OECD). Kita telah turut
serta dalam program ini sebanyak empat kali dan keempat-empat program yang kita
ikuti itu, pencapaian pelajar-pelajar Malaysia di dalam literasi matematik adalah tidak
memberangsangkan.

Contohnya pada tahun 2012, kedudukan kita adalah ke-50 daripada 65 buah
negara daripada seluruh dunia. Pada tahun 2018, tahap literasi Matematik pelajar-
pelajar kita pula adalah pada tangga 47 daripada 78 buah negara. Jadi, di dalam

belanjawan yang dibentangkan baru-baru ini, Putatan ingin tahu apakah
