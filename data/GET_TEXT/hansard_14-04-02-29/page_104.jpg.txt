DR. 13.12.2021 98

akan susun dan melihat priority list kita untuk membolehkan kita mengambil satu titik
yang seimbang di antara untuk menyelesaikan perkara-perkara yang berkaitan
dengan sekolah pada masa yang sama juga berkaitan dengan institusi.

Yang Berhormat Putatan juga menyentuh tentang SBP di negeri Sabah. Ya,
betul Yang Berhormat Putatan kita ada dua SBP di negeri Sabah iaitu Sekolah
Menengah Sains Sabah dan juga Sekolah Menengah Sains Lahad Datu. Untuk
makluman Ahli Yang Berhormat, kapasiti Sekolah Menengah Sains Sabah pada
waktu ini adalah 92 peratus dan kapasiti Sekolah Menengah Sains Lahad Datu pada
waktu ini adalah 81.8 peratus. Buat masa ini masih ada kapasiti di sekolah-sekolah
ini dan seperti mana saya sebutkan tadi di sekolah-sekolah lain kita akan terus
memantau untuk memastikan supaya perkara ini akan terus diberi perhatian.

Yang Berhormat Putatan juga menyentuh mengenai SMK Lok Kawi. Di SMK
Lok Kawi memang pembayarannya telah dibuat tetapi proses keseluruhan masih
belum selesai. Selagi proses keseluruhan itu masih belum selesai kita tidak dapat
memohon di bawah RP dan insya-Allah kita akan selesaikan perkara ini segera dan
kita akan mohon dalam RP selepas selesainya urusan-urusan berkaitan dengan
tanah.

Yang Berhormat Jerantut ada di sini? Yang Berhormat Jerantut menyentuh
tentang pendidikan yang berkaitan dengan keciciran dan ramai Ahli-ahli Yang
Berhormat yang lain menyentuh perkara yang sama berkaitan dengan keciciran.
Seperti mana yang Ahli-ahli Yang Berhormat sedia maklum, dalam tempoh yang
sukar ini di mana kita melaksanakan PdPR, yang mana anak kita ini tidak semua
mempunyai akses kepada internet dan tidak semua mempunyai akses kepada
peranti. Sebab itu di peringkat kementerian kita cukup mengambil serius dan kita
berdasarkan data-data yang ada khususnya murid yang tidak pernah berhubung
dengan sekolah. Ini data yang kita sedang kemas kini sepanjang tempoh sekolah
dibuat PdPR dan sepanjang tempoh sekolah dibuka. Sekolah baru sahaja tutup, kita
sedang mengemas kini data murid-murid yang langsung tidak berhubung dengan
sekolah dalam tempoh tersebut. Pihak PPD dan JPN khususnya telah turun ke
bawah untuk mengenal pasti murid-murid ini apakah keberadaan mereka dan kita
dapati ramai juga murid-murid yang berpindah tempat tinggal yang tidak
dimaklumkan oleh pihak sekolah dan kita sedang usahakan supaya perkara ini dapat
diselesaikan kerana kita dapat trace, kita dapat menjejaki anak-anak ini bagi
memastikan kita dapat bantu mereka, kembalikan mereka dan rapatkan mereka
kepada sistem pendidikan yang sedia ada.

Ahli Yang Berhormat Jerantut juga menyentuh tentang isu beg berat di
sekolah. Ini merupakan antara perkara yang turut disentuh oleh Ahli-ahli Yang

Berhormat lain. Seperti mana yang kita maklum bahawa perkara berkaitan dengan
