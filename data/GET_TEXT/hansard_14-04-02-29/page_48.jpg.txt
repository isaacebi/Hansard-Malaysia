DR. 13.12.2021 42

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Jelutong. Kami ambil maklum apa permintaan daripada Yang Berhormat
Jelutong dan kita akan maklumkan.

Tuan Sanisvara Nethaji Rayer a/l Rajaji [Jelutong]: Masalahnya Tuan
Pengerusi, kita akan bersidang hanya dua tiga hari lagi. Jadi, saya mohon kalau
boleh, perkara ini diberi perhatian dan satu maklum balas diberikan. Kita juga tahu
bahawa apabila kenyataan dibuat dalam Dewan yang mulia ini, tiba-tiba kenyataan
itu tidak dipegang— Saya akan beri contoh dalam isu feri Pulau Pinang. Yang
Berhormat Menteri Kewangan sekarang telah memberi aku janji kepada mantan
Yang Berhormat Menteri Kewangan, Yang Berhormat Bagan bahawa perkhidmatan
feri akan diteruskan.

01150

Namun demikian, perkhidmatan feri tidak diteruskan dan telah dibatalkan. Ini
menyebabkan kerisauan kepada saya.

Tuan Pengerusi [Dato' Mohd Rashid Hasnon]: Terima kasih Yang
Berhormat Jelutong. Faham dan baik.

Tuan Sanisvara Nethaji Rayer a/l Rajaji [Jelutong]: Terima kasih.

Tuan Pengerusi [Dato' Mohd Rashid Hasnon]: Saya tidak mahu
memanjangkan masa...

Tuan Karupaiya a/l Mutusami [Padang Serai]: Tuan Pengerusi, berkaitan
dengan Thaipusam lagi. Oleh sebab kena beritahu awal sebab kaum India yang
beragama Hindu itu akan berpuasa sebulan ataupun 40 hari, kena beritahu awal. Ini
kavadi-kavadi semua bukan tangkap basah punya, kena panjangkan ia punya masa
untuk ini. Terima kasih.

Tuan Pengerusi [Dato' Mohd Rashid Hasnon]: Terima kasih Yang
Berhormat Jelutong dan Yang Berhormat Padang Serai.

Tuan Sanisvara Nethaji Rayer a/l Rajaji [Jelutong]: Tuan Pengerusi, saya
minta maaf, saya minta maaf. Saya tidak mahu isu ini dipolitikkan dan saya tidak
mahu mana-mana parti, terutamanya MIC, menjadi hero. Terima kasih.

Tuan Pengerusi [Dato' Mohd Rashid Hasnon]: Terima kasih Yang
Berhormat Jelutong dan Yang Berhormat Padang Serai.

Tuan Sim Tze Tzin [Bayan Baru]: Tuan Pengerusi, peraturan mesyuarat.
Tuan Pengerusi, saya ingin bangkitkan Peraturan Mesyuarat 11, di mana Ketua atau
Timbalan Ketua Majlis boleh mengubah tarikh-tarikh yang ditetapkan iaitu
persidangan Majlis dari semasa ke semasa. Tuan Pengerusi, minggu lalu atau dua
tiga minggu lalu, Yang Berhormat Menteri Undang-undang, Yang Berhormat
Santubong pernah membangkitkan isu bahawa sidang Parlimen akan dilanjutkan

dua hari lagi iaitu mungkin akan dilanjutkan sehingga 21 Disember 2021. Saya ingin
