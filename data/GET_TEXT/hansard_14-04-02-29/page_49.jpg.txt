DR. 13.12.2021 43

bertanya, apakah keputusan Tuan Pengerusi tentang perlanjutan ini? Kita tahu
bahawa Menteri-menteri atau Perikatan Nasional mungkin mereka sedang dalam
holiday mood tetapi ada banyak isu lagi rakyat yang perlu dibincangkan.

Oleh kerana kita tahu bahawa sidang Parlimen yang akan datang adalah tiga
bulan daripada sekarang. Sekarang rakyat susah dengan kenaikan harga barang,
kita mahu bahawa Parlimen ini menjadi medan forum yang terbaik untuk
membangkitkan isu dan bagaimana kerajaan untuk berusaha untuk mengawal harga
barang dan juga pelbagai masalah COVID-19, omicron dan sebagainya.

Tuan Pengrusi [Dato' Mohd Rashid Hasnon]: Baik, terima kasih Yang
Berhormat Bayan Baru.

Tuan Sim Tze Tzin [Bayan Baru]: Jadi, saya rasa bahawa ada keperluan
untuk kita lanjutkan sidang Dewan ini supaya isu-isu rakyat ini dibangkitkan dan
dibahaskan. Saya mohon ini, janganlah hendak cepat-cepat pergi holiday. Isu rakyat
pertama, rakyat didahulukan, ini Barisan Nasional/Perikatan Nasional kata tetapi kita
mahu bahawa isu ini dibahaskan di dalam Parlimen.

Tuan Pengerusi [Dato' Mohd Rashid Hasnon]: Terima kasih Yang
Berhormat Bayan Baru. Yang Berhormat, kita akan dapatkan maklumat ini daripada
Yang Berhormat Menteri, Yang Berhormat Santubong. So, we will get back to him,
dengan izin.

Tuan Wong Hon Wai [Bukit Bendera]: Tuan Pengerusi, begitu banyak rang
undang-undang yang dibentangkan di atas meja kita perlu diselesaikan. Oleh itu,
saya sokong cadangan Yang Berhormat Bayan Baru.

Tuan Pengerusi [Dato' Mohd Rashid Hasnon]: Terima kasih. Saya telah
jawab tadi, kita akan tunggu Yang Berhormat Menteri...

Tuan Sim Tze Tzin [Bayan Baru]: Tuan Pengerusi, satu lagi isu ialah
jawapan daripada Yang Berhormat Menteri, jawapan bertulis. Saya bangkitkan
banyak isu dalam perdebatan Rang Undang-undang Perbekalan dan juga bajet,
terutamanya dalam Kementerian Pertanian dan juga KPDNHEP yang
membangkitkan tentang isu harga naik, kesusahan petani, nelayan dan penternak,
isu kenaikan kos baja dan sebagainya.

Kita masa perbahasan, penggulungan Yang Berhormat Menteri 30 minit
sahaja dan semuanya hendak bagi jawapan bertulis. Akan tetapi sampai sekarang
sudah daripada peringkat Dasar, sampai ke peringkat Jawatankuasa, sampai sudah
penghujung Parlimen, hari ini adalah last day dalam isu bajet, hendak undi sudah.
Akan tetapi jawapan bertulis masih belum sampai. Saya- / hold the Minister's
accountable dan tolonglah Tuan Pengerusi, kena push sedikit. Oleh sebab selalunya

janji, masa katakan akan bagi jawapan bertulis tetapi sampai sekarang tidak ada.
