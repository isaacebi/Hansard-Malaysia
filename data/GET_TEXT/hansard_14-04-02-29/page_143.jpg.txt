DR. 13.12.2021 137

pengajian yang ditawarkan adalah kursus yang tidak penting dan sukar untuk
graduan ini dipasarkan di dalam industri.

Oleh yang demikian, saya mencadangkan agar pihak kementerian hanya
memfokuskan kepada subjek yang perlu dan menepati kehendak kursus yang
ditawarkan. Apa yang penting adalah subjek teras yang menjurus kepada kursus
pengajian yang diambil. Ini menepati kehendak pemain industri. Lantaran daripada
itu, tempoh pengajian mahasiswa dapat dikurangkan dan kos pengajian juga dapat
dijimatkan.

Tuan Pengerusi, seterusnya saya ingin menyentuh kepada Butiran 040100 —
Pendidikan Politeknik dan Kolej Komuniti. Pendidikan dan latihan teknikal dan
vokasional atau TVET adalah proses pendidikan dan latihan yang mempunyai hala
tuju pekerjaan dengan penekanan utama terhadap amalan industri. la bertujuan
untuk menghasilkan tenaga kerja yang kompeten dalam bidang tertentu yang
merangkumi komponen praktikal, kKemahiran psikomotor dan pendedahan kepada
latihan industri. Mereka daripada lepasan SPM yang lulus berpeluang untuk
melanjutkan pelajaran sama ada dalam bidang sijil ataupun diploma dalam program
TVET yang berkemahiran tinggi. Institusi yang menawarkan TVET ini adalah seperti
politeknik, kolej komuniti dan kolej vokasional.

Jika dilihat pada ketiga-tiga institusi TVET ini, kesemuanya berorientasikan
pada hala tuju dan matlamat yang sama iaitu menyediakan keperluan latihan dan
kemahiran kepada semua peringkat dan memberi peluang pendidikan kepada
lepasan menengah melanjutkan pendidikan ke peringkat yang lebih tinggi sebelum
ke pasaran tenaga kerja.

1800

Namun persoalan saya, apakah yang membezakan ketiga-tiga institusi ini?
Mengapa cabang TVET ini perlu diasingkan mengikut institusi yang berbeza di
samping menempatkan semua di bawah satu institusi.

Saya bersependapat apabila institusi politeknik dan kolej komuniti ini
ditempatkan di bawah Kementerian Pengajian Tinggi (KPT), namun apakah rasional
kolej vokasional pula ditempatkan di bawah Kementerian Pendidikan Malaysia
(KPM) sedangkan kolej vokasional juga berorientasikan pendidikan dan latihan
teknikal.

Saya juga ingin tahu keberhasilan inisiatif TVET di dalam kebolehpasaran
mereka di dalam industri dan statistik graduan TVET yang menganggur serta apakah
puncanya. Saya juga ingin tahu sama ada pihak kementerian dapat menyemak
semula modul semasa TVET agar ia sentiasa memenuhi kehendak industri selari

dengan Revolusi Industri 4.0.
