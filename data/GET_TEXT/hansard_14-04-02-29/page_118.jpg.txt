DR. 13.12.2021 112

Butiran 050400 — Biasiswa Pengajian Tinggi, yang telah dikurangkan
daripada RM161.5 juta kepada RM150 juta. Berapa jumlah biasiswa yang
diperuntukkan dalam peringkat sarjana dan juga doktor falsafah? Saya ingin tahu
secara terperinci berapa ramai pelajar yang telah diberikan biasiswa tetapi tidak
menghabiskan pengajiannya? Apakah tindakan kerajaan dan berapa ramainya yang
telah dikenakan tindakan terhadap pelajar yang tidak menghabiskan pengajiannya?
Bidang apakah yang menjadi fokus atau keutamaan kerajaan untuk diberikan
biasiswa dan negara menjadi yang menjadi pilihan pelajar? Apakah insentif kerajaan
apabila pelajar dapa menghabiskan pelajaran mereka mengikut jadual yang
ditetapkan dan mendapat pencapaian yang cemerlang?

Butiran 04800 — Kolej Komuniti, yang telah banyak dibincangkan oleh Abhli
Dewan sebelumnya iaitu ditambah peruntukan RM48 juta kepada RM80.5 juta.
Apakah bidang yang menjadi pilihan pelajar ketika mengikut pengajian kolej
komuniti? Sejauh manakah pencapaian kebolehpasaran pelajar keluaran kolej
komuniti? Apakah kerajaan mempunyai bank data pelajar yang berjaya dalam
kerjaya mereka? Apakah ada bidang pengajian ataupun kursus yang tidak mendapat
sambutan? Apakah tindakan kerajaan yang telah kementerian lakukan terhadap
kursus yang tidak mendapat sambutan? Sejauh mana kementerian mempunyai
maklumat terperinci penglibatan graduan kolej komuniti ini dengan keusahawanan?

Seterusnya, Butiran 05011 - Penyelidikan Fundamental. Ditambah
peruntukan daripada RM221 juta kepada RM294 juta. Apakah yang menjadi fokus
kementerian berkaitan dengan penyelidikan ini? Apakah kerajaan telah
memperuntukkan jumlah peruntukan setiap universiti? Berapa jumlah penyelidikan
FRGS yang telah dihasilkan pada tahun 2020 dan 2021? Berapa banyak yang telah
dipatenkan? Apakah contoh secara terperinci seperti dasar ataupun pembangunan
yang kerajaan telah guna pakai hasil daripada cadangan penyelidikan yang
dilakukan oleh universiti-universiti awam ataupun universiti swasta ataupun
penyelidikan yang dilakukan itu hanya sekadar exercise academic untuk memenuhi
syarat kenaikan pangkat kakitangan akademik di universiti-universiti yang ada di
negara kita ini? Terima kasih, Tuan Pengerusi.

Tuan Pengerusi: Terima kasih, Yang Berhormat Tampin. Sekarang giliran

Yang Berhormat Tebrau, silakan.

4.44 ptg.

Tuan Steven Choong Shiau Yoon [Tebrau]: Terima kasih, Tuan Pengerusi.
Butiran yang saya ingin sentuhkan adalah Butiran 020000 — Pendidikan Tinggi.
Menurut laporan Asia Sentinel pada 9 September 2019 bertajuk ‘Malaysia’s Public

University is Falling Behind’ dengan izin .
