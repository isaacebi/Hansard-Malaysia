DR. 13.12.2021 148

tarikh SSPN. Setakat November, RM297 juta dan setakat Januari hingga November,
RM2.1 bilion dan target kutipan untuk tahun 2022 pula adalah RM2.5 bilion.
Anggaran kutipan bagi tempoh diskaun yang telah diumumkan oleh Yang Berhormat
Menteri Kewangan daripada November 2021 hingga April 2022 adalah sebanyak
RM2 bilion.

Untuk makluman Dewan juga, semua peminjam PTPTN diwajibkan untuk
membuka akaun SSPN dan langkah menarik minat untuk menyimpan dalam SSPN
ini kita di peringkat PTPTN telah mengadakan kerjasama. Antara kerjasama yang
telah dilaksanakan adalah dengan kerajaan negeri melalui insentif kelahiran bayi
baharu dan sebanyak tujuh negeri telah PTPTN buat perbincangan iaitu negeri
Perak, Terengganu, Melaka, Johor, Kedah, Sabah dan terakhir adalah di Selangor.

Yang Berhormat Tumpat juga ada bertanya mengenai jumlah biasiswa yang
ditawarkan termasuk doktor falsafah. Penawaran biasiswa di peringkat PhD
dilaksanakan melalui Program SLAB dan Program SLAI dan Hadiah Latihan
Persekutuan serta MyBrainSc. Jumlah biasiswa ditawarkan di peringkat PhD dari
tahun 2015 hingga tahun 2021 adalah seramai jumlah penerima biasiswa adalah
seramai 7,765 orang dan bidang pengajian adalah pelbagai meliputi sastera,
ekonomi, perubatan, kesihatan, sains tulen dan kejuruteraan dan sebanyak 200
kuota diperuntukkan bagi HLP setiap tahun.

Mengenai Jawatankuasa Saringan Awal Silibus. Universiti awam melalui
Mesyuarat Saringan Awal yang mana panelnya terdiri daripada TalentCorp, Ilmiah,
MIDA, JPA, MDEC, MQA dan badan profesional memastikan program yang dipohon
adalah memenuhi keperluan industri dalam negara dan critical occupation list di
ambil kira dalam permohonan bantuan baharu dan semakan semula program yang
diadakan secara berkala bagi tempoh tiga tahun.

Inisiatif EXCEL pula ada empat teras utama iaitu Industry Driven Experiential
Learning (IDEAL), Community Resilience Experiential Learning (CARE), Research
Infused Experiential Learning (REAL) dan Personalised Experiential Learning
(POISE).

Yang Berhormat Batu Gajah juga ada bertanya mengenai IPTS yang “gulung
tikar’. Untuk makluman Yang Berhormat Batu Gajah, dia ada membangkitkan
mengenai jangkaan sebanyak 10 peratus. Untuk makluman Yang Berhormat,
kementerian telah melaksanakan pelbagai inisiatif untuk memastikan IPTS terus
berdaya saing seterusnya dapat mengatasi isu IPTS yang ditutup pada tahun yang
mendatang. Antara inisiatif yang dilaksanakan oleh kementerian adalah dengan
menubuhkan satu jawatankuasa pemudah cara IPTS ini sebagai satu industri yang
dinamakan PEMUDAH IPTS. la adalah terdiri daripada pegawai kementerian,

government bodies dan juga pihak-pihak industri.
