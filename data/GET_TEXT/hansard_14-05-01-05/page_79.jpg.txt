DR. 7.3.2022 73

menekankan dan mengulangi lagi bahawa kita perlu buat pembangunan yang
mampan, yang kita kata yang boleh kita kata untuk semua lapisan masyarakat
seperti yang dititahkan oleh Duli Yang Maha Mulia Seri Paduka Baginda Yang di-
Pertuan Agong.

Justeru, Tuan Yang di-Pertua, saya berpendapat dan saya menyeru kepada
kerajaan supaya dapat meluluskan satu rancangan pembangunan khas ataupun
satu Rolling Plan Khas sebagai tambah nilai kepada Rancangan Malaysia Kedua
Belas ini yang khusus menangani ataupun yang khusus untuk menyelesaikan
masalah-masalah pembangunan yang kurang di kawasan-kawasan luar bandar
seperti Baram.

Sudah dinyatakan oleh kita yang dalam Dewan ini bahawa kemudahan-
kemudahan seperti jalan raya, kemudahan sekolah, klinik, bekalan  elektrik,
kemudahan-kemudahan yang laink, perlu ditingkatkan dan perlu dan wajib menjadi
tanggungjawab kita bersama agar seperti yang dititahkan oleh Tuanku bahawa kita
memerlukan kestabilan ataupun perpaduan negara di negara kita ini.

Jadi, saya percaya dengan penubuhan Jawatankuasa Khas ini ataupun
dengan Rolling Plan Khas ini, untuk menambah nilai untuk Rancangan-rancangan
Malaysia, kita akan menjadi lebih fokus, lebih tertumpu untuk menangani masalah-
masalah kemudahan asas ini di kawasan-kawasan pedalaman seperti Baram dan
Hulu Rajang ini.

Oleh yang demikian, saya sangat setuju dan ini pun memang berulang-ulang
kali kita sebut bahawa pembangunan di kawasan ataupun di wilayah Sarawak dan
Sabah perlu ditangani dengan segera dan satu tindakan unprecedented move perlu
diambil.

01510

Tuan Yang di-Pertua, satu lagi isu yang sering kita sebut-sebut ataupun yang
selalu disebut oleh rakyat kita di kawasan pedalaman ialah berkenaan dengan
tempoh pelaksanaan projek ini yang memakan masa hampir satu dekad pun ada.
Saya ambil contoh beberapa projek di kawasan saya. Ini bukanlah projek yang
berbilion, yang berjuta-juta ringgit, bahkan juga yang berpuluh-puluh ataupun beratus
ribu sahaja. Akan tetapi ia memakan masa yang begitu lama untuk dilaksanakan.

Kita juga sering dimaklumkan alasan yang kita terima semasa dua tahun yang
lepas, COVID, COVID, COVID. Akan tetapi di sebalik itu kita juga dengar bahawa
ada juga alasan yang mengatakan masalah kontraktor, masalah cuaca tetapi ada
juga yang mengatakan bahawa satu daripada faktor yang menyebabkan kelambatan
ini adalah oleh sebab penyediaan spesifikasi projek yang memakan masa yang lama.

Justeru, saya berpandangan dan menyeru kepada pihak-pihak dan agensi-

agensi kerajaan yang melaksanakan projek ini supaya think outside of the box
