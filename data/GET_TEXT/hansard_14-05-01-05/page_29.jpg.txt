DR. 7.3.2022 23

bulanan dan lawatan pemeriksaan dan pengauditan projek. Kementerian Kerja Raya
akan sentiasa komited untuk memastikan projek-projek pembangunan ini yang
diluluskan hendaklah disiapkan mengikut perancangan yang telah ditetapkan.
Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Timbalan Menteri. Sila Yang Berhormat Beaufort soalan tambahan pertama.

Datuk Seri Panglima Hajah Azizah Binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua dan terima kasih Yang
Berhormat Timbalan Menteri. Akan tetapi, saya memerhatikan walaupun dikatakan
tadi pemantauan dilaksanakan tetapi saya memerhatikan bahawa Projek Pan
Borneo ini daripada Kota Kinabalu menuju ke Beaufort, menuju ke Sipitang, masih
lagi lewat dan bermasalah. Dalam perjalanan saya ke Sipitang baru-baru ini, saya
dapati bahawa amat teruk sekali keadaan di sana, jalan yang sedia adapun rosak
binasa dan Projek Pan Borneo pun macam tidak bergerak sahaja. Jadi, saya ingin
tahu Yang Berhormat apakan tindakan yang dibuat bagi memastikan projek ini betul-
betul dilaksanakan mengikut masa dan dapat memberikan manfaat kepada
pengguna di negeri Sabah.

Saya juga ingin tahu dalam projek-projek yang disebutkan tadi ini diluluskan
dan sedang dilaksanakan atau akan di tender ini, berapakah yang terdapat di
kawasan Parlimen Beaufort iaitu di daerah Beaufort dan daerah Kuala Penyu?
Apakah status projek-projek tersebut pada masa ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Beaufort, sila Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat Beaufort. Bagi
Lebuh raya Pan Borneo di Sabah, kita sedang melaksanakan 15 pakej di mana 52
peratus sudah siap mengikut jadual pelaksanaan dan yang baki itu akan dijangka
siap pada penghujung tahun 2024. Di dalam ini, kita masih ada 19 pakej yang belum
mula dilaksanakan melibatkan 367 kilometer. Akan tetapi, Yang Amat Berhormat
Perdana Menteri telah buat pengumuman pada minggu yang lalu di mana kita
memberi komitmen untuk memastikan ini akan siap dalam tempoh lima tahun.

Jadi pada masa yang sama, memang ada kelewatan daripada segi
pelaksanaan yang disebabkan oleh COVID-19. Akan tetapi di pihak kementerian, kita
telah menubuhkan satu jawatankuasa bertindak untuk memantau dan menambah
baik selain daripada pelaksanaan juga Pelan Pengurusan Trafik untuk memastikan
keselamatan dan juga ada langkah-langkah yang diambil untuk mengurangkan
ketidakselesaan waktu tempoh pembinaan. Di dalam waktu pembinaan

sememangnya akan ada ketidakselesaan tetapi kita buat yang terbaik untuk
