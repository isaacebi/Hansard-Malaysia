DR. 7.3.2022 2

(i) pakej Telok Melano ke Sematan yang telah siap
sepenuhnya pada 6 Januari 2019;

(ii) seksyen Julau bagi Pakej Kerja 07, persimpangan Bintagor
ke persimpangan Julau telah siap pada 28 Oktober 2021;

(iii) seksyen Serian bagi Pakej Kerja 03, bulatan Serian ke Balai
Ringin yang telah siap pada 4 Disember 2021; dan

(iv) seksyen Nyabau bagi Pakej Kerja 10, simpangan Nyabau
ke Sungai Tanggak telah siap pada 26 Januari 2022;

Seperti yang dinyatakan sebelum ini, tarikh siap keseluruhan Projek
Lebuhraya Pan Borneo Sarawak Fasa 1 mengikut terma-terma kontrak adalah pada
penghujung tahun 2022. Walau bagaimanapun, sama seperti projek-projek kerajaan
lain pandemik COVID-19 telah memberi kesan ke atas kemajuan kerja dan kos
pembinaan projek ini. Justeru itu, dianggarkan beberapa pakej akan mengalami
sedikit kelewatan dan anggaran tarikh siap mungkin akan melangkaui suku pertama
tahun hadapan.

Namun demikian, pihak KKR dan JKR Sarawak akan sentiasa memantau dan
membuat pelbagai pelan mitigasi. Antara lainnya penyelarasan semula jadual
pembinaan dan lanjutan masa ataupun dengan izin extension of time bagi
memastikan kelancaran serta kelangsungan beberapa pakej dalam projek ini agar
tarikh penyiapan tidak terlalu jauh daripada tarikh yang asal.

Kementerian Kerja Raya turut mengambil langkah proaktif untuk memantau
prestasi kemajuan secara berterusan melalui lawatan berkala dan sesi libat urus
bersama kontraktor dan perunding yang terlibat. Ini adalah untuk mengenal pasti
keberkesanan tindakan mitigasi dan penambahbaikan yang boleh diambil bagi
memastikan kelancaran pelaksanaan Projek Lebuhraya Pan Borneo Sarawak.

Manakala bagi fasa 2, susulan daripada lawatan yang diketuai oleh Yang
Amat Berhormat Perdana Menteri ke negara Brunei Darussalam pada 14 dan 15
Februari dan juga semasa majlis perasmian seksyen Serian pada 5 Disember tahun
lalu, kerajaan telah meluluskan beberapa projek berimpak tinggi termasuk
pelaksanaan jajaran Trans-Borneo merangkumi jajaran Fasa 2 Lebuhraya Pan
Borneo Sarawak yang telah dibatalkan oleh kerajaan terdahulu dan fasa 2 untuk
jajaran Sarawak-Sabah Link Road (SSLR) yang merupakan kesinambungan Fasa 1
SSLR bagi menambah baik jaringan jalan raya dari Miri, Limbang dan Lawas. Sekian
dan terima kasih.

Timbalan Yang di-Pertua [Dato' Mohd Rashid Hasnon]: Soalan tambahan.
Sila Yang Berhormat Igan.

Tuan Haji Ahmad Johnie bin Zawawi [Igan]: Terima kasih Tuan Yang di-

Pertua, terima kasih Yang Berhormat Timbalan Menteri atas jawapan yang begitu
