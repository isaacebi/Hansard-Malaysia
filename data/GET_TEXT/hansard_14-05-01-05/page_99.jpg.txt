DR. 7.3.2022 93

dinyatakan dalam Laporan Jawatankuasa Antara Kerajaan (IGC Report) yang
merupakan kajian mendalam Laporan Suruhanjaya Cobbold mengenai tuntutan
Sabah dan Sarawak. Persefahaman dan kestabilan politik, ekonomi serta sosial di
Malaysia yang dicapai melalui rang undang-undang ini penting bagi membentuk asas
kukuh dalam sebuah keluarga Malaysia.

01610

Pemimpin terdahulu yang menandatangani Perjanjian Malaysia 1963 adalah
dengan niat yang baik, in good faith dan percaya bahawa mereka menyumbang pada
pembangunan negara dengan melakukan persetujuan dalam semangat
perkongsian, kemakmuran bersama. Inilah yang terbaik. Perlu dilakukan untuk
kepentingan rakyat secara keseluruhan kerana kita mahu memperkukuhkan
Malaysia bukan setakat Sabah dan Sarawak.

Tuan Yang di-Pertua, saya menyokong sepenuh suara-suara Ahli Parlimen
Gabungan Parti Sarawak yang meminta kerajaan memperhalusi serta
mempertimbangkan cadangan pindaan berkaitan penambahan jumlah_ kerusi
Parlimen bagi Sarawak dan Sabah. Namun sebaiknya ia haruslah dilakukan dengan
pelaksanaan persempadanan semula kawasan-kawasan Parlimen di negeri ini
kerana dua negeri ini mempunyai keluasan yang besar serta rupa bentuk bumi yang
mencabar.

Sarawak adalah hampir seluas Semenanjung Malaysia. Jadi dengan
penambahan kawasan Parlimen, maka khidmat kepada rakyat dapat dilakukan
dengan lebih menyeluruh. Setakat ini hanya 56 kerusi sahaja diperuntukkan bagi
kedua-dua negeri ini dalam Parlimen iaitu Sabah 25 kerusi dan Sarawak 31 kerusi.
Jumlah kerusi ini jauh berbeza dengan semangat yang diwujudkan dalam Perjanjian
Malaysia 1963.

Tuan Yang di-Pertua, dengan kesempatan ini saya ingin memohon untuk
menaik taraf Hospital Betong yang telah dibuka pada tahun 1991 sehingga kini tidak
pernah diubahsuai. Penduduk Betong berjumlah hampir 130,000 orang, sudah
tentunya akan terus meningkat. Justeru itu, amatlah memerlukan penambahbaikan
kemudahan memandangkan hospital ini merupakan pusat perubatan merangkumi
kawasan Skrang dan Lubok Antu.

Dalam menangani wabak penyakit seperti COVID-19 yang akan memasuki
fasa endemik, makmal biomolekuler wajar ditubuhkan di Betong. Oleh kerana ini
dapatlah melaksanakan dengan izin analysis in-situ, selain daripada menghantar
COVID swab ke Kuching atau Sibu.

Malah umum dinyatakan bahawa pada tahun yang lalu, ambulan dari Hospital
Betong terlibat dalam kemalangan jalan raya dalam perjalanan ke Bandar Raya

Kuching. Hospital Betong juga memerlukan penambahbaikan daripada segi
