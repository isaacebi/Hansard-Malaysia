DR. 7.3.2022 79

polis. Jadi tiada penyelarasan antara agensi kerajaan dan aduan seperti ini akan
berkekalan. Jadi setiap orang yang buat aduan mereka akan diberitahu maaf ini kes
kesihatan mental, jadi mereka tunggu KKM ambil tindakan.

Akan tetapi kalau kita pergi pandu seluruh Kuala Lumpur sekarang, saya rasa
kesian melihat pengemis kerana ada betul-betul yang memerlukan rawatan dan saya
rasa tindakan ataupun taskforce. Mereka perlu pergi dan bantu KKM kerana trend
kesihatan mental sekarang semakin meningkat dan kalau kita biarkan sahaja macam
ini okey, kes-kes bunuh diri juga akan meningkat. Seterusnya Tuan Yang di-Pertua,
penggiliran kehadiran pelajar di sekolah.

01530

Cikgu sekarang terpaksa ulang-ulang mengajar perkara yang sama pada
minggu seterusnya dengan murid-murid yang berlainan. Jadi, pemahaman murid-
murid yang berbeza sukar dinilai oleh guru dan follow up juga agak susah. Objektif
untuk kefahaman murid pada sesuatu subjek ataupun bab akan susah dicapai.

Jadual bekerja ibu bapa juga tidak dapat diselaraskan dengan teratur kerana
semua sektor ekonomi telah pun dibuka tetapi ada ibu bapa yang tidak dibenarkan
bekerja dari rumah. Ada majikan yang kata mesti balik ke pejabat. Jadi, kanak-
kanak dibiarkan di rumah dan kita lihat sudah ada banyak kes baru-baru ini di mana
anak kecil terjatuh dari aras tinggi pangsapuri mereka.

Di mana penyelarasan untuk kerajaan memulihkan ekonomi negara? Setiap
kementerian masih dilihat membuat kerja ad hoc tanpa melihat impak terhadap
seluruh lapisan masyarakat dan yang paling terkesan adalah anak-anak kecil yang
tidak bersalah.

Akhir sekali, isu kewarganegaraan. Ini telah pun banyak kali dibangkitkan
oleh semua Ahli Parlimen. Kalau kita linat jawapan KDN kepada Yang Berhormat
Batu Kawan apabila ditanya mengenai bilangan permohonan yang telah pun ditolak.
Dalam sembilan tahun, 4,870 permohonan untuk kes di mana individu dilahirkan di
luar negara mempunyai ibu bertaraf warganegara berkahwin dengan bapa bertaraf
bukan warganegara.

Daripada jumlah itu, sejumlah 117 sahaja permohonan yang diluluskan dan
1,728 permohonan telah ditolak. Akan tetapi, kalau kita campur dua angka ini,
jumlahnya bukan 4,870. Bermaksud, ada banyak lagi permohonan yang pemohon
tidak tahu status sama ada lulus atau pun ditolak dan mereka tunggu untuk bertahun-
tahun. Dalam sembilan tahun, ada kes yang masih menunggu. Apabila mereka
menerima jawapan, tidak ada jawapan, hanya kata ditolak.

Jadi, apabila kes melibatkan anak-anak kecil dan tidak ada dokumen, tidak

ada kewarganegaraan, yang bersalah ini adalah mungkin ibu bapa tetapi yang saya
