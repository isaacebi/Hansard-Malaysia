DR. 7.3.2022 29

Pelan Hala Tuju Pembangunan Vaksin Negara ini tidak terhad semata-mata bagi
tujuan penghasilan vaksin COVID-19 semata-mata tetapi juga melibatkan kapasiti
secara umumnya bagi membolehkan Malaysia menghasilkan vaksin manusia secara
tempatan.

Ini kerana setakat ini, kita cuma mempunyai kapasiti untuk menghasilkan
vaksin haiwan sahaja. Maka dalam jawapan yang telah saya sebutkan tadi selain
daripada vaksin COVID-19 termasuk yang telah disebut adalah vaksin berkait
dengan kanser leher dan yang dijawab tadi. Bermakna setakat itu — itu adalah antara
vaksin yang sedang dibangunkan sekarang.

Selain daripada itu juga melihat kepada vaksin-vaksin yang diberikan dengan
kaedah yang berbeza. Seperti mana yang kita ketahui, antara yang menjadi
ketakutan rakyat antara lain takut kepada jarum ini, takut kepada suntikan. Maka,
antara pembangunan yang sedang dibangunkan adalah termasuk juga pemberian
vaksin secara oral dan juga secara nasal spray.

Apa yang disebut tadi berkaitan dengan tempoh sepuluh tahun adalah dari
segi pembangunan kapasiti, supaya di dalam tempoh sepuluh tahun kita ada kapasiti
untuk menghasilkan sepenuhnya dari segi pengeluaran vaksin secara tempatan dan
candidate untuk vaksin seperti mana yang telah disebut tadi ada beberapa yang telah
pun melepasi fasa pra klinikal, selepas ini ia akan ada ujian kepada terhadap
manusia.

Insya-Allah, kalau melihat kepada tahap kajian yang telah dilaksanakan itu
dalam tahun 2024 kita ada calon untuk vaksin COVID-19 yang pertama. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Datuk Haji Hasanuddin bin Mohd Yunus [Hulu Langat]: Soalan tambahan
ketiga?

Timbalan Yang di-Pertua [Dato’ Mohd Rashid Hasnon]: Saya hendak
teruskan dengan soalan Jawab Lisan seterusnya, ingin menjemput Yang Berhormat
Tuan Tan Kok Wai.

10. Tuan Tan Kok Wai [Cheras] minta Perdana Menteri menyatakan keadaan
kemiskinan dalam bandar dan luar bandar dan juga jurang pendapatan dalam
negara. Apakah pencapaian dan kegagalan program yang dirangka dan di laksana
untuk mewujudkan masyarakat yang lebih saksama.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh dan salam sejahtera.

Terima kasih Tuan Yang di-Pertua.
