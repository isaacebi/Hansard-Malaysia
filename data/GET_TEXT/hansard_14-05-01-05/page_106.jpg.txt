DR. 7.3.2022 100

berakhir, jawatankuasa ini tempohnya telah berakhir dan tidak disambung semula
sedangkan JKS ini telah pun mengenal pasti 39 kes perolehan tadbir urus dan
kewangan kerajaan untuk siasatan.

Siasatan  berkaitan melibatkan lapan kementerian dan _ secara
keseluruhannya jumlah siasatan telah dibuat berdasarkan kepada kementerian
adalah seperti berikut. Kementerian Pertahanan — 26 siasatan. Ini di bawah Tan Sri
Ambrin Buang. Kementerian Pengangkutan Malaysia — dua siasatan, Kementerian
Pendidikan Malaysia — empat siasatan, Kementerian Perumahan dan Kerajaan
Tempatan — satu siasatan, Kementerian Alam Sekitar dan Air — satu siasatan,
Kementerian Kesihatan — dua siasatan, Kementerian Dalam Negeri — satu siasatan,
Kementerian Tenaga dan Sumber Asli — satu siasatan, dan Kementerian Sumber
Manusia — satu siasatan.

Jadi, saya hendak tahu bahawa apakah hasil siasatan itu? Apakah
penemuan-penemuan siasatan itu dan apakah cadangan-cadangan yang telah pun
dibuat oleh jawatankuasa ini kepada kementerian dan apakah langkah-langkah yang
telah pun diambil untuk memberikan jawapan yang sepatutnya kepada jawatankuasa
ini? Saya hendak tanya bahawa kenapa jawatankuasa ini ditamatkan tempoh dan
tidak disambung semula sedangkan ia sangat memberikan faedah yang besar untuk
memastikan satu pemantauan terhadap pengurusan perolehan kewangan yang telah
pun dijalankan di dalam setiap kementerian.

Kemudian akhir sekali yang saya hendak sebut ialah berkaitan dengan gaji
sektor awam. Gaji sektor awam. Saya melihat bahawa soal gaji sektor awam ini perlu
diberikan perhatian oleh pihak kerajaan kerana ada lebih daripada jawapan yang
diberikan kepada saya lebih daripada 600,000 orang gaji mereka ini di bawah paras
kemiskinan, di bawah paras pendapatan kemiskinan. Sudah tentu ini akan
menyebabkan satu keadaan yang tidak baik kepada sektor awam dan mereka harus
diberikan perhatian yang serius oleh pihak kerajaan.

Ini kerana bagi saya bahawa macam mana kita hendak capai seperti pernah
yang saya sebut dalam Dewan ini sebelum ini, bagaimana kita hendak capai apa
yang disebut oleh Yang Amat Berhormat Perdana Menteri dalam RMKe-12 iaitu
pendapatan isi rumah sebanyak RM10,000.

Kalau gaji sektor perkhidmatan awam ini ada lagi 600,000 orang yang gaji
mereka itu di bawah Pendapatan Garis Kemiskinan (PGK). Jadi, macam mana
mereka hendak capai kalau satu isi rumah itu hanya seorang ataupun dua orang
sahaja bekerja. Jadi, perlu kepada sampai empat ataupun lima orang dalam isi
rumah itu gaji RM2,500 baru mereka boleh capai untuk pendapatan isi rumah
sebanyak RM10,000.
