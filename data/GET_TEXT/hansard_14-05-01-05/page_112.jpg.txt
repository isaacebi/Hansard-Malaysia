DR. 7.3.2022 106

4.50 ptg.

Tuan Awang Husaini bin Sahari [Putatan]: Terima kasih Tuan Yang di-
Pertua atas peluang yang diberikan kepada Putatan membahaskan titah ucapan Duli
Yang Maha Mulia Seri Paduka Baginda Yang di-Pertuan Agong. Putatan menjunjung
kasih atas Titah Ucapan Ke Bawah Duli Yang Maha Mulia yang amat prihatin
terhadap pembangunan negara dan kesejahteraan rakyat.

Izinkan saya pada pembuka tirai ini dengan menyentuh tentang tadbir urus
PETRONAS dan penyeliaannya dari sudut kaca mata antarabangsa. Memang tidak
dapat dinafikan bahawa syarikat konglomerat negara iaitu PETRONAS ini telah
mencapai satu kejayaan yang tinggi di peringkat nasional dan juga di peringkat
antarabangsa.

Walau bagaimanapun, terdapat sebuah entiti iaitu Extractive Industries
Transparency Initiative (EITI) yang dianggotai oleh 56 buah negara pengeluar
minyak, gas dan sumber asli dari seluruh dunia. Indonesia, Philippines dan Myanmar
adalah antara negara ASEAN yang menganggotai badan penyelia antarabangsa.

Standard EITI ini adalah untuk mengawal selia negara-negara dan firma-
firma pengeluar minyak untuk memperincikan operasi mereka dan untuk disclose
segala maklumat tentang tadbir urus sumber ini terutama daripada segi aspek
pengeluaran, revenue collection, kontrak dan pelesenan, jumlah yang diperuntukkan
untuk pembangunan sosioekonomi rakyat bagi tiap-tiap negara tersebut.

Atau dengan kata lain dengan maaf, “Extractive Industries Transparency
Initiative is a the global standard to promote the open and accountable management
of oil, gas and mineral resources’. Untuk rekod, terdapat beberapa penyelewengan
daripada beberapa buah firma cari gali minyak antarabangsa seperti Exxon dan
Chevron yang di negara-negara yang tidak menganggotai EITI ini, maka apabila
mereka gagal untuk melampirkan butiran cukai-cukai dan lain-lain bayaran kepada
kerajaan tertentu.

Persoalan saya ialah kenapakah Malaysia tidak menganggotai EITI ini agar
sumber minyak negara ini dapat dikawal selia oleh satu entiti antarabangsa dengan
lebih berkesan? Secara kebetulan pula, di negara kita ini, PETRONAS selaku
syarikat minyak negara cuma bertanggungjawab terus kepada Yang Amat
Berhormat Perdana Menteri dan bukannya di Parlimen.

Oleh itu, laporan-laporan dan juga tadbir urus daripada PETRONAS ini cuma
dapat diselia terus kepada Yang Amat Berhormat Perdana Menteri yang
bertanggungjawab berdasarkan kepada Development Acts 1974. la sudah tentunya
sesuatu jawapan yang tidak begitu digemari oleh rakyat. Oleh itu, persoalannya
sekali lagi saya mengatakan di sini, adakah kiranya kerajaan berkira untuk

menganggotai entiti antarabangsa ini?
