DR. 7.3.2022 123

tersebut pun rasa ia tidak masuk akal. Saya hendak tanya JKR kenapa projek ini
diluluskan?

Saya telah pun memberi cadangan yang lebih baik iaitu membina satu jalan
besar di sempadan sekolah itu ke masjid di mana orang ramai boleh pergi ke masjid,
boleh pergi ke sekolah. Jalan tersebut 66 kaki luasnya. Boleh juga digunakan
sebagai tempat letak kereta. la akan menelan belanja kurang daripada RM2 juta.
Jadi, saya hendak tanya sama ada cadangan ini dibuat daripada JKR Manjung
ataupun dari orang atasan di mana saya rasa kenapa? Tidak akanlah engineer
ataupun pengarah-pengarah JKR yang profesional ini boleh mencadangkan satu
cadangan yang memang tidak masuk akal. Oleh demikian, saya memohon untuk
mendapatkan satu penjelasan.

Akhir sekali, saya dapati jawapan kepada soalan saya secara bertulis tidak
lengkap. Harap Yang Berhormat Menteri dapat memberi jawapan yang lebih lengkap
kepada soalan saya. Soalan saya ialah, berapakah kes dadah yang nilai pasarannya
melebihi 100 ribu tidak didakwa di mahkamah?

01750

Saya hendak tanya berapa kes kesemua sejak lima tahun ini tetapi saya
hanya diberikan jawapan jumlah kes yang tidak didakwa di mahkamah. Saya juga
hendak tahu berapakah jumlah kes keseluruhan lima tahun ini di mana rampasan
dadah melebihi 100 — berapakah kes di mana dadah yang terlibat melebihi
RM100,000? Ini kerana saya — rakyat mengadu kenapa kes-kes besar kita nampak
dalam surat khabar tetapi tidak nampak mereka didakwa di mahkamah. Adakah
berlaku apa-apa rasuah, salah guna kuasa ataupun apa yang berlaku hinggakan kes-
kes dadah yang besar ini yang menyebabkan kalau dibenarkan dijual di pasaran
akan menyebabkan malapetaka kepada rakyat kita. Sekian, terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Beruas. Seterusnya, saya ingin menjemput Yang Berhormat Hang

Tuah Jaya. 20 minit.

5.51 ptg.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Bismillahi Rahmani Rahim. Assalamualaikum  warahmatullahi
wabarakatuh. Salam sejahtera, salam reformasi. Terima kasih, Tuan Yang di-Pertua
atas kesempatan untuk Hang Tuah Jaya turut mengambil bahagian dalam
perbahasan mengenai Titah Yang di-Pertuan Agong.

Tuan Yang di-Pertua, perkara pertama yang dibangkitkan oleh Yang di-

Pertuan Agong di dalam titah baginda ialah mengenai kestabilan politik dan tentunya
