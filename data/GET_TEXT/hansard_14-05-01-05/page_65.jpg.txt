DR. 7.3.2022 59

Tuan Charles Anthony Santiago [Klang]: Yang Berhormat Tumpat gila lah.

Dato’ Haji Che Abdullah bin Mat Nawi [Tumpat]: Oleh sebab itu, saya
bukanlah sangat Tuan Yang di-Pertua, ingin memuji Yang Berhormat Pekan. Cuma
rakyat Kelantan memang mengakui bahawa Yang Berhormat Pekan, pada masa
beliau sebagai Yang Amat Berhormat Perdana Menteri, lebih mesra kepada rakyat
Kelantan khususnya dalam soal pembangunan dan projek-projek ekonomi rakyat.

Tuan Fong Kui Lun [Bukit Bintang]: Penjelasan.

Dato’ Haji Che Abdullah bin Mat Nawi [Tumpat]: Manakala di bawah
pentadbiran Yang Berhormat Bera ini, saya sekali lagi...

Tuan Fong Kui Lun [Bukit Bintang]: Tuan Yang di-Pertua. Penjelasan.

Dato’ Haji Che Abdullah bin Mat Nawi [Tumpat]: ...Yang Berhormat Bera
juga sangat dekat di hati rakyat Kelantan. Orang Kelantan ramai yang mengakui
bahawa Yang Berhormat Bera ini dari Kelantan. Saya mengharapkan Yang
Berhormat Bera dapat mengembalikan stesen-stesen yang telah ditetapkan...

Tuan Fong Kui Lun [Bukit Bintang]: Penjelasan.

Dato’ Haji Che Abdullah bin Mat Nawi [Tumpat]: ...Di bawah pentadbiran
Yang Berhormat Pekan dahulu yang telah dipotong oleh pentadbiran Pakatan
Harapan supaya dikembalikan di Kelantan, di Tumpat, sesuai makna dalam usaha
untuk membangunkan wilayah sempadan negara itu) supaya ia dapat
menghubungkan terus dengan negara Thailand.

Jadi mudah-mudahan, ia dapat mengimbangkan ekonomi wilayah dan
membantu menjanakan pendapatan melalui kesan-kesan berganda yang boleh
didapati melalui projek tersebut. Jadi itulah harapan saya, walaupun masih banyak
benda saya hendak sebut. Saya tidak tahu, ada sahabat kita yang bangun tadi. Masih
banyak benda yang saya hendak sebut. Cuma oleh sebab masa tidak mengizinkan,
saya menyudahi ucapan saya ini dan sekali lagi, saya menjunjung kasih di atas Titah
Ucapan Seri Paduka Baginda Yang di-Pertuan Agong dan saya mohon menyokong.
Terima kasih.

Tuan Yang di-Pertua: Terima kasih, Yang Berhormat Tumpat. Yang
Berhormt Lumut, terpaksa kita sambung pukul 2.30 nanti ya sebab ada dua minit

lagi. Ya, silakan.

12.57 tgh.

Datuk Wira Dr. Mohd. Hatta bin Md. Ramli [Lumut]: Kalau boleh
habiskanlah, try tidak panjang insya-Allah. Terima kasih, Tuan Yang di-Pertua
mengizinkan saya turut berbahas menjunjung kasih Kebawah Duli Yang Maha Mulia
Seri Paduka Baginda Yang di-Pertuan Agong semasa merasmikan Penggal Kelima,

Parlimen Ke-14 pada 28 Februari yang lalu.
