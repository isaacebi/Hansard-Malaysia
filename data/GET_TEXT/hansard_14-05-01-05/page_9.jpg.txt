DR. 7.3.2022 3

jelas yang diberikan. Alhamdulillah, 78 peratus daripada 786 kilometer Pan Borneo
telah siap dilaksanakan.

Yang Berhormat Timbalan Menteri, Igan bangkitkan persoalan berkenaan
dengan Projek Pan Borneo ini khususnya mengenai fasa 2 iaitu jajaran dari Limbang
ke Lawas kerana rakyat teruja dan ingin tahu statusnya kerana Projek Pan Borneo
ini adalah sebuah projek mega di negeri Sarawak.

Soalan tambahan saya Yang Berhormat Timbalan Menteri, apakah
perkembangan terkini dan komitmen Kerajaan Persekutuan untuk memastikan fasa-
fasa Projek Pan Borneo ini termasuk Projek Sarawak-Sabah Link Road (SSLR),
bilakah ia akan dilaksanakan dan siap sepenuhnya?

Saya juga ingin tahu, adakah pelaksanaan Projek Pan Borneo ini dan Projek
SSLR ini akan meningkatkan nilai Road Development Index dengan izin di negeri
Sarawak. Ini kerana jika berdasarkan Road Development Index negeri Sarawak amat
ketinggalan berbanding dengan negeri-negeri lain di Semenanjung Malaysia. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Ya, Yang
Berhormat Timbalan Menteri, satu minit.

01010

Datuk Arthur Joseph Kurup: Terima kasih Yang Berhormat Igan. Fasa 2
Lebuhraya Pan Borneo Sarawak termasuk juga SSLR dan juga Trans Borneo
merupakan projek yang berimpak tinggi dan kerajaan akan memberi komitmen untuk
mengutamakan jajaran ini di mana objektifnya adalah untuk melancarkan trafik tanpa
melalui negara Brunei Darussalam.

Untuk makluman Ahli Yang Berhormat, projek ini untuk Fasa 1 dari Lawas ke
Persimpangan Long Lopeng kini dalam fasa pembinaan dan cadangan pelaksanaan
projek bagi Fasa 2 telah mendapat kelulusan secara prinsip berdasarkan mesyuarat
Kabinet pada 4 Mac tahun ini. Kedua-dua projek tersebut dijangka akan bermula
pada tahun ini dan siap sepenuhnya pada tahun 2028.

Berkaitan pula dengan road development index, projek ini memang akan
meningkatkan road development index. Antara sebab kenapa road development
index di Sabah dan Sarawak adalah rendah berbanding dengan Semenanjung
adalah kerana di Semenanjung, kawasannya kecil dan penduduknya padat, tetapi di
Sabah dan Sarawak, kawasannya luas dan penduduknya berselerak. Akan tetapi,
melalui projek mega seperti ini, ia akan melancarkan trafik dan akan meningkatkan
road development index dalam masa yang akan datang. Sekian dan terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan

kedua, saya jemput Yang Berhormat Papar.
