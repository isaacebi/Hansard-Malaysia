DR. 7.3.2022 96

dan perkembangkan penggunaan teknologi dan inovasi lebih-lebih lagi di Sarawak
supaya dengan menyediakan lebih banyak kemudahan, modal dapat meningkatkan
keupayaan keluaran dan perkhidmatan mereka.

Tuan Yang di-Pertua, saya menyokong Titah Tuanku mahukan kerajaan
untuk terus memperkukuhkan ekonomi negara supaya Malaysia tidak terus
ketinggalan. Antaranya adalah memperkasakan penerapan sains dan digital dalam
pasaran negara.
=1620

Ini termasuk usaha kerajaan yang sedang menambah baik sistem
penyampaian perkhidmatan kerajaan melalui inisiatif Kerajaan Digital secara hujung
ke hujung supaya lebih telus, cekap dan profesional.

Turut ditegaskan supaya strategi yang dirangka di bawah Rancangan
Malaysia Kedua Belas yang bernilai RM400 bilion harus dilaksanakan mengikut
ketetapan yang dijadualkan demi kepentingan ekonomi negara.

Tuan Yang di-Pertua, saya juga menyokong usaha_ kerajaan
memperkenalkan modal baharu Pembangunan Belia 2021/2030 dan melihat
pelaksanaan Undi18 sebagai usaha membuka dimensi baharu pada belia dalam
menentukan masa depan dan kepimpinan negara terutamanya kini di kala landskap
politik negara kini dilihat lebih stabil dalam menjamin serta menjayakan agenda
pembangunan demi kepentingan rakyat untuk masa hadapan negara.

Dengan ini Tuan Yang di-Pertua, saya mewakili seluruh rakyat P.204 Betong,
mohon menyokong Usul Menjunjung Kasih Titah Seri Paduka Baginda Yang di-
Pertuan Agong pada 28 Februari 2022. Sekian, terima kasih.

Tuan Yang di-Pertua: Terima kasih Yang Berhormat Betong. Silakan Yang

Berhormat Pokok Sena, 14 minit Yang Berhormat.

4.21 ptg.

Dato’ Mahfuz bin Haji Omar [Pokok Sena]: Terima kasih. Assalamualaikum
warahmatullahi wabarakatuh. Salam sejahtera. Terima kasih Tuan Yang di-Pertua.
Saya bangun untuk turut terlibat dalam perbahasan Titah Diraja baru-baru ini dan
apa yang lebih penting ialah antara persoalan yang ditekankan oleh Kebawah Duli
Tuanku ialah meminta supaya kerajaan memberikan tumpuan dan menyeru kepada
ahli-ahli politik ini cukup-cukuplah berpolitik siang dan malam.

Seharusnya memberikan fokus tumpuan kepada kehidupan masyarakat dan
rakyat yang sedang berhadapan dengan permasalahan kehidupan.

Akan tetapi, nampaknya Tuan Yang di-Pertua, kita lihat isu bermain politik di

kalangan ahli-ahli politik dalam kerajaan pada hari ini masih berterusan dan
