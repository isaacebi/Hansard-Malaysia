DR. 7.3.2022 133

Jadi, Sibu merupakan satu bandar besar di pertengahan Sarawak. Kita amat
memerlukan satu ekonomi perancangan ekonomi supaya membantukan penduduk-
penduduk di kawasan pertengahan Sarawak tidak ketinggalan.

Jadi, saya meminta memohon Kerajaan Persekutuan mengkaji semula
Projek SCORE ini. Kalau ia sudah gagal, tolonglah cari satu perancangan rancangan
yang alternatif untuk membantu membangunkan kawasan pertengahan Sarawak
supaya pemuda-pemudi kita boleh mencari atau mencari rezeki atau mencari
mendapatkan peluang pekerjaan yang lebih baik dan masalah kemiskinan di
pertengahan Sarawak ini boleh dikurangkan melalui projek yang baik boleh berjaya
punya.

01820

Sekarang saya ingin memohon penjelasan dari kerajaan mengenai
Rancangan Tepatan Banjir Sibu. Sekarang saya hendak menyentuh tentang
Rancangan Tepatan Banjir Sibu. Mengikut berita dan jawapan yang diberikan oleh
Kementerian KASA, Rancangan Tepatan Banjir Sibu fasa 4 yang sebanyak RM120
juta adalah dibiayai oleh Kerajaan Negeri Sarawak. Sefahaman saya, apabila projek
fasal ketiga dimulakan, berita surat khabar juga menyatakan bahawa projek yang
RM100 juta juga dibiayai oleh kerajaan Sarawak. Akan tetapi Rancangan Tepatan
Banjir Sibu ini merupakan projek Kerajaan Persekutuan. Mengapa kos pembinaan
ini adalah dibiayai oleh kerajaan Sarawak? Ini memang mengelirukan dan
mengejutkan saya. Projek ini adalah projek Kerajaan Persekutuan, tetapi untuk fasa
ketiga dan fasa keempat mengapa ia dibiayai Kerajaan Negeri Sarawak?

Jadi, saya memohon penjelasan daripada pihak kementerian. Adakah
apabila kerajaan Sarawak mengeluarkan dana ini terlebih dahulu atau apa? Jadi,
saya minta penjelasan dari kementerian ataupun kementerian sudah membatalkan
projek ini, tidak hendak melanjutkan projek ini. Jadi, akibatnya Kerajaan Negeri
Sarawak harus melanjutkan mereka sendiri dengan pembiayaan dari dana Sarawak
sendiri.

Tuan Yang di-Pertua, banyak kawasan di Sibu sering dilanda banjir seperti
kawasan Setapau, Sungai Assan, Sungai Bidut dan Bawang Assan. Akan tetapi
kawasan-kawasan ini tidak dirangkumkan dalam Rancangan Tepatan Banjir Sibu
dan pelaksanaan Rancangan Tepatan Banjir Sibu ini amat lambat. Masih banyak
tempat di bawah Rancangan Tepatan Banjir Sibu masih dilanda banjir sekarang.
Jadi, saya ingin menyeru kepada kerajaan supaya memperluaskan kawasan yang
diliputi dalam Rancangan Tepatan Banjir ini supaya kawasan-kawasan seperti
Setapau, Sungai Assan, Sungai Bidut dan Bawang Assan juga boleh dirangkumkan

dalam Rancangan Tepatan Banjir Sibu ini.
