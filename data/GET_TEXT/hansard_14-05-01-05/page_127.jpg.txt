DR. 7.3.2022 121

Tuan Sanisvara Nethaji Rayer a/l Rajaji [Jelutong]: Yang Berhormat,
menyentuh tentang pemimpin-pemimpin, Yang Berhormat telah menyentuh tentang
UMNO dan MCA.

01740

Saya hendak minta pandangan Yang Berhormat berkenaan dengan
pemimpin MIC juga kerana kita telah mendapati bahawa dalam isu MITRA.
Pengerusi MIC, Tan Sri S A Vigneswaran juga telah dikatakan menerima dana yang
begitu banyak, lebih kurang RM9 juta. Apakah pendapat Yang Berhormat tentang
pemimpin-pemimpin MIC? Sama ada rakyat di Johor patut memberi apa-apa
sokongan kepada parti MIC kerana di MIC empat DUN ditandingi oleh calon-calon
MIC. Minta pandangan Yang Berhormat.

Dato’ Ngeh Koo Ham [Beruas]: Tadi gesaan saya untuk menolak semua
pemimpin yang rasuah, semua parti yang terlibat dalam rasuah itu terpakai untuk
semua. Sama ada di MIC atau tidak.

Tuan Yang di-Pertua, Yang Berhormat Ayer Hitam telah berbohong kepada
rakyat bahawa harga pasaran kelapa sawit naik mendadak kerana ada penukaran
kerajaan. Dikatakan masa Pakatan Harapan menjadi kerajaan, kerana masalah
hubungan diplomatik dengan negara India dan China, harga kelapa sawit telah
menurun. Isu utama sama ada harga pasaran antarabangsa itu adalah isu harga
pasaran kelapa sawit ini adalah ditentukan oleh dengan izin supply and demand.
Permintaan dan bekalan.

Saya harap Yang Berhormat Menteri Komoditi dan Industri Utama dapat
memastikan pembohongan ini tidak berterusan dan dengan segera memberi
penjelasan kenapa harga sawit antarabangsa ini naik mendadak baru-baru ini.
Permintaan dan bekalan untuk minyak sawit adalah dikaitkan dengan keadaan iklim
cuaca. Harga dan pengeluaran minyak makanan yang lain dan juga polisi negara
pembeli dan juga negara pengeluar. Satu daripada polisi negara pengeluar utama
sawit iaitu Indonesia telah memberi kesan yang sangat ketara kepada harga sawit
pasaran antarabangsa. Polisi yang ditetapkan baru-baru ini ialah 20 peratus daripada
minyak yang hendak dieksport mesti dijual dalaman ataupun secara domestik.

Kerajaan Indonesia telah pun mengenakan cukai dan levi eksport yang tinggi,
dikenakan cukai eksport USD166 dan levi eksport sebanyak USD175. Keseluruhan
cukai dan levi eksport adalah USD341 atau bersamaan dengan lebih kurang
RM1432. Dengan cukai eksport yang begitu tinggi dan dengan kekurangannya
bekalan untuk pasaran dunia. Ini telah menyebabkan harga pasaran dunia telah naik
mendadak. Tambahan lagi dengan peperangan yang baru mula di mana negara
Rusia telah pun menyerang Ukraine. Ini pun satu fakta yang menyebabkan harga

pasaran sawit antarabangsa itu naik.
