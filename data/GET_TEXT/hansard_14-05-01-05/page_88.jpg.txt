DR. 7.3.2022 82

Tuan Sanisvara Nethaji Rayer a/| Rajaji [Jelutong]: Terima kasih.

Dato’ Seri Panglima Bung Moktar bin Radin [Kinabatangan]: Terima
kasih.

Tuan Yang di-Pertua: Akan tetapi, itu amalan saya yang biasa. Saya mesti
minta penjelasan.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Terima kasih Tuan Yang di-Pertua.

Dato’ Seri Panglima Bung Moktar bin Radin [Kinabatangan]: Terima
kasih Tuan Yang di-Pertua.

Tuan Yang di-Pertua: Silakan, Yang Berhormat Kinabatangan.

3.36 ptg.

Dato’ Seri Panglima Bung Moktar bin Radin [Kinabatangan]: Terima
kasih Tuan Yang di-Pertua. Menjunjung Titah Seri Paduka Baginda Yang di-Pertuan
Agong.

Saya ingin merakamkan terima kasih kepada kerajaan sebab baru-baru ini
Yang Amat Berhormat Perdana Menteri telah bersetuju untuk meluluskan Fasa 1
Pakej Pan Borneo, 19 pakej, untuk Sabah. Seharusnya keputusan ini lama diambil
sudahlah. Sebab, di Sarawak, negeri jiran kita di Sabah, Pan Borneo ini sudah
hampir 85 peratus siap tetapi di Sabah baru hendak bermula. Ini baharu fasa 1.
Akan ada lagi fasa 2, akan ada lagi fasa 3.

Jadi, saya harap Kerajaan Persekutuan terus serius untuk memberi
peruntukan bagi membangun negeri Sabah dalam menjanakan urusan jalan raya ini.
Sebab, Sabah ini ketinggalan betul disebabkan lebuh rayanya tidak siap-siap seperti
dijanjikan.

Satu lagi perkara, Tuan Yang di-Pertua. Saya sudah cakap perkara ini tetapi
saya kata saya akan ulang. Saya minta Kementerian Kewangan, Kementerian Kerja
Raya Malaysia untuk memberi pengiktirafan kepada Jabatan Kerja Raya Negeri
Sabah dan Sarawak sebagai agensi teknikal bertauliah untuk negeri Sabah dan
Sarawak.

Kenapakah berat sangat untuk memberi? Apa masalah? Yang Berhormat
Menteri JKR kita pun macam tidak ada suara. Saya minta Yang Berhormat Menteri
JKR Persekutuan melihat perkara ini untuk kebaikan Sabah dan juga Sarawak.

Di Sabah ini, Tuan Yang di-Pertua, selepas hujan lebat berminggu-minggu,
selepas banjir, sudah tentu banyak jalan raya yang rosak, banyak cerun yang runtuh,
banyak jambatan yang putus. Di kementerian saya, saya telah mengemukakan

kepada Kementerian Kerja Raya untuk memohon peruntukan.
