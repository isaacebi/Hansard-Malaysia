DR. 7.3.2022 49

Dato’ Seri Utama Haji Mukhriz Tun Dr. Mahathir [Jerlun]: Terima kasih
Yang Berhormat Pengerang. Saya setuju dengan apa yang disebutkan oleh Yang
Berhormat Pengerang sebentar tadi bahawa sebuah jawatankuasa khas yang
ditubuhkan untuk menyiasat satu perkara setelah diberi kuasa oleh Dewan Rakyat
ini. Sepatutnya mempunyai kuasa untuk memanggil pegawai-pegawai kerajaan
untuk datang menjawab.

Pada waktu yang sama, saya juga faham apa yang disebut tadi berkaitan
dengan pegawai kerajaan itu tertakluk pada rahsia rasmi kerajaan. Akan tetapi setuju
atau tidak Yang Berhormat Pengerang bahawa sekiranya apa yang hendak
dibangkitkan oleh jawatankuasa khas itu berkait dengan peribadi ataupun satu
perkara yang melibatkan keperibadian pegawai tinggi sebuah agensi itu. Maka itu
tidak tertakluk di bawah OSA dan seharusnya dia menjawab seikhlas-ikhlasnya.
Terima kasih.

Dato’ Sri Azalina Othman Said [Pengerang]: Terima kasih Yang Berhormat
Jerlun. Betul lah. Akan tetapi Yang Berhormat Jerlun, saya rasa ramai kami di sini
yang seorang peguam. A person is innocent until proven guilty ya. Orang itu adalah
didapati tidak bersalah sehinggalah didapati bersalah. Walaupun bersalah, dia boleh
merayu. Akan tetapi kalau kita ini orang politik, selalunya didapati bersalah dahulu
barulah kita ini dikatakan tidak bersalah. Akan tetapi yang mana Yang Berhormat
kata itu memang betul.

Termasuk juga, tidak kisah siapa pun termasuk pegawai kerajaan, mereka
perlu diberikan platform untuk membela diri kalau mereka didapati bersalah. Akan
tetapi disebabkan sistem kita, bukan sahaja dalam elemen kehadiran Tuan Yang di-
Pertua. Isu berkenaan dengan sub judice. Kalau dia ada kes di luar, kemudian dia
hendak datang ke Parlimen, memang betul lah akan berlakunya satu konflik di antara
dua badan tertinggi kehakiman dan juga Parlimen.

Jadi saya hendak lompat pada, tinggalnya kurang satu minit berkenaan
dengan Kementerian Wanita. Saya tengok sudah lebih 20 tahun, Tuan Yang di-
Pertua. Kita ini rank dari segi Gender Gap Index ke-73 ya. Saya rasa mungkin tiba
masanya lah kerajaan muhasabah diri, memotong Kementerian Wanita kepada dua
segmen iaitu Kementerian Wanita dan Kanak-kanak. Oleh sebab isu kanak-kanak,
isu wanita begitu banyak perangkaan dalam negara kita 15.9 juta wanita, 9 juta
kanak-kanak.

Jadi dengan jumlah yang begitu besar yang lebih kepada, hendak dekat
kepada berapa peratus yang begitu tinggi di dalam negara kita. Kemungkinan,
pengkhususan kementerian kepada Kementerian Wanita dan Kanak-kanak ini boleh

memberikan sesuatu nilai yang lebih tinggi. Kemudian saya juga hendak cadangkan
