DR. 7.3.2022 108

Perkembangan ini amatlah dikesali. Rakyat Malaysia menunggu tindakan kerajaan
dan Wisma Putra agar isu ini diselesaikan dengan segera selepas memakan masa
berpuluh-puluh tahun.

Seterusnya Tuan Yang di-Pertua, saya menjunjung kasih kepada Titah
Tuanku agar penyelarasan antara Kerajaan Persekutuan dan kerajaan negeri
hendaklah dilaksanakan secara berterusan dan mapan. Di Dewan yang mulia ini, kita
mendengar keluhan daripada begitu ramai Ahli Parlimen dari Sabah dan Sarawak di
mana tidak ada penyelarasan yang kita lihat dalam hubungan antara federalisme
dengan state. Memang kita akui bahawa Malaysia ini adalah sebuah negara
federalism. Akan tetapi, sebagai contoh, tentang belanjawan yang dibentangkan
setiap tahun di Dewan yang mulia ini.

Tahun demi tahun, keluhan daripada rakyat Sabah dan Sarawak tidak henti-
henti. Kenapakah Putatan berkata demikian? Ini kerana tahun demi tahun,
belanjawan yang diterima oleh Sabah dan Sarawak itu dianggap terlalu sedikit jika
dibandingkan dengan belanjawan-belanjawan yang diterima dari wilayah yang lain.

Apa yang saya lihat di sini ialah apabila Kerajaan Negeri Sabah
menghantarkan permohonan peruntukan untuk dibentangkan dalam belanjawan
tiap-tiap tahun tetapi pembentangan itu cuma berakhir di satu pihak. Katakanlah
Kerajaan Sabah dan Sarawak menghantar satu belanjawan yang diperakui
sebanyak RM10 bilion. Akan tetapi apabila Kerajaan Persekutuan cuma memberikan
RM4_.9 bilion, setakat itu sahaja di mana tidak ada perundingan atau tidak ada apa-
apa usaha untuk menjurus kepada perundingan yang sepatutnya.

01700

Bagi saya ini adalah satu bentuk— kerajaan yang berbentuk unitary. Selagi
kerajaan ini berbentuk unitary, selagi itulah proses-proses yang kita lalui sejak
beberapa tahun yang lalu, ia tidak akan henti-henti dan sejak— dan ketidakpuasan
hati daripada rakyat Sabah dan Sarawak itu akan berterusan.

Selaras dengan pindaan perlembagaan yang telah diputuskan di Dewan yang
mulia ini pada beberapa bulan yang lalu, Putatan berharap agar pindaan
Perlembagaan yang meletakkan semula Sabah dan Sarawak itu ke tempat asalnya
dapat merungkaikan kembali agar unitary system ini dapat dihapuskan dan
kembalikanlah sistem federalisme yang sebenarnya.

Tuan Yang di-Pertua, saya meneruskan dengan agenda yang lain yang
menyentuh sedikit tentang unilateral conversion di negara ini. Putatan senada
dengan beberapa Ahli Parlimen yang lain seperti Yang Berhormat Padang Rengas
dan juga Yang Berhormat Pengerang. Bagi saya, Islam itu adalah agama yang adil
dan adalah tidak adil jika salah seorang ibu bapa menukar nama agama anak mereka

yang di bawah penjagaan mereka tanpa persetujuan kedua-dua ibu bapa.
