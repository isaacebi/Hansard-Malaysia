DR. 7.3.2022 45

Tuan Khalid bin Abd Samad [Shah Alam]: Yang Berhormat Langkawi,
boleh saya bertanya berhubung dengan ucapan tadi? Saya takut saya tersilap
dengar.

Yang Berhormat Langkawi menyatakan bahawa bekas Perdana Menteri itu
telah menulis meminta hadiah bernilai RM100 juta. Dia sendiri yang menulis dan
memintanya ataupun ia jumlah yang ditawarkan oleh kerajaan? Itu pertama.

Kedua, adakah apabila dia menulis dan meminta itu, selepas ataupun
sebelum dia didapati bersalah merompak bagi pihak 1MDB ataupun melalui 1MDB
jumlah yang berbilion-bilion? Saya harap Yang Berhormat Langkawi boleh
memberikan penjelasan.

Tuan Yang di-Pertua: Terima kasih.

Tun Dr. Mahathir bin Mohamad [Langkawi]: Tuan Yang di-Pertua, saya
mendapat tahu bahawa sebenarnya bekas Perdana Menteri ini mengenal pasti
tempat yang diminta, mengenal pasti tanah itu dan dia bersetuju dengan— ditunjuk
dua keping tanah, tetapi dia pilih yang satu yang nilainya amat tinggi, dan dengan itu
dia menulis surat kepada kerajaan. Saya tahu, saya dengar. Saya boleh percaya
apa yang saya dengar. Ini kerana orang ini tidak akan bohong kepada saya.

Jadi, sebenarnya bekas Perdana Menteri meminta supaya dihadiahkan.
Bukan kerana kerajaan buat keputusan tetapi dia meminta dan sebanyak dua kali
dan diluluskan. Kali kedua, diluluskan. Ini memang berlaku.

Sewaktu dia mendapat itu, saya fikir dia dibicarakan dan keputusan dibuat
bahawa dia bersalah tetapi dia membuat surat kepada kerajaan. Saya tidak dapat
tentukan tarikh tetapi inilah yang berlaku. Tidak ada perasaan malu kerana orang ini
mendakwa bahawa tidak perlu malu. Minta duit daripada orang kerana curi duit, tidak
malu. Apa hendak malu kerana dia bos... [Ketawa] Itulah sebenarnya yang berlaku.

Tuan Yang di-Pertua: Terima kasih Yang Berhormat Langkawi. Seterusnya

saya menjemput Yang Berhormat Pengerang. Silakan Yang Berhormat, 12 minit.

12.14 tgh.

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Terima kasih saya ucapkan kepada
Tuan Yang di-Pertua sebab memberikan saya dalam masa 12 minit untuk
membahaskan Titah Diraja oleh Kebawah Duli Yang Maha Mulia Seri Paduka
Baginda Yang di-Pertuan Agong dalam Penggal Kelima, Parlimen Ke-14.

Saya merujuk kepada para lima, enam, tujuh dan lapan, Tuan Yang di-Pertua,
yang mana Ke Bawah Duli Yang Maha Mulia menyebut tentang kematangan politik.
Tuanku menyatakan bahawa Tuanku bersyukur dengan kestabilan politik menerusi

kerjasama dwi partisan melalui Memorandum Persefahaman Transformasi dan
