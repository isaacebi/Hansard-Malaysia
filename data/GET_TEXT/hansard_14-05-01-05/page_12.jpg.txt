DR. 7.3.2022 6

Perjanjian Komprehensif dan Progresif bagi Perkongsian Trans Pasifik (CPTPP)
telah selesai pada bulan Februari 2020.

CBA ini bertujuan untuk mengenal pasti isu-isu berkepentingan kepada
Malaysia bagi memastikan kesiapsiagaan kerajaan, industri dan rakyat bagi meraih
manfaat yang optimum daripada penyertaan Malaysia di dalam CPTPP. Selain itu,
CBA juga mengesyorkan penyelesaian yang bersesuaian bagi menangani sebarang
isu atau kos yang mungkin timbul hasil daripada pelaksanaan CPTPP.

CBA ini turut mengambil kira kesan pandemik COVID-19 termasuk
keupayaan dan langkah-langkah yang boleh diambil oleh kerajaan selaras dengan
Perlembagaan Persekutuan dan undang-undang negara tanpa melanggar mana-
mana peruntukan dan komitmen di bawah CPTPP.

Untuk makluman Ahli Yang Berhormat, kajian CBA akan dibentangkan untuk
makluman Jemaah Menteri dalam masa terdekat.

Susulan itu, sepertimana yang saya tegaskan dalam penggulungan di sesi
Parlimen pada 7 Disember 2021, bagi tujuan ketelusan atau, dengan izin,
transparency, MITI akan memuat naik dokumen CBA ini ke laman sesawang MITI
untuk makluman pihak yang berkepentingan. MITI juga merancang untuk
mengadakan sesi libat urus dengan pemegang-pemegang taruh yang berkaitan
untuk berkongsi dapatan CBA bagi memastikan semua pihak yang berkepentingan
memahami dengan jelas hak dan obligasi Malaysia di bawah Perjanjian CPTPP.

Untuk makluman Ahli Yang Berhormat, terdapat tujuh bab dalam CBA ini
termasuk analisa sektoral yang terkandung dalam Bab 5 iaitu implikasi ke atas 14
sektor ekonomi utama. Manakala di dalam Bab 6 pula, ia meliputi dapatan thematic
ataupun, dengan izin, thematic findings bagi lapan aspek yang terkandung di dalam
Perjanjian CPTPP.

Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Sila Yang Berhormat Klang, soalan tambahan pertama.

Tuan Charles Anthony Santiago [Klang]: Terima kasih Tuan Yang di-
Pertua, Yang Berhormat Menteri atas jawapan yang diberikan tadi.

Tujuan saya bertanya soalan kepada Yang Berhormat Menteri ialah untuk
memahami keupayaan kerajaan untuk— adakah semua langkah COVID-19 telah
diambil dalam part of the CBA. Akan tetapi, minta maaf, Yang Berhormat Menteri,
dalam jawapan Yang Berhormat Menteri, saya tak nampak satu jawapan yang terus
terang menyatakan apakah the findings yang mengatakan bahawa COVID-19

measures telah dimasukkan dalam kajian CBA.
