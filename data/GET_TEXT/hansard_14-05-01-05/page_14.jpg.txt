DR. 7.3.2022 8

pembangunan ekonomi negara, tanpa melanggar mana-mana peruntukan dan
komitmen di bawah CPTPP.

Saya ingin memberikan satu contoh seperti yang telah saya kemukakan
dalam penggulungan yang lalu, undang-undang Malaysia memperuntukkan
perlindungan paten selama 20 tahun dan ini kekal di bawah perjanjian CPTPP.
Tempoh masa 20 tahun ini adalah konsisten dengan obligasi Malaysia yang
terkandung dalam perjanjian Trade-Related Aspects of Intellectual Property Rights
(TRIPS) di bawah WTO.

Jadi oleh yang demikian, dakwaan bahawa perlindungan paten di bawah
perjanjian CPTPP akan menyebabkan kenaikan harga ubat ataupun barangan
perubatan yang lain adalah tidak benar sama sekali. Perjanjian CPTPP juga tidak
menjejaskan kebolehan Malaysia untuk merundingkan harga terbaik untuk ubat-
ubatan, produk farmaseutikal dan juga perkhidmatan kesihatan.

Justeru, saya ingin mengesahkan hasil daripada dapatan CBA ini,
kepentingan rakyat daripada segi akses kepada perkhidmatan kesihatan dan juga
ubatan yang mampu milik akan terus terjamin. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, sebelah sini. Tidak ada.
Saya jemput Yang Berhormat Bukit Bendera.

Tuan Wong Hon Wai [Bukit Bendera]: Terima kasih Tuan Yang di-Pertua,
selamat pagi. Saya tadi mendengar dengan jelas jawapan oleh Menteri. Soalan saya,
memandangkan Cost Benefit Analysis (CBA) telah diluluskan pada bulan Februari
2020 dan pihak Menteri menjawab bahawa akan upload pada website, sama ada
dapatan dalam Cost Benefit Analysis (CBA) akan dibentangkan dan dibahaskan
dalam Parlimen? Apakah peranan Parlimen dalam ratifikasi CPTPP kerana ini
merupakan satu perjanjian yang amat penting untuk peringkat antarabangsa? Sama
ada perlu apa-apa pindaan undang-undang sebelum ratifikasi CPTPP? Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Bukit Bendera. Sila Menteri Kanan untuk menjawab.

Dato’ Seri Mohamed Azmin bin Ali: Terima kasih Yang Berhormat Bukit
Bendera. Soalan ini kalau diizinkan oleh Tuan Yang di-Pertua boleh saya mohon izin
untuk menjawab bersekali dengan soalan yang dikemukakan oleh Yang Berhormat
Bangi kerana beliau juga ingin mengetahui apakah rang undang-undang yang perlu
dipinda dalam meratifikasikan perjanjian CPTPP.

Untuk makluman Yang Berhormat dan juga Yang Berhormat Bangi, untuk
meratifikasikan dan seterusnya menguatkuasakan CPTPP ini, sejumlah 14 akta di

peringkat Persekutuan perlu dipinda. Seperti yang saya pernah nyatakan di dalam
