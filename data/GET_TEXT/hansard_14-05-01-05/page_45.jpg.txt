DR. 7.3.2022 39

populasi. Kini meningkat lima kali ganda iaitu lebih 100,000 orang tidak termasuk
pengunjung tambahan iaitu yang terdiri daripada penuntut-penuntut UNIMAS dan
UiTM dalam lingkungan 20,000 orang penuntut. Populasi sebesar ini bergantung
penuh dengan perkhidmatan yang disediakan oleh Klinik Kesihatan Kota Samarahan
selain Klinik Komuniti Samarindah.

Saya ingin majukan semula cadangan kepada Kementerian Kesihatan
Malaysia untuk menaik taraf Klinik Kesihatan Kota Samarahan menerusi pembinaan
blok-blok bangunan tambahan sebagai usaha meningkatkan bilangan kapasiti
pesakit luar. Begitu juga keadaan-keadaan di beberapa buah klinik yang daif yang
masih bergantung dengan bangunan lama daripada binaan kayu seperti Klinik
Kesihatan Sambir dan juga Klinik Lubok Ria. Begitu juga saya ingin hendak tahu
status pembinaan klinik kesihatan kawasan Stakan.

Terdapat juga klinik yang mengalami kekurangan peralatan dan kemudahan
sehingga menyukarkan proses rawatan terutamanya jika berlaku kecemasan,
misalannya di Klinik Kesihatan Asajaya dan Klinik Kesihatan Kota Samarahan hanya
mempunyai sebuah ambulans sahaja dan tidak mempunyai fasiliti mesin
haemodialisis. Harapan kita pihak kementerian dapat mengambil perhatian terhadap
keperluan ini. Saya juga berterima kasih kepada pihak kerajaan yang telah
meluluskan pembinaan Hospital Pengajar dan Pusat Kesihatan Prima Universiti
Malaysia Sarawak (UNIMAS) yang bukan sahaja boleh dijadikan sebagai pusat
melahirkan pegawai-pegawai perubatan yang berkualiti di Sarawak, malah ia juga
boleh dimanfaatkan oleh orang ramai khasnya di Kota Samarahan. Saya mohon
pencerahan daripada kementerian mengenai kemajuan projek berkenaan.

Tuan Yang di-Pertua, pada 20 Januari 2022 yang lepas, adik Alicia murid
Tahun 2 telah terjatuh dari beranda sekolah di SK Long Bemang, Baram dan kejadian
ini telah mengakibatkan kecederaan kepada adik Alicia.

01150

Kita memahami keadaan sekolah yang uzur dan daif bukan disengajakan,
namun ia didorong oleh usia bangunan yang dahulunya kebanyakannya dibina
menggunakan struktur kayu dan kebanyakan sekolah sudah hampir berumur
setengah abad. Oleh itu, saya mohon kepada Kementerian Pendidikan tentang
status. Mohon pencerahan daripada kementerian tentang status kemajuan projek
pembinaan SMK Seri Samarahan dan projek gantian penuh SMK Muara Tuang
memandangkan sekolah ini amat padat dan juga uzur.

Begitu juga kita mohon agar pihak kerajaan untuk mempertimbangkan
sekolah berasrama penuh yang lengkap dengan pelbagai kemudahan yang canggih
di Kota Samarahan memandangkan kemudahan ini dikongsi bersama dengan

penduduk-penduduk di bandar raya Kuching yang sudah semestinya sudah padat
