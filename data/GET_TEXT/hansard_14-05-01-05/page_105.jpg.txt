DR. 7.3.2022 99

Jadi, sebab itu saya hendak minta supaya kerajaan perlu buat semakan
semula, sama ada semakan terhadap harga padi yang mungkin bagi saya agak
sukar untuk kerajaan hendak buat semakan harga padi. Ini kerana jawapan standard
yang diberikan oleh kerajaan ialah kalau kita naikkan harga padi akan menyebabkan
berlaku kenaikan harga beras.

Saya terima, mungkin saya boleh terima, tetapi perlu ada semakan semula
kepada subsidi harga padi untuk membantu petani-petani padi ini mengurangkan kos
mereka dan menambahkan pendapatan mereka dan kita seharusnya berterima kasih
kepada petani-petani yang telah memberikan satu sumbangan yang sangat besar

kepada negara kita.

[Dato’ Ramli bin Dato' Mohd Nor (Cameron Highlands) mempengerusikan

Mesyuarat]

Jadi, ini yang saya mohon supaya semakan terhadap subsidi harga
khususnya dan kalau boleh subsidi harga padi kalau boleh kepada subsidi harga padi
itu sendiri. Kemudian, saya hendak tanya tentang laporan menyatakan bahawa LPP
sekarang ini telah pun mengeluarkan satu pekeliling untuk membolehkan kumpulan-
kumpulan pengurusan tertinggi, pengurusan profesional ini ditanggung pembiayaan
yuran Kelab Golf mereka sehingga RM4,000 menggunakan dana daripada LPP.
Sedangkan, bagi saya ini sesuatu yang tidak sewajarnya.

Apabila dana LPP Pak Tani peladang ini digunakan hanya untuk satu jenis
sukan golf yang tidak mendatangkan manfaat kepada kelompok Pak Tani dan
peladang-peladang. Mereka main golf juga, mereka bawa tajak, pergi ke bendang
dan sebagainya untuk membersihkan sawah padi mereka ataupun kebun mereka
dan sebagainya.

1630

Akan tetapi dalam konteks pengurusan tertinggi tiba-tiba keluar pekeliling
untuk membenarkan supaya pegawai-pegawai yang di peringkat pengurusan
tertinggi dan profesional ini boleh claim sepanjang perkhidmatan mereka untuk
menyertai kelab golf ini RM4,000. Jadi, saya minta supaya kerajaan menjelaskan
kepada saya berapakah jumlah yang telah pun diguna untuk pembiayaan ini untuk
kita dapat telus dengan ahli-ahli kepada Lembaga Pertubuhan Peladang itu sendiri.

Kemudian, soal isu integriti. Soal integriti. Dalam waktu Kerajaan PH kita telah
pun menubuhkan satu Jawatankuasa Siasatan Tadbir Urus Perolehan Kewangan
Kerajaan (JKS) di bawah Jabatan Perdana Menteri dalam tahun 2018. Saya telah
pun difahamkan daripada satu jawapan pada Disember yang lalu bahawa

jawatankuasa ini telah pun telah ditamatkan, tidak disambung, mereka telah pun
