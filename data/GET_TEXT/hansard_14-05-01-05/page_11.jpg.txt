DR. 7.3.2022 5

Berkaitan pula dengan isu yang dibangkitkan oleh Yang Berhormat berkaitan
dengan U-turn di kawasan itu, saya minta Yang Berhormat Papar sekiranya boleh
berilah detail yang lebih terperinci di mana lokasi U-turn itu supaya saya boleh buat
siasatan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Haji Ahmad bin Hassan [Papar]: Sebetulnya, daripada tahun 2019
sudah ada permohonan dibuat tetapi tidak ada mendapat reply yang memuaskan.
Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima
kasih Yang Berhormat Papar. Saya beri peluang soalan tambahan ketiga daripada
Yang Berhormat Lanang.

Puan Alice Lau Kiong Yieng [Lanang]: Terima kasih Tuan Yang di-Pertua.
Bagi Projek Lebuh Raya Pan Borneo Sarawak bagi jajaran dari Sibu ke Bintulu,
semasa projek ini dijalankan, kualiti penyelenggaraan pembinaan jajaran dari Sibu
ke Bintulu adalah tidak memuaskan. Saya ingin tanya sama ada peruntukan
tambahan untuk membaiki jalan-jalan sementara ini ada ditambah dan berapa
kalikah pemantauan dibuat setiap bulan? Minta penjelasan.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri.

Datuk Arthur Joseph Kurup: Terima kasih Yang Berhormat. Pertamanya,
saya akan check sekiranya jalan itu termasuk dalam jalan persekutuan dan sekiranya
itu termasuk dalam jajaran Lebuh Raya Pan Borneo Sarawak. Sekiranya ada,
memang main contractor mesti melakukan kerja-kerja penyelenggaraan sewaktu
kerja pembinaan sedang berlangsung. Jadi, terima kasih kepada Yang Berhormat.
Saya akan check secara spesifik dan saya akan beri jawapan secara bertulis. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Timbalan Menteri.

2. Tuan Charles Anthony Santiago [Klang] minta Menteri Perdagangan
Antarabangsa dan Industri menyatakan analisis “cost-benefit” mengenai CPTPP
akan dibentangkan di Parlimen, dan adakah ia termasuk kesan pandemik COVID-19
terhadap keupayaan Kerajaan untuk mengambil semua langkah perlu yang mungkin
melanggar mana-mana peruntukan dan komitmen CPTPP.

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Tuan Yang di-Pertua. Terima kasih Yang Berhormat
Klang.

Kajian analisa kos faedah atau, dengan izin, cost-benefit analysis (CBA) bagi

mengenal pasti impak dan juga kesan daripada penyertaan Malaysia di dalam
