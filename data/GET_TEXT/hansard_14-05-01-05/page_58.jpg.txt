DR. 7.3.2022 52

menjalankan pelbagai skills training ini nampaknya adalah tidak lagi relevan or not
current dalam skilling dan reskilling. Ini menjadi satu masalah yang besar.

Baru-baru ini kerajaan telah berpendapat dan memberi sokongan kepada
Kementerian Sumber Manusia supaya HRDF mengambil alih semua institusi yang
membuat skilling and reskilling di negara ini. Saya difahamkan walaupun ini adalah
satu hasrat oleh kerajaan tetapi nampaknya ia tidak berfungsi dan nampaknya ia
telah gagal kerana banyak di antara institusi dan politeknik yang sedia ada dengan
kementerian-kementerian lain enggan atau tidak ingin berhasrat untuk bekerjasama
dengan HRDF supaya dalam satu payung untuk mengatasi masalah ini.

Tuan Yang di-Pertua, mengadakan skilling and reskilling itu sahaja tidak
cukup, yang mustahak ialah practical training di mana sekurang-kurangnya 70
peratus yang diajar di sana adalah practical training. Akan tetapi, di politeknik-
politeknik kita, training mereka 70 ke 80 persen adalah teori. Itulah sebab bila anak-
anak kita keluar dari institusi tersebut, gaji mereka sangat kurang, kurang dari orang
yang datang bekerja dari luar negara kerana sistem yang sedia ada nampaknya tidak
mengambil kira mengadakan lebih practical training. Ini adalah perlu diberi perhatian.

Tuan Yang di-Pertua, saya telah bertanya satu soalan kepada Yang
Berhormat Menteri Dalam Negeri mengenai jumlah trave/! pass negeri minggu lalu.
Beliau telah mengatakan dalam jawapan tersebut, lebih kurang enam ribu orang
telah dibenarkan masuk tahun dulu hingga Februari sekarang. Akan tetapi masa
yang sama, bulan September tahun dulu, Yang Berhormat Menteri Sumber Manusia
telah mengatakan bahawa border ini ditutup, maka tidak ada pekerja asing yang
datang.

Jadi siapa yang cakap benar? MAID Online digunakan untuk membawa
pekerja-pekerja dari luar negara yang dikendalikan oleh Kementerian Dalam Negeri
Malaysia senyap-senyap macam ada dua government dalam satu government.
“Tangan kanan tidak tahu apa yang dibuat oleh tangan Kiri’. \tulah sebab
rekomendasi oleh Independent Committee on Foreign Workers telah dengan terus
mengatakan bahawa keperluan Kementerian Sumber Manusia mengambil alih
semua perkara ini supaya menyelesaikan perkara ini kerana ini yang diikuti oleh
beberapa buah negara di dunia ini.

Tuan Yang di-Pertua, saya ingin merujuk kepada penukaran agama. Saya
hendak bertanya kepada Yang Berhormat Menteri Undang-undang. Adakah
kerajaan akan mengikuti iaitu kes keputusan Indira Gandhi pada tahun 2018 di mana
terikat dan terus terang mengatakan bahawa penukaran agama hanya boleh dibuat
jika ibu dan bapa memberi sokongan.

Kalau tidak, kalau hanya ibu atau bapa sahaja, penukaran agama itu tidak

boleh diterima dan tidak sah daripada segi undang-undang. Akan tetapi, saya
