DR. 7.3.2022 48

wakil-wakil daripada parti pembangkang, lihat dengan lebih mendalam. Terutama
sekali dalam elemen. Saya ucap terima kasihlah, tambahan PSSC.

Saya ucap terima kasih pada adanya bajet tambahan ya. Tuan Yang di-
Pertua banyak membantu. Adanya pegawai-pegawai hendak diwujudkan. Akan
tetapi kita hendak lebih daripada itu Tuan Yang di-Pertua. Kita hendak apabila kita
panggil, kita bincang, kita tanya. Rakyat tahu bahawa sebagai wakil rakyat, kita juga
buat kerja bukan sahaja dalam Dewan sidang Parlimen. Silakan sahabat saya Yang
Berhormat.

Tuan Nga Kor Ming [Teluk Intan]: Terima kasih Yang Berhormat
Pengerang. Saya rasa terpanggil apabila dengar perbahasan Yang Berhormat. Demi
menjaga kemuliaan institusi Parlimen, setujukah Yang Berhormat Pengerang supaya
kedua-dua pihak kita menggesa Tuan Yang di-Pertua segera rujuk perkara ini. Apa
yang dibangkitkan oleh Yang Berhormat Pengerang kepada jawatankuasa perintah
tetap yang dipengerusikan oleh Tuan Yang di-Pertua sendiri supaya pindaan-
pindaan dibuat pada sesi ini juga memastikan Parlimen menjadi harimau yang
bertaring, bukan harimau tanpa gigi. [Tepuk]

Ini adalah peranan amat penting menjaga doktrin pengasingan kuasa. Tuan
Yang di-Pertua pun tidak boleh lari daripada tanggungjawab tersebut. Dengan
hormatnya. Terima kasih. [Tepuk]

Dato’ Sri Azalina Othman Said [Pengerang]: Terima kasih. Saya
sebenarnya tahu yang Tuan Yang di-Pertua tidak lari. Dia hanya menerangkan
undang-undang dan untuk berlaku adil. Lacuna itu ada. Kita tidak boleh betul-betul
hendak kata orang, “lebih sudu daripada kuah” sebab naratifnya tidak begitu tepat
ya. Kita ini seperti kata Yang Berhormat Langkawi. Undang-undang perlembagaan
adalah undang-undang yang paling utama. Banyak lagi undang-undang kita yang
perlu dengan izin law reform. Wujudkan law commission, banyak ketinggalan zaman.

Kalaulah mahkamah_ tidak nyatakan keputusan’ tentang isu
kewarganegaraan, sampai kiamat pun tidak selesai Tuan Yang di-Pertua. Takkanlah
dapat keputusan mahkamah tertinggi pun, enam atau tujuh jam hendak tunggu
keluarkan sijil sebab sistem rosak. Mana maruah kita sebagai negara yang kononnya
ke arah tahun 2022, 2023. Tidak boleh Tuan Yang di-Pertua. Oleh sebab yang
merana adalah rakyat di luar. Kita di sini hanya 220 orang sahaja. Kita ini Yang
Berhormat yang patut jadi Yang Berkhidmat tetapi rakyat menjadi mangsa kerana
bukan sahaja kejahilan tetapi sifat mereka yang tidak mempunyai dengan izin
empathy ya.

Yang Berhormat Tun sebut tentang kemungkinan moral compass. Saya

sebut tentang empathy compass. Silakan Yang Berhormat.
