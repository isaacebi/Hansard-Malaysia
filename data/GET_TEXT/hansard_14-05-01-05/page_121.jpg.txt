DR. 7.3.2022 115

01720

Ini yang mengkhuatirkan kita. Secara rasionalnya, simpanan wang ini
sepatutnya untuk hari tua tetapi tidak berlaku demikian. Kita dah maklum satu dunia,
negara-negara yang berada di dalam dunia ini tidak berbuat demikian, mengizinkan
simpanan tua itu diberikan kepada pekerja-pekerja ataupun pencarum-pencarum.
Tetapi berbeza dengan Malaysia dan ia merunsingkan.

Pada tahun lepas, kita dah benarkan keluar RM10,000. Kalaulah sekiranya
unjuran kalau RM14,000 yang berada dalam posisi tahun 2019 itu telah diambil
RM10,000, maka hasil daripada simpanan itu hanya berkisar lebih kurang RM5,000.
Kalau RM5,000 diambil, apa akan berlaku pada tabungan para pencarum ataupun
pekerja tersebut? Jadi, kita hendak tahu kenapa boleh berlaku begitu.

Pertama, yang harus kita sedar atau tidak, disebabkan oleh terdesaknya
pencarum itu untuk mengambil tabungan mereka ialah kerana kos sara hidup. Kos
sara hidup ini tidak boleh kita nafikan bahawa ia melonjak luar biasa dan kegagalan
demi kegagalan kerajaan ini yang mendesak kos sara hidup itu terpaksa ditanggung
oleh pekerja atau pencarum-pencarum. Ini tidak boleh kita nafikan. Bila kita melihat
daripada kos sara hidup yang melonjak keterlaluan ini berlaku kerana kegagalan
kerajaan untuk merangka dan membuat dasar yang lebih memihak kepada pekerja
yang terpaksa dilalui penghidupan dalam kepayahan. Oleh sebab itu pekerja
mendesak. Saya melihat bahawa kerajaan tidak bersungguh-sungguh untuk
memastikan bahawa pekerja-pekerja ini diberikan penumpuan untuk pembelaan.

Seterusnya, pekerja kehilangan pekerjaan yang berlaku dalam pandemik
selama dua tahun ini dan dimaklumkan menghampiri satu juta. Walaupun kita ada
Skim Insurans Pekerja (SIP) tetapi ia hanya berkisar dalam waktu tertentu iaitu enam
bulan. Selepas situ, apa berlaku pada mereka? Ini tidak langsung ada inisiatif
kerajaan untuk memastikan bahawa persambungan atau berterusan daripada
faedah-faedah tersebut dapat diberikan kepada pekerja dalam proses untuk
memberikan mereka keselesaan hidup. Seperti mana yang berlaku di Jerman yang
tidak ada inisiatif tambahan, tidak ada cadangan daripada kerajaan untuk menambah
atas hasil tabungan daripada SIP untuk membantu daripada mereka dalam
kelompok atau kumpulan pekerja yang telah mereka lalui pembuangan yang tidak
boleh sesiapa nafikan atas kesusahan yang mereka tanggung ini.

Perkara ketiga atas musabab ataupun di atas berlakunya COVID-19 ini telah
menjuruskan banyak kesusahan dan kesengsaraan rakyat yang tidak boleh siapa
nafikan, tetapi tidak ada dasar kerangka yang memberikan faedah-faedah itu kepada
pekerja. Tidak ada langsung. Inilah yang membuahkan hasil mereka yang menjadi
pencarum dah tidak ada tempat mereka untuk berpaut. Mereka terpaksa mendesak

supaya tabungan akhir hayat tugas mereka itu dapat berpaut. Ini yang berlaku. Akan
