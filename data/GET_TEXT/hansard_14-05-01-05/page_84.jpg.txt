DR. 7.3.2022 78

dan dilaporkan online untuk semua rakyat mempunyai akses. Itu sebab kita tahu
Menteri Wanita bila dia declare aset dia tak mencukupi untuk duit yang dikatakan
digunakan untuk menyelesaikan hutang beliau. Akan tetapi sekarang kita lihat,
langsung tidak ada usaha kerajaan untuk mengisytiharkan harta Menteri dan
Timbalan Menteri mereka.

Saya pergi akses website mereka mydeclaration.sprm.gov.my hanya
memaparkan status terkini untuk Menteri bertarikh dua tahun yang lalu. Kita tengok
kalau ada Menteri-menteri dan Timbalan Menteri ada yang pengisytiharan harta
mereka bertarikh 2019. Jadi saya minta mereka perlu update ini kalau Perdana
Menteri hendak menunjukkan usaha serius untuk melawan rasuah.

Seterusnya MoU dengan Indonesia untuk pekerja asing. Apakah status
terkini dan saya menggesa supaya kerajaan hentikan pengenalan sistem-sistem
ataupun apps yang baru. Setiap kali ada pertukaran kerajaan ataupun ada Menteri
baru masuk, sistem itu akan bertukar. Kalau bertukar menjadi lebih baik tak apa, tapi
kalau bertukar untuk memberikan kontrak kepada kroni ataupun kontrak baru untuk
menyusahkan lebih ramai lagi rakyat, saya rasa ini patut dihentikan.

Seterusnya isu saya menggesa kerajaan membenarkan pelarian iaitu
refugees yang telah berdaftar dengan UNHCR untuk bekerja. Sekarang ini mereka
tak dibenarkan bekerja, tak dibenarkan menerima bantuan kewangan daripada
mana-mana agensi kerajaan, bagaimana mereka boleh hidup setiap hari dan setiap
bulan. Sampai kita ada kes baru-baru ini dua kanak-kanak mati dipercayai memakan
racun daripada tong sampah. Jadi isu seperti ini tidak harus wujud lagi di Malaysia
pada tahun 2022. Saya meminta ada koordinasi untuk pastikan kita ambil sikap

prihatin bukan sahaja untuk warga Malaysia tetapi untuk melihat persekitaran kita.

[Tuan Yang di-Pertua mempengerusikan Mesyuarat]

Ada banyak komuniti yang mempunyai komuniti refugees tetapi semua orang
tahu mereka perlukan kerja tetapi kerajaan tak nak bantu mereka, tak benarkan kerja,
tak benarkan makan. Jadi ini saya rasa tidak wajarlah. Seterusnya isu pengemis,
golongan gelandangan di Malaysia. Kebanyakan kes ataupun aduan yang saya
terima sekarang di Kuala Lumpur terutamanya. Bila kita dapat WhatsApp ada
pengemis ataupun ada golongan yang tak ada rumah di bawah jambatan, kita akan
laporkan kepada Jabatan Kebajikan Masyarakat (JKM).

Apabila JKM pergi ke site, JKM akan kata, “Yang Berhormat ini kes kesihatan
mental. Mereka adalah pesakit mental dan JKM tidak ada bidang kuasa untuk
mengambil mereka...”. Jadi saya pun bertanya, “Apakah langkah seterusnya?” JKM

kata ini bukan bawah bidang kuasa mereka kita tunggu sepatutnya KKM ataupun
