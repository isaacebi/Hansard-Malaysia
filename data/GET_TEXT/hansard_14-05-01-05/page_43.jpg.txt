DR. 7.3.2022 37

pembangunan dan peruntukan undang-undang khas kepada Sarawak dan juga
Sabah.

Kita boleh mengambil contoh yang telah dilaksanakan di negara-negara
Komanwel lain, misalannya wilayah Queensland...

Datuk Wilson Ugak anak Kumbong [Hulu Rajang]: Yang Berhormat Kota
Samarahan, boleh beri, Kota Samarahan? Sekejap, saya tolong mengenai
persempadanan semula tadi.

Puan Rubiah binti Wang [Kota Samarahan]: Okey.

Datuk Wilson Ugak anak Kumbong [Hulu Rajang]: Terima kasih Tuan
Yang di-Pertua. Saya bersetuju dengan Yang Berhormat Kota Samarahan. Contoh,
di kawasan Parlimen saya terbesar di Malaysia. Maknanya saya sebagai wakil rakyat
yang biasa susah sangat untuk kawasan yang begitu besar. So, saya mohon pada
kerajaan supaya persempadanan semula kawasan-kawasan Parlimen di Sarawak
harus dipersetujui oleh kerajaan yang ada sekarang. Terima kasih Yang Berhormat
Kota Samarahan.

Puan Rubiah binti Wang [Kota Samarahan]: Terima kasih Yang Berhormat
Hulu Rajang. Masukkan celahan Yang Berhormat Hulu Rajang dalam ucapan saya.
Kita boleh mengambil contoh-contoh yang telah dilaksanakan di negara-negara
Komanwel lain, misalannya wilayah Queensland di Australia dan wilayah Ontario,
Kanada yang mana kedua-dua wilayah mempunyai struktur pentadbiran yang
berbeza dengan negeri-negeri yang lain dalam negara tersebut. la turut diketuai oleh
seorang premier, bukannya Ketua Menteri seperti kebiasaan.

Kerajaan Persekutuan juga dimohon agar melihat beberapa perkara
termasuk yang dilaporkan dalam RGC Report berkaitan dengan peruntukan
kewangan yang menyatakan perkara 24(1) yang menyatakan Sarawak dan Sabah
perlu mempunyai wakil dalam Jawatankuasa Lembaga Hasil Negara untuk sama-
sama mengetahui tentang kedudukan pendapatan negara. Keadaan ni memudahkan
Kerajaan Persekutuan untuk menyalurkan peruntukan untuk Sabah dan Sarawak.

Begitu juga saya ingin memohon penjelasan daripada kerajaan, apakah
status pemberian peruntukan khas di bawah 112D Perlembagaan Persekutuan yang
harus dikaji semula supaya kadar dan mekanisme pemberian peruntukan berkenaan
bersesuaian dengan keperluan semasa. Peruntukan ini amat perlu disegerakan dan
perlu ada formula khas bagi Kerajaan Persekutuan untuk tujuan berkenaan. Selain
pada itu, suatu akta perlu diwujudkan juga bagi mencerakinkan keperluan-keperluan
yang perlu dipenuhi dalam memartabatkan semula kedudukan Sarawak dan Sabah
serta Perjanjian Malaysia 1963 supaya dengan peruntukan perundangan sebegini,
ia dapat memastikan keharmonian sebagai sebuah Keluarga Malaysia dapat

dikekalkan pada masa akan datang.
