DR. 7.3.2022 68

di bulan, didendang dan dipuja selalu tetapi tidak diambil perhatian dan dilayan
dengan adil. Kenapa saya katakan demikian? Highlights dan perhatian Kerajaan
Persekutuan lebih tertumpu pada perilaku kawan-kawan lama kami yang berpindah
pelabuhan atas alasan demi kebajikan rakyat di kawasan yang mereka wakili.

Walhal tindakan mereka adalah jalan keluar dari didakwa dan pendakwaan
yang sedang berjalan. Timbunan masalah seharian rakyat tidak diberi jalan
penyelesaian, tidak dihiraukan dan tidak dipedulikan. Tumpuan kerajaan hanya
kepada berpolitik untuk terus berkuasa. Rakyat didahulukan, pencapaian
diutamakan, kestabilan politik konon, yang sebenarnya kestabilan poket.

Tuan Yang di-Pertua, dalam keadaan rakyat merangka, membina semula
kehidupan pasca Covid, tiba-tiba rakyat dibedil dengan ledakan kenaikan harga
barang-barang binaan seperti simen, besi, keluli sehinggakan paip PVC dan kabel
elektrik pun meningkat dari 30 peratus sehingga peratus. Harga barangan asas
melambung tinggi. Tidak cukup dengan itu, there is an acute shortage of plastic pack
cooking oil.

Minyak masak sebenarnya ada tetapi dikawal oleh kementerian. Satu orang
hanya dibenarkan membeli dua paket sahaja dalam sehari. Bagaimana nasib
peniaga-peniaga kecil, bayangkan mereka terpaksa berulang setiap hari, berebut
untuk membeli. Sepatutnya kita memudahkan kehidupan mereka terutamanya waktu
sekarang. Kegilaan apakah ini?

Tanaman sawit di Sabah merangkumi 30 peratus tanaman di seluruh negara.
Namun amat malang buat kami kerana faedah langsung kepada rakyat Sabah
seolah-olah tidak dirasai. Kata pengeluar utama kelapa sawit tetapi minyak sawit pun
tidak ada di pasaran. Semasa Kerajaan Warisan memerintah Sabah, kita telah
dirikan dan lancarkan tiga kilang minyak masak GOLD di Sandakan, BESS di Tawau
dan ONSOI di Keningau dalam hanya 26 bulan menjadi kerajaan.

Saya ingin bertanya kepada Yang Berhormat Menteri, adakah statement dari
Yang Berhormat Menteri semasa di Sabah Januari lalu akan mengambil maklum dan
memberi amaran tegas kepada syarikat yang terlibat dalam menyelesaikan masalah,
dapat menyelesaikan masalah. Setiap kali ada masalah kekurangan minyak di
pasaran, inilah kenyataan standard, inilah jawapan standard Pak Menteri yang
diulang-ulang.

Adakah ini helah untuk mengurangkan subsidi kepada rakyat? Saya dengar
kerajaan sampai berhutang kepada pengilang. Inikah gambaran mengenai
kedudukan kewangan negara Yang Berhormat Pagoh pernah maksudkan? Kalau iya
pun mahu menghalang penyeludupan minyak, janganlah menghukum rakyat,
menyusahkan orang. Sepatutnya kerajaan burulah orang yang menyeludup,

tingkatkan penguatkuasaan, luaskan pemantauan.
