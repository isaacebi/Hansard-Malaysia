DR. 7.3.2022 131

Tuan Yang di-Pertua, saya ucapkan sekali lagi terima kasih atas peluang ini.
Sekian, Hang Tuah Jaya mengundur diri. Assalamualaikum warahmatullahi
wabarakatuh.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hang Tuah Jaya. Sekarang saya jemput pembahas terakhir Yang

Berhormat Sibu.

6.13 ptg.

Tuan Oscar Ling Chai Yew [Sibu]: Terima kasih Tuan Yang di-Pertua
kerana memberikan saya peluang untuk membahaskan dalam Menjunjung kasih
Titah Duli Yang Maha Mulia Seri Paduka Baginda Yang di-Pertuan Agong.

Tuan Yang di-Pertua, saya ingin membangkitkan masalah tentang
ketidakstabilan bekalan air di kawasan Bawang Assan, Sibu. Kebanyakan masalah
ini adalah berpunca daripada kekurangan tekanan air akibat paip yang usang dan
sering bocor apabila mengalami tekanan yang besar.

Selain itu, paip air itu juga terlalu kecil dan ia mengehadkan jumlah bekalan
air yang boleh disalurkan kepada permintaan kawasan Bawang Assan, dan
kawasan-kawasan di sekitarnya.

Masalah ketidakstabilan bekalan air di bawah Asahan ini adalah masalah
yang sudah lama. Masalah bekalan air di Bawang Assan akan menjadi teruk, ia akan
menjadi lebih teruk dan membawa kesulitan kepada rakyat apabila peningkatan
permintaan air pada musim perayaan iaitu Tahun Baru Cina dan perayaan lain.

Saya berharap keutamaan kerajaan adalah memperuntukkan dana yang
mencukupi untuk menaik tarafkan sisa paip bekalan air di kawasan Bawang Assan,
Sibu dan memastikan pembangunan di sana tidak terjejas akibat masalah bekalan
air ini.

Tuan Yang di-Pertua, selain dari kawasan Bawang Assan, kawasan seperti
Sibu Jaya, Ulu Sungai Merah, Rantau Panjang Jaya juga mengalami masalah yang
sama walaupun kawasan tersebut adalah di kawasan bandar.

Jadi, saya berharap peruntukan untuk membangunkan sistem bekalan air
tidak seharusnya semua tertumpu di kawasan pedalaman. Kerajaan juga harus
sedar bahawa kawasan bandar merupakan kawasan yang membangun dan
berkembang dengan paling cepat berbanding dengan kawasan-kawasan lain.

Pertimbangan harus juga diberikan untuk memastikan sistem pembekalan air
di bandar juga dinaiktarafkan mengikut permintaan semasa. Kalau tidak, ia akan
memberikan satu persepsi bahawa infrastruktur negara kita amatlah ketinggalan.

Tuan Yang di-Pertua, saya juga ingin hendak menyentuh tentang masalah

kemiskinan di Sarawak dan Sabah. Mengenai masalah kemiskinan, ini bukan
