DR. 7.3.2022 60

Saya ingin menyentuh beberapa perkara. Pertama, kegembiraan Tuanku
mengenai kestabilan politik yang ada di Malaysia termasuk juga yang ada di dalam
Dewan Rakyat kita ini, harus dipuji. Apa yang kita maksudkan dengan kestabilan
politik ialah di mana kita boleh duduk semeja untuk berbincang hal-hal rakyat tetapi
tidak masuk di dalam kestabilan politik ialah mengadakan pilihan raya berulang-
ulang, daripada satu negeri ke satu negeri.

Kalau itu yang berlaku, saya tidak nampak hasrat Yang di-Pertuan Agong itu
diterima oleh parti-parti politik sehingga berlaku pilihan raya demi pilihan raya, dalam
suasana kita hendak menstabilkan politik kita. Ada yang menuntut supaya pilihan
raya Parlimen pun diadakan segera. Kalau inilah yang dapat kita fahamkan tentang
kestabilan politik, saya khuatir apa yang dihasratkan oleh Tuanku Yang di-Pertuan
Agong tidak akan tercapai dan kita akan terus berbalah.

Tuan Yang di-Pertua, saya ingin menyentuh beberapa perkara mengenai
Kementerian Pertahanan di sini. Saya banyak menerima saranan dan rungutan
daripada veteran-veteran angkatan tentera kita yang memohon sesangat supaya
ditinjau semula dan diselaraskan pencen-pencen tentera ini, veteran ini, dengan
perkhidmatan-perkhidmatan lain dalam kerajaan.

Kita pun dengar hakim-hakim senior pun telah mengemukakan tuntutan
supaya pencen mereka dilihat semula. Sudi apalah kiranya supaya tuntutan veteran
ini, saya rasa layak dipertimbangkan kerana kalau pencen berdasarkan gaji-gaji
semasa mereka tamat perkhidmatan, memang mereka ini akan sentiasa tergolong
dalam golongan yang berpendapatan kecil. Ini tidak akan memberikan semangat
yang kukuh kepada veteran-veteran kita yang telah memainkan peranan mereka.

Salah satu lagi cara penghargaan yang diberikan oleh kerajaan selama ini
ialah dengan mengurniakan Pingat Jasa Malaysia, yang ini dimaklumkan masih
berjalan. Pada suatu ketika diberikan imbuhan one-off kepada penerima-penerima
pingat ini tetapi sekarang sudah tidak lagi diberikan.

Saya memohon juga supaya dipertimbangkan untuk pemberian one-off
kepada penerima-penerima PJM ini pada masa yang akan datang. Saya menerima
maklumat bahawa veteran-veteran ini telah menubuhkan jawatankuasa ataupun
taskforce mereka untuk melihat semula tuntutan-tuntutan ini untuk dikemukakan
kepada pihak kerajaan dan saya harap pihak kerajaan berlapang dada untuk
berbincang dengan veteran ini sebaik mungkin.

Seterusnya, saya ingin bertanyakan kepada kementerian mengenai keadaan
pembinaan littoral combat ship (LCS) yang dilaksanakan di Boustead Naval Shipyard
di Lumut, kawasan saya. Apakah yang telah diputuskan oleh Kabinet, oleh kerajaan
mengenai langkah-langkah pemulihan projek ini? Ini kerana kita dimaklumkan

bahawa Kabinet perlu membuat keputusan, apa way forward dengan izin, projek ini
