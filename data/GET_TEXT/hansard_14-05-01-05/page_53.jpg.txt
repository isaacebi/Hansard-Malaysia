DR. 7.3.2022 47

information, sebagai contoh, Official Secret Act atau Akta Rahsia Rasmii, tidak semua
maklumat boleh diberikan oleh pegawai kerajaan yang hadir. Ini juga perlu
diterangkan supaya kita Ahli Parlimen tahu apa yang boleh ditanya dan apa jawapan
yang boleh kita dapat.

Seterusnya, kalau kita tengok kepada negara-negara lain, kalau mereka tidak
dapat mewujudkan pindaan Perlembagaan ataupun kepada undang-undang yang
wujud, boleh diwujudkan satu, dengan izin, informal guideline yang mana MoU ini
yang ditandatangani oleh pihak kerajaan dan pihak pembangkang boleh bersetuju.
Sebagai contohnya yang terjadi di Australia, Kanada, New Zealand, United Kingdom
yang mana contohnya ada Government Guideline for Official Witness before
Parliamentary Committees, Note on the Responsibility of Public Servant in Relation
to Parliament Committees, Official and Select Committee’s Guideline, dengan izin.
Maknanya, Tuan Yang di-Pertua, hendak seribu daya, tak nak seribu dalih.

Saya pun ingin tekankan di sini bahawa kalaulah Ahli-ahli Parlimen itu sendiri
yang datang ke Parlimen hendak bertanya soalan, sama ada dalam Dewan ataupun
Kamar Khas— dan yang paling dahsyat sekali, Tuan Yang di-Pertua, saya sendiri
tulis surat pun tak nak dijawab.

01220

Satu, tidak tahulah sahabat-sahabat saya Yang Berhormat lain pun
berhadapan dengan masalah yang sama ataupun tidak.

Tuan Nga Kor Ming [Teluk Intan]: Terima kasih Yang Berhormat. Boleh
sedikit?

Dato’ Sri Azalina Othman Said [Pengerang]: Sekejap. Sekejap. Nanti
dahulu. Mungkin dia jawab tetapi tidak ada timeline hendak jawab. Saya hendak
tekankan di sini Tuan Yang di-Pertua ya. Saya bangga bahawa badan kehakiman di
Malaysia dilihat sebagai badan yang bebas dan dihormati. [Tepuk] Oleh sebabnya
Tuan Yang di-Pertua, keputusan itu nampak sangat keputusan yang tidak berat
sebelah. Akan tetapi kami sebagai ahli politik dan wakil rakyat, seolah-olah kami ini
kata orang, bertanya pun tidak dijawab, panggil pun tidak datang. Seolah-olah kami
ini hanya sekadar designated pegawai kebajikan dan kadang-kadang sudah macam
kontraktor, Tuan Yang di-Pertua.

Tuan Nga Kor Ming [Teluk Intan]: Ya. Yang Berhormat Pengerang.

Dato’ Sri Azalina Othman Said [Pengerang]: Bagi saya, kalau itulah
peranan MoU hanya memberi kuasa yang lebih kepada mana-mana pihak, bererti
dengan izin Tuan Yang di-Pertua. We betray the trust of the voters kepada diri kita.

Tuan Nga Kor Ming [Teluk Intan]: Ya. Yang Berhormat Pengerang. Sedikit.

Dato’ Sri Azalina Othman Said [Pengerang]: Jadi Tuan Yang di-Pertua,

saya berharaplah Tuan Yang di-Pertua pujuklah kepada kepimpinan negara, kepada
