DR. 7.3.2022 54

itu diambil kira kerana ramai antara majistret adalah frontliners berbanding dengan
Mahkamah Tinggi, Mahkamah Rayuan dan sebagainya, the first contact dengan
orang ramai di negara ini.

Mereka memainkan peranan yang besar dan jangan kita membenarkan
majistret-majistret yang terlampau muda. Baru keluar dari universiti dilantik sebagai
majistret. Akan tetapi, semasa dulu saya boleh faham. Tahun 70-an dan 80-an, kita
tidak cukup peguam, tidak cukup majistret dan sebagainya. Sekarang, ada terlampau
ramai peguam.

Kita perlu ada mature students dan sekurang-kurangnya ada experience
yang tertentu sebelum mereka dilantik. Judicial Commissioner pun sedemikian juga.
Baru-baru ini, Judicial Commissioner yang betul-betul bekerja kuat, baik, menulis Jaw
reports dan keputusan-keputusan yang baik tiba-tiba tidak dilanjutkan kontrak
mereka. Apakah asas dan sedemikiannya? Terima kasih.

Tuan Yang di-Pertua: Terima kasih Yang Berhormat Ipoh Barat. Seterusnya

Yang Berhormat Tumpat, silakan 12 minit ya Yang Berhormat.

12.42 tgh.

Dato’ Haji Che Abdullah bin Mat Nawi [Tumpat]: Assalamualaikum
warahmatullahi wabarakatuh. Salam sejahtera dan salam Keluarga Malaysia. Tuan
Yang di-Pertua, terima kasih atas peluang yang diberikan kepada saya untuk
mengambil bahagian dalam perbahasan menjunjung kasih Titah Ucapan Kebawah
Duli Yang Maha Mulia Seri Paduka Baginda Yang di-Pertuan Agong yang telah
dititahkan pada 28 Februari lalu semasa membuka Penggal Kelima Parlimen
Keempat Belas

Memulakan ucapan pada tengah hari ini, Tumpat menjunjung kasih serta
mengucapkan syabas dan tahniah atas titah ucapan yang padat dan merangkumi
penuh dengan nasihat dan pandangan-pandangan sesuai dengan kedudukan
baginda sebagai payung negara.

Kebawah Duli Yang Maha Mulia Seri Paduka Baginda Yang di-Pertuan
Agong dalam titahnya, telah memperlihatkan dan menunjukkan keprihatinan baginda
terhadap kestabilan politik dan agenda pembangunan demi kepentingan rakyat dan
juga masa depan negara. Baginda kagum dan bersyukur dengan kestabilan politik
yang dikecap kini hasil kerjasama politik dwipartisan melalui Memorandum
Persefahaman Transformasi dan Kestabilan Politik yang ditandatangani oleh pihak
kerajaan serta pembangkang.

Hasilnya, landskap politik negara kini lebih stabil dan ia menjadi pemangkin

kepada kejayaan pembangunan demi kepentingan rakyat dan masa depan negara.
