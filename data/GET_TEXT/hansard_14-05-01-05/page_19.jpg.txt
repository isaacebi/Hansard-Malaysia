DR. 7.3.2022 13

transportation industri dan juga heavy weight itu sudah telah dilaksanakan ketika ini.
Jadi, saya kira ini tidak lagi — bukan tidak perlu, perlu untuk long term. Akan tetapi,
belum lagi menjadi satu terdesaknya untuk kita melihatkan biodiesel ini untuk palm

oil untuk digunakan untuk biodiesel. Terima kasih.

4. Tuan Haji Mohamad bin Sabu [Kota Raja] minta Menteri Luar Negeri
menyatakan apakah langkah yang diambil oleh Malaysia bersama dengan ASEAN
untuk menangani isu Republik Rakyat China yang dikatakan selalu menceroboh atau
mengganggu perairan negara khususnya di zon ekonomi eksklusif tanpa melibatkan
kuasa-kuasa luar dari rantau ini.

Timbalan Menteri Luar Negeri [Dato’ Haji Kamarudin Jaffar]:
Assalamualaikum, salam sejahtera. Terima kasih kepada Yang Berhormat Kota Raja
yang menanyakan mengenai kedudukan Malaysia, Republik Rakyat China, zon
ekonomi eksklusif di Laut China Selatan kita.

Seperti mana Dewan yang mulia ini sedia maklum, isu berkaitan Laut China
Selatan merupakan isu yang kompleks berikutan tuntutan-tuntutan bertindih antara
negara-negara di rantau ini. Dalam hal ini Malaysia tetap komited untuk
menyelesaikan isu-isu  berkaitan Laut China Selatan secara_ konstruktif
menggunakan forum dan saluran diplomatik yang sesuai. Pendirian negara ini juga
telah disuarakan secara konsisten di platform-platform antarabangsa khususnya
ASEAN. Malah dalam beberapa bulan kebelakangan ini, kerajaan Malaysia menerusi
Kementerian Luar Negeri khususnya telah beberapa kali menyuarakan pendirian
kepada para pemimpin negara yang mempunyai kaitan dengan isu Laut China
Selatan bahawa semua pihak perlu bekerjasama dalam usaha mengelakkan insiden
yang sama ada disengajakan atau sebaliknya di perairan berkenaan.

Kementerian berpandangan sebarang konflik yang berlaku hanya akan
meningkatkan ketegangan sekali gus menggugat keamanan, keselamatan dan
kestabilan di Laut China Selatan.

01040

Atas sebab itu, sebarang perbezaan dan pertikaian yang timbul perlu
diselesaikan secara aman tanpa menggunakan kekerasan atau ancaman kekerasan
menerusi dialog, rundingan atau lebih tepat lagi jalan diplomasi. Tuan Yang di-
Pertua, sebagai langkah untuk memastikan keamanan, kestabilan dan mengelakkan
ketegangan di Laut China Selatan, negara-negara ASEAN dan China juga telah
memeterai deklarasi tatalaku pihak-pihak berkepentingan di Laut China Selatan atau
dengan izin, the Declaration on the Conduct of Parties in the South China Sea (DOC)
pada 4 November 2002; 20 tahun yang lalu.

Pada masa ini, negara-negara ASEAN dan China sedang merundingkan kod

tatalaku di Laut China Selatan atau dengan izin Code of Conduct in the South China
