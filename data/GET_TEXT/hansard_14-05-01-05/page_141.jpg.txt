DR. 7.3.2022 135

melintas jalan ke Hospital Besar Pulau Pinang. Jadi, saya minta juga perkara ini
diambil maklum oleh pihak Menteri Kesihatan dan memberi maklum balas ketika
beliau membuat penggulungan nanti. Terima kasih.

Timbalan Yang di-Pertua [Dato’ Mohd Rashid Hasnon]: Ya Yang
Berhormat Jelutong. Sila Yang Berhormat sibu.

Tuan Oscar Ling Chai Yew [Sibu]: Ya, ya. Masukkan sebagai sebahagian
dalam ucapan saya.

Tuan Yang di-Pertua, saya hendak lanjutkan perbahasan saya dengan tajuk
yang lain sekarang mengenai kesesakan jalan raya di Sibu semakin menjadi satu
masalah di bandar Sibu. Saya merasa masalah ini adalah disebabkan kerana jumlah
kereta semakin meningkat dan kerajaan tidak membina jalan baharu di Sibu.
Sekarang di Sibu hanya ada satu jalan dari Lapangan Terbang Sibu ke bandar Sibu
merupakan jalan Persekutuan.

Jadi, saya berpendapat bahawa Kerajaan Persekutuan boleh menambahkan
satu lagi jalan yang menghubungkan Jalan Teku kepada Jalan Hulu Sungai Merah
dan seterusnya berhubung dengan Jalan Deshon. Dengan adanya jalan baharu ini,
keadaan kesesakan jalan yang paling teruk di Jalan Ling Kai Cheng boleh
dikurangkan. la boleh membantu mengurangkan kesesakan jalan yang selama ini
menjadi kesulitan kepada rakyat di Sibu. Jadi, saya mengharapkan Kerajaan
Persekutuan boleh mengeluarkan satu tanah membina jalan baharu di Sibu.

Tuan Yang di-Pertua, saya juga amat tertarik kepada apa yang dibangkitkan
oleh kawan-kawan saya dari Sarawak mengenai kerusi Parlimen. Satu per tiga kerusi
dalam Parlimen haruslah diberikan kepada Sabah dan Sarawak. Saya amat
bersetuju dengan cadangan ini dan ini memang selari dengan MA 63 atau Malaysian
Agreement 1963. Akan tetapi apa yang dihuraikan oleh kawan-kawan saya dari
Sarawak ialah mereka meminta persempadanan baharu dilakukan dan mengikut
keluasan kawasan. Jadi ini saya amat tidak bersetuju. Mengapa? Saya rasa kalau
persempadanan yang baharu yang dilakukan, ia haruslah bergantung kepada orang,
bukan keluasan kawasan. Ini kerana di Sarawak ratio distribution di Sarawak lebih
kurang 30, 30, 30 iaitu Cina 30, orang native Iban lebih kurang— Dayak 30 dan
muslim 30 peratus.

Jadi saya mencadangkan supaya jangan mengikut persempadanan ini
baharu jangan mengikut keluasan kawasan. Akan tetapi boleh mengikut kepala,
mengikut orang. Di Sarawak kita menghadapi satu masalah ialah di bandar, di
kawasan-kawasan bandar kepadatan populasi adalah lebih tinggi. Jadi, kawasan-
kawasan Parlimen yang diagihkan kepada kawasan bandar adalah lebih
berkurang— lebih kurang berbanding dengan kawasan-kawasan di pedalaman. Jadi

saya mencadangkan kalau satu per tiga Parliament seats diberikan kepada wilayah
