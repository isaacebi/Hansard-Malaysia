DR. 7.3.2022 92

isu lagi Tuan Yang di-Pertua, tetapi masa tidak membenarkan. Akan tetapi, saya
ingin mengakhiri ucapan saya dengan itu dan saya mengucapkan terima kasih Tuan
Yang di-Pertua kerana diberi peluang tersebut.

Tuan Yang di-Pertua: Terima kasih Yang Berhormat Bukit Gelugor.

Seterusnya, Yang Berhormat Betong.

4.06 ptg.

Datuk Robert Lawson Chuat [Betong]: Terima kasih Tuan Yang di-Pertua.
Saya menjunjung kasih atas Titah Diraja pada Istiadat Pembukaan Penggal Kelima
Parlimen Malaysia Keempat Belas pada 28 Februari yang lalu. Terima kasih, Tuan
Yang di-Pertua kerana memberi saya peluang untuk turut serta dalam perbahasan
Titah Diraja ini. Setelah mendengar dan meneliti Titah Diraja, pada kesempatan ini
izinkan saya mewakili seluruh rakyat di kawasan Parlimen Betong untuk
menzahirkan ucapan syukur dan terima kasih kepada Tuanku atas keprihatinan
baginda kepada kerajaan serta rakyat keseluruhannya yang kini masih berusaha
sebaik mungkin untuk meneruskan kehidupan di kala COVID-19 masih menular di
negara kita.

Tuan Yang di-Pertua, ingin saya menzahirkan setinggi-tinggi ucapan
penghargaan kepada semua Ahli Parlimen yang telah mengetepikan perbezaan
merentasi ideologi politik dengan kesepakatan yang kukuh. Rang Undang-undang
Perlembagaan (Pindaan) 2021 berkaitan Perjanjian Malaysia 1963 atau MA63 yang
bertujuan mengukuhkan kedudukan Sabah dan Sarawak dalam Persekutuan
Malaysia diluluskan Dewan Rakyat dengan undian 100 peratus daripada ahli
Parlimen yang hadir pada dua kali undi belah bahagian dilakukan.

Penilaian pindaan Perlembagaan ini telah dilakukan dalam semangat setia
kawan, saling menghormati dan sikap tolak ansur yang tinggi antara kita. Dengan
lulusnya rang undang-undang tersebut, ia memberi manfaat yang dapat menjelaskan
kedudukan negeri Sabah dan Sarawak dalam Persekutuan selaras dengan
Perjanjian Malaysia 1963 selain turut memberi pengiktirafan kepada perjanjian itu
dalam Perlembagaan Persekutuan yang sebelum ini tiada rujukan dibuat dalam
Perlembagaan Persekutuan.

Maka, saya amat berterima kasih kepada Ahli-ahli Parlimen. Kesepakatan ini
juga harus kita teruskan kerana sokongan padu kepada rancangan kerajaan secara
konsensus untuk memberi pengiktirafan autonomi secara maksimum termasuk
mengupas kesemua hak dan keistimewaan yang harus dinikmati Sabah dan
Sarawak seperti yang terkandung dalam Perjanjian Malaysia 1963.

Dengan mengiktiraf MA63 dalam Perlembagaan Persekutuan, kerajaan kini

boleh merujuk kepada semua janji yang dibuat pada 1963 secara terperinci dan
