DR. 7.3.2022 38

Datuk Seri Panglima Wilfred Madius Tangau [Tuaran]: Boleh mencelah
Yang Berhormat Kota Samarahan?

Puan Rubiah binti Wang [Kota Samarahan]: Tuan Yang di-Pertua, saya
mohon sebab saya banyak isu hendak dikemukakan. Rasanya saya tidak dapat
memberi celahan. Mohon maaf.

Datuk Seri Panglima Wilfred Madius Tangau [Tuaran]: Okey.

Puan Rubiah binti Wang [Kota Samarahan]: Tuan Yang di-Pertua,
pertumbuhan populasi yang meningkat dengan pantas akibat proses urbanisasi dan
kewujudan taman-taman perumahan menyebabkan keperluan penduduk di Kota
Samarahan semakin meningkat terutamanya dari sudut jaringan jalan raya dan
berkaitan dengannya.

Pada masa ni, penduduk Kota Samarahan bergelut dengan kesesakan lalu
lintas setiap hari. Kira-kira 23,000 orang penduduk, jalan raya melalui dua buah
laluan utama ke Kuching iaitu laluaan Samarahan—Kuching Expressway, dan Laluan
8101, Jalan Datuk Mohd Musa yang kini sedang dalam proses naik taraf. Terima
kasih kepada Kerajaan Persekutuan yang melaksanakan projek menaik taraf Laluan
8101, Jalan Datuk Mohd Musa yang bernilai RM229 juta pada tahun 2020 yang
menyediakan kemudahan jalan raya yang selesa, selamat dan mengurangkan
masalah kesesakan nani.

Namun begitu, saya ingin tahu perkembangan terkini perjalanan projek naik
taraf berkenaan dan adakah ia mampu disiapkan mengikut jadual? Kita takut projek
ini terjejas akibat kenaikan harga barangan pembangunan baru-baru ini. Selain pada
itu, saya juga ingin mengetahui status pelaksanaan projek pembinaan jalan akses
kawasan selatan Lapangan Terbang Antarabangsa Kuching yang difahamkan akan
dibina ke persimpangan Stutong di Kuching yang melibatkan pembinaan tiga buah
jambatan konkrit, dua buah lorong dua hala merentasi Sungai Kuap, Sungai
Setampin dan juga Sungai Sangkoh.

Selain itu juga, saya juga mohon pencerahan daripada Kementerian Kerja
Raya, adakah cadangan untuk membina flyover di beberapa kawasan terpilih
sepanjang laluan Samarahan-Kuching Expressway terutamanya di roundabout G3
berhadapan dengan INTAN ataupun Selka kerana usaha ini boleh memecahkan
bottleneck yang berlaku yang menjadi punca utama kesesakan lalu lintas di Kota
Samarahan.

Tuan Yang di-Pertua, saya menjunjung kasih titah Seri Paduka Baginda Yang
di-Pertuan Agong yang prihatin dengan tahap kesihatan mental rakyat dan baginda
turut mengajak rakyat untuk amalkan gaya hidup yang sihat. Berikutan dengan itu,
saya ingin mencadangkan beberapa penambahbaikan terhadap fasiliti kesihatan

khasnya di Kota Samarahan yang pada 20 tahun dahulu hanya sekitar 20,000
