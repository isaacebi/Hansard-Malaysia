DR. 7.3.2022 70

handphone di dalam saluran mengundi bagi tujuan membeli undi. Jawapan lisan
yang diberikan kepada Yang Berhormat Sepanggar sangat mengecewakan.
Transformasi pilihan raya yang sedang dibuat ini sia-sia kerana unsur-unsur rasuah
yang jelas dan diketahui umum tetapi tidak diendahkan.

Sejumlah kira-kira 5.8 juta pengundi muda, 18 tahun ke atas yang buat
pertama kali akan membuang undi untuk menentukan masa depan negara. “Kalau
kamu undi saya, saya bagi kamu duit tetapi bagi saya bukti dulu gambar undi kamu
dan saya bagi kamu duit lepas itu.” Is this the value that you want to teach the young
Malaysian? \|nikah nilai yang kita mahu ajarkan kepada generasi muda Malaysia.
Well, kalau inilah yang kita didik kepada generasi muda negara ini dengan rasuah,
tahniahlah.

Tuan Yang di-Pertua, baru-baru saya terganggu dan keliru dengan jawapan
lisan yang diberikan kepada Yang Berhormat Penampang oleh Yang Berhormat
Menteri Kewangan berkenaan jumlah cukai dan jumlah yang telah dipulangkan
kepada Sabah di bawah Artikel 112C dan 112D.

Beliau menyebut bahawa formula 40 peratus di bawah Perkara 112C
Perlembagaan Persekutuan dibaca bersama subseksyen 2(1) Bahagian IV Jadual
Kesepuluh tidak lagi terpakai oleh kerana kajian semula ke atas pemberian khas
telah dijalankan dan dipersetujui bersama di bawah Perkara 112D Perlembagaan
Persekutuan dalam tempoh 1969 hingga 1973 dan kadar pemberian khas tersebut
berkuat kuasa sehingga kini.

| want to know, saya mahu tahu bila Kerajaan Negeri Sabah bersetuju? Siapa
pemimpin yang terlibat dan adakah perkara ini telah mendapatkan kelulusan dan
persetujuan Dewan Undangan Sabah? Selama ini kami wakil rakyat dari Sabah tidak
pernah dimaklumkan berkenaan perkara ini sedangkan setiap kali sesi Parlimen
setiap tahun kami mempersoalkan dan menuntut hak kami seperti yang termaktub di
dalam Perlembagaan. Saya ingin tanya, adakah 40 peratus atau 2/5 dalam Artikel
112C dan 112D Perlembagaan Persekutuan tidak lagi dipakai dan jika tidak kenapa
pindaan perlembagaan tidak dibuat dan adakah tawaran baru lebih tinggi daripada
40 peratus kepada Sabah?

Tuan Yang di-Pertua, pindaan Perlembagaan baru-baru ini yang diluluskan
tidak bermakna sekiranya ia tidak diiringi segera dengan peningkatan peruntukan
yang besar mengikut keperluan sebenar rakyat Sabah dan Sarawak yang masih jauh
ketinggalan berbanding Persekutuan Tanah Melayu.

Selaras dengan status Sabah dan Sarawak sebagai rakan sekutu
Persekutuan Tanah Melayu, kami berhak mendapatkan hak kami. What we want is

the money to come to Sabah. Kalau begitu kompleks untuk memulangkan semula
