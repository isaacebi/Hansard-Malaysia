DR. 7.3.2022 46

Kestabilan Politik yang telah ditandatangani antara pihak kerajaan dan
pembangkang.

Saya ingin menyatakan di sini, Tuan Yang di-Pertua, bahawa kalaulah MoU
ini yang saya melihat tidak sebagai satu dokumen undang-undang, lebih setakat
kepada understanding atau persefahaman, saya ingin mencadangkan kepada pihak
kerajaan kalau hendak dirujuk kepada fasa 2.0 sebelum memorandum ini tamat
umurnya, mencadangkan kepada kerajaan dan juga pihak pembangkang untuk
melihat bahawa MoU tidak seharusnya dihadkan kepada dana pembangunan
kawasan pilihan raya sahaja (constituency development fund), dengan izin, dan rang
undang-undang anti lompat parti ataupun mana-mana undang-undang yang hanya
merujuk kepada pindaan Perlembagaan.

Saya melihat bahawa perlu kita lihat dan kita tekan satu peranan yang boleh
dimainkan oleh MoU ini ialah merujuk kepada apa yang telah disebut oleh Tuan Yang
di-Pertua sendiri pada 1 Mac 2022 tentang agaknya kekeliruan berkenaan dengan,
contohnya, kuasa PSSC.

Saya tidak hendak ditegur daripada segi sama ada pegawai kerajaan hadir
ataupun tidak apabila dipanggil. Akan tetapi, apabila kita dirujuk kepada Peraturan
Mesyuarat, apa yang Tuan Yang di-Pertua cakap di sini ini memang betul bahawa
dalam pembacaan di bawah Standing Order 83(2) dan seksyen 17, 18 Houses of
Parliament (Privileges and Powers) Act 1952, dengan izin, terdapat satu Jacuna yang
begitu besar di dalam Standing Order kita, Tuan Yang di-Pertua. Bahawa kita tidak
tahu sama ada adakah dipanggil sebagai ‘surat jemputan’ ataupun dipanggil sebagai
‘satu sepina’

Selagi kekeliruan ini tidak dinyatakan— saya sebenarnya ingin menyatakan
di sini bahawa ramai pegawai kerajaan akan berada dalam keadaan tidak begitu
yakin bahawa kehadiran itu diwajibkan atas apa platform sekalipun. Mungkin mereka
hadir kerana mereka menghormati dijemput.

Akan tetapi, cabaran yang kedua, Tuan Yang di-Pertua, ialah apa yang
disebut sebagai bila hadir. Pertama sekali, kalau kita lihat, tidak ada wujudnya satu
templat dalam bahasa Malaysia yang boleh dipakai bagi semua jawatankuasa
pilihan. Kalau kita di mahkamah, kita ada serve of order notice seperti mana Tuan
Yang di-Pertua dan saya sebagai mantan peguam. Di mahkamah, kalau tidak hadir,
dikenakan contempt. Akan tetapi, di dalam Parlimen sebagai badan ketiga besar
dalam Perlembagaan— institusi kehakiman, institusi eksekutif, institusi legislatif—
tidak adanya taring dan gigi. Ahli Parlimen marah kepada speaker, speaker
memberikan penerangan, terdapat /acuna daripada segi undang-undang.

Keduanya, Tuan Yang di-Pertua, apabila hadir pun, apa yang boleh dan tidak

boleh dinyatakan oleh pegawai kerajaan tersebut. Sebab, dalam elemen classified
