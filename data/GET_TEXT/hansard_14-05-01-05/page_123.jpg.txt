DR. 7.3.2022 117

Seterusnya, apakah langkah kerajaan untuk menyelesaikan masalah rakyat
ini? Saya nampak penindasan, penganiayaan, kezaliman berlaku luar biasa yang
tidak boleh sesiapa nafikan. Maka, kerajaan bertanggungjawab dengan kegagalan
itu menyebabkan derita rakyat. Balik-balik nak adakan pilihan raya, balik-balik nak
adakan pilihan raya. Sana RM100 juta, yang sini RM97 juta. Ini apa ini? Saya pun
tak fahamlah.

Apa yang saya hendak masukkan, Tuan Yang di-Pertua, EPF ini pun ia tidak
diberikan tumpuan untuk mereka dijaga dana ini. EPF, kalau kita lihat sehari ini
digunakan khususnya untuk pinjaman kepada syarikat-syarikat tertentu macam
1MDB. Akhirnya, duit itu pergi ke mana? Dia joli, dia boleh bagi gelang untuk
perempuan simpanannya. Dia pergi mabuk, dia pergi tempat judi. Lepas itu, dia
bagi pula pinjaman yang ada kepentingan EPF, duit RM2.5 bilion untuk syarikat
perjudian dan perkapalan. Ini apa ini? Saya pun tak fahamlah. Duit EPF untuk
kumpulan kayangan dan bangsawan dibenarkan. Mereka ini bermewah dengan
hasil caruman daripada pekerja yang derita dan sengsara. Pekerja diberikan
tekanan, diberikan penindasan dalam segi pendapatan dan sara hidup harian
mereka.

Ini telah dibuktikan apabila pihak-pihak bank memberikan pinjaman kepada
syarikat perjudian dan perkapalan berjumlah RM2.5 bilion. Oh, dahsyat! Duit
pencarum yang ada kepentingan pun tidak ada pemantauan. Oleh sebab itu kalau
kita tengok Kumpulan Wang Disatukan, pemantauan di pihak Kementerian
Kewangan tidak menjurus kepada kawal selia yang begitu serius untuk mengawal
wang EPF.

Melalui sedemikian, dalam rumusan saya— cepat betul masa hendak habis.
Wang EPF ini tiada dasar kerangka yang jelas untuk membantu rakyat dan
kegagalan kerajaan yang langsung tidak membantu. Saya percaya— terpulang
pada pencarum— saya merasai bahawa kenapa Yang Berhormat Port Dickson
begitu sedih apabila wang yang ada sedikit itu hendak dikeluarkan lagi sedangkan
kerajaan berupaya menyelesaikan masalah-masalah yang saya bangkitkan tadi.

Saya melihat bahawa jangan disalahertikan. Objektif utama EPF adalah
untuk memastikan bahawa pencarum-pencarum itu mendapat hasil apabila mereka
telah pun bersara. Ini kerana, kutipan-kutipan hasil percukaian itu patut deliver, patut
diberikan balik kepada rakyat. Rakyat kena cukai dan rakyat kena tanggung harga
barang naik sedangkan kerajaan bertanggungjawab mengutip cukai.

Maka, saya sarankan kepada Kementerian Kewangan dan Kerajaan
Malaysia supaya memberi tumpuan membantu rakyat yang miskin dalam kumpulan

B40, M40 memastikan bahawa mereka dijamin keselesaan hidup dan ini tidak boleh
