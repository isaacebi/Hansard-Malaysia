DR. 7.3.2022 129

sekarang hujan bulan Februari masih lagi hujan dan masih lagi berdepan dengan
bencana banjir dan sebagainya.

Tuan Yang di-Pertua, perkara yang seterusnya saya ingin membangkitkan
ialah berkait tentang suatu keadaan yang sedang mengganggu rakyat sekarang ini
iaitu tentang kegiatan scam. Saya telah mendapat jawapan daripada soalan yang
saya tanyakan kepada Menteri Komunikasi dan Multimedia. Kita tahu ramai juga Ahli-
ahli Parlimen dan ramai juga aduan yang kita dapat di pusat khidmat berkaitan
tentang scam ini.

Saya ingin bertanya, in fact saya telah bertanyakan kepada kementerian
strategi mereka, mereka sebut telah menyaring ada 2.6 bilion Tuan Yang di-Pertua
panggilan yang telah disaring. Namun saya ingin bertanya kepada kerajaan, sedar
atau tidak kementerian bahawa apabila seseorang itu mendapat laporan ataupun
ditipu, apabila ditipu scam dia kena buat laporan polis. Setelah dibuat laporan polis
dia kena bawa kepada perhatian Kementerian Perdagangan Dalam Negeri dan Hal
Ehwal Pengguna. Masuk dalam tribunal, daripada satu segi kita ada Kementerian
Komunikasi dan Multimedia. Di satu sudut yang lain kita ada Kementerian
Perdagangan Dalam Negeri dan Hal Ehwal Pengguna.

Saya ingin bertanya kepada kementerian, apakah tidak ada suatu kerjasama
ataupun task force yang dibuat secara bersama ataupun biarlah misalnya hal yang
berkaitan dengan scam ini terus di letak di bawah Kementerian Komunikasi dan
Multimedia. Tidak perlu diletakkan di kementerian yang lain. Ini kerana tentunya
rakyat akan berdepan dengan kerenah birokrasi. Mereka laporkan di dalam jawapan
ada sebanyak kalau tak silap saya 2,232 aduan awam.

01810

Saya ingin tanya kepada kementerian tentang aduan awam berkait dengan
scam ini, apa keputusannya? Apakah hasilnya? Berapa percent telah pun berjaya
dibantu rakyat yang berdepan dengan keadaan scam ini? Jadi, saya harap
kementerian akan mengambil berat tentang hal ini.

Tuan Noor Amin bin Ahmad [Kangar]: Yang Berhormat Hang Tuah Jaya,
minta sedikit berkaitan dengan scam.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Silakan.

Tuan Noor Amin bin Ahmad [Kangar]: Terima kasih. Semalam untuk
makluman Yang Berhormat saya ada terima satu laporan daripada rakyat Malaysia
di luar negara. Secara khususnya di Cambodia yang melaporkan bahawa terdapat
sejumlah rakyat Malaysia yang menjadi mangsa penipuan dibawa ke sana daripada

usia belasan tahun sampai lebih kurang dalam 20 tahun lebih.
