DR. 7.3.2022 107

Tuan Yang di-Pertua, persoalan tidakkah ada hasrat kerajaan untuk meminda
Akta PETRONAS agar PETRONAS bukan sahaja answerable to— answerable
kepada Parlimen di bawah PAC tetapi juga kepada kedua-dua badan ini. Selaras itu,
Putatan juga ingin bertanyakan tentang kewujudan Malaysia Petroleum Trust Fund
yang mana pada suatu ketika dulu pernah ditubuhkan.

Jikalau kita lihat di negara-negara pengeluar minyak yang utama di dunia
seperti Norway, mereka ada satu trust fund yang dikenali sebagai Norway Trust
Fund. Begitu juga di negara-negara pengeluar seperti UEA, mereka mempunyai
syarikat-syarikat trust fund untuk memastikan rakyat di negara tersebut dapat
menikmati hasil daripada minyak ini. Saya berharap Yang Berhormat Menteri
berkenaan dapat menjelaskan kepada Dewan yang mulia ini tentang perkembangan
Malaysia Petroleum Trust Fund sebagaimana yang pernah dinyatakan pada suatu
ketika dahulu.

Tuan Yang di-Pertua, saya seterusnya menyentuh tentang French Arbitration
Court pada awal Mac ini yang mengarahkan Malaysia untuk membayar USD19.9
billion kepada pewaris Sultan Sulu ekoran daripada Perjanjian 1878. Ini berlaku
apabila Malaysia menghentikan bayaran cession sejak tahun 2013. Malaysia ialah
antara negara 167 buah negara signatory kepada New York Convention dan
keputusan Arbitration ini adalah enforceable kecuali Malaysia mencabar keputusan
ini di France.

Tuan Yang di-Pertua, semenjak Sabah menubuhkan Malaysia bersama-
sama Sarawak dan juga Semenanjung Tanah Melayu, faktor utama penubuhan ini
dan faktor utama yang mendorong kepada Sabah mengambil langkah ini adalah
faktor keselamatan. Sejak berpuluh-puluh tahun dari tahun 1963, semenjak Yang
Amat Berhormat Perdana Menteri Malaysia yang pertama hinggalah sekarang ini
Yang Amat Berhormat Perdana Menteri Kesembilan, masalah tentang tuntutan-
tuntutan dari Filipina ini tidak ada kesudahan.

Apa yang saya lihat, terdapat dua tuntutan yang berbeza Tuan Yang di-
Pertua. Pertama, tuntutan yang direct daripada Manila. Tuntutan ini adalah tuntutan
kepada perluasan wilayah hinggalah merangkumi wilayah Sabah. Tuntutan ini ada
berbeza sedikit kerana tuntutan ini adalah daripada pewaris Sultan Sulu ekoran
daripada perjanjian yang telah ditandatangani pada tahun 1878.

Isu ini adalah bukan sahaja isu negeri Sabah tetapi adalah isu nasional dan
kita berharap terutama sekali rakyat di Sabah agar Kerajaan Malaysia dapat
mengambil sesuatu langkah yang konkrit agar masalah ini dapat diselesaikan once
and for all. Keputusan ini juga Tuan Yang di-Pertua bertentangan dengan keputusan
Mahkamah Tinggi Kota Kinabalu pada tahun 2020 yang menyebelahi Kerajaan

Malaysia yang mengatakan tidak ada bind agreement dan pewaris sultan tersebut.
