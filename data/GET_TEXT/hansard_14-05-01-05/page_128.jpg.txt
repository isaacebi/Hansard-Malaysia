DR. 7.3.2022 122

Tuan Yang di-Pertua, satu lagi pembohongan yang dibuat di MCA di Johor
ialah Yang Berhormat Bagan semasa menjadi Yang Berhormat Menteri Kewangan
telah membuat polisi cukai yang untuk menekan orang Cina. Inilah cara Barisan
Nasional buat di depan orang Cina, ia kata “DAP menekan orang Cina”. Di kalangan
orang Melayu, ia kata “DAP menekan orang Melayu. Ini satu pembohongan. Jadi,
dengan izin izinkan saya menggunakan Bahasa Inggeris kerana ini isu cukai.

Tuan Yang di-Pertua, ada satu cukai yang memang tidak adil sama sekali.
Presumed profit dengan izin. Dikatakan sesiapa yang meminjam kepada syarikat
sendiri atau syarikat yang berkaitan sungguhpun tidak ada bunga dikenakan
dianggap telah dikenakan bunga dan profit ini dikenakan cukai. Dengan izin, Section
140A of the Income Tax Act 1967 bermula dari 1 Januari 2009, “Requires a
transaction with associated person for accusation of supply or property or supplies to
be carried out in an armlength basis” atau dengan izin dalam bahasa accounting,
transfer pricing.

Bermula dari 1 Januari 2021, seksyen baru, Seksyen 113B, Section 1 Income
Tax Act 1967. A company which fails to furnish dengan izin. “Contemporaneous
transfer pricing document upon request by in rank revenue board can be prosecuted.
Fine between RM20 thousand to hundred thousand and imprisonment up to six
months. Previously no penalty in transfer pricing adjustment shows no additional tax”.

Sekarang ini dengan seksyen baru seksyen 140A(3C), “Provided a surcharge
up to five percent would be imposed on all transfer pricing adjustment and it is applied
irrespective of whether there is a tax payable on the adjustment”. This is totally unfair.
Ini memang tidak adil. Orang itu tidak dapat apa-apa keuntungan, dianggap untung
dan kalau kita melaporkan ini boleh dikenakan surcharge sampai lima persen.

Ini undang-undang dibuat dalam tahun 2009 semasa Barisan Nasional
menjadi kerajaan dan undang-undang penalti ini bermula pada 1 Januari 2021 ini
dibuat di bawah Finance Bill atau Finance Act 2021 di bawah kerajaan Perikatan
Barisan Nasional. Ini undang-undang atau cukai yang tidak adil. Bukan dibuat oleh
Pakatan Harapan. Jadi, saya mohon rakyat tahu. Jangan tersilap faham dan
pembohongan MCA ini jangan termakan. Saya mohon kerajaan supaya
memansuhkan peruntukkan ini yang tidak adil.

Tuan Yang di-Pertua, saya ingin membawa satu perkara kawasan tempatan
saya iaitu tentang jejantas merentasi FT5 ke Sekolah Kebangsaan Ayer Tawar yang
menelan belanja RM7.7 juta di persimpangan Batu 16 yang ada lampu isyarat. Ini
tidak masuk akal. Kenapakah bina satu jejantas yang bersebelahan dengan simpang
jalan yang ada lampu isyarat? Orang ramai boleh pergi sekolah melalui jalan biasa.

Kenapakah hendak bina satu jejantas? Di sana pihak masjid, orang ramai di tempat
