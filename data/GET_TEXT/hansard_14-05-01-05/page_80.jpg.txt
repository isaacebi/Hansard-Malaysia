DR. 7.3.2022 74

ataupun mengambil langkah-langkah yang tertentu supaya ini dapat diselesaikan
dengan segera. Saya berpandangan bahawa jika ataupun sekiranya projek-projek
jalan khususnya jalan ataupun yang memerlukan tapak tanah, saya berpandangan
bahawa masalah birokrasi ini dapat kita tangani sekiranya peruntukan daripada
Kerajaan Persekutuan disalurkan terus kepada agensi ataupun disalurkan kepada
Kerajaan Negeri Sarawak dan yang saya percaya yang lebih fasih dan lebih tahu
berkenaan dengan local condition di Sarawak. Saya percaya ini boleh
mempercepatkan lagi pelaksanaan projek-projek yang berkenaan dengan yang
memerlukan tapak ini.

Tuan Yang di-Pertua, saya juga ingin menyentuh sedikit berkenaan dengan
banjir ini. kita di kawasan Baram tahun lepas, 4,000 keluarga ataupun KIR telah
dilanda banjir. Saya percaya kalau ada pertandingan banjir, mungkin atau besar
kemungkinan Baram ini akan menjadi johan keseluruhan. Jadi Tuan Yang di-Pertua,
saya mohon lah supaya masalah banjir ini bukan sahaja kita memberi bantuan
makanan. Terima kasih lah kita ucapkan kepada kerajaan kerana telah membantu
dengan bantuan makanan.

Malahan di samping itu, ada di tempat-tempat saya, ada beberapa tempat di
kawasan Baram seperti Long Ikang, Long Wat, Long Bemang, Kampung Kuala Tutoh
dan sebagainya. Tapak rumah panjang mereka ini pun terjejas ataupun kemudahan-
kemudahan asas yang ada dekat situ tapak dia terjejas oleh sebab hakisan tebingan
Sungai Baram ini.

Jadi syukurlah pada minggu yang lepas, Yang Amat Berhormat Perdana
Menteri meluluskan peruntukan bernilai dalam angka RM15 bilion untuk menangani
masalah-masalah tebatan tebing sungai ini. Saya mohon supaya dalam masa yang
terdekat ini, masalah tebingan sungai yang terhakis juga dapat ditangani dengan
segera. Di samping itu, saya juga mahu bertanya sama ada peruntukan ini dapat
diguna untuk membina baru kemudahan-kemudahan asas yang terjejas ini bahkan
untuk membina baharu rumah panjang-rumah panjang yang tapak keselamatan
ataupun tapak rumah panjang yang sudah terjejas akibat daripada hakisan sungai
ini.

Tuan Yang di-Pertua, seterusnya ialah berkenaan dengan vaksin. Vaksin
saya ingat kita sudah lebih satu tahun kita bervaksin, vaksin, vaksin ini. Akan tetapi
saya mahu tahu daripada pihak Kementerian Kesihatan berapa bilangan penduduk
yang layak divaksinkan di kawasan Baram ini yang telah menerima vaksin? Sebab
saya difahamkan suatu masa dahulu ada sesetengah orang atau penduduk di
kawasan Baram yang enggan divaksinkan. Jadi, saya mahu minta maklum balas

daripada pihak kementerian supaya dapat memberi jumlah ataupun peratusan yang
