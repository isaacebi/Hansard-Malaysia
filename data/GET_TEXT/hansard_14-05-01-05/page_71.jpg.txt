DR. 7.3.2022 65

bantuan ekonomi dan kewangan serta pembukaan hampir semua sektor ekonomi di
bawah Pelan Pemulihan Negara (PPN) telah membolehkan ekonomi berkembang,
pendapatan meningkat dan pengangguran dibendung daripada menjadi bertambah
buruk lagi.

1440

Dari aspek kesihatan walaupun kes-kes COVID-19 masih tinggi ekoran
ancaman varian baru termasuk Omicron kita bersyukur kerana Program Imunisasi
COVID-19 Kebangsaan telah berjaya memberikan suntikan vaksin pada lebih 90
peratus penduduk negara ini dengan 60 peratus telah mendapat dos penggalak.

Beberapa indikator daripada data badan pendidikan seperti Malaysian
Institute of Economic Research (MIER) menunjukkan proses pemulihan ekonomi
semakin kukuh. Daripada aspek pelaburan, Malaysia telah berjaya menarik lebih
RM220 bilion pelaburan yang diluluskan pada tahun 2021 untuk sektor pembuatan
dan perkhidmatan. Begitu juga indeks pengeluaran serta eksport sektor pembuatan
adalah positif sepanjang tahun 2021. Indeks bagi sektor perkhidmatan khususnya
jualan borong dan runcit dan indeks pinjaman bank perdagangan dan perbankan
Islam juga adalah positif sepanjang tahun 2021.

Walaupun demikian, angka-angka ini masih di bawah data masa biasa
ataupun normal years. Ini menunjukkan bahawa kita perlu jangka masa dua tahun
atau tiga tahun lagi sebelum ekonomi pilih sepenuhnya. Sebagai contoh, sektor
berkaitan pelancongan seperti perhotelan dan pengangkutan masih belum rancak
kerana kita belum membuka sempadan sepenuhnya untuk kemasukan para
pelancong asing.

Sehubungan itu, Majlis Pemulihan Negara telah mencadangkan supaya
pembukaan sempadan negara sepenuhnya dilaksanakan mulai awal Mac dengan
pematuhan SOP yang ditetapkan oleh Kementerian Kesihatan Malaysia supaya
industri pelancongan, perdagangan dan sektor ekonomi berkaitan dapat dirancakkan
kembali. Saya tidak nampak alasan kenapa keputusan untuk membuka sempadan
ini hendak dilengah-lengahkan lagi sedangkan negara-negara lain yang program
vaksinasinya tidak sehebat negara kita sudah pun berbuat demikian.

Tuan Yang di-Pertua, putaran pendapatan (income circulation) semasa
tempoh ekonomi negara kita merudum akibat pandemik COVID-19 adalah amat
penting. Dengan izin, our nations income must be circulated in order to spur the
economy. Tuduhan yang dilemparkan oleh Yang Berhormat Pekan dengan
mengatakan saya membazir wang hanya kerana Kerajaan Perikatan Nasional
pimpinan saya waktu itu menyediakan pakej-pakej bantuan rakyat dan rangsangan
ekonomi bernilai lebih RM530 bilion untuk membantu rakyat dan perniagaan yang

terjejas teruk akibat pandemik COVID-19 adalah amat tidak bertanggungjawab.
