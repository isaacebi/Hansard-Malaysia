DR. 7.3.2022 120

Begitu juga dengan Yang Berhormat Pagoh, bekas Perdana Menteri dan juga
Presiden Bersatu merupakan seorang yang mengkhianati rakan-rakan dalam
Pakatan Harapan untuk menjadi Perdana Menteri. Kita orang yang mengkhianati ini
bukan sahaja rakyat Malaysia tidak akan mempunyai kepercayaan kepada beliau,
tetapi dunia yang akan, ada apa-apa kita kata perhubungan dengan beliau pun akan
takut kepada mana-mana orang yang suka mengkhianati.

Begitu juga dengan Timbalan Presiden Bersatu iaitu Menteri Belia Sukan,
semasa beliau di Perak menjadi Menteri Besar Perak, beliau juga telah mengkhianati
rakannya di dalam Pakatan Harapan untuk bersama dengan parti-parti lawan iaitu
UMNO dan PAS untuk menjadi Menteri Besar Perak.

Juga Perdana Menteri sekarang iaitu Yang Berhormat Bera juga telah pernah
berbohong dan memfitnah saya sebagai seorang yang terkenal anti Islam dan anti
Melayu. Beliau enggan menarik balik kenyataan tersebut. Saya terpaksalah
menyaman beliau di Mahkamah Tinggi Ipoh. Di Mahkamah Tinggi Ipoh beliau tidak
dapat menunjukkan satu ungkapan percakapan saya yang menghina Islam ataupun
orang Melayu. Akhirnya beliau mengaku beliau telah berbohong dan telah memfitnah
saya dan dengan persetujuan tersebut, mahkamah telah memerintahkan beliau
membayar pampasan sebanyak RM80 ribu dan kos RM65 ribu kepada saya.

Tuan Yang di-Pertua, kalau pemimpin-pemimpin sedemikian tidak direhatkan
untuk Pilihan raya ke-15 ini. Negara kita tidak akan mempunyai masa depan yang
baik dan saya merayu kepada pengundi-pengundi di Johor untuk menyampaikan
mesej yang jelas bahawa pemimpin-pemimpin ini, kita rakyat Malaysia akan menolak
mereka dan janganlah mengundi calon-calon daripada parti-parti yang dipimpin oleh
pemimpin-pemimpin ini.

Tuan Yang di-Pertua, kita kagum dengan pencapaian negara China dalam
beberapa dekad ini. Kejayaan mereka bukannya senang. Mereka perlu menandingi
mereka yang rasuah dengan sekeras-kerasnya. Sejak 2010 setiap tahun lebih
daripada 130 ribu pegawai Parti Komunis China didakwa di mahkamah kerana
rasuah. Akhir-akhir ini dari tahun 2018 hingga 2020 setiap tahun lebih daripada 600
ribu pegawai Parti Komunis China didakwa di mahkamah. Ini menunjukkan
ketegasan mereka memerangi rasuah. lItulah juga kita perlu buat di Malaysia. Kalau
kita hendak Malaysia membangun untuk menjadi satu ekonomi yang berkembang
dan yang kaya supaya rakyat kita boleh mendapat pendapatan yang lebih.

Tuan Yang di-Pertua, saya juga baru-baru ini dapat tahu Presiden MCA,
Yang Berhormat Ayer Hitam juga sudah mencontohi mereka pemimpin-pemimpin
dari Barisan Nasional. Tidak rasa malu berbohong siang hari dan juga calon MCA
pun telah pun mengikuti jejak langkah Yang Berhormat Datuk Seri Ir. Wee Ka Siong

ini.
