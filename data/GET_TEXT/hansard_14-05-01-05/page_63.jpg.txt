DR. 7.3.2022 57

01250

Walau bagaimanapun, saya ingin mengucapkan terima kasih kepada Tenaga
Nasional Berhad yang telah mengambil tindakan segera dalam membantu
memastikan penduduk di kepulauan Teluk Renjuna ini tidak bergelap pada jangka
masa yang lama dalam keadaan sebahagian daripada rumah-rumah mereka
ditenggelami air, manakala mereka yang lain pula terdedah kepada kemungkinan
ditenggelami air.

Walaupun proses pembaikan dijangka mengambil masa yang lama, namun
pihak Tenaga Nasional Berhad telah mengusahakan dengan membawa unit-unit
genset sejauh dari Kuantan, Pahang diangkut ke kepulauan ini untuk mengadakan
bekalan elektrik. Bayangkan betapa susahnya mengangkat genset yang berat ini
dengan menggunakan bot-bot dan kren melalui air deras sungai kerana tiada
jambatan yang menghubungkan kepulauan ini dengan tanah besar.

Sekali lagi saya mengucapkan setinggi-tinggi penghargaan dan terima kasih
bagi pihak rakyat di kepulauan ini kepada Tenaga Nasional Berhad atas tindakan
segera mereka. Cuma apa yang saya hendak sebutkan di Dewan yang mulia ini, kali
ini mereka bergelap tatkala rumah-rumah mereka digenangi air. Dua tahun yang lalu,
viral mengenai 3,000 orang penduduk di kepulauan ini yang keputusan bekalan
makanan selama dua atau tiga hari kerana bekalan tidak dapat dibawa masuk akibat
banjir dan arus sungai yang begitu kuat. Manakala pada musim kemarau tahun lalu,
tatkala COVID-19 memuncak, melanda kepulauan dan dikenakan PKPD, telah viral
pula satu berita mengenai barisan hadapan yang terpaksa mengusung mayat
merentasi sungai kerana bot tidak dapat digunakan kerana air yang cetek.

Di samping itu, adalah menjadi kebiasaan kepada penduduk di_ sini
menghadapi pelbagai masalah seperti kecemasan, sakit, pelajar-pelajar tidak dapat
ke sekolah, tidak dapat menduduki peperiksaan dan sebagainya. Di kepulauan inilah,
saya telah memohon agar satu jambatan dibina menghubungkan kepulauan ini ke
tanah besar bagi menyelesaikan masalah yang sentiasa menghantui penduduk-
penduduk di kepulauan ini.

Perbincangan saya dengan pihak Unit Perancang Ekonomi Negeri Kelantan
mendapati bahawa Unit Perancang Ekonomi Negeri telah mengangkat sebagai
senarai keutamaan negeri bagi pelaksanaan Rolling Plan Ketiga RMKe-12 negeri
Kelantan yang dipohon di bawah Kementerian Pembangunan Luar Bandar. Saya
mengharapkan ia menjadi satu realiti dalam jangka masa terdekat agar rakyat
kawasan ini tidak jauh ketinggalan dalam arus pembangunan negara dan dapat
mengatasi masalah-masalah berlarutan yang dihadapi oleh penduduk di sini.

Tuan Yang di-Pertua, masih dalam isu keseimbangan wilayah, negeri dan

etnik, dalam hal ini saya sekali lagi di Dewan ini, ingin menekankan agar kerajaan
