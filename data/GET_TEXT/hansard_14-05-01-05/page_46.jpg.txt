DR. 7.3.2022 40

dengan bilangan pelajar yang ramai. Begitu juga saya memohon dengan pihak
kementerian untuk memaklumkan kepada kita tentang status cadangan kolej pelajar-
pelajar prauniversiti yang amat diperlukan di Kota Samarahan yang mana telah
dikemukakan oleh Jabatan Pendidikan Sarawak.

Tuan Yang di-Pertua, salah satu lagi isu yang hebat di Sarawak ialah isu
kewarganegaraan. Saya mohon penjelasan daripada pihak Kementerian Dalam
Negeri berkaitan dengan isu kewarganegaraan yang diproses terlampau lambat,
yang memakan masa yang panjang sehingga lima tahun. Kita mengucapkan ribuan
terima kasih kepada kementerian yang telah meluluskan Jawatankuasa Khas
Kewarganegaraan bagi negeri Sarawak. Cuma kita mohon kepada kementerian
untuk memastikan mesyuarat-mesyuarat yang diadakan lebih kerap, sekurang-
kurangnya sebulan_ sekali dan juga _ kita mohon kementerian untuk
mempertimbangkan keputusan semasa Kerajaan Barisan Nasional dahulu yang
mana memberi taraf kewarganegaraan kepada anak-anak yang ditempatkan di pusat
peliharaan Jabatan Kebajikan Masyarakat setelah proses perundangan
dilaksanakan. Ini bagi tujuan memberi kemudahan sosial kepada kanak-kanak
tersebut.

Akhir sekali Tuan Yang di-Pertua, saya ingin menyampaikan isu rakyat yang
berkaitan dengan masalah golongan petani dan peladang di luar bandar yang banyak
bergantung kepada hasil pertanian. Jadi kita ingin memohon pencerahan daripada
kerajaan, apakah langkah-langkah dan tindakan yang diambil oleh kerajaan untuk
membantu para petani dan peladang atas kenaikan harga racun dan baja yang
dimaklumkan naik 100 peratus? Ini secara tidak langsung menjejaskan keperluan
masyarakat luar bandar khususnya dalam bidang pertanian. Tuan Yang di-Pertua,
terima kasih. Kota Samarahan mohon menyokong.

Tuan Yang di-Pertua: Terima kasih Yang Berhormat Kota Samarahan.
Pengumuman sedikit. Yang Berhormat Pulai akan diganti oleh Yang Berhormat
Lumut. Sekarang saya menjemput Yang Berhormat Langkawi. Silakan, selaku ketua

parti, 20 minit. Yang Berhormat hendak berdiri atau hendak duduk Yang Berhormat?

11.53 pg.

Tun Dr. Mahathir bin Mohamad [Langkawi]: Terima kasih Tuan Yang di-
Pertua kerana memberi peluang kepada saya mengambil bahagian dalam
perbahasan Titah Seri Paduka Baginda Yang di-Pertuan Agong. Saya ingin menarik
perhatian Dewan ini dan juga orang ramai bahawa negara kita ini ditubuhkan dengan
diadakan perlembagaan iaitu negara kita ditubuhkan dengan undang-undang.
Undang-undang ini termasuk undang-undang yang menentukan arah mana kerajaan

kita dan kuasa yang ada pada kerajaan kita dalam pentadbiran mereka untuk negara
