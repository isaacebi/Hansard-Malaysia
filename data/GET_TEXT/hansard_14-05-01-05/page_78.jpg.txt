DR. 7.3.2022 72

ke atas Rusia dan Ukraine sekarang. So let’s focus on the nation. Kita tidak boleh
duduk diam, selesa menganggap seolah-olah tidak ada perkara buruk yang akan
berlaku. Jangan sesekali kita meremehkan dan memandang rendah kepada
penuntut kerana di belakang mereka adalah negara mereka.

Kalau perkara ini boleh dituntut di Mahkamah Antarabangsa, saya percaya
penuntut juga didukung oleh pihak yang punya kuasa lebih besar. Saya ulang semula
pendirian saya. Letakkan lah aset military kita di tempat yang strategik di antara
Kudat dan Pantai Timur Sabah. Don’t waste our limited resources. Walaupun kita
tidak berperang, kita harus ada kesiap siagaan untuk mempertahankan wilayah kita.
Kita mesti menunjukkan kesungguhan dan kemampuan kita mempertahankan
kedaulatan negara. Minyak kita yang dia orang intai ini bukan gunung Kinabalu.

Tuan Yang di-Pertua, Titah Yang di-Pertuan Agong agar semua wakil rakyat
fokus kepada menangani COVID-19 dan pemulihan ekonomi negara harus
diutamakan. Hentikanlah politiking melampau yang menyusahkan = rakyat,
menyusahkan negara. Sampai masa kita akan kembali kepada rakyat juga.
Remember none of us as bigger or more important than the Federation of Malaysia.
Terima kasih.

Dato’ Ramli bin Dato’ Mohd Nor [Cameron Highland]: Terima kasih Yang

Berhormat Kota Belud. Dipersilakan Yang Berhormat Baram.

3.04 ptg.

Tuan Anyi Ngau [Baram]: Terima kasih Tuan Yang di-Pertua atas peluang
menjunjung kasih Titah Duli Yang Maha Mulia Seri Paduka Baginda Yang di-Pertuan
Agong di Dewan ini pada Isnin yang lepas.

Tuan Yang di-Pertua, kerajaan kita telah meluluskan 12 Rancangan Malaysia
dan beberapa bajet tahunan sejak penubuhan Malaysia pada tahun 1963. Rakyat
tahu dan pasti tahu bahawa bertrilion ringgit nilai projek pembangunan telah
disalurkan untuk menangani masalah pembangunan, bukan sahaja di satu tempat
tetapi di seluruh negara kita ini.

Anehnya sehingga hari ini topik pembangunan masih lagi menjadi inti pati
dan menjadi topik utama kita dalam Dewan ini. Sudah jelas dan pendek kata
pembangunan khususnya di kawasan-kawasan luar bandar seperti di Sarawak dan
Sabah perlu diambil berat dan perlu diberi penekanan semula oleh Kerajaan
Persekutuan, oleh kerajaan negeri dan oleh kerajaan Keluarga Malaysia ini supaya
perpaduan negara kita ini akan terus kekal dan menjadi lebih makmur pada masa-
masa yang akan datang.

Justeru, dengan peluang ini sekali lagi, saya ingin mengulangi apa yang telah

dan mungkin akan lagi ditekankan oleh kita sebagai wakil rakyat. Kita akan
