DR. 7.3.2022 80

pasti bukan kesalahan kanak-kanak. Jadi, saya rasa tidak wajar untuk kanak-kanak
menjadi mangsa seperti kes ini.

Kalau kita lihat jawapan mereka, KDN kata fakta dan dokumen bukti yang
dikemukakan oleh setiap pemohon akan diteliti mengikut giliran yang sewajarnya
sebelum keputusan dikeluarkan. Sehubungan dengan itu— jawapan Parlimen ya.
KDN kata tiada tempoh tertentu yang ditetapkan bagi pengeluaran keputusan dan ia
berbeza-beza mengikut keperluan kes.

Bila kita ada generic kuasa-kuasa mutlak seperti ini di dalam tangan seorang
Menteri dan pemohon ataupun rakyat yang hendak betulkan permohonan mereka,
mereka tidak ada tempat di mana mereka tidak ada garis panduan yang jelas untuk
mereka ikuti. Kes seperti ini, saya rasa tidak wajar lagi kita berikan hanya dalam
tangan satu Menteri.

Jadi, saya menggesa supaya Yang Amat Berhormat Perdana Menteri melihat
semula kes kewarganegaraan yang melibatkan anak-anak kecil, terutamanya dan
membantu keluarga-keluarga yang terjejas.

Ini termasuk kes pengangkatan (adoption cases) di mana_ perintah
mahkamah telah diberikan kepada ibu bapa tetapi mereka tidak dapat
kewarganegaraan untuk anak kecil tersebut. This is too cruel in today’s world, in
today’s time to impose such uncertainty on these affected families.

Itu sahaja yang saya mampu bahas dalam masa yang singkat ini. Saya
ucapkan terima kasih kepada Tuan Yang di-Pertua.

Tuan Yang di-Pertua: Terima kasih kepada Yang Berhormat Segambut.
Saya sekarang ini menjemput Yang Berhormat Kinabatangan. Masa 14 minit, Yang
Berhormat. Silakan.

Dato’ Seri Panglima Bung Moktar bin Radin [Kinabatangan]: Terima
kasih.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Tuan Yang di-Pertua.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
dengan izin. Sebelum Yang Berhormat Kinabatangan bermula, saya_ingin
mendapatkan penjelasan sedikit daripada Tuan Yang di-Pertua berkenaan dengan
usul yang telah diusulkan oleh Ahli Parlimen Damansara.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Sudahkah Tuan Yang
di-Pertua membuat sebarang keputusan mempertimbangkan perkara itu?

Tuan Yang di-Pertua: Sebagaimana amalan saya yang biasa, saya telah

menulis kepada Yang Berhormat Pekan untuk meminta penjelasan serta juga Yang
