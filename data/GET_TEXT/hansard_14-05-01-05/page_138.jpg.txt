DR. 7.3.2022 132

sesuatu masalah yang boleh diselesaikan oleh sistem kebajikan yang baik. Polisi
kebajikan hanya satu penyelesaian bagi jangka masa pendek.

Akan tetapi, untuk penyelesaian jangka masa panjang kita harus bertumpu
dengan bagaimana kita meningkatkan ekonomi di kawasan pedalaman. Ini supaya
penduduk-penduduk di kawasan pedalaman tidak berhijrah ke bandar untuk mencari
rezeki.

Kerajaan boleh menggalak mereka dan membantu mereka kekal di kawasan
asal mereka dan mencari rezeki di kawasan pedalaman melalui bidang pertanian
yang boleh membawa pendapatan yang lumayan.

Kalau lebih pemuda-pemudi kita di pedalaman menceburi bidang pertanian,
ia juga akan membantu dalam masalah food security kita dan mengurangkan
kebergantungan sumber makanan kita melalui pengimportan dari luar negara.

Tuan Yang di-Pertua, saya berasa adalah tidak munasabah bagi penduduk-
penduduk di kawasan pedalaman kita yang mempunyai tanah yang luas dan tidak
menggunakan tanah itu dengan sepenuhnya supaya menjana rezeki tetapi semua
berlumba-lumba ke kawasan bandar.

Akhir dan akibatnya, mereka akan menghadapi pengangguran sebab
peluang pekerjaan yang tidak mencukupi dan juga banyak tidak dapat mencari
peluang pekerjaan yang bergaji tinggi.

Tuan Yang di-Pertua, saya rasa projek-projek seperti SCORE atau projek
besar yang di-initiate oleh Kerajaan Persekutuan adalah baik tetapi apabila projek
besar-besar seperti SCORE di Sarawak ini sudah gagal, saya berasa Kerajaan
Persekutuan harus cepat menukarkan atau replace the project with another project.

Kalau tidak ia hanya membazirkan masa sahaja. Bagi Projek SCORE di
Sarawak di Tanjung Manis yang merupakan halal hab dan merupakan satu projek
yang sangat besar dan kerajaan sudah pada masa itu menyatakan projek besar ini
akan memberikan dan menawarkan peluang pekerjaan yang sebanyak 1.6 juta
kepada rakyat Sarawak.

Akan tetapi pada masa sekarang, kita sudah tahu dan sedar bahawa Projek
SCORE ini ia sudah gagal. Jadi, saya nampak Kerajaan Persekutuan masih
menyalurkan banyak dana kepada Projek SCORE ini tetapi tidak ada alternatif pelan
kalau projek ini sudah gagal.

Ini mengakibatkan kawasan pertengahan di Sarawak yang banyak
bergantung kepada yang amat dalam perancangan kerajaan ialah mengadakan
perkembangan pembangunan ekonomi di pertengahan Sarawak ini tetapi ia sudah
gagal sekarang. Akan tetapi, apakah perancangan alternatif untuk membantu

membangunkan ekonomi di pertengahan Sarawak?
