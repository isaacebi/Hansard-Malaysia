DR. 7.3.2022 136

Sabah dan Sarawak, ia haruslah berdasarkan populasi, bukan keluasan kawasan
supaya satu orang, satu undi. Semangat ini boleh diutamakan.

Akan tetapi sebelum itu saya rasa yang penting sekarang Sabah dan
Sarawak sudah dianggap sebagai wilayah equa! partner dengan Semenanjung
Malaysia. Ini amatlah merupakan semangat di dalam MA63. Akan tetapi yang penting
saya rasa bukan bagaimana kita mengagihkan kerusi di dalam Parlimen, yang
penting sekarang ialah bagaimana kita boleh ada menurunkan kuasa daripada
peringkat Persekutuan kepada kerajaan wilayah Sabah dan Sarawak. Jadi, yang
penting yang kawan-kawan saya di Sarawak juga menerangkan bahawa kita
meminta lebih banyak daripada segi kewangan diberikan kepada wilayah Sabah dan
Sarawak. Kalau boleh satu per tiga dalam bajet negara, perbelanjaan negara.
Cubalah diberikan kepada wilayah Sabah dan Sarawak untuk pembangunan yang
amat ketinggalan oleh wilayah Sabah dan Sarawak.

Saya rasa daripada segi penurunan kuasa kita juga boleh memikirkan
adakah— is there any possibilities kita turunkan kuasa pendidikan dan juga kesihatan
kepada wilayah Sabah dan Sarawak. Ini adalah supaya kita boleh menunjukkan
bahawa wilayah Sabah dan Sarawak ini kita memang wilayah, bukan salah satu
negeri di dalam Persekutuan Malaysia. Ini merupakan sesuatu yang lebih penting
daripada kita mendapatkan one third of the seats from the Parliament. \tu sahaja.
Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Sibu. Ahli-ahli Yang Berhormat, sebelum saya menangguhkan
mesyuarat, saya hendak memaklumkan esok 8 Mac 2022 adalah Hari Wanita
Sedunia ataupun /nternational Women’s Day.

Ahli-ahli Yang Berhormat mesyuarat Dewan hari ini ditangguhkan sehingga
jam 10.00 pagi esok, hari Selasa, 8 Mac 2022. Terima kasih Ahli-ahli Yang

Berhormat.

[Dewan ditangguhkan pada pukul 6.32 petang]
