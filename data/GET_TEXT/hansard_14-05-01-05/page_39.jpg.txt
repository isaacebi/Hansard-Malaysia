DR. 7.3.2022 33

kepada Yang Berhormat Menteri apakah perancangan dan strategi yang betul-betul
akan dapat memberikan perubahan kepada keadaan kemiskinan di negeri Sabah ini.
Terima kasih.

Tuan Yang di-Pertua: Terima kasih. Dipersilakan.

Dato’ Sri Mustapa bin Mohamed: Terima kasih Tuan Yang di-Pertua.
Terima kasih Yang Berhormat Beaufort memang kerajaan mengakui bahawa jurang
pendapatan antara wilayah Sabah dan Sarawak dengan Semenanjung dan juga
kadar kemiskinan Sabah dan Sarawak adalah antara tertinggi. Itu sebabnya kerajaan
ini komited untuk merapatkan jurang.

Yang Berhormat Beaufort sedia maklum bahawa untuk kita hapuskan sama
sekali jurang ini mustahil tetapi kerajaan ini komited untuk merapatkan jurang dan ini
dapat dilihat daripada komitmen kerajaan dalam mesyuarat yang telah diadakan
beberapa kali. Dalam majlis khas berkaitan dengan Perjanjian MA63, beberapa
tindakan telah pun diambil, ada masih dalam perancangan.

Dalam konteks sosioekonomi, saya hendak maklumkan bahawa satu
Jawatankuasa Sosioekonomi telah ditubuhkan, saya pengerusi jawatankuasa
tersebut. Beberapa mesyuarat telah diadakan. Kita telah mendengar pandangan
Kerajaan Negeri Sabah dan Sarawak atas keperluan infrastruktur termasuk jalan
raya, kegunaan kesihatan, pendidikan dan bekalan air.

Ini sedia maklum banyak yang perlu kita lakukan juga beberapa
perbincangan telah pun diadakan dengan Kerajaan Negeri Sabah dan Sarawak dan
Kerajaan Persekutuan berkaitan pembangunan di kawasan sempadan dalam
konteks Kalimantan yang mempunyai potensi pertumbuhan yang lebih rancak
apabila ibu negara Indonesia dipindah kepada Jakarta, ke Nusantara umpamanya.

Jadi tindakan-tindakan yang diambil dan saya yakin bahawa kerajaan-
kerajaan ini mempunyai komitmen yang tinggi untuk merapatkan jurang
pembangunan antara Wilayah Sabah dan Sarawak dengan Semenanjung. Terima
kasih Tuan Yang di-Pertua.

Datuk Seri Panglima Wilfred Madius Tangau [Tuaran]: Soalan tambahan
kedua.

Tuan Yang di-Pertua: Tuaran ringkas ya.

Datuk Seri Panglima Wilfred Madius Tangau [Tuaran]: Ya. Terima kasih.

Tuan Yang di-Pertua: Sudah habis masa.

Datuk Seri Panglima Wilfred Madius Tangau [Tuaran]: Ya. Pendek
sahaja. Purata kadar kemiskinan seluruh negara ialah 8.4 peratus seperti mana Yang
Berhormat sebutkan tadi. Akan tetapi di Sabah ialah 25 peratus. Pertanyaan saya di

sini ialah adakah ini disebabkan kerana warga asing yang mempunyai
