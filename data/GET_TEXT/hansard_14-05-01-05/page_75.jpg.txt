DR. 7.3.2022 69

Tuan Yang di-Pertua, tahun lalu saya pernah menyuarakan berkenaan
golongan vaksin hesitant. Namun, Yang Berhormat Menteri dengan santai menjawab
bahawa kadar penerimaan vaksin adalah tinggi dan jawapan yang diberikan seolah-
olah meremehkan kewujudan mereka dan tiada pun langkah spesifik bagi
meyakinkan golongan ini daripada menerima suntikan vaksin COVID-19. Saya
mohon kementerian jelaskan kepada saya beberapa isu pokok yang menjadi
persoalan rakyat mengenai vaksin ketika ini iaitu:

(i) adakah kajian saintifik menunjukkan mereka yang mengambil

booster tidak boleh menyebarkan COVID-19?

(ii) berapakah peratusan viral load di kalangan mereka yang
telah menerima booster berbanding mereka yang hanya
menerima dua dos lengkap?

(iii) berapakah peratusan kanak-kanak di Malaysia yang telah
dijangkiti COVID-19 dan peratusan mereka yang telah
sembuh?

(iv) berapakah peratusan mereka yang berada di tahap empat
dan lima?

(v) apakah hasil kajian berkenaan kadar antibodi dan imuniti
kanak-kanak yang belum dan telah menerima vaksin bagi
melawan virus COVID-19?

Persoalan yang paling banyak diajukan pada saya dan saya minta
kementerian jelaskan ini. Berapakah jumlah vaksin yang telah tamat tempoh dan
nilainya serta berapakah jumlah vaksin terkini mengikut jenis yang ada di dalam
simpanan kementerian dan berapakah daripada vaksin tersebut yang bakal tamat
tempoh?

Saya lihat rakyat bengang dengan pendirian KKM yang sekejap-sekejap
berubah. Tuan Yang di-Pertua, pada sesi Parlimen tahun lepas, sewaktu sesi
perbahasan belanjawan yang lalu, Yang Berhormat Menteri KPLB memberi jawapan
bahawa jalan-jalan berikut, Jalan Tengkurus, Gandukut, Lahanas, Jalan Talungan,
Terintidon Sayap, Jalan Dudar, Taburan, Mendawang akan mula dibina pada tahun
ini. Namun sudah menginjak ke bulan Mac, saya tidak nampak ada tanda-tanda
bahawa projek ini akan dimulakan.

Saya inginkan jaminan dan soalan saya, bila bah jalan raya ini akan betul-
betul dibina? Saya tidak mahu peruntukan yang sepatutnya dikhaskan untuk projek-
projek ini digunakan membuat perkara-perkara lain, unnecessary event.

Contohnya PRN Melaka, PRN Johor yang menelan ratusan juta ringgit.
What’s next? PRU-15, bila? Namun sebelum itu berlaku, saya ingin bertanya apakah

undang-undang yang jelas, yang boleh mendakwa seseorang yang menggunakan
