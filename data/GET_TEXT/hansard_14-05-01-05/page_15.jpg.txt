DR. 7.3.2022 9

Dewan yang mulia ini, pindaan tersebut bukan sahaja bagi memenuhi komitmen
negara di bawah CPTPP, malah ia juga dilihat amat penting untuk melaksanakan
structure reform ataupun pembaharuan struktur di peringkat domestik, selain
memastikan undang-undang negara sentiasa dikemas kini dan selaras dengan
perjanjian dan piawaian antarabangsa.

Sehingga kini, sebanyak sembilan akta di bawah bidang kuasa Kementerian
Sumber Manusia, Kementerian Perdagangan Dalam Negeri dan Hal Ehwal
Pengguna dan Suruhanjaya Pencegahan Rasuah Malaysia telah dibentangkan dan
diluluskan dalam Parlimen. Akta-akta tersebut adalah seperti:

(i) Akta Agensi Pekerjaan Swasta 1981;

(ii) Akta Suruhanjaya Pencegahan Rasuah Malaysia 2009;

(iii) Akta Kanak-kanak dan Orang Muda (Pekerjaan) 1966;

(iv) Akta Standard Minimum Perumahan, Penginapan dan

Kemudahan Pekerja 1990;

(v) Akta Perhubungan Perusahaan 1967;

(vi) Akta Cap Dagangan 1976;

(vii) Akta Paten 1983;

(viii) Akta Petunjuk Geografi 2000; dan,

(ix) | Akta Hak Cipta 1987.

Manakala baki lima lagi akta yang masih perlu dipinda dan diluluskan dalam
Parlimen adalah seperti berikut:

(i) Akta Kerja 1955;

(ii) Akta Kesatuan Sekerja 1959;

(iii) Ordinan Buruh (Sabah Bab 67);

(iv) Ordinan Buruh (Sarawak Bab 76); dan

(v) Akta Komunikasi dan Multimedia 1998.

Kelima-lima akta yang saya nyatakan tadi masih dalam proses pindaan dan
dijangka akan dibentangkan mengikut jadual kementerian-kementerian yang
bertanggungjawab.

Bagi menjawab soalan Yang Berhormat yang pertama tadi, saya telah
nyatakan di peringkat awal dalam menjawab persoalan daripada Yang Berhormat
Klang bahawa kajian CBA ini akan dibentangkan kepada Jemaah Menteri untuk
mendapat makluman daripada Jemaah Menteri dalam masa yang _terdekat.
Kemudian kita akan memuat naik untuk makluman awam khususnya mereka yang
berkepentingan. Sekiranya Ahli Yang Berhormat berminat untuk mendapatkannya,
saya percaya maklumat itu tersedia ada di dalam laman sesawang MITI. Terima

kasih Tuan Yang di-Pertua.
