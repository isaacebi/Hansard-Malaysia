DR. 7.3.2022 44

perkenalkan undang baharu tetapi tidak undang-undang yang bercanggah dengan
Perlembagaan.

Saya khuatir kalau negara kita ini ketepikan undang-undang, huru-hara akan
berlaku terutama kalau tidak ada perasaan malu apabila membuat sesuatu yang
ganjil yang tidak boleh diterima oleh masyarakat. Banyak yang boleh dilakukan dan
dengan itu kita akan dapati kita hidup dalam satu masyarakat huru-hara, masyarakat
yang tidak teratur yang mana tindakan apa sahaja boleh dilakukan. Seperti mana kita
tahu, ada negara-negara yang mana undang-undang tidak dihormati bahkan
kerajaan boleh tangkap dan kurung sesiapa sahaja. Apakah kita berjalan ke arah itu?
laitu untuk ketepikan undang-undang sama sekali dan menjalankan pemerintahan
mengikut sesuka hati Perdana Menteri ataupun Kabinetnya ataupun tidak mengikut
apa-apa, cuma kehendak diri seseorang saja?

Tuan Yang di-Pertua, saya ucap terima kasih kerana diberi peluang untuk
bercakap dengan perkara yang penting ini.

Tuan Khalid bin Abd Samad [Shah Alam]: Yang Berhormat Langkawi.
Tun Dr. Mahathir bin Mohamad [Langkawi]: laitu negara kita mesti kembali kepada
undang-undang (the rule of law). The rule of Law ini amat penting kerana kalau tidak
ada peraturan-peraturan, Dewan ini pun tidak boleh bersidang.

01210

Tuan Yang di-Pertua: Yang Berhormat, Yang Berhormat Shah Alam minta
mencelah.

Tun Dr. Mahathir bin Mohamad [Langkawi]: Kita bersidang mengikut
aturan peraturan, kita membahas mengikut aturan peraturan, kita lagak berlagak
sebagai orang yang siuman yang mengikut segala aturan peraturan kerana ia
membawa kestabilan kepada negara kita.

Saya harap pihak kerajaan jangan lagi buat keputusan yang di luar daripada
undang-undang. Mana-mana kerajaan pun perlu akur kepada undang-undang.
Dengan itu, negara kita akan menjadi stabil dan kita tahu apabila kita salah atau
apabila kita lakukan sesuatu yang halal. Inilah sesuatu yang perlu diambil berat
kepada kerajaan.

Saya dapati dalam titah ucapan, tiada sebutan berkenaan dengan perkara ini.
Saya membawa perhatian kepada perkara ini kerana ia begitu penting untuk
menstabilkan negara kita. Mengadakan aturan peraturan dalam segala urusan kita
dan dengan itu negara kita akan mencapai kemajuan.

Sekian, terima kasih Tuan Yang di-Pertua.

Tuan Khalid bin Abd Samad [Shah Alam]: Yang Berhormat Langkawi,
boleh saya bertanya?

Tuan Yang di-Pertua: Ya, sila.
