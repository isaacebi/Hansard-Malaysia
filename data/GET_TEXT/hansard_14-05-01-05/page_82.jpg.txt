DR. 7.3.2022 76

01520

Saya hendak mulakan isu pertama iaitu isu pelaksanaan pengoperasian
SJK(C) Khai Chee, Jalan Segambut secara dua sesi yang telah banyak keluar dalam
berita beberapa hari ini. Ramai ibu bapa telah menghubungi pejabat saya selepas
Kementerian Pendidikan Malaysia mengumumkan mengenai keputusan untuk
melaksanakan dua sesi jika bangunan baru sekolah tidak diserahkan kepada
kerajaan.

Saya menggesa Kementerian Pendidikan Malaysia terutamanya Timbalan
Menteri Pendidikan, Dato’ Dr. Mah Hang Soon untuk menangguhkan pelaksanaan
dua sesi atas sebab-sebab berikut;

Pertama, tidak mencukupi ruang untuk mematuhi SOP COVID-19 sedia ada
jika bangunan baru tidak dapat digunakan. KPM kata mereka semua kena balik
kepada bangunan lama.

Kesesakan trafik yang teruk di Jalan Segambut kerana sesi pagi dan sesi
petang akan bertembung untuk pick-up dan drop off. Gangguan kepada sistem aliran
trafik sedia ada akan menjejaskan semua penduduk kawasan Parlimen Segambut
kerana jalan di depan sekolah ini adalah arteri utama kawasan Parlimen Segambut.

Ketiganya, sekarang bukan masanya sesuai untuk menggubah segala
pengendalian operasi sekolah memandangkan kes COVID-19 sangat tinggi di
Malaysia sekarang. Setiap hari kes beribu-ribu masih berlaku.

Saya juga menyokong penuh pendirian Lembaga Pengurus Sekolah (Board
of Governors) dan Persatuan Ibu Bapa dan Guru (PIBG) yang telah mencadangkan
sewa atau pajakan bangunan baru dengan kadar nominal kepada KPM seperti RM1
sahaja. Saya berharap KPM akan segera mengadakan perbincangan untuk meneliti
cadangan daripada pihak ibu bapa dan guru.

Saya juga berpendapat masalah perundangan tidak seharusnya menjadi
halangan kepada operasi bangunan baru kerana bangunan baru telah pun
digunakan sejak tahun 2018 dan struktur keselamatan bangunan baru bukan satu
isu dalam kes ini.

KPM mesti segera menangguhkan pengoperasian sekolah secara dua sesi
kerana syarat ini langsung tidak praktikal untuk dilaksanakan dengan izinnya,
impractical and impossible to implement dalam suasana kes COVID-19 yang tinggi
dan keselamatan pelajar mesti diberi keutamaan.

Kementerian kedua, Kementerian Dalam Negeri (KDN). Saya hendak
menyentuh isu tanah rizab untuk balai polis. Bukan sahaja balai polis, kita lihat balai-
balai yang telah diwartakan untuk balai bomba dan klinik kesihatan, sewa yang
diberikan sekarang untuk tapak yang belum dibangunkan sewa diberikan kepada

pihak ketiga dan ada juga pihak ketiga yang sublet kepada orang lain. Saya hendak
