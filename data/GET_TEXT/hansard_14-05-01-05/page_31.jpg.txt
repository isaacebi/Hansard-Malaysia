DR. 7.3.2022 25

[Soalan No.8 - Y.B. Datuk Ignatius Darell Leiking (Penampang) tidak hadir]

9. Datuk Zakaria bin Mohd. Edris @ Tubau [Libaran] minta Menteri Sains,
Teknologi dan Inovasi menyatakan apakah perkembangan terkini Pelan Hala Tuju
Pembangunan Vaksin Negara (PPVN) dan Institut Genom dan Vaksin Malaysia
(MGVI) yang disasar untuk menjadikan negara sebagai antara hab pengeluar vaksin.

Timbalan Menteri Sains, Teknologi dan Inovasi [Datuk Haji Ahmad
Amzad bin Mohamed @ Hashim]: Assalamualaikum warahmatullahi wabarakatuh
Tuan Yang di-Pertua, izinkan saya menjawab bersekali dengan pertanyaan ini
bersama dengan pertanyaan daripada Yang Berhormat Pandan bertarikh 10 Mac
2022 dan Yang Berhormat Ipoh Timur bertarikh 16 Mac 2022 kerana menyentuh isu
yang sama iaitulah status pembangunan vaksin negara serta kos yang terlibat dalam
penghasilannya.

Untuk makluman Ahli Yang Berhormat, berhubung perkembangan Pelan
Hala Tuju Pembangunan Vaksin (PPVN) dan MGVI sehingga kini PPVN dan penaik
tarafan Institut Genom dan Vaksin Malaysia (MGVI) telah dilancarkan oleh Yang
Amat Berhormat Perdana Menteri pada 1 November 202. Objektif PPVN adalah
untuk meningkatkan kapasiti penghasilan vaksin tempatan bagi membangun dan
mengeluarkan produk vaksin manusia secara tempatan yang berkualiti, berkesan
dan selamat.

Keduanya untuk menjadikan Malaysia sebagai bakal negara pengeluar
vaksin manusia di dalam tempoh 10 tahun yang akan datang. Selaras dengan hasrat
ini, sebanyak RM349.9 juta diperlukan untuk pemerkasaan MGVI bagi tempoh empat
tahun dari tahun 2022 hinggalah tahun 2025. Keperluan peruntukan ini adalah untuk
mengatasi jurang yang telah dikenal pasti dalam penghasilan vaksin sendiri iaitulah
yang pertamanya kita ketiadaan makmal untuk melaksanakan kajian pra klinikal dan
klinikal yang menepati piawaian seperti Good Laboratory Practice (GLP) dan Good
Manufacturing Practice (GMP).

Serta yang keduanya, kesukaran untuk mendapatkan pakar klinikal
terutamanya untuk mengawal selia kajian pra klinikal dan kajian klinikal fasa satu di
dalam manusia. Pada ketika ini, MOSTI giat mengambil tindakan mengikut
perancangan seperti yang berikut:

(i) mewujudkan pejabat pengurusan Projek Pembangunan

Vaksin Malaysia (MVPO) bagi menjayakan perancangan di
dalam pelan hala’ tuju) pembangunan’ vaksin dan
menyelesaikan isu-isu yang berkaitan pembangunan vaksin;

(ii) memuktamadkan spesifikasi teknikal perolehan peralatan

makmal bertaraf GLP dan GNP oleh MGVI;
