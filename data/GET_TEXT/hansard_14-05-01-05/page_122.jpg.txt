DR. 7.3.2022 116

tetapi, tidak ada langkah untuk memastikan mereka ini dapat diberikan pembelaan
dan membantu sedikit sebanyak mereka yang dalam kesusahan dan kesengsaraan
COVID-19.

Keempat, apabila berlakunya COVID-19, maka tiba-tiba kita dikejutkan
dengan banjir yang luar biasa yang melanda negara. Tidak habis daripada
berlakunya COVID-19, tiba-tiba banjir telah memberikan kesan yang paling ketara
kepada mangsa-mangsa banjir yang terpaksa dihidupkan semula dalam kehidupan
mereka. Akan tetapi, tidak diambil langkah oleh kerajaan untuk membantu mereka
seperti mana berlaku pada tahun 1971, menyediakan penambahbaikan kelengkapan
perumahan dan sebagainya. Tidak berlaku begitu. Kenapa tidak berlaku? Kerana
ketidakadaan kejujuran (sincerity) kerajaan, tidak ada perikemanusiaan daripada
kerajaan untuk melihat kesusahan rakyat yang ditanggung oleh mereka yang terlibat
banjir yang tidak ada tolok bandingnya kesusahan yang mereka lalui.

Nombor lima, atas barangan keperluan yang naik. Barang-barang ini kalau
kita tengok, Tuan Yang di-Pertua, merumitkan. Telur itu, kalau tengok di Kedah itu
pun, tidak ada supplier, tidak ada telur. Kenapa? Telur itu, tidak tahulah, telur itu
menyorok dekat mana. Akan tetapi, dekat Kedah atau dekat mana-mana negeri,
tidak ada telur untuk diberikan atau dijual kepada rakyat. Kerana apa? Dulu sepapan
RM8. Sekarang dah naik RM12. Hendak demand RM17. Ini apa ini? Kita
meletakkan harga nilai pada rakyat yang dahlah hidup sengsara, merana dan mereka
ditekan dengan barangan harga naik yang luar biasa. Sampaikan 60 peratus
kenaikan.

Ayam, tengok masa kita perintah 22 bulan. Saya hendak tegaskan
kenyataannya. Masa kita pegang, sekilo RM5.70, Tuan Yang di-Pertua. Sekarang
ini dah melonjak hampir RM10. Bila kita jerit-jerit, dibuat kawalan harga RM8. Boleh
pun kawalan harga RM8. Kenapa tidak boleh turunkan RM6 untuk mengurangkan
beban? Persoalannya ialah tidak ada keikhlasan kerajaan yang telah gagal untuk
memberikan keselesaan kepada rakyat. Ini masalahnya. Ini tidak boleh dinafikan.
Segala barangan semua naik. Kenapa naik?

Sedangkan minyak masak pun kalau kita pergi ke pasar raya, Tuan Yang di-
Pertua, boleh ambil dua sahaja plastik beg. Dulu harga RM2.50. Sekarang dah
meningkat RM4.70. Ini apa ini? Hendak mencarut tidak boleh dalam Dewan.
Hendak menjaga keharmonian Dewan. Tetapi inilah sebangsat-bangsat yang saya
lihat bahawa tidak boleh memberikan kesan baik atau mengawal dan memberikan
keselesaan kepada rakyat. Rakyat hidup susah. Oleh sebab itu mereka hendak
keluarkan duit EPF. Sedangkan tidak boleh, hendak dikeluarkan lagi. Bila keluar,

mereka akan hidup parah dalam usia persaraan mereka.
