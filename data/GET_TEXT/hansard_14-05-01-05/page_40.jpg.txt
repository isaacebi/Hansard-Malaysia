DR. 7.3.2022 34

kewarganegaraan yang diragui telah dimasukkan sebagai penduduk Sabah dan
telah menambahkan penduduk miskin di negeri Sabah.

Kalau ini benar, adakah pihak EPU telah membuat kajian bagaimana kita
dapat mengeluarkan mereka ini sebab mereka ini tidak berhak dan ini menyebabkan
25 peratus. Oleh sebab apa pun langkah yang disebut oleh Yang Berhormat tadi, jika
sekiranya perkara ini tidak diselesaikan, 25 peratus ini tidak akan dapat ditunaikan
sebab ini kemiskinan import daripada negara luar. Terima kasih.

Tuan Yang di-Pertua: Terima kasih.

Dato’ Sri Mustapa bin Mohamed: Terima kasih Tuan Yang di-Pertua.
Angka-angka kemiskinan iaitu 5.6 peratus tahun 2019, 8.4 peratus tahun 2020
merujuk kepada warganegara Malaysia. la tidak meliputi bukan warganegara. Itu
persoalan dan jawapan ringkas pada soalan yang dibangkitkan oleh Yang
Berhormat.

Sekali lagi saya hendak ulangi bahawa _ kerajaan komited untuk
menghapuskan miskin tegar. Miskin tegar ini pendapatan isi rumahnya ialah separuh
daripada pendapatan garis kemiskinan, separuh daripada PGK. Kalau PGK tahun
2019 ialah RM2208 satu keluarga, maka bagi miskin tegar separuh daripada itu iaitu
RM1169.

Sabah dan Sarawak akan diberi penekanan yang khusus dalam projek rintis
yang pertama yang kita laksanakan bermula akhir April. Sebanyak 10 kawasan akan
dipilin daripada Sabah dan 10 daripada Sarawak, melebihi bilangan bagi negeri-
negeri yang lain. Ini mencerminkan komitmen kerajaan untuk memberi tumpuan yang
lebih kepada Sabah dan Sarawak. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri. Ahli Yang
Berhormat sekarang tamatlah sesi untuk waktu pertanyaan-pertanyaan bagi jawab
lisan pada hari ini. Terima kasih Ahli-ahli Yang Berhormat.

[Masa untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.36 pg.
Timbalan Menteri di Jabatan Perdana Menteri (Parlimen dan Undang-

undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Majlis Mesyuarat pada hari ini tidak akan
ditangguhkan sehingga jam 6.30 petang dan selepas itu Majlis
Mesyuarat akan ditangguhkan sehingga jam 10 pagi, hari Selasa, 8 Mac
2022.”
