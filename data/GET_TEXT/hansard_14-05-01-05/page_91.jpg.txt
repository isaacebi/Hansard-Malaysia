DR. 7.3.2022 85

mempertahankan tuntutan Filipina terhadap Sabah. Ini berlaku apabila ada Pilihan
Raya di Filipina.

Tuan Yang di-Pertua, walaupun kerajaan telah membuat keputusan tetapi
rakyat Sabah banyak meminta saya untuk menyuarakan iaitu diberikan kebenaran
untuk mengeluarkan simpanan dalam KWSP melalui i-Sinar sebab rakyat sekarang
Tuan Yang di-Pertua, mereka banyak menderita. Yang penting kerajaan kena
analisa mengikut simpanan masing-masing. Kalau pun mungkin tidak boleh
RM10,000 mungkin RM5,000 dan tidak perlu dibagi habis.

Walaupun kita tahu dahulukan ekonomi negara tidak baik, tetapi ini ada juga
kepentingannya, ada juga kebetulannya untuk rakyat. Mereka merasakan itu duit
mereka dan mereka perlu untuk mengatasi kehidupan harian mereka. Mereka
berhutang Tuan Yang di-Pertua, lama-lama seluruh rakyat Malaysia jadi berhutang
dengan along saya nampak, sebab sudah tidak ada pendapatan, sudah tidak ada
sumber.

Tuan Yang di-Pertua, tadi saya dengar ada orang yang bersyukur Barisan
Nasional kalah tetapi selepas Barisan Nasional kalah, orang yang sama juga
memerintah dalam Pakatan Harapan dia tidak buat apa-apa.

Bahkan dia rosakkan ekonomi negara, dia rosakkan perpaduan kaum,
provokasi melampau. Ini yang masalah. Selepas itu, 22 bulan dia hancurkan
kerajaan dia. Ini yang berlaku. Cakap soal integriti, sendiri tidak berintegriti.

Tuan Yang di-Pertua, saya juga ingin bertanya kepada kerajaan siapa yang
membiayai Yayasan Perdana ini. Sebab kalau saya tidak silap, dahulu Yang
Berhormat Langkawi ada semasa jadi Perdana Menteri Keempat, ada
mengumumkan bahawa Yayasan Perdana ini, bangunan dia adalah untuk bekas-
bekas Perdana Menteri.

Saya mahu tanya Yang Berhormat Langkawi, adakah dia undang Perdana
Menteri yang keenam, Perdana Menteri yang kelapan, yang keempat, yang kelima
untuk duduk di Yayasan Perdana ini. Oleh sebab saya nampak hanya Perdana
Menteri keempat dan ketujuh sahaja yang duduk, yang bermewah-mewah dalam
Yayasan Perdana ini dan siapa yang membiayai dia? Adakah ini kerajaan ataupun
dia sendiri membiayai? Ini yang kita mahu tanya supaya rakyat di luar sana maklum
tentang perkara ini.

Terakhir Tuan Yang di-Pertua, saya mintalah kerajaan ambil perhatian apa
yang kita cakap dan sebelum itu saya ingin mengulas sedikit Yang Berhormat Kota
Belud punya ucapan. Dia kata semasa Warisan wujudkan tiga buah kilang minyak
sawit, sebetulnya Yang Berhormat Kota Belud, tidak ada kilang itu. Yang ada cuma

outsourcing yang ada tumpang-tumpang.
