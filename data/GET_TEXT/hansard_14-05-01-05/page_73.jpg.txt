DR. 7.3.2022 67

Tuan Yang di-Pertua, berbalik kepada isu pemulihan, Pelan Pemulihan
Negara telah pun meletakkan proses pemulihan pada landasan yang betul. Ada tiga
aspek pemulihan. Pertama, pemulihan output atau jumlah pengeluaran. Ini mungkin
tercapai dalam setahun dua lagi. Kedua ialah pemulihan jumlah pekerjaan (total
employment). Ketiga ialah kualiti hidup (quality of life). Aspek kedua dan ketiga
memerlukan pertemuan ekonomi yang mampan (sustainable economic growth). |ni
saya istilahkan sebagai Recovery Plus Plus.

Recovery Plus Plus ini memerlukan polisi dan program yang mantap
berteraskan kepada pelaburan yang berkualiti, produktiviti yang tinggi serta
penciptaan dan perluasan perdagangan agar pertumbuhan ekonomi bagi tempoh
2023-2025 dan seterusnya mantap dan mampan. Jika tidak, kita mungkin
terperangkap dalam double deep growth iaitu pertumbuhan ekonomi yang merosot
dua kali atau istilah ekonomi yang disebut W-shaped recovery.

Justeru untuk tujuan ini saya sebagai pengerusi Majlis Pemulihan Negara
telah mengesyorkan kepada kerajaan supaya memulakan segera Agenda Pelan
Pemulihan Negara 2.0 (PPN2.0) yang mempunyai dasar dan strategi yang sesuai
serta tuntas dengan berpaksikan dengan izin quality investment, high productivity
and trade creation. Saya mengesyorkan agar PPN2.0 yang terasnya adalah
Recovery Plus Plus perlulah bersifat inclusive dan melibatkan §pihak-pihak
berkepentingan melalui pendekatan bersepadu seluruh negara ataupun whole of
nation approach.

Tuan Yang di-Pertua, saya ingin tegaskan bahawa usaha-usaha pemulihan
perlulah bersifat luar bisa dengan izin out of the box dan surpetition bagi mewujudkan
pertumbuhan yang mantap dan gemilang serta mampu meletakkan Malaysia kembali
di landasan yang betul untuk mencapai status negara maju berpendapatan tinggi.
Usaha-usaha pemulihan ekonomi juga _ mestilah dilaksanakan  secara
bertanggungjawab oleh kepimpinan yang berintegriti, cekap dan prihatin rakyat.
Saya berdoa mudah-mudahan ekonomi negara dan kehidupan rakyat pasca
pandemik COVID-19 akan segera pulih dan kita semua akan mengecap kehidupan
yang makmur dan sentosa.

01450
Tuan Yang di-Pertua, saya menyokong. Terima kasih.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pagoh. Dipersilakan Yang Berhormat Kota Belud.

2.50 ptg.
Puan Isnaraissah Munirah binti Majilis @ Fakharudy [Kota Belud]:

Bismillahi Rahmani Rahim. Tuan Yang di-Pertua, wilayah Sabah ini seperti letaknya
