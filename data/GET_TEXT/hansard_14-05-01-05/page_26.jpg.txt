DR. 7.3.2022 20

yang disediakan oleh pihak kementerian? Mohon pencerahan daripada Yang
Berhormat Timbalan Menteri.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri.

Dato’ Sri Ikmal Hisham bin Abdul Aziz: [Bercakap tanpa menggunakan
pembesar suara] Terima kasih Yang Berhormat Libaran.

Timbalan Yang di-Pertua [Dato’ Mohd Rashid Hasnon]: Switch on the mic.
Tolong on mic Yang Berhormat.

Dato’ Sri Ikmal Hisham bin Abdul Aziz: Terima kasih Yang Berhormat
Libaran sahabat saya yang saya tahu seorang cakna kepada masalah rakyat
khususnya kepada masalah veteran. Pada tahun 2022, kementerian Pertahanan
sekali lagi, okey Yang Berhormat Libaran sebut mengenai isu perumahan untuk
veteran ATM ya. Pada tahun 2022 Kementerian Pertahanan sekali lagi meneruskan
komitmen berkaitan Inisiatif Perumahan Veteran ATM dengan memperuntukkan
sebanyak RM2.59 juta bagi sasaran pembinaan sebanyak 20 buah rumah bina baru,
80 buah rumah untuk di baik pulih di seluruh negara. Secara keseluruhannya
program ini merupakan satu usaha murni kerajaan bagi menghargai jasa dan bakti
veteran ATM khususnya veteran ATM dari kelompok kurang kemampuan dan dari
kelompok B.40.

Akhir kata Tuan Yang di-Pertua, saya nak akhir kata kepada rakyat Johorlah
khususnya anggota veteran dan yang lain-lain yang akan mengundi awal esok, saya
ingin berpesan, setiap satu kertas undi amat berharga. Justeru, buatlah satu
keputusan terbaik bagi mewujudkan sebuah kerajaan berkebolehan dan berintegriti
demi masa depan bangsa Johor. Tuan Yang di-Pertua, ibarat kita hendak pilih
menantulah kena pilih yang beriman, berakhlak dan yang beradab.

Tuan Wong Kah Woh [Ipoh Timur]: Yang telah bersatu.

Dato’ Sri Ikmal Hisham bin Abdul Aziz: Okey, debaran. Okey, saya hendak

jawab pantun kawan saya Yang Berhormat Padang Serai tadi.

Debaran PRN Johor semakin terasa,

Esok anggota tentera keluar mengundi,
Demi bangsa Johor yang sejahtera,

Pilihlah calon daripada parti berintegriti.

Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Saya buka soalan tambahan yang ketiga. Saya

jemput Yang Berhormat Sungai Siput.
