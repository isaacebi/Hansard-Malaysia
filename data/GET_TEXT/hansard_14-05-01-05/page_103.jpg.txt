DR. 7.3.2022 97

bercakaran sehingga kita tidak dapat hendak kenal pasti adakah di kalangan mereka
ini betul-betul berada dalam sebuah kerajaan.

Jikalau di hari pembukaan sidang Parlimen nampak mereka duduk di kerusi
bersimpuh elok, tetapi akhirnya malam di Johor, mereka bertokak sesama sendiri
sehingga kita tidak dapat hendak mengenal pasti yang mana di kalangan mereka ini
daripada sebuah kerajaan. Ada parti dari dalam kerajaan, Yang Berhormat Marang
khususnya menyeru rakyat untuk jangan membuat kesilapan kerana memangkah
UMNO dan Barisan Nasional, 60 tahun dah kesilapan ini dilakukan.

Ini ayat-ayat bahasa yang digunakan oleh Yang Berhormat Marang ini sejak
sebelum menyertai kerajaan. Akan tetapi, Yang Berhormat Marang terlupa di waktu
Pilihan raya Kecil di Tanjong Piai, Yang Berhormat Marang bersama-sama dengan
UMNO dan Barisan Nasional menyeru untuk menyokong calon MCA. Rakan kita.

Jadi, kita linat bahawa ini soal permainan politik yang akhirnya mengheret
dan menjebakkan rakyat dalam satu kancah tanpa kita dapat membawa keluar
masalah kehidupan, beban sara hidup yang dihadapi oleh kerajaan dan juga
khususnya oleh rakyat.

Di Johor, kalau kita linat bahawa tempoh untuk mereka memerintah masih
ada sehingga tahun 2023. Akan tetapi dibubarkan Dewan Undangan Negeri, mereka
membuang kuasa walaupun mereka sedang berkuasa. Mereka boleh lagi berkuasa
untuk sampai 2023 tetapi akhirnya mereka buang kuasa dan mereka meminta pula
rakyat untuk memberi kuasa kepada mereka.

Yang Berhormat Pagoh menyalahkan UNMNO dan Barisan Nasional,
sedangkan dialah yang menyerahkan kerusi Menteri Besar yang dipegang oleh Dato'
Dr. Sahruddin bin Jamal daripada Bersatu, Perikatan Nasional kepada UMNO pada
Februari 2020. Jadi, orang jadi bercelaru, apakah ini merupakan suatu keadaan
yang boleh memberikan kelegaan kepada kehidupan masyarakat dan rakyat.

Jadi, saya hendak menyeru kepada semua pihak khususnya kepada
kerajaan, Yang Amat Berhormat Perdana Menteri berhentilah daripada dok pergi
kempen di Johor, buat apa. Ini Yang Amat Berhormat Perdana Menteri macam
merestui pilihan raya dibuat di Johor sedangkan ini tidak sepatutnya berlaku. Yang
Amat Berhormat Perdana Menteri sepatutnya menasihati Menteri Besar. Walaupun
dia ada prerogatif yang berasingan, tetapi sewajarnya bagi saya Yang Amat
Berhormat Perdana Menteri menasihati Menteri Besar untuk tidak membubarkan
Dewan Undangan Negeri.

Pada hari ini saya lihat Yang Amat Berhormat Perdana Menteri masih
mendiamkan diri apabila Timbalan Presiden UNMO menyatakan bahawa pendirian
UNMO, Barisan Nasional selepas Pilihan raya Negeri Johor ini, mereka akan

pastikan Yang Amat Berhormat Perdana Menteri untuk membubarkan Parlimen.
