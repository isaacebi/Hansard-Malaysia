DR. 7.3.2022 83

Rakyat Sabah ini sebilangan kecilnya spesies yang susah sikit, sebab dia
minta menteri buat jalan raya. Saya kata mana ada menteri dalam dunia ini buat
jalan raya. Yang buat jalan raya adalah Jabatan Kerja Raya, bukan Menteri Kerja
Raya. Tetapi dia tidak faham. Dia minta— “Mana Menteri?”, dia bilang.

Apa jalan raya rosak? Jalan Sandakan ke Kota Kinabalu, Sandakan ke
Tawau ke Lahad Datu. Banyak kereta yang rosak. Jadi, saya harap Kementerian
Kerja Raya melihat perkara ini. Bangunkan jalan-jalan yang rosak ini, bagi kami
peruntukan seperti dijanjikan.

Tuan Yang di-Pertua, saya telah menyuarakan juga perkara ini dan saya
dengar sahabat dari Baram iaitu Kerajaan Persekutuan harus melihat pendekatan
yang baharu untuk membangun negeri Sabah dan Sarawak sebab kedua-dua negeri
ini besar, bukan macam negeri-negeri Semenanjung. Apabila negeri besar, sudah
tentu peruntukan tidak boleh disamakan. Dan kita sudah melalui berpuluh-puluh
tahun. Mungkin tender terbuka sudah tidak sesuai.

01540

Sebab apa tidak sesuai? Kerajaan Persekutuan kena melantik konsultan.
Melantik konsultan sudah tiga ke enam bulan. Lepas konsultan dilantik, konsultan
hendak buat design dan sebagainya, satu tahun. Lepas itu open tender, satu tahun,
dua tahun setengah sudah. Lepas itu dia hendak buat open tender satu tahun, tiga
tahun setengah baru jalan satu jalan. Ini yang masalah Sabah dan Sarawak sukar
membangun.

So saya kata kena ada pendekatan baharu, kita bincang. Apa pendekatan
paling sesuai untuk membangun Sabah dan Sarawak. Kalau tidak boleh juga saya
sudah cadangkan peruntukan RM65 bilion itu letak sahaja kepada kerajaan negeri
Sabah atau Sarawak, biar kita rancang. Kita boleh tentukan di mana dia kita agihkan.

Kalau tidak, RM5 bilion tiap-tiap tahun yang di umum ini hanya dapat
dilaksanakan 38 peratus tiap-tiap tahun, yang RM65 bilion itu sedikit sahaja dipakai.
Dicarry forward lagi akan datang, umum lagi RM5 bilion pada hal yang terpakai RM1
bilion lebih.

Ini kita diperbudak-budakkan, kita dipermain-mainkan. Jangan permain-
mainkan kami. Rakyat Sabah pun pandai marah. Jangan main-main petua tidak
boleh. Ini kerajaan tidak boleh main-main dengan rakyat Sabah dan Sarawak.
Bagilah, carilah pendekatan baharu bagaimana RM5 bilion itu dapat kita habiskan
dalam satu tahun.

Tuan Yang di-Pertua, Perjanjian MA63 memperuntukkan satu pertiga kerusi
parlimen untuk Sabah dan Sarawak. Singapura sudah keluar, bermakna kerusi-
kerusi yang ada di Singapura itu harus dipindah kepada Sabah dan Sarawak. Kita

bercakap soal apa yang di keadilan sejagat, persamaan wilayah, pembangunan
