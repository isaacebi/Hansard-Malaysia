DR. 7.3.2022 91

Sebagai seorang whistle-blower, beliau seharusnya dilindungi kerana telah
pun berani untuk tampil dan membuat pendedahan tersebut terhadap seorang ketua
dalam badan yang ditubuhkan iaitu SPRM dalam kes ini. Jadi Tuan Yang di-Pertua,
persoalan juga timbul iaitu bagaimanakah kerajaan bercadang untuk memerangi
rasuah apabila Ketua Pesuruhjaya SPRM sendiri terpalit dalam isu salah laku rasuah
di dalam negara ini.

Pada bulan Mac ini, Yang Berhormat Menteri Dalam Negeri telah pun
menjawab soalan yang berkenaan siasatan terhadap Tan Sri Dato’ Sri Haji Azam bin
Baki di mana Yang Berhormat Menteri telah mengesahkan bahawa Polis Diraja
Malaysia (PDRM) masih meneruskan siasatan berhubung pemilikan saham ke atas
Ketua Pesuruhjaya SPRM Tan Sri Dato’ Sri Haji Azam bin Baki biarpun Suruhanjaya
Sekuriti (SC) juga menutup ataupun sudah menutup siasatan terhadapnya.

Walaupun Yang Berhormat Menteri telah memberi pengesahan tersebut,
terdapat beberapa persoalan penting yang mesti dijelaskan oleh kerajaan berkenaan
perkara ini. Bolehkah saya diberikan beberapa saat Tuan Yang di-Pertua? Saya akan
habiskan topik ini.

Tuan Yang di-Pertua: Ya.

Tuan Ramkarpal Singh a/l Karpal Singh [Bukit Gelugor]: Pertamanya
Tuan Yang di-Pertua, apakah sebab kelewatan dalam melengkapkan siasatan
terhadap Tan Sri Dato’ Sri Haji Azam bin Baki, lebih-lebih lagi apabila aduan alam
perkara ini adalah suatu aduan rasuah berprofil tinggi dan satu isu kepentingan
awam?

Keduanya, apakah jaminan bahawa siasatan terhadap Tan Sri Dato’ Sri Haji
Azam bin Baki akan dijalankan dengan bebas, telus dan tidak akan ada sebarang
cover-up? Yang Amat Berhormat Perdana Menteri telah pun secara terburu-buru
atau prematurely menggesa semua pihak menerima keputusan SC tersebut yang
mengatakan tiada kes terhadap Tan Sri Dato’ Sri Haji Azam bin Baki walaupun
keputusan tersebut jelasnya adalah bertentangan dengan penjelasan Tan Sri Dato’
Sri Haji Azam bin Baki tersebut.

Ketiganya Tuan Yang di-Pertua, sama ada keputusan hasil enquiry SC
tersebut telah pun dirujuk kepada Peguam Negara bagi pertimbangan Peguam
Negara. Akhir sekali Tuan Yang di-Pertua, isu pokok di sini adalah are we going to
protect people who come out and expose corruption or are we going to persecute
them. Kalau kita lihat cara kerajaan sekarang, nampaknya macam mereka yang
keluar untuk dedahkan rasuah, mereka yang kena pendakwaan, mereka yang
disiasat.

With this kind of attitude Tuan Yang di-Pertua, it is obvious we are going to

continue slipping down in the corruption perception index (CPI). Saya ada banyak
