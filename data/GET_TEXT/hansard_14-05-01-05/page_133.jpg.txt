DR. 7.3.2022 127

Akan tetapi tak mengapalah itu bagi saya jawab nanti di dalam mahkamah
untuk sama-sama kita saksikan bagaimana kita berdepan dengan skandal yang
paling besar. Saya percaya kalau saya boleh di saman, Tuan Yang di-Pertua saya
ingat ramai lagi rakyat Malaysia boleh di saman berkaitan tentang perkara ini.

Tuan Sanisvara Nethaji Rayer a/l Rajaji [Jelutong]: Yang Berhormat, Yang
Berhormat.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Sila Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat. Pertamanya saya ingin menawarkan perkhidmatan sebagai seorang
peguam... [Tepuk] untuk mewakili Yang Berhormat secara percuma untuk kita lawan
habis-habisan Pekan.

Pada masa yang sama saya hendak minta penjelasan daripada Yang
Berhormat, kita linat bahawa Yang Berhormat Pekan bukan sahaja menipu dan
mengelirukan Dewan yang mulia ini. Kalau Yang Berhormat Pekan setelah
merompak, mencuri wang berbilion-bilion ringgit sanggup datang ke Dewan yang
mulia ini dan menipu Dewan yang mulia ini dan juga speaker bukankah rakyat di luar
sana perlu sedar bahawa ‘Malu Apa Bosskur’ ini adalah seorang perompak yang
bersedia untuk menipu rakyat sekali lagi semata-mata untuk meraih sokongan untuk
Barisan Nasional di PRN Johor. Apa pendapat Yang Berhormat atas perkara ini?

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Saya setuju Yang Berhormat Jelutong, saya percaya bahawa perkara
ini kita telah bangkitkan di dalam Dewan untuk kita sama-sama rujuk Ahli Parlimen
Pekan kepada Jawatankuasa Hak dan Kebebasan. Waktu itu pun saya percaya Tuan
Yang di-Pertua yang mempengerusikan sidang pada pagi itu ya. Sidang
dipengerusikan oleh Tuan Yang di-Pertua. Pada saya ini pilihan raya Johor mungkin,
bukan mungkinlah hendak gunakan untuk skor politik sampaikan ada orang
WhatsApp kepada saya. Minta maaflah saya percaya Ahli-ahli Parlimen Barisan
Nasional yang lain baik kan sebab dia kata BN itu maksudnya ‘bohong Najib’. Saya
minta maaflah kalau ada yang terasa.

Akan tetapi saya hendak sebut begini, faktanya apa Tuan Yang di-Pertua,
faktanya ialah kita perlu kepada suatu pemerkasaan yang membabitkan kedua-dua
pihak sama ada pihak kerajaan dan juga pihak pembangkang untuk memastikan
kebocoran, rasuah, penyelewengan tidak lagi berlaku dan ditamatkan sekarang dan
menjadi satu perkara yang jelik dan jijik kepada rakyat tidak kiralah di peringkat
mana. Sama ada mereka itu berpendidikan tinggi, berpendidikan sederhana atau
rakyat biasa, mereka tidak mahu kepada perlakuan ataupun menolak pemimpin yang

terbabit dengan rasuah dan penyelewengan ini.
