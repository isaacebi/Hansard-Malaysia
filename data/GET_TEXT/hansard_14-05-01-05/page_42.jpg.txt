DR. 7.3.2022 36

11.38 pg.

Puan Rubiah binti Wang [Kota Samarahan]: Bismillahi Rahmani Rahim.
Assalamualaikumwarahmatullahi wabarakatuh. Tuan Yang di-Pertua, terlebih dahulu
saya ingin mengucapkan ribuan terima kasih atas peluang yang diberikan kepada
saya untuk menyertai perbahasan Titah Diraja bersempena dengan Pembukaan
Penggal Kelima, Parlimen Ke-14.

Pada kesempatan ini, patik ingin menzahirkan ucapan dirgahayu dan
menjunjung kasih atas keprihatinan Kebawah Duli Yang Maha Mulia Seri Paduka
Baginda Yang di-Pertuan Agong yang sentiasa peka dan mengambil berat soal
kebajikan dan keperluan rakyat.

Moga Seri Paduka Baginda Tuanku kekal bersemayam di atas takhta dengan
limpah rahmat dan hidayah daripada Allah S.W.T serta diberi keafiatan yang
berpanjangan untuk terus memayungi rakyat jelata.

Tuan Yang di-Pertua, pada tahun 2021 sekali lagi Dewan yang mulia ini
mencipta satu sejarah yang penting dalam usaha memartabatkan kembali semangat
Perjanjian Malaysia 1963 iaitu dengan meminda Perlembagaan Persekutuan.
01140

Setinggi-tinggi penghargaan dam terima kasih kepada Yang Amat Berhormat
Perdana Menteri dan semua Ahli Yang Berhormat di Dewan Rakyat dan juga di
Dewan Negara yang telah menyokong pindaan Perlembagaan ini dan sekali gus
menghidupkan roh Perjanjian Malaysia 1963 dan semangat Keluarga Malaysia yang
jitu dan kukuh.

Sebagai usaha yang berterusan, saya turut bersetuju dengan saranan
sahabat saya, Ahli Parlimen Hulu Rajang yang memohon supaya bilangan kerusi
Parlimen ditambah untuk Sabah dan juga Sarawak. Berikutan dengan hal ni,
Sarawak dan Sabah memerlukan sekurang-kurangnya 28 kerusi tambahan bagi
membolehkan kuota lebih satu pertiga Dewan yang mulia ini diberikan kepada
wilayah-wilayah yang berkenaan. Perkara ini juga mustahak sebagai usaha
melindungi hak-hak keistimewaan dan pengiktirafan Sabah dan Sarawak sebagai
rakan kongsi dalam pembentukan Malaysia. Satu usaha digesa untuk melakukan
persempadanan semula kawasan pilihan raya Parlimen khasnya Sarawak dan
Sabah bagi menambah bilangan kerusi tersebut. Tambahan pula, satu-satu kawasan
Parlimen di kawasan Sarawak dan Sabah amat luas.

Tuan Yang di-Pertua, dengan pindaan yang dilakukan pada fasal 2, perkara
1 Perlembagaan Persekutuan yang telah dilakukan pada tahun lepas, maka wajarlah
kedudukan Sarawak dan Sabah dinilai semula sebagai sebuah wilayah. Kedudukan
ini harus dinilai bukan sahaja dari sudut gelaran wilayah semata-mata, tetapi meliputi

segenap aspek termasuk memberi peruntukan tahunan untuk usaha-usaha
