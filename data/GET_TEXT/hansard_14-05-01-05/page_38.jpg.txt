DR. 7.3.2022 32

rujukan kepada jurang pendapatan ataupun gaji dan upah yang jauh berbeza antara
lelaki dengan perempuan.

Kita sedia maklum yang pertamanya kalau di bandar, kajian menunjukkan
bahawa yang terkesan teruk di bandar apabila COVID-19 ini melanda kita ialah
wanita. Kedua, memang ada perbezaan antara gaji wanita dengan lelaki secara
keseluruhannya.

Umumnya tidak ada perbezaan kalau kita lihat secara spesifik dalam
kerajaan, kita tidak bezakan gaji wanita dengan lelaki, dalam swasta pun begitu juga.
Cumanya oleh kerana wanita sebahagian besar mereka berada di kumpulan
pekerjaan yang lebih rendah pendapatannya. Begitulah yang menyebabkan secara
puratanya gaji upahan wanita rendah berbanding dengan gaji upahan lelaki.

Berkaitan dengan miskin bandar tadi, insya-Allah bermula bulan April ini kita
akan dengan izin roll out satu program untuk menangani miskin tegar dan kita telah
memilih beberapa kawasan di DBKL khusus untuk miskin tegar dan kita dapati
bahawa di beberapa PPR memang bilangan isi rumah yang diketuai oleh wanita
tinggi.

Pendekatan khusus yang holistik dan baru akan diperkenalkan dengan
kerjasama semua pihak termasuklah CSO, pihak universiti dan juga Dewan
Bandaraya Kuala Lumpur dan Kementerian Wilayah Persekutuan. Ini akan kita
laksanakan bermula penghujung bulan April akan datang. Dengan kaedah ini maka
miskin tegar di kalangan ketua isi rumah yang di ketuai oleh wanita ini kita harap
dapat di hapuskan menjelang tahun 2025. Terima kasih Tuan Yang di-Pertua.

Tuan Yang di-Pertua: Terima kasih.

Tuan Sivarasa Rasiah [Sungai Buloh]: Soalan tambahan.

Tuan Yang di-Pertua: Dipersilakan Yang Berhormat Beaufort. Maaf saya
kena sebelah sini.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Tuan Yang di-Pertua, saya ucapkan syabas kerana ada tindakan
untuk menangani masalah miskin tegar terutamanya di kawasan Kuala Lumpur ini.
Tadi Yang Berhormat Menteri sendiri mengakui ada perbezaan di antara wilayah,
yang disebutkan Sabah dengan Wilayah Tengah.

Jadi mengenali dan memahami keadaan ini, apakah tindakan, rancangan
dan strategi kerajaan untuk memastikan nanti tidak ada lagi ketidakseimbangan ini
ataupun perbezaan yang begitu ketara di antara wilayah terutama sekali Sabah,
Sarawak dengan wilayah Semenanjung Malaysia.

Terutama sekali, kalau kita tahu kerana lapan daerah yang dikatakan
termiskin dalam negara kita ini terdapat di negeri Sabah dan ada poket-poket

kemiskinan juga di dalam negeri Sabah itu, di wilayah negeri Sabah. Jadi saya minta
