DR. 7.3.2022 110

Tuan Yang di-Pertua, ini sangat penting kerana kita lihat banyak kes besar
yang sedang berlangsung di mana ada pendakwaan, kes-kes yang telah pun
menarik perhatian bukan sahaja mereka di rantau ini tetapi juga di seluruh dunia.
Berkaitan dengan kes-kes tertentu, adakah lantikan atau pun tidak- lantikan Peguam
Negara ini akan mempunyai kesan terhadap kes-kes tersebut?

Tuan Yang di-Pertua, saya juga di situ atau pun berkenaan dengan topik ini,
hendak menyatakan bahawa kita lihat Jabatan Peguam Negara baru-baru ini.
Banyak perkara yang berlaku tetapi kita lihat bagaimana sunyi sepi, tidak ada
sebarang penjelasan diberikan. Keputusan-keputusan dibuat dalam siasatan-
siasatan tertentu. Baru-baru ini disebut atau pun diumumkan bahawa kes melibatkan
Yang Berhormat Pagoh umpamanya, dia kata tidak ada kes. Itu adalah hasil daripada
jawapan di dalam Dewan yang mulia ini tetapi tidak ada alasan diberikan. Bagaimana
kalau ada laporan siasatan dilaksanakan, kemudian dia kata tidak ada kes? Begitu
sahaja.

Jadi kita hendak tahu, adakah peranan Peguam Negara tidak juga termasuk
perlu untuk memberikan penjelasan bila ada masa sistem perundangan diungkit,
orang tanya soalan berkenaan dengan kes-kes tertentu, ada isu-isu perundangan
yang berbangkit, tidakkah ada sebarang tanggungjawab dalam peranan Peguam
Negara untuk keluar dan beri penjelasan tersebut?Ini saya rasa cukup basic. Kita
ambil satu kes sebagai contoh.

Baru-baru ini, ada berita berkaitan dengan tuntutan Sultan Sulu terhadap
negara kita dan ramai yang memberikan pendapat-pendapat yang berbeza. Tuan
Yang di-Pertua, jumlah dia bukan kecil. Jumlah dia cukup besar. Saya baca
mencecah RM65 bilion. Dalam keadaan tersebut, kenapa tidak ada sebarang
penjelasan atau pun statement yang dikeluarkan oleh pihak atau pun Jabatan
Peguam Negara? Takkan kita ada Peguam Negara yang duduk dan tidak memberi
sebarang penjelasan? Kes itu tidak diwakili pihak dari Malaysia. Kita hendak tahu
kenapa.

Kemudian, sekarang ada keputusan ini, siapa yang akan tanggung?
Bagaimana akan ditanggung? Apakah tindakan seterusnya? Adakah perlunya kita
sebagai rakyat Malaysia menerima begitu sahaja suatu keputusan? Apakah langkah
yang akan diambil oleh kerajaan? Ini perkara-perkara yang saya rasa ada peranan
Peguam Negara. Beliau harus bersuara dalam keadaan-keadaan sedemikian.

Jadi kita linat, Tuan Yang di-Pertua, peranan Peguam Negara sangat penting
dalam kes-kes ini. Kes-kes di mana pertuduhan-pertuduhan ditarik balik, misalnya.
Ada penama-penama yang telah pun dituduh. Dituduh, dibawa ke mahkamah,

kemudian ia ditarik balik. Bukankah Peguam Negara seharusnya memberi satu
