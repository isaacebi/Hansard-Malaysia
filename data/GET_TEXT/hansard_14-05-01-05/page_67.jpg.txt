DR. 7.3.2022 61

yang telah tertunggak begitu lama dan dimaklumkan kita hanya akan mendapat kapal
yang pertama, bukan tahun 2019 seperti dalam perancangan tetapi tahun 2025, jauh
lari daripada sasaran. Dengan kos yang begitu tinggi dan dengan belanja yang akan
digunakan sebanyak RM9 bilion akan hanya menghasilkan dua buah kapal LCS ini,
berbanding enam buah seperti yang dirancang.

Jadi ini suatu, kepada sayalah, suatu malapetaka bagi sistem pertahanan
kita. Pertama, kita lambat mendapat perolehan kapal untuk melindungi perairan kita.
Kedua, kos yang terlibat dan jumlah kapal yang akan dikomisenkan pun
berkurangan. Kita dimaklumkan bahawa audit forensik telah dilakukan dan ada
beberapa nama yang telah diambil tindakan dalam siasatan dan dibawa ke
mahkamah dalam kes penyalahgunaan dalam pembinaan LCS ini.

Saya memohon jawapan daripada Yang Berhormat Menteri, apakah
sebenarnya kedudukan forensic audit ini? Apakah tempoh auditing ini dibuat
daripada awal projek ini bermula dan sampai tahun bila ia dilakukan? Ini kerana kita
tidak mahu audit yang separuh-separuh. Kita hendakkan audit forensik yang terakhir
kerana laporan daripada satu jawatankuasa yang ditubuhkan oleh kerajaan tiga
tahun yang lalu mendapati ada khabar-khabar kehilangan sejumlah wang RM1 bilion
lebih daripada peruntukan yang diberikan untuk projek ini.

Jadi, kita hendak tahu bagaimana perbelanjaan ini telah berlaku, bukan
sekadar orang-orang tertentu, siapa orang-orang tertentu, tetapi adakah cara proses
penggunaan wang ini melalui penubuhan, anak-anak syarikat yang menjadi
perantara kepada shipyard ini untuk membeli barangan-barangan kontrak dan
sebagainya. Jadi ini mesti disiasat sampai ke tempoh hari ini, supaya kita dapat jelas
di mana masalah yang telah berlalu sehingga kita terlewat menerima kapal perang
ini yang sangat penting bagi kekuatan tentera kita, khususnya TLDM.

Kami dimaklumkan bahawa projek ini sudah memesan barangan-barangan
untuk enam buah kapal ini, ada di shipyard tersebut. Jadi saya khuatir barangan-
barangan, peralatan-peralatan termasuk senjata mungkin yang telah dibeli terlalu
awal, mungkin telah luput tarikh penggunaannya dan mungkin sudah tidak setanding
dengan keupayaan-keupayaan ketenteraan pada masa ini.

Jadi, saya hendak melihat bahawa suatu siasatan perlu dibuat dengan teliti.
Kalau perlu, Royal Commission of Inquiry pun saya setuju kalau ia dapat
membongkar di mana salah silapnya sehingga perbelanjaan negara telah
dikeluarkan dengan banyak dan hasilnya belum dapat dilihat lagi. Begitu juga dengan
perolehan enam buah helikopter McDonnell Douglas baru-baru ini, seperti yang telah
dihebohkan, lama menunggu perolehan helikopter ini, bertahun-tahun jauh daripada
tarikh yang telah ditetapkan. Akhirnya kita menerima enam buah helikopter ini yang

saya dimaklumkan, adalah helikopter yang kecil hanya dua seater yang boleh
