DR. 7.3.2022 A

kita ini. Perlembagaan menentukan bahawa undang-undang yang bercanggah
dengan perlembagaan tidak boleh diluluskan. Apa yang berlaku sekarang ialah
tindakan kerajaan tidak sama sekali menghormati perlembagaan, bahkan tidak
menghormati undang-undang yang diluluskan oleh Dewan ini semasa perbahasan
dan sebagainya. Apa yang kita lihat ialah kerajaan bersikap seolah-olah kerajaan
mempunyai kuasa lebih daripada perlembagaan, boleh buat apa sahaja dan tidak
perlu pun merujuk kepada Dewan ini.

Dalam satu kes ialah berkenaan dengan hadiah kepada bekas-bekas
Perdana Menteri. Sebenarnya tidak ada undang-undang yang menentukan hadiah
ini. Akan tetapi atas timbang rasa dan kuasa yang sedikit yang ada kepada kerajaan,
ada yang bersetuju bahawa satu hadiah perlu diberi kepada Perdana Menteri yang
bersara sebagai satu tanda bahawa kita menghargai apa yang dilakukan ataupun
sumbangan Perdana Menteri kepada negara. Akan tetapi dalam pada itu, kita juga
tentukan bukanlah hadiah ini terlalu besar, sebaliknya kalau kita lihat di pihak swasta,
mereka juga mengamalkan golden handshake dan dalam golden handshake mereka
ini, biasanya pegawai yang berjasa yang memajukan syarikat akan diberi hadiah,
tetapi terhad kepada mungkin satu jam Rolex. Itu sahaja yang diberi sebagai tanda
penghargaan. Akan tetapi kita linat dalam kerajaan, apa yang dicadangkan bahkan
diberikan kepada bekas Perdana Menteri adalah luar lebih besar daripada jam Rolex.

Walaupun ini bukanlah amalan dahulu. Dahulu pada zaman Tunku Abdul
Rahman Putera Alhamdulillah-Haj, Tun Haji Abdul Razak bin Dato’ Hussein, Tun
Hussein bin Dato’ Onn, hanya rumah lama diberi sebagai hadiah kepada bekas-
bekas Perdana Menteri ini. Akan tetapi apabila sampai kepada Tun Abdullah bin
Ahmad Badawi, kita dapati hadiah yang diberikan ini bernilai RM70 million. Ini satu
angka yang besar yang beratus kali ganda lebih daripada gaji yang dibayar kepada
Perdana Menteri semasa bertugas. Jumlah RM70 juta diberi dan ini dilakukan tanpa
rujukan kepada Dewan ini ataupun mana-mana undang-undang yang boleh
menentukan berapa banyaknya nilai hadiah ini. Kita juga dengar bahawa semasa
Perdana Menteri keenam bersara, dia menulis surat kepada kerajaan meminta
supaya dihargai jasanya dengan memberi kepadanya sebanyak RM100 juta, sebuah
bangunan RM60 juta dan wang sebanyak RM40 juta. Ini bukan sagu hati atau golden
handshake yang biasa diberi oleh swasta, bahkan oleh kerajaan. Tiada peruntukan
dalam undang-undang yang berkata amaun yang begini besar boleh diberi kepada
bekas Perdana Menteri.

Ini adalah sesuatu tindakan yang di luar undang-undang, bahkan tiada dalam
undang-undang. Kita mempunyai undang-undang dalam negara kita. Kita harus ikut
the rule of law iaitu kita membuat sesuatu mengikut undang-undang. Akan tetapi di

sini kita lihat walaupun tiada apa-apa undang-undang yang melarang, tetapi tindakan
