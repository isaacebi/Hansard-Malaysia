DR. 7.3.2022 43

Kita juga dapati bahawa kerajaan sering membuat badan-badan tertentu
untuk tujuan-tujuan yang sudahpun mempunyai badan kerajaan untuknya. Badan-
badan baharu ini diluluskan entah setakat yang saya tahu tidak diluluskan dalam
Dewan, sebaliknya ditubuhkan dan badan-badan ini pula diketuai oleh pegawai-
pegawai yang gaji mereka begitu tinggi sehingga terpaksa dirahsiakan. Badan ini
ditubuhkan tanpa rujukan kepada undang-undang. Akan tetapi, sebenarnya sudah
ada undang-undang untuk menubuhkan badan-badan ini tetapi tidak dihiraukan.
Inilah yang berlaku dengan kerajaan-kerajaan yang tidak patuh kepada undang-
undang. Ini akan rosakkan negara kerana kita mempunyai undang-undang supaya
pentadbiran berjalan dengan baik mengikut aturan peraturan dan undang-undang,
mengikut the rule of law.

Kita juga dapati dengan kerana tidak ada tidak menghormati undang-undang,
ada pihak yang cuba tukar nilai iaitu daripada benda yang salah dikatakan tidak
salah. Dengan itu, tidak perlu dibicarakan dan dihukum kerana dia tidak bersalah.
Apa yang dapat saya kenal ialah apabila sesuatu jenayah yang memalukan,
dikatakan tidak memalukan. Bermakna jenayah itu bukan jenayah tetapi sesuatu
yang halal. Ini pendapat yang dibawa baharu daripada luar. Kita dapati ramai juga
yang terima nilai baharu ini sehingga sanggup cium tangan pun kepada orang yang
tidak berasa malu apabila melakukan jenayah.

Kalau kita terima pendapat seperti orang ini dan dia sedang berusaha kembali
untuk jadi Perdana Menteri — kalau pendapat ini dikembangkan dalam negara kita
maka akan rosaklah masyarakat kita. Ingat, fikirkanlah. kalau kita berasa tidak malu
apabila kita lakukan sesuatu yang salah daripada segi undang-undang, maka kita
mungkin akan lakukan benda-benda yang pelik. Saya telah jelaskan bahawa kalau
kita tidak malu dengan mencuri, apa pula dengan perbuatan-perbuatan yang lain?
Umpamanya kita manusia, amat malu kalau kita berbogel di depan orang tetapi
dapati kalau benda seperti itu tidak memalukan, maka ramailah pemimpin kita akan
berbogel. Mungkin ke dalam Dewan ini. [Ketawa] Ini apabila kita tidak tahu perasaan
malu.

Jadi, kita sekarang ini menghadapi ancaman penolakan undang-undang dan
peraturan-peraturan. Kita perlu kembali kepada Perlembagaan negara kita iaitu tiap
sesuatu yang hendak dilakukan mestilah dilakukan mengikut cara yang tertib yang
telah disusun dan Dewan ini perlu menjadi Dewan rujukan kepada tiap sesuatu yang
hendak dilakukan oleh kerajaan. Biar kita beri kerajaan kuasa tetapi kuasa itu terhad.
la mengikut undang-undang yang telah kita gubalkan khususnya Perlembagaan.
Perlembagaan menentukan setakat mana boleh kita buat undang-undang. Ada

kalanya tidak ada undang-undang yang diperlukan maka pada masa itu bolehlah kita
