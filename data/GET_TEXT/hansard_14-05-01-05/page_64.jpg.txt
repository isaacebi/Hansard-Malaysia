DR. 7.3.2022 58

memberikan keutamaan terhadap perancangan terdahulu yang dibuat berdasarkan
kajian terperinci yakni tumpuan terhadap pembangunan di bahagian sempadan
negara kita menuju selatan Thailand. la melibatkan rancangan pembinaan Jambatan
Pengkalan Kubor-Tak Bai serta laluan Lebuhraya Pantai Timur Fasa 3. Rancangan
projek pembinaan jambatan ini sebenarnya sudah lama dan merupakan sebahagian
daripada projek pembangunan strategik bersama bagi wilayah sempadan di antara
Malaysia dan Thailand yang ditandatangani sejak tahun 2012.

Walau bagaimanapun, perkembangan agak sejuk di pihak Malaysia
sedangkan di pihak Thailand, mereka telah membangunkan jalan pengangkutan dan
infrastruktur menuju sempadan Malaysia sehinggalah ke ibu kota Thailand di kota
Bangkok. Bayangkan betapa banyaknya peluang meningkatkan pembangunan
wilayah dan ekonomi yang diabaikan seperti hubungan perdagangan dua hala,
import-eksport serta pelancongan dan peningkatan percukaian serta kesan
berganda yang boleh dinikmati oleh rakyat.

Bukan setakat Jambatan Pengkalan Kubor-Tak Bai yang tidak terlaksana
setakat ini, bahkan pembinaan Lebuhraya Pantai Timur Fasa 3 yang sepatutnya
mengunjur daripada Gemuruh, Kuala Terengganu sehinggalah ke Pengkalan Kubor,
Tumpat juga tidak dilaksanakan setakat ini. Padahal pembinaan LPT3 boleh menjadi
pemangkin kepada pembangunan sempadan yang mampan, bukan sahaja kepada
sosioekonomi setempat, bahkan penting kepada pertumbuhan ekonomi negara,
seterusnya mengakibatkan mengimbangkan jurang ekonomi dan pembangunan
wilayah.

Seterusnya, saya juga ingin menyinggung mengenai projek Laluan Rel Pantai
Timur (ECRL) yang telah tiga kali berlaku perubahan jajaran hanya disebabkan oleh
berlakunya perubahan tampuk pemerintahan negara, bukannya alasan ekonomi
yang berteraskan kepada kajian. Semasa Yang Berhormat Pekan yang menerajui
kepimpinan negara, dengan kajian yang mendalam dan terperinci pada masa itu,
dalam kawasan Parlimen Tumpat terdapat dua stesen iaitu di Wakaf Baharu dan
stesen terakhir ECRL di Pengkalan Kubor di sempadan negara iaitu sempadan
Thailand.

Kemudian apabila Yang Berhormat Langkawi mengambil alih pentadbiran
negara, Kerajaan PH yang dikuasai oleh DAP pada masa itu, telah mengurangkan
tiga stesen ECRL di Kelantan, termasuk dua di Tumpat. Konon kerajaan yang
dikuasai DAP ini telah berjaya menjimatkan perbelanjaan kerajaan dalam projek
ECRL...

Datuk Dr. Hasan bin Bahrom [Tampin]: Fitnah itu, fitnah.

Dato’ Haji Che Abdullah bin Mat Nawi [Tumpat]: ...Sedangkan yang

dijimatkan ialah memotong tiga stesen di negeri Kelantan.
