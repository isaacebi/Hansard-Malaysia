DR. 7.3.2022 84

seimbang. Akan tetapi ini bukan seimbang, ini berat sebelah. Betul, tidak ada pun
satu pertiga.

Justeru itu saya setuju dengan rakan-rakan yang lain, tambah kami 28 kerusi
Parlimen untuk Sabah dan Sarawak. Ini perlu untuk kita perlihatkan. Dalam masa
yang sama juga kerajaan harus melihat siapa sahaja kerajaan lepas PRU akan
datang. Beri pengiktirafan kepada pemimpin-pemimpin dari Sabah dan Sarawak
diangkat sebagai Timbalan Perdana Menteri dari negeri masing-masing. Satu
daripada Semenanjung, satu dari Sabah, satu dari Sarawak.

Apa yang susah sangat di Cambodia negara kecil pun sembilan Timbalan
Perdana Menteri. Di Laos lapan atau tujuh. Malaysia ini negara besar, negara
membangun. Jadi bagilah peluang orang Sabah dan Sarawak untuk menduduki
kerusi Timbalan Perdana Menteri.

Tuan Yang di-Pertua, saya ingin bertanya kepada kerajaan apa hala tuju kita
berhadapan dengan COVID-19 ini. Kalau kita terus berkurung, sudah tentu ekonomi
kita akan menguncup. Sudah tentu ruang-ruang pekerjaan tidak dapat kita capai.
Sudah tentu yang berniaga-berniaga, pelancongan dan sebagainya mengeluh Tuan
Yang di-Pertua. Sudah lama kita terkunci.

Saya mintalah Menteri, siapa yang termasuk Pengarah, jangan lah terlalu
reject Pengarah Kesihatan. Jangan rosakkan rakyat kita dengan berkurung, dengan
berkunci. Tidak boleh buka sempadan kita. Benarkan pelancong masuk. Kita pun
ada pelancong yang kita benarkan, pelancong yang sihat. Kalau tidak sihat, kita tidak
benarkan yang melabur pun, pelabur yang sihat dengan data-data kesihatan mereka.
Apa terlalu rigid sangatlah.

Rakyat tidak boleh terima Tuan Yang di-Pertua. Keputusan kerajaan yang
begitu rigid sekali terlampau takut tetapi akhirnya kita dilanda oleh musibah yang
lebih besar. Saya juga ingin bertanya kepada kerajaan, apa yang berlaku di
Mahkamah Antarabangsa melalui Mahkamah Arbitrasi di antarabangsa mahu
mengikut Madrid Protocol 1885.

Itu di mana mahkamah di Spain telah menjatuhkan hukuman denda RM63
bilion kepada Kerajaan Malaysia untuk dibayar kepada Sultan Sulu. Ini perkara
seharusnya tidak timbul sekiranya Kementerian Luar kita ada awareness ataupun
ada kesedaran bahawa perkara ini amat membimbangkan dan memalukan negara
kita.

Saya pasti Tuan Yang di-Pertua Filipina memang tidak ada hasrat pun untuk
menggugurkan tuntutan ke atas Sabah sebab mana-mana Presiden Filipina yang
menggugurkan tuntutan ke atas Sabah akhirnya mereka akan kalah. Sebab itu siapa

sahaja Presiden Filipina bertanding, mereka akan announce mereka akan
