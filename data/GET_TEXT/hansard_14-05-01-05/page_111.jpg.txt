DR. 7.3.2022 105

Menteri telah juga melayani mereka, memberikan peruntukan dengan baik, bukan
sahaja diasaskan oleh kerana sokongan yang diberikan sehingga Julai.

Oleh sebab itu, saya menyeru kepada Dewan yang mulia pada hari ini dan
Yang Amat Berhormat Perdana Menteri, walaupun andai kata pihak pembangkang
sudah menghentikan perjanjian persefahaman ini, maka peruntukan yang diberikan
kepada pembangkang, saya mencadangkan agar diteruskan kerana kita mesti
melayan rakyat secara adil dan sama rata. Tidak kira sama ada pembangkang
ataupun pihak kerajaan, patut beri peruntukan, kita bagilah kerana di mana sahaja
berada, mereka adalah juga rakyat Malaysia.

Tuan Yang di-Pertua, saya menyebut dua perkara lagi di kesempatan masa
dua minit lagi iaitu di kawasan Machang. Soal pengairan bagi tanaman padi di
Machang ini. Machang juga merupakan — terdapat kawasan luar jelapang yang agak
luas tetapi masalahnya ialah pengairan. Sebahagian dari kawasan luar jelapang ini
tidak mempunyai pengairan yang cukup untuk membolehkan padi ditanam dua kali
setahun. Bercakap soal food security ini, maka saya meminta supaya pihak kerajaan
dan pihak kementerian untuk membuat kajian yang lebih menyeluruh kerana kita
sayang kawasan yang subur tetapi padi tidak dapat ditanam.

Akhir sekali Tuan Yang di-Pertua, soal pekerja asing di sektor perladangan
ini. Hari ini kita lihat bahawasanya harga sawit begitu tinggi. Tidak pernah pun capai
sehingga 8,000 CPO, minyak sawit mentah sehingga 8,000 tidak pernah berlaku
dalam sejarah. Akan tetapi hari ini kita tahu bahawasanya kita kekurangan tenaga-
tenaga buruh yang bekerja di sektor perladangan ini.

Saya memohon pihak kerajaan agar mempertimbangkan segera agar sektor
perladangan buruh di sektor perladangan ini diberi keutamaan dan diberi peluang
kemasukan tenaga-tenaga buruh ini kerana kita tahu bahawasanya walaupun sawit
harga tinggi tetapi banyak di kalangan pengusaha ladang, GLC dan syarikat-syarikat
besar yang tidak dapat mengutip hasil sawit mereka kerana kekurangan pekerja.
Perkara ini perlu diberi perhatian oleh pihak kerajaan.

1650

Ini disebabkan bukan sahaja GLC rugi, pemilik-pemilik ladang rugi dan juga
syarikat-syarikat besar ini rugi tetapi kerajaan juga mengalami kerugian yang besar
hasil daripada tidak dapat mengutip windfall tax yang begitu besar. Tuan Yang di-
Pertua, saya mengucapkan terima kasih banyak-banyak atas ruangan masa yang
telah diberikan kali ini. Assalamualaikum warahmatullahi wabarakatuh.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Machang. Dipersilakan Yang Berhormat Putatan.
