DR. 7.3.2022 17

Timbalan Yang di-Pertua [Dato' Mohd Rashid Hasnon]: Yang Berhormat
Alor Gajah hendak? Tidak boleh sudah, peraturan kata tiga maksimum. Saya minta
maaf.

Datuk Seri Mohd Redzuan bin Md Yusof [Alor Gajah]: Pernah ada empat.

[Soalan No. 5 —- YB. Dato' Haji Salim Sharif (Jempol) tidak hadir]

Timbalan Yang di-Pertua [Dato' Mohd Rashid Hasnon]: Saya jemput Tuan
Karupaiya a/l Mutusami, Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Saya mulakan dengan sebuah pantun.

Cantik bergaya ramai berkenan,
Kekal sihat selalu bersenam,

Harap bersedia Timbalan Menteri Pertahanan,
Saya tujukan khas soalan nombor enam.

Terima kasih, Tuan Yang di-Pertua.

#1050

6. Tuan Karupaiya a/l Mutusami [Padang Serai] minta Menteri Kanan
Pertahanan menyatakan penyelarasan pencen veteran ATM di antara pencen
sebelum tahun 2012 dan selepas tahun 2012. Apakah hasil kajian yang telah dibuat
oleh Kementerian mengenai perkara ini.

Timbalan Menteri Pertahanan [Dato’ Sri Ikmal Hisham bin Abdul Aziz]:
Yang Berhormat saya jawab di hujung sekali ya. Bukan cantik, “chantik”.

Bismillahir Rahmanir Rahim. | Assalamualaikum — warahmatullahi
wabarakatuh. Salam sejahtera, salam keluarga Malaysia. Sebelum saya menjawab
soalan lisan yang dikemukakan oleh sahabat saya Yang Berhormat Padang Serai,
saya ingin mengajak semua Ahli Dewan yang mulia ini untuk mengingati peristiwa
pencerobohan tentera Sulu di Lahad Datu, Sabah genap sembilan tahun yang lalu.
Semoga nama-nama pahlawan negara daripada Angkatan Tentera Malaysia dan
Polis Diraja Malaysia yang terkorban dalam melaksanakan Ops Daulat pada Mac
2013 di Lahad Datu, Sabah akan sentiasa dicucuri rahmat dan segar terpahat dalam
sejarah tanah air.

Terima kasih saya ucapkan kepada Yang Berhormat Padang Serai yang saya
tahu pernah berkhidmat dengan Angkatan Tentera Malaysia selama 21 tahun,
seorang yang cukup prihatin, cukup cakna kepada veteran serta masalah rakyat, Ahli
Parlimen yang tinggi komitmennya. Tahniah Yang Berhormat Padang Serai.

Bagi menjawab soalan Yang Berhormat Padang Serai mengenai isu

penyelarasan jurang pencen ini, semakan yang dijalankan oleh kementerian
