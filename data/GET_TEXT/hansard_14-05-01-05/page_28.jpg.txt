DR. 7.3.2022 22

Timbalan Menteri Kerja Raya [Datuk Arthur Joseph Kurup]: Terima kasih
Tuan Yang di-Pertua dan terima kasih Yang Berhormat Beaufort. Untuk makluman
Ahli Yang Berhormat, sehingga bulan Februari 2022 sebanyak 16 projek infrastruktur
jalan dan juga Jambatan Persekutuan telah diluluskan bagi negeri Sabah oleh
Kerajaan Persekutuan melalui Kementerian Kerja Raya.

Berdasarkan jumlah projek yang telah diluluskan sebanyak enam projek
adalah merupakan projek pembinaan Jalan Persekutuan manakala baki 10 projek
yang telah diluluskan adalah merupakan projek pembinaan dan menaik taraf
jambatan bagi Jalan Persekutuan.

Bagi pelaksanaan enam buah projek infrastruktur Jalan Persekutuan, status
terkini adalah sebanyak empat buah projek sedang dalam fasa pembinaan yang
dilaksanakan oleh agensi pelaksana iaitu Jabatan Kerja Raya Negeri Sabah dan
dijangka akan siap pada pertengahan tahun 2022. Baki dua projek lagi sedang
berada dalam fasa perancangan dan reka bentuk. Jumlah keseluruhan kos projek
bagi keenam-enam projek tersebut adalah sebanyak RM1.6 bilion. Manakala status
terkini bagi 10 projek pembinaan dan menaik taraf infrastruktur jambatan pula adalah
satu projek sedang dalam fasa pembinaan manakala sembilan lagi kini berada dalam
fasa perolehan dan dijadualkan akan bermula pertengahan tahun 2022. Jumlah
keseluruhan kos projek bagi kesemua projek jambatan adalah sebanyak RM122.13
juta.

Selain itu, bagi pelaksanaan Projek Lebuh raya Pan Borneo Sabah pula, satu
pakej yang baharu yang melibatkan laluan dari Serusop ke Pituru sepanjang 20.8
kilometer telah diluluskan dalam RMKe-12 sebagai kesinambungan kepada
pelaksanaan 15 pakej kerja sepanjang 221 kilometer yang kini dalam fasa
pembinaan. Pakej kerja yang melibatkan kos berjumlah RM513 juta ini sedang dalam
fasa perancangan dan dijangka akan di tender pada suku kedua tahun 2022.

Sehubungan itu, sebanyak 16 pakej kerja yang telah komited
pelaksanaannya pada masa kini. Bagi memastikan semua projek yang dilaksanakan
siap mengikut tempoh masa yang ditetapkan, Kementerian Kerja Raya telah
melaksanakan beberapa kaedah pemantauan seperti yang pertama di peringkat
kementerian di mana kita mengadakan Mesyuarat Majlis Tindakan Pembangunan
Kementerian Kerja Raya dilaksanakan secara bulanan di pengerusi oleh Yang
Berhormat Menteri Kanan Kerja Raya atau KSU.

Kedua, mengadakan Mesyuarat Koordinasi Permasalahan Kontrak (CCP)
yang dipengerusikan oleh KSU berdasarkan keperluan dan yang ketiga, mesyuarat
berkala bersama agensi pelaksana.

Peringkat yang kedua adalah di peringkat agensi pelaksana di mana mereka

akan mengadakan mesyuarat teknikal, mesyuarat status kemajuan projek secara
