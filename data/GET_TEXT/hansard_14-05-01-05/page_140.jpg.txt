DR. 7.3.2022 134

Saya juga ingin tahu, memohon penjelasan dari kementerian KASA untuk
tahun 2022— dalam jawapan yang diberikan oleh kementerian bahawa dalam tahun
2022, satu jumlah RM490,000 telah diperuntukkan untuk lima kerja di Sibu untuk
membantu dim projek pemulihan sungai untuk mengurangkan risiko banjir ini. Jadi,
saya meminta kementerian senaraikan lima kerja yang diberikan dalam jawapan
kementerian apakah projek yang akan dilakukan dalam lima kerja ini. Saya minta
penjelasan daripada kementerian.

Tuan Yang di-Pertua, saya amat kecewa kerana Kementerian Kesihatan
telah membatalkan projek tempat letak kereta bertingkat atau multistorey car park di
Hospital Sibu. Tuan Yang di-Pertua, untuk membantu meringankan masalah
kekurangan masalah tempat letak kereta di Hospital Sibu pada tahun 2019, saya
telah mengeluarkan sejumlah RM500,000 daripada peruntukan saya di bawah
Kerajaan Pakatan Harapan untuk membina satu tempat letak kereta yang
mempunyai kapasiti untuk 124 kereta di Hospital Sibu. Akan tetapi sekarang atas
sebab COVID-19, satu bangunan untuk dijadikan wad kepada pesakit COVID-19
telah didirikan di atas car park saya itu.

Jadi, sekarang masalahnya di Hospital Sibu masih mengalami kekurangan
tempat letak kereta dan ini menjadi lebih teruk dengan bertambahnya pesakit-pesakit
di Hospital Sibu. Jadi, saya ingin meminta kementerian terangkan mengapa projek
multistorey car park di sibu yang sudah lulus beberapa tahun lalu, mengapa pada
tahun lepas ia suddenly dibatalkan. Di sini saya ingin memohon dan meminta
Kementerian Kesihatan supaya berikan jawapan dan penjelasan.

Saya sebagai ahli Parlimen di Sibu, saya juga ada rancangan untuk
memperuntukkan peruntukan saya pada tahun ini untuk membina lagi atau
meluaskan tempat letak kereta di Hospital Sibu itu. Saya merancang untuk
mengeluarkan RM500,000 dalam peruntukan saya untuk membina tempat letak
kereta baharu di Hospital Sibu. Jadi, saya memohon kepada Kementerian Kesihatan
atau Jabatan Perdana Menteri untuk menolong top up sebanyak RM500,000 lagi
supaya saya boleh di Sibu membina satu tempat letak kereta berjumlah RM1 juta
untuk membantu meringankan masalah kekurangan tempat letak kereta di Hospital
Sibu.

Tuan Sanisvara Nethaji Rayer a/l Rajaji [Jelutong]: Yang Berhormat Sibu,
terima kasih. Saya minta laluan juga Atas isu yang sama.

Tuan Oscar Ling Chai Yew [Sibu]: Boleh.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
juga tahu di Pulau Pinang, Hospital Besar Pulau Pinang keadaan tempat letak kereta
amatlah terhad di mana kita lihat pesakit-pesakit yang terpaksa mendapat rawatan

di Hospital Besar Pulau Pinang sekarang meletak kereta di padang polo dan terpaksa
