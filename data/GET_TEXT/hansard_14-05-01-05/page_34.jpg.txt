DR. 7.3.2022 28

(ii) Profesor Datin Paduka Dr. Khatijah Mohamad Yusoff, Biologi
Molekular, biologi daripada Universiti Putra Malaysia;

(iii) Profesor Dr. Norazmi Mohd Nor, Molekular Imunologi daripada
Universiti Sains Malaysia; dan

(iv) Dr. Kalaiarasu M. Peariasamy, Pakar Kajian Klinikal.

Seperti mana yang kita tahu bahawa Malaysia berbelanja dengan besar bagi
tujuan pembelian vaksin. Dengan adanya pelan pembangunan vaksin ini, bukan
sahaja daripada segi penglibatan daripada pihak kerajaan, ia akan merangsang
penglibatan pihak-pihak swasta yang sudah tentunya berminat di dalam
menghasilkan vaksin secara tempatan ini.

Antara lain, antara kelebihan yang ada dalam inisiatif ini adalah tentang
potensi untuk melibatkan daripada awal proses penghasilan vaksin yang mengenal
pasti aspek-aspek berkait dengan halal dan sebagainya, yang mana kita tahu
bahawa pasaran bagi vaksin halal ini adalah besar. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Tuan Wong Kah Woh [Ipoh Timur]: lpoh Timur.

Datuk Haji Hasanuddin bin Mohd Yunus [Hulu Langat]: Hulu Langat.

Timbalan Yang di-Pertua [Dato’ Mohd Rashid Hasnon]: Pertanyaan
soalan tambahan kedua, tadi disebut Yang Berhormat Pandan dan Yang Berhormat
Ipoh Timur. Saya ingat saya memberikan peluang kepada Yang Berhormat Ipoh
Timur.

Tuan Wong Kah Woh [Ipoh Timur]: Terima kasih Tuan Yang di-Pertua.

Tuan Abdul Latiff bin Abdul Rahman [Kuala Krai]: Yang ketiga Kuala Krai.

Tuan Wong Kah Woh [Ipoh Timur]: Tuan Yang di-Pertua, dua soalan
tambahan daripada saya. Pertama, saya hendak tanya bahawa Pelan Hala Tuju
Pembangunan Vaksin Negara ini pada masa sekarang hanya tertumpu kepada
vaksin COVID-19 atau juga termasuk vaksin-vaksin yang lain?

Kedua, saya menyemak maklumat-maklumat lama sebelum ini yang mana
Yang Berhormat Menteri MOSTI pernah menyatakan bahawa vaksin COVID-19 akan
disediakan dalam masa 10 tahun tetapi ada satu lagi kenyataan daripada Pengarah
IMR iaitu Tahir Aris yang menyatakan bahawa COVID-19 vaksin akan disediakan
pada tahun 2024. So, saya hendak tanya tahun 2024 ataupun dalam masa 10 tahun
seperti yang dinyatakan oleh Yang Berhormat Menteri MOSTI? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Ipoh Timur. Sila Yang Berhormat Timbalan Menteri.

Datuk Haji Ahmad Amzad bin Mohamed @ Hashim: Ya, seperti mana

pernah dijelaskan sebelum ini dan dalam jawapan saya, saya menyebut bahawa
