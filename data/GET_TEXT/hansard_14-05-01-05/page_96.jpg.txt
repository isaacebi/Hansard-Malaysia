DR. 7.3.2022 90

Tuan Ramkarpal Singh a/l Karpal Singh [Bukit Gelugor]: Terima kasih.
Masalahnya adalah ini, inilah punca kemerosotan kita dalam CPI seperti yang saya
katakan tadi. This is why we have dropped drastically in the standards when it comes
to corruption.

Dato’ Seri Panglima Bung Moktar bin Radin [Kinabatangan]: Why don't
you advise Yang Berhormat Bagan?

Tuan Ramkarpal Singh a/l Karpal Singh [Bukit Gelugor]: Saya tidak
membenarkan.

Dato’ Seri Panglima Bung Moktar bin Radin [Kinabatangan]: Why don't
you advise Yang Berhormat Bagan?

Tuan Ramkarpal Singh a/l Karpal Singh [Bukit Gelugor]: Saya tidak
membenarkan, saya sudah jawab.

Dato’ Seri Panglima Bung Moktar bin Radin [Kinabatangan]: Advise itu
Yang Berhormat Bagan. Talk to Yang Berhormat Bagan.

Tuan Ramkarpal Singh a/l Karpal Singh [Bukit Gelugor]: Saya sudah
jawab, Tuan Yang di-Pertua. Sekiranya saya memberikan kebenaran, saya tidak ada
masa lagi. Saya akan meneruskan Tuan Yang di-Pertua. Kerajaan tidak boleh
hanya memberi lip service Tuan Yang di-Pertua, kepada menangani isu rasuah ini
dan seharusnya mengambil tindakan yang proaktif dalam membasmi rasuah.

Rakyat seharusnya diberikan jaminan bahawa gejala rasuah dalam sektor
awam terutamanya akan dihapuskan dan kerajaan memandang serius terhadap isu
ini. Rakyat harus diberikan keyakinan bahawa mereka selamat untuk melaporkan
atau menyuarakan sebarang aktiviti rasuah kepada umum dan ini akan menunjukkan
ketelusan pihak kerajaan dalam usaha untuk membasmi rasuah.

Saya berbalik kepada isu yang saya timbulkan tadi. Sebagai contoh Tuan
Yang di-Pertua, baru-baru ini kita dengar berita berkenaan seorang wartawan,
Lalitha Kunaratnam yang membuat pendedahan berkenaan salah guna kuasa
ataupun aktiviti rasuah oleh Tan Sri Dato’ Sri Haji Azam bin Baki, Ketua Pesuruhjaya
SPRM yang telah pun disiasat oleh polis atas dasar beliau telah membuat
pendedahan tersebut. Lalitha Kunaratnam. Lalitha sebagai seorang whistle-blower
Tuan Yang di-Pertua, dalam keadaan ini telah sebaliknya disiasat oleh polis selama
tiga jam oleh kerana beliau mendedahkan satu salah laku oleh Ketua Pesuruhjaya
SPRM tersebut.

Saya dengan hormatnya Tuan Yang di-Pertua, berpandangan bahawa
siasatan terhadap Lalitha tersebut sebagai seorang whistle-blower telah memberikan
satu tanggapan yang buruk dan menakutkan orang umum untuk memberikan apa-
apa maklumat berkenaan sebarang salah laku melibatkan pegawai-pegawai kanan

dalam kerajaan.
