DR. 7.3.2022 101

Jadi, saya mohon supaya pihak kerajaan dapat memberikan ataupun
membuat satu semakan semula terhadap persoalan gaji ini, soal pendapatan ini.
Jangan di waktu mereka sedang bekerja mereka sudah pun berada dalam keadaan
yang sangat menekan kehidupan mereka. Jadi, itulah yang saya minta supaya pihak
kerajaan dapat memberikan satu penjelasan yang serius supaya kita dapat
memastikan apa yang telah pun dititahkan oleh Kebawah Duli Tuanku Yang di-
Pertuan Agong itu akan dapat diberikan perhatian. la bukan satu bahan hanya untuk
dikupas atau untuk dibahaskan di Dewan yang mulia ini tetapi tiada tindakan yang
dibuat oleh pihak kerajaan.

Kita tidak mahu mereka berikrar. Hari ini masing-masing hendak tunjuk Tuan
Yang di-Pertua, masing-masing hendak tunjuk hero lawan rasuah, hero lawan
rasuah. Yang Berhormat Pekan mari sini pun hendak tunjuk katakan dia hero lawan
rasuah sedangkan kita tahu mahkamah telah pun menjatuhkan hukuman kepada dia.
Yang Berhormat Pagoh pun minta calon-calonnya di Johor ikrar anti-rasuah
sedangkan dia dapat menjadi Perdana Menteri melalui skim opting. Apakah kita
hendak nafikan skim opting ini juga adalah bukan merupakan rasuah?

Maka sudah tentu kita harus akui bahawa skim opting ini juga adalah
sebahagian daripada unsur rasuah. Jadi, kadang-kadang rakyat dan naik muak ikrar
hendak lawan rasuah tetapi mereka inilah merupakan pelopor kepada rasuah. Yang
Berhormat Pagoh merupakan pelopor kepada skim opting dan dalam negara kita ini
yang akhirnya membawa kucar-kacir politik negara kita sampai pada hari ini. Sekian,
terima kasih.

Dato' Ramli bin Dato' Mohd Nor [Cameron Highlands]: Terima kasih Yang

Berhormat Pokok Sena. Dipersilakan Yang Berhormat Machang.

4.36 ptg.

Datuk Ahmad Jazlan bin Yaakub [Machang]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Terima kasih
Tuan Yang di-Pertua atas ruangan yang diberikan untuk saya turut sama
membahaskan Titah Kebawah Duli Yang Maha Mulia Seri Paduka Baginda Yang di-
Pertuan Agong pada hari Isnin lepas. Jelas Tuan Yang di-Pertua, Yang di-Pertuan
Agong bertitah agar pihak kerajaan mengambil langkah untuk memastikan jurang
antara kawasan bandar dan luar bandar ini dapat segera diatasi.

Kalau kita bercakap soal jurang antara bandar dengan luar bandar ini Tuan
Yang di-Pertua, jelas kepada kita ia tidak hanya tertumpu kepada satu atau dua
perkara tetapi keterangkumannya amat luas seperti yang saya hendak bangkitkan

beberapa perkara di sini ialah termasuklah daripada segi bidang ekonomi,
