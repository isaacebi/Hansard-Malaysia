DR. 7.3.2022 24

mengurangkan ketidakselesaan itu supaya kerja itu boleh disiapbkan dalam tempoh
yang ditetapkan. Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Soalan tambahan yang kedua saya jemput Yang
Berhormat Kota Kinabalu.

Tuan Chan Foong Hin [Kota Kinabalu]: Kota Kinabalu. Terima kasih Tuan
Yang di-Pertua. Soalan tambahan saya ini adalah merujuk kepada Menteri EPU
pernah mengatakan bahawa di seluruh negara ini 92 projek sakit dan daripada ini,
16 projek sakit adalah daripada Sabah iaitu projek sakit yang paling tinggi berada di
Sabah. So, apa yang berlaki dengan keadaan ini dan apakah sebabnya dan macam
mana kita hendak memastikan pemantauan yang baik supaya ini tidak berulang lagi.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Kinabalu. Sila Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat Kota Kinabalu.
Untuk makluman Ahli Dewan yang mulia ini, sebuah projek boleh dikatakan ataupun
dikategorikan sebagai projek sakit sekiranya ia mengalami kelewatan melebihi dua
bulan ataupun lebih daripada 20 peratus ataupun kontraktor itu telah
mengisytiharkan bahawa dia tidak lagi berupaya untuk memperbaiki prestasinya.
01110

Jadi berkenaan dengan pengumuman ataupun kenyataan akhbar yang
dikeluarkan baru-baru ini, jumlah projek sakit yang ada di bawah Jabatan Kerja Raya,
di bawah Kementerian KKR hanyalah sebanyak 19 projek daripada 641 projek di
seluruh negara. Daripada 19 buah projek ini, hanya dua projek sakit itu berkaitan
dengan negeri Sabah. Yang pertama adalah Hospital Papar dan kedua adalah
Hospital Tawau.

Jadi untuk langkah-langkah yang diambil oleh KKR kita mengambil beberapa
langkah seperti memantau prestasi kontraktor, menambah kekerapan untuk
mesyuarat di tapak, membenarkan kerja diteruskan dalam tempoh berdenda
ataupun LAD, mempertimbangkan lanjutan masa sekiranya ada asas yang kukuh
ataupun mengeluarkan surat amaran dan memulakan proses penamatan sekiranya
perlu untuk mengangkat ke Mesyuarat Jawatankuasa Problem Solving.

Untuk kita sama-sama menyelesaikan masalah supaya projek itu walaupun
sakit, objektifnya adalah untuk menyiapkan projek itu untuk keselesaan dan
kesejahteraan rakyat dengan kos yang ditetapkan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Pertanyaan jawab lisan yang seterusnya saya
ingin menjemput Yang Berhormat Penampang, tidak ada dalam Dewan. Seterusnya

saya menjemput Yang Berhormat Datuk Zakaria bin Mohd. Edris, Libaran.
