DR. 7.3.2022 4

Tuan Haji Ahmad bin Hassan [Papar]: Terima kasih Tuan Yang di-Pertua.
Ya, memang orang Papar dan juga orang-orang Sabah mengalu-alukan projek Pan
Borneo. Akan tetapi, apa yang kita lihat di Sabah ini, Projek Pan Borneo begitu
lambat.

Baru-baru ini, saya mendapat aduan daripada orang-orang Kampung
Kawang di mana mereka ini tertanya tiap-tiap hari membazir minyak. Kenapa
membazir minyak? Katanya sepatutnya kerajaan harus peka dengan permohonan
mereka iaitu untuk membuat U-turn di Kampung Kawang. Apa yang terjadi sekarang
ini ialah mereka terpaksa menjalani ataupun untuk mendapatkan U-turn sahaja
mereka terpaksa membuang minyak iaitu dalam jarak empat kilometer. Jadi, ini
adalah suatu yang tidak munasabah, kata mereka.

Jadi, mereka mahu kerajaan peka dengan apa yang mereka pohon sejak
tahun 2019 di mana sampai sekarang tidak ada tindakan yang diambil oleh
kerajaan— maksudnya JKR ataupun penguasa Pan Borneo. Jadi, mereka mahu
supaya kerajaan dapat membuat sesuatu untuk mereka kerana kalau tiap-tiap hari
empat kilometer dibuang begitu sahaja, kita fikirkan dan kalau kita lihat orang-orang
di kampung itu, sehari mereka akan keluar daripada Kampung Kawang dua kali. Jadi
ini akan menyebabkan mereka membazir banyak minyak. Jadi, saya meminta dan
memohon kepada kerajaan supaya memberikan mereka satu U-turn yang terbaik.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Papar. Sila Yang Berhormat Timbalan Menteri.

Datuk Arthur Joseph Kurup: Terima kasih sahabat saya dari Papar.
Kelewatan faktor Lebuh Raya Pan Borneo di Sabah berbanding dengan Sarawak
akibat daripada beberapa faktor. Pertamanya, Sarawak mula dahulu iaitu daripada
tahun 2015 dan Sabah hanya mula pada tahun 2016.

Keduanya adalah kaedah pelaksanaan di Sabah telah berubah susulan
daripada penamatan perjanjian PDP pada tahun 2019 oleh kerajaan yang lalu. Maka
apabila ini berlaku, kaedah pelaksanaan itu telah berubah dan memberi kesan
kepada prestasi dan pentadbiran projek-projek termasuk perubahan_ kontrak,
kebajikan kakitangan-kakitangan dan sebagainya.

Walau bagaimanapun, pada minggu yang lalu, Yang Amat Berhormat
Perdana Menteri telah mengeluarkan suatu kenyataan di mana kerajaan memberi
komitmen untuk menyiapkan baki 19 pakej Lebuhraya Pan Borneo Sabah dalam
tempoh lima tahun. Ini adalah satu kaedah yang sangat agresif tetapi ia
menunjukkan komitmen daripada kerajaan untuk mengurangkan jurang Sabah,

Sarawak dan juga Semenanjung.
