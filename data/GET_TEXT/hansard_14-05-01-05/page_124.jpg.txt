DR. 7.3.2022 118

kita kompromi. Jangan lupa bahawa kita telah mengangkat sumpah, waktu itu kita
telah berjanji sesungguhnya kita akan memastikan kita akan membantu—

Ini tidak sentuh lagi Ukraine dengan Rusia punya akibat peperangan ini. Esok
dengan minyak harga melambung esok, habis semua barang naik lagi. Rakyat
akhirnya akan menangis tidak ada pautan ataupun tidak ada pohon yang mereka

hendak rendangkan.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

21730

Oleh sebab Timbalan Speaker baru masuk, jadi bagi saya lagi 15 minit.
Terima kasih, saya teruskan. Yang ketiga, yang seterusnya ialah kawasan Parlimen
Kapar. Saya hendak bagi tahu hospital tapak sudah ada Tuan Yang di-Pertua, sudah
ada. Notis pun sudah dibuat, ini kawasan larangan untuk dibina hospital. Tapi tidak
ada berlaku penebasan ataupun perataan jalan itu. Saya minta Kementerian
Kesihatan supaya berlaku jujurlah kerana bajet itu telah lulus Tuan Yang di-Pertua,
sudah lulus sudah pun. Apa hendak berlengah-lengah waktu lagi. Makin parah
orang-orang Kapar kalau hendak dapat rawatan. Maka saya hendak memberikan
penegasan bahawa segera kan lah hospital itu. Letih saya dibuatnya.

Lepas itu Jalan Persekutuan, walaupun tidak 100 percent tapi dia sudah pun
diturap. Saya minta supaya diturapkan sepenuhnya Jalan Persekutuan 52 kilometer
itu supaya mendapat keselesaan yang sepatut dan sewajarnya. Saya juga ingin
menyinggung tentang dua perkara lagi. Satu tentang rumah, perumahan di Rantau
Panjang. Saya sudah jumpa Yang Berhormat Menteri, saya kata Yang Berhormat
Menteri saya bagi dokumen semua, saya minta perumahan terbengkalai di Rantau
Panjang ini perlu, wajib disegerakan. Orang sudah bayar bulan-bulan, sudah potong
gaji dan pemaju masih berlengah waktu dan hanya ada dua, tiga orang pekerja untuk
meneruskan projek yang seluasnya berpuluh ekar. Apa ini, saya pun tidak fahamlah.
Tolonglah, sudah refer dekat Yang Berhormat Menteri pun tidak boleh lepas-lepas
lagi. Letih saya dibuatnya.

Kemudian yang seterusnya saya hendak bagi tahu sekolah, sekolah di
Rantau Panjang dan juga di Meru, kepadatan pelajar itu sungguh memberikan kesan
yang begitu membimbangkan. Maka dengan keadaan Covid dan sebagainya hari ini,
saya minta supaya Kementerian Pendidikan supaya segerakan tapak yang ada di
Sekolah Rantau Panjang disegerakan pembinaannya supaya penampungan pelajar-
pelajar dapat diselesaikan. Maka yang demikian saya dengan rendah hati

menyokong Titah Ke Bawah Duli Tuanku. Terima kasih Tuan Yang di-Pertua.
