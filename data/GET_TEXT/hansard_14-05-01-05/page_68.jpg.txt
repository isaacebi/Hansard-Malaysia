DR. 7.3.2022 62

membuat penerbangan lebih kurang dalam satu jam setengah, total untuk jarak lebih
kurang 426 kilometer.

Akan tetapi bukan sebuah helikopter yang boleh membantu angkatan tentera
kita melakukan tindakan-tindakan ketenteraan seperti helikopter Apache yang kita
biasa dengar, yang boleh terlibat dalam combat dengan kereta-kereta kebal di bumi,
kereta perisai di bumi, tetapi yang kita peroleh enam buah ini dengan harga RM320
juta ini hanyalah helikopter-helikopter kecil yang saya rasa sesuai untuk digunakan
oleh pihak polis udara, untuk melihat perjalanan trafik di kota raya, misalnya.

Hendak dijadikan helikopter pengangkut pun tidak boleh kerana hanya ada
dua tempat duduk. Two-seater helicopter, jadi bagaimana, setelah menunggu begitu
lama, bertahun-tahun untuk enam buah helikopter ini, ini yang kita dapat? Apakah ini
asalnya yang memang kita hendak pesan atau pun ada berlaku kekurangan-
kekurangan daripada proses tersebut sehingga kita dapat hasil yang begini?

Kita juga hendak tahu sebenarnya siapa yang jadi perantara, orang tengah di
dalam dealing untuk memperoleh helikopter ini kerana kita khuatir dan saya
dimaklumkan ada juga unsur-unsur campur tangan orang politik, ketua-ketua
bahagian kah atau pun pemimpin tempatan yang menjadi orang tengah dalam
perolehan ini. Kalau ini berlaku, sudah pasti apa yang kita akan peroleh adalah
kurang daripada yang our money is worth, dengan izin.

Jadi, ini saya rasa perlu dilakukan siasatan yang teliti. Kalau tidak, kita punya
angkatan tentera tidak akan dapat berhadapan dengan suasana perubahan ini dalam
persekitaran kita. Bukan hanya persekitaran lautan kita yang sentiasa dimasuki oleh
tentera-tentera asing, tetapi juga suasana keselamatan di daratan kita yang perlu kita
jaga.

Jadi Tuan Yang di-Pertua, saya rasa itulah sahaja yang saya bahas untuk
menyokong usul. Terima kasih kepada Tuanku. Terima kasih.

Tuan Yang di-Pertua: Terima kasih Yang Berhormat Lumut. Sebelum saya
berhentikan persidangan pada pukul 1.00 ini, saya ingin mengumumkan pembahas-
pembahas berikut, yang bermula dari pukul 2.30 adalah seperti berikut, Ahli-ahli
Yang Berhormat berikut, Pagoh, Kota Belud, Baram, Segambut, Kinabatangan,
Sungai Petani, Jerai, Puchong, Machang, Pokok Sena, Betong, Putatan, Bukit
Gelugor, Kapar, Beruas, Hang Tuah Jaya dan akhir sekali, Sibu.

Oleh itu, saya berhentikan persidangan ini dan akan dimulakan pada pukul

2.30 nanti. Terima kasih. Assalamualaikum.

[Mesyuarat ditempohkan pada pukul 1.08 tengah hari]
