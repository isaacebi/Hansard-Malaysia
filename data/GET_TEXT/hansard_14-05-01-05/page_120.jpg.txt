DR. 7.3.2022 114

sangat teruk sekarang? Walaupun ekonomi sangat teruk, masih boleh kerajaan kita
membuat keputusan untuk mengadakan pilihan raya-pilihan raya negeri. Jadi saya
di sini minta kerajaan kita, Perdana Menteri kena ikhlas. Come to the Dewan, answer
this question.

Number one, adakah kita mempunyai seorang Peguam Negara sekarang?
Siapakah beliau? Kedua, adakah beliau mempunyai tanggungjawab untuk
memberikan respons-respons, penjelasan-penjelasan apabila isu-isu undang-
undang berlaku? Apakah tindakan kerajaan terhadap tuntutan ataupun keputusan
yang dibuat berkaitan dengan tuntutan Kesultanan Sulu seperti mana saya sebut
tadi? Of course, the most important thing berkaitan dengan apa yang dibuat
pendedahan bahawa keadaan ekonomi kita memang tenat. Saya hendak tahu,
adakah ini benar dan apakah sebenarnya yang kita didedahkan di dalam dokumen-
dokumen yang disebut dan dirujuk oleh Tan Sri Muhyiddin Yassin itu? Kalau tidak
ada kebenaran dalam keadaan itu, adakah tindakan akan diambil terhadap Tan Sri
Muhyiddin Yassin kerana beliau telah pun membuat pendedahan-pendedahan
tersebut seperti mana dilaporkan. Sekian, terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Puchong. Saya mempersilakan Yang Berhormat Kapar.

5.18 ptg.

Dato’ Abdullah Sani bin Abdul Hamid [Kapar]: Terima kasih Tuan Yang
di-Pertua kerana memberi ruang kepada saya untuk menyertai perbahasan Titah
Seri Paduka Baginda Yang di-Pertuan Agong. Saya ingin menyinggung satu perkara
sahaja iaitu EPF. Seperti mana yang umum tahu bahawa EPF, objektifnya adalah
untuk masa depan, hari tua dan perkara ini tidak boleh dikompromikan oleh mana-
mana pihak kerana ia adalah untuk memastikan jaminan masa depan itu dapat
diberikan kepada mereka yang terlibat dalam caruman EPF.

Pada tahun 2019, unjuran ataupun maklumat yang diterima sebanyak 7.57
juta pencarum yang mencarum dalam EPF dan 65 peratus purata simpanan adalah
berjumlah pada tahun 2019, RM14,278 dan purata simpanan 24 peratus berjumlah
RM22,176. Kumpulan ini ialah kumpulan M40 ke bawah. Apa yang merunsingkan
saya seperti mana yang Yang Berhormat Port Dickson maklumkan, Dato’ Seri Anwar
bin Ibrahim dengan jelas menakutkan ialah apabila kalau diambil wang ini, ia akan
menjurus kepada kemuflisan ataupun tidak berwang pencarum-pencarum yang akan
lalui setelah mereka bersara dalam usia 60 tahun kerana purata 89 peratus daripada
kumpulan ini ialah 50 tahun ke atas. Jadi, mengapa jadi begitu? Mengapa pencarum
mendesak diberikan tabungan mereka sendiri untuk dikeluarkan supaya mereka

boleh meneruskan penghidupan?
