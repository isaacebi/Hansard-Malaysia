DR. 7.3.2022 26

(iii) menyelaraskan pembangunan vaksin di peringkat R&D dan
pra klinikal bagi vaksin kolera dan vaksin untuk kanser leher
dan kepala bagi memastikan ia dilaksanakan mengikut jadual;
dan

(iv) pengenalpastian dan pelantikan pakar ataupun subject matter
expert di dalam bidang vaksin.

Selain daripada itu, Jawatankuasa PEMANDU Pembangunan Vaksin
Kebangsaan (NASCOV) yang dipengerusikan oleh Yang Berhormat Menteri MOSTI
serta Mesyuarat Pertama Kumpulan Kerja Sektor dan Vaksin Malaysia (MVSWG)
yang dipengerusikan oleh KSU MOSTI dan KSU KKM akan diadakan pada 10 Mac
2022. Peranan NASCOV adalah untuk memastikan strategi dan inisiatif di bawah
pelan hala tuju pembangunan vaksin dilaksanakan dengan kemas dan teratur.
Manakala MVSWG berperanan untuk memantau dan menentukan hala tuju
pelaksanaan keseluruhan strategi dan inisiatif pelan hala tuju pembangunan vaksin
negara.

Berhubung dengan status terkini pembangunan vaksin COVID-19, saya ingin
menjawab pertanyaan Yang Berhormat Pandan dan Yang Berhormat Ipoh Timur
terhadap perkembangan penyelidikan dan pembangunan vaksin keluaran negara.
Untuk makluman Ahli Yang Berhormat, di bawah Kementerian Kesihatan Malaysia
terdapat dua jenis vaksin COVID-19 dan dibangunkan oleh IMR menggunakan
peruntukan di bawah KKM dan suku prihatin dalam lingkungan RM3.4 juta yang
tertumpu pada variant of concern yang terdapat di Malaysia.

Pertama, vaksin yang dilemahkan, kedua adalah vaksin MRND. Sekiranya
pembuktian konsep kedua-dua vaksin ini berjaya pelaksanaan penghasilan vaksin
ini mestilah dilakukan di dalam makmal yang telah diakreditasi sebagai GLP dan
GMP. Di bawah MOSTI pula, terdapat dua projek penyelidikan berkaitan COVID-19
yang dibiayai oleh MOSTI melalui MOSTI Combating COVID-19 Fund (MCCOF) dan
yang kedua, dua projek penyelidikan di bawah geran penyelidikan strategik atau
strategic research fund.

Dua penyelidikan ini adalah pertama development of module mucosal
vaccine platform using generally regarded as safe material against COVID-19,
pembiayaan sebanyak RM2.23 juta yang dilaksanakan di Universiti Malaya. Kedua,
construction of recombinant Newcastle disease virus expressing receptor-binding
domain protein of SARS CoV2 virus as a vaccine candidate yang ini pembiayaan
sebanyak RM2.7 juta. Ini sedang dalam fasa pra klinikal vaksinasi model haiwan.

Bagi projek penyelidikan di bawah geran penyelidikan strategik atau strategic
research fund development of an oral vaccine against COVID-19 using and

assonated Vibrio cholerae strain dengan pembiayaan sebanyak RM1.57 juta
