DR. 7.3.2022 130

Mereka ini dibawa ke sana ditipu, dikurung. Mereka dibawa ke sana
kononnya ada peluang pekerjaan tetapi akhirnya menjadi ejen yang melakukan scam
kepada rakyat di Malaysia, Indonesia dan sebagainya.

Jadi, mereka ini sedang berhadapan dengan ketakutan kerana mereka
menjadi mangsa sekarang dikurung, dipukul dan mereka berharap Kementerian Luar
dapat membantu mereka dan menyelamatkan mereka.

Jadi, saya pun telah sampaikan laporan ini kepada pihak di Wisma Putera.
Jadi, saya harap sebab ia ada kaitan dengan scam. Di mana rakyat Malaysia telah
diperdaya ke sana. Saya harap ada tindakan lanjut tentang ini.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat
Hang Tuah Jaya time. Baik.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Saya gulung ya. Terima kasih Yang Berhormat Kangar dan saya minta
jadikan sebahagian daripada ucapan saya dan minta kementerian untuk memberikan
jawapan.

Terakhir Tuan Yang di-Pertua, sebagai menggulung perbahasan hari ini. Kita
tahu kerajaan baru-baru ini di dalam Pertubuhan Bangsa-Bangsa Bersatu bersama-
sama dengan masyarakat antarabangsa untuk menyokong berlakunya aggression,
dengan izin terhadap Ukraine.

Saya ingin tanya kepada kerajaan terutamanya Kementerian Luar dan
kementerian-kementerian yang berkaitan, bagaimana unjuran keadaan negara kita
akibat daripada konflik ini? Oleh sebab, kita semua tahu bahawa Ukraine ini
merupakan pembekal utama dunia terutamanya berkaitan dengan tepung.

Misalnya, pagi tadi saya breakfast minum pagi kedai mamak. Mamak kata,
“mungkin sekarang roti canai boleh naik harga sebab tepung naik harga”. |ni sebelum
jadi, kita sebut dahulu Tuan Yang di-Pertua supaya kementerian ambil tindakan
segera.

Termasuk yang ingin saya bangkitkan akhirnya ini ialah procurement
persenjataan yang kita semua sedia maklum kita beli 18 unit Sukhoi, 18 unit MiG dan
banyak lagi peralatan ketenteraan daripada Rusia. Saya ingin tanya Yang Berhormat
Menteri Kanan Pertahanan bagaimana kontrak-kontrak ini? Apa perancangan
kerajaan?

Apakah kita hendak terus belikan? Kalau kita sudah ambil keputusan undi
aggression bersama-sama dengan masyarakat dunia kita harus ada tindakan segera
dan apakah alternatifnya untuk pastikan agar daripada segi pertahanan negara kita,

kita sentiasa bersiap siaga?
