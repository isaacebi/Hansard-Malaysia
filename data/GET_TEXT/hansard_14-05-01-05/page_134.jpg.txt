DR. 7.3.2022 128

Tuan Yang di-Pertua, perkara yang penting juga yang dibangkitkan oleh Yang
di-Pertuan Agong ialah soal bencana. Kita tahu sekarang ini kita berdepan dengan
keadaan yang mencabar Tuanku membangkitkan tentang pengurusan banjir. Saya
ingin membangkitkan di dalam Dewan ini perkara yang kepada saya penting dan ada
kaitan dengan perkara ini iaitu tentang climate change. Saya ingin bertanya kepada
kementerian yang menjaga perkara ini, bagaimana perancangan kerajaan untuk
memastikan bahawa kita benar-benar sebagai sebuah entiti kerajaan dan juga rakyat
memahami tentang kepentingan perubahan iklim ini.

Apakah kita sudah bergerak ke arah memastikan segala undang-undang
yang berkaitan dengan the new green deal ini dilaksanakan. Bagaimana pula rangka
kerja dasar hijau yang tentunya merentasi kementerian, industri, NGO, orang
perseorangan, di peringkat sekolah, di peringkat universiti, di peringkat pembuat
dasar, pemikir-pemikir untuk menjadikan bahawa amalan prihatin terhadap
perubahan iklim ini menjadi satu perkara yang diberikan titik berat kepada kita. Sebab
itulah saya minta sungguh-sungguh kepada kementerian yang menjaga hal ehwal
tentang perubahan iklim ini jangan sekadar memberi tumpuan kepada carbon trading
semata-mata tetapi kita mesti ada satu pendekatan yang holistik yang menyeluruh
terhadap perkara yang berkait dengan perubahan iklim ini.

Tuan Yang di-Pertua, ini sekarang waktu kita sedang berbahas dalam Dewan
ini Kuala Lumpur tadi viral, banjir. Saya tengok tadi di Kuchai Lama gambar kesian
pemandu, a salah seorang pemandu dalam kereta terpaksa keluar ikut bumbung dia
kerana arus yang cukup dahsyat dan hujan yang cukup lebat. Ini perkara ini dahulu
kalau kita dengar kementerian dia kata sekarang ini mereka sedang bergerak ke arah
makluman lebih awal kepada mereka yang berada di sekitar yang akan terkena
dengan bencana ini. Saya tidak terima sebarang mesej, sama ada SMS ataupun
WhatsApp yang memberitahu lebih awal bahawa akan ada hujan yang lebat di
kawasan kita ini yang meminta supaya rakyat berhati-hati.

Jadi sampai bila kita hendak bebankan rakyat dengan keadaan ini. Saya
simpati Tuan Yang di-Pertua pun tahu di kawasan pun selalu banjir, bila banjir dan
bencana apa yang rakyat dapat? RM200, RM500 atau RM1,000 walhal kalau kena
bencana sekali tak apa banyak kali dalam setahun dengan perabotnya rosak, dengan
segala kelengkapannya musnah. Hanya kerajaan bagi RM1,000 maksimum. Jadi ini
perkara yang kadang-kadang tidak masuk akal Tuan Yang di-Pertua dan hendak
mintalah kementerian ini biarlah bersungguh-sungguh untuk memastikan dan saya
minta dan tuntut jawapan di dalam Dewan ini untuk memastikan agar hal-hal yang
berkait dengan perubahan iklim, pengurusan bencana ini diberikan keutamaan
sementelahan kita telah pun berhadapan dengan pelbagai cabaran itu sejak tahun

lepas sehinggalah tahun ini. Bayangkan kalau dulu hujan hanya bulan Disember,
