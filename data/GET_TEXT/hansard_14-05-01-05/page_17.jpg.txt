DR. 7.3.2022 11

import minyak. Jadi, untuk memastikan bahawa kegunaan minyak sawit yang
dikeluarkan oleh Indonesia digunakan dalam adunan minyak kerana ia akan
membantu kegunaan petrol atau kegunaan minyak untuk pengangkutan di negeri
Indonesia. Jadi, oleh sebab itu mereka amat cepat melaksanakan program-program
upgrading ataupun naik taraf pusat pengadunan biodiesel ini. Terima kasih.

Timbalan Yang di-Pertua [Dato' Mohd Rashid Hasnon]: Sila, Yang
Berhormat Kemaman. Soalan tambahan yang pertama.

Tuan Che Alias bin Hamid [Kemaman]: Terima kasih Tuan Yang di-Pertua
dan Yang Berhormat Menteri atas jawapan yang diberikan tadi.

Malaysia berpotensi menghasilkan bahan api biojet menggunakan minyak
sawit dalam industri penerbangan bagi menggantikan penggunaan petroleum. Saya
percaya ini merupakan langkah yang terbaik dalam mengurangkan pencemaran
udara selain dapat meningkatkan produktiviti minyak sawit negara.

Soalan saya, apakah cabaran yang perlu diatasi bagi memastikan proses
peralihan daripada bahan api konvensional kepada biojet yang berjalan dengan
lancar? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kemaman. Sila Yang Berhormat Menteri jawab soalan.

Datuk Dr. Hajah Zuraida binti Kamaruddin: KPPK amat komited untuk
memastikan bahawa Program Biodiesel B20 ini akan terus dinaiktarafkan.
Memandangkan ia adalah satu keperluan untuk STG dan juga untuk carbon
admission untuk greenhouse admission.

Jadi, oleh sebab itu, baru-baru ini telah ada syarikat-syarikat yang telah
memberikan proposal ataupun cadangan untuk membina pusat-pusat biojet fuels ini
iaitu di Pengeram dan satu lagi di KK. Ketika ini masih lagi dalam peringkat research
kajian dan peringkat pembinaan, perancangan infrastruktur dan sebagainya. Jadi,
memandangkan produktiviti palm oil sawit Malaysia ini insya-Allah akan dapat kita
tambahkan. Jadi, kemungkinan besar kita akan menjadi satu pemain industri yang
mampu untuk mengadun minyak biojet. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua saya jemput sebelah sini ya. Yang Berhormat Merbok. Sila.

Puan Nor Azrina binti Surip [Merbok]: Terima kasih Tuan Yang di-Pertua.
Soalan tambahan saya adalah kalau menurut jawapan sebelum ini pada 22
November 2021. Kementerian ada sebutkan bahawa pengeluaran biodiesel sawit
bagi tahun 2019 adalah sebanyak 610 ribu tan dengan nilai RM1.6 bilion.

Kemudian, tahun 2020, 310 ribu tan ataupun RM1.35 bilion. Manakala bagi
tempoh Januari hingga September 2021, 273 ribu tan ataupun RM1.37 bilion. Soalan

saya, penggunaan biodiesel ini kita memang tahu sepertimana yang disebutkan oleh
