DR. 7.3.2022 19

Dato’ Sri Ikmal Hisham bin Abdul Aziz: Kenyataan terakhir Yang
Berhormat Padang Serai yang veteran adalah berbeza saya setuju 100 peratus.
Terima kasih Yang Berhormat Padang Serai atas cadangan yang cukup baik. Untuk
makluman Yang Berhormat dan Ahli Dewan yang mulia ini, perkara berkaitan
penyelarasan pencen, jurang pencen veteran ATM akan dipertimbangkan untuk
dijadikan sebagai salah satu agenda dalam mesyuarat Majlis Veteran Kebangsaan
(MVk) yang akan dipengerusikan oleh Yang Berhormat Dato’ Seri Hishammuddin
Tun Hussein, Menteri Kanan Pertahanan.

Selain daripada itu, cadangan pemberian Elaun Kenangan Pingat Jasa
Malaysia yang telah saya sebutkan tadi juga akan diteliti dan diperhalusi untuk
dibentangkan dalam mesyuarat MVK tersebut memandangkan ianya akan
melibatkan implikasi kewangan yang tinggi di pihak kerajaan. Sudah pasti MVK yang
ditubuhkan di bawah Akta Veteran 2020 merupakan wahdah paling tepat untuk isu-
isu ini diputuskan.

Untuk makluman lagi Yang Berhormat semua, di bawah teraju kepimpinan
Dato’ Seri Hishammuddin Tun Hussein, Menteri Kanan Pertahanan pelbagai inisiatif
lain melibatkan kebajikan veteran ATM seperti Inisiatif Perumahan Bina Baru dan
Baik Pulih, Skim Bantuan Kebajikan dan Pendidikan, bantuan kemudahan perubatan
untuk veteran ATM dan juga tanggungan mereka serta lain-lain bantuan akan
sentiasa ditambah baik dari semasa ke semasa. Ini adalah selaras dengan
pendekatan Yang Berhormat Dato’ Seri Hishammuddin Tun Hussein sendiri bagi
menjayakan Aspirasi Teras Strategik Transformasi Kesejahteraan Veteran ATM
sebagai salah satu teras penting di bawah Pelan Strategik MINDEF 2021-2025.
Terima kasih.

Datuk Zakaria bin Mohd. Edris @ Tubau [Libaran]: Libaran, mohon
Libaran.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan yang kedua saya menjemput Yang Berhormat sebelah sini ya.
Yang Berhormat Libaran.

Tuan Abdul Latiff bin Abdul Rahman [Kuala Krai]: Kuala Krai bangun dulu
tadi.

Datuk Zakaria bin Mohd. Edris @ Tubau [Libaran]: Terima kasih Tuan
Yang di-Pertua. Terima kasih sahabat saya Yang Berhormat Timbalan Menteri. Tuan
Yang di-Pertua, isu perumahan juga merupakan satu isu yang dekat dengan anggota
veteran ATM. Saya mohon penjelasan daripada Yang Berhormat Timbalan Menteri
Pertahanan, apakah usaha-usaha terkini kementerian dalam menyediakan bantuan

perumahan kepada anggota veteran ATM untuk tahun 2022. Berapa peruntukan
