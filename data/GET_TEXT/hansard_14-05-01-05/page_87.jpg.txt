DR. 7.3.2022 81

Berhormat Menteri Kewangan untuk memberi penjelasan terhadap apa yang beliau
katakan di Dewan tempoh hari dan saya sedang menunggu jawapan.

Tuan Sanisvara Nethaji Rayer a/l Rajaji [Jelutong]: Maafkan saya. Tuan
Yang di-Pertua, maksudnya Tuan Yang di-Pertua telah menulis kepada Yang
Berhormat Pekan untuk mendapatkan penjelasan terlebih dahulu?

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Bilakah dijangkakan
Yang Berhormat Pekan akan memberi penjelasan?

Tuan Yang di-Pertua: Saya meminta beliau memberi penjelasan hari Rabu
ini.

Tuan Sanisvara Nethaji Rayer a/l Rajaji [Jelutong]: laitu lusa lah?

Tuan Yang di-Pertua: Lusa. Akan tetapi, saya tidak tahulah sama ada beliau
dapat memberi penjelasan pada hari itu, saya pun tidak tahu.

Tuan Sanisvara Nethaji Rayer a/I Rajaji [Jelutong]: Tuan Yang di-Pertua,
saya minta maaf. Pada asalnya, saya tidak berhasrat untuk mendesak atas perkara
ini. Akan tetapi, Tuan Yang di-Pertua sedia maklum bahawa PRN Johor sedang
berlangsung.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Dan perkara ini juga
akan menyebabkan sedikit sebanyak perkembangan di PRN Johor kerana rakyat—
saya pun baru balik dari Johor berkempen. Jadi, rakyat di sana ingin tahu apakah
sebenarnya yang berlaku mengenai 1MDB.

Tadi juga kita telah mendengar perbahasan Yang Berhormat Pagoh, mantan
Perdana Menteri yang sedikit sebanyak telah merungkai kebenaran mengenai
perkara ini. Rata-rata di mana Yang Berhormat Pagoh telah menyatakan bahawa isu
1MDB adalah isu yang sebenarnya berlaku di mana Yang Berhormat Pekan telah
pun mengelirukan Dewan lah. Daripada perbahasan Yang Berhormat Pagoh, itu
adalah apa yang kita dapat memahami.

Dato’ Seri Panglima Bung Moktar bin Radin [Kinabatangan]: Saya ingat
cukuplah, Yang Berhormat.

Tuan Sanisvara Nethaji Rayer a/l Rajaji [Jelutong]: Saya cuma minta
sebentar, Yang Berhormat Kinabatangan. Saya cuma minta supaya...

Dato’ Seri Panglima Bung Moktar bin Radin [Kinabatangan]: Saya
hendak bahas sudah.

Tuan Sanisvara Nethaji Rayer a/l Rajaji [Jelutong]: Saya cuma minta
supaya perkara ini diputuskan dengan seberapa cepat yang mungkin.

Dato’ Seri Panglima Bung Moktar bin Radin [Kinabatangan]: Okey.

Tuan Yang di-Pertua: Saya cuba, Yang Berhormat.
