DR. 7.3.2022 56

Sebagai contoh, dalam pemacu perubahan ketujuh RMK-12,  soal
keseimbangan wilayah sekali lagi disebut bagi menggandakan pertumbuhan negeri
yang kurang membangun. Dalam soal ini, Kelantan dikatakan negeri kurang
membangun walaupun rakyat memang ramai yang kaya dan hebat-hebat. Tumpat
dikatakan antara daerah termiskin di Malaysia.

Sehubungan itu, saya mengharapkan kerajaan benar-benar serius dan
memberikan perhatian yang bersungguh-sungguh terhadap isu pembangunan di
wilayah-wilayah yang kurang membangun ini, knususnya di negeri Kelantan dan
lebih khusus lagi dalam kawasan Parlimen Tumpat.

Tuan Yang di-Pertua, hari ini 7 Mac 2022. Banjir yang melanda Kelantan
hujung Februari yang lalu, masih belum surut sepenuhnya. Sehingga hari ini, masih
terdapat rakyat yang terpaksa — di Tumpat, yang terpaksa yang terpaksa
menggunakan perahu untuk sampai ke rumah masing-masing. Inilah yang
dinamakan banjir termenung yang berlaku saban tahun dalam Parlimen Tumpat.

Beberapa hari yang laku, kampung-kampung ini bagaikan lautan airnya
akibat limpahan air dari Sungai Golok. Tuan Yang di-Pertua, hal ini sebenarnya
sangat terkait dengan Projek Pembangunan Lembangan Sungai Bersepadu Sungai
Golok. Saya mengucapkan terima kasih kepada Kementerian Alam Sekitar dan Air
yang prihatin mengemukakan cadangan pelaksanaan Projek Tebatan Banjir Fasa 2
yang membabitkan kos RM1.3 bilion yang dijangka boleh menyelesaikan masalah
banjir di Rantau Panjang, Pasir Mas serta banjir termenung di Tumpat.

Projek ini dikatakan dirancangkan dalam tiga fasa. Ini perlu segera disiapkan
mengambil kira kerugian dan kesusahan yang terpaksa ditanggung oleh rakyat dan
juga kerajaan dalam jumlah yang cukup besar hanya kerana tertangguhnya projek-
projek yang sudah dikenal pasti dapat menyelesaikan masalah yang menimpa rakyat
pada setiap tahun. Kadang-kadang, sampai tiga kali dalam setahun.

la juga termasuk dalam titah ucapan diraja yang meminta agar projek-projek
untuk rakyat disegerakan. Apatah lagi, ia membantu pertumbuhan ekonomi sekali
gus membantu keseimbangan wilayah dan negeri sebagaimana yang dititahkan
dengan jelas dan kuat oleh Kebawah Duli Yang Maha Mulia Seri Paduka Baginda
Yang di-Pertuan Agong.

Tuan Yang di-Pertua, masih dalam isu banjir yang melanda kawasan
Parlimen Tumpat. Pada 28 Februari yang lalu, kita digemparkan dengan berita
bahawa seluruh penduduk di Kepulauan Teluk Renjuna yang terdiri daripada 11 buah
pulau terpaksa bergelap ekoran kerosakan talian Tenaga Nasional Berhad kerana
dilanggar kapal korek yang dihanyutkan oleh air deras di Sungai Kelantan sewaktu

banjir memuncak pada penghujung Februari yang lalu.
