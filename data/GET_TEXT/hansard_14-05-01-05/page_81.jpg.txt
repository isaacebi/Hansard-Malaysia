DR. 7.3.2022 75

telah di vaksin dan berapa yang akan divaksin dan apa tindakan susulan kerajaan
supaya mereka ini akan diberi vaksin dos pertama dan seterusnya.

Tuan Yang di-Pertua, saya juga mengambil kesempatan ini bangkit
berkenaan dengan Klinik Kesihatan Long Lama yang dilanda hakisan tanah pada
lebih kurang satu tahun yang lepas. Pada masa ini, klinik ini beroperasi dari Dewan
Masyarakat Long Lama dan ia memang tidak sesuai. Jadi, saya minta maklum balas
dan tindakan segera daripada pihak kementerian supaya dapat mempercepatkan
pelaksanaan ataupun repair klinik ini agar untuk memberi kemudahan-kemudahan
kepada rakyat.

Akhir kata, saya juga menyokong apa yang disebut oleh rakan saya, Yang
Berhormat Kota Samarahan dan Yang Berhormat Hulu Rajang yang mengatakan
bahawa perlu kawasan ataupun bilangan kerusi Parlimen di Sarawak dan Sabah ini
ditambah. Seperti kawasan saya yang seluas mungkin yang kedua terluas dari Hulu
Rajang jadi kita memerlukan kawasan ini di re-alienated lagi supaya rakyat
mempunyai apa orang kata, they will have the right as normal citizen, dengan izin.

Akhir kata, saya ingin ulangi sekali lagi Tuan Yang di-Pertua bahawa di
kawasan pedalaman seperti Baram, satu game changer yang kita rasa yang paling
sesuai untuk mengubah nasib rakyat di kawasan luar bandar ialah untuk kita
laksanakan jaringan jalan ini. Jalan yang pergi ke kawasan pedalaman. Di kawasan
Baram, saya mohon supaya jalan dari Lapok ke Pario dan jalan dari Lapok ke Long
Aya dan juga jalan dari Long Lama ke Long Bedian dan seterusnya ke kawasan
pedalaman diluluskan.

Kita harap ini tidak akan menjadi rolling plan, tetapi akan menjadi rolling plan
yang kita dapat laksanakan. Mudah-mudahan setelah COVID, setelah kita
membelanjakan ataupun memperuntukkan RM530 bilion untuk pembangunan
ataupun untuk menangani post COVID ini, jalan-jalan yang saya sebut ini dapat
dipertimbangkan dan diluluskan...

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Tuan Anyi Ngau [Baram]: ...Dalam masa yang dekat. Dengan itu, saya
mohon untuk sokong titah Seri Paduka Yang di-Pertuan Agong. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Baram. Dipersilakan Yang Berhormat Segambut.

3.19 ptg.
Puan Hannah Yeoh [Segambut]: Terima kasih Tuan Yang di-Pertua.
Segambut hendak membahaskan Titah Yang di-Pertuan Agong.
