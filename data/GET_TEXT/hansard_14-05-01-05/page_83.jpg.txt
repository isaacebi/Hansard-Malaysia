DR. 7.3.2022 77

mulakan dengan meminta KDN sebagai permulaan berikan senarai tanah-tanah
rizab seperti ini di kawasan Kuala Lumpur. Berapa sewa yang sedang dikutip oleh
pihak KDN untuk tapak tanah balai polis di Kuala Lumpur?

Saya tahu ada yang bayar sewa kepada KDN mungkin sewa nominal, tetapi
pihak ketiga ini kemudian keluar menyewa tapak ini untuk tujuan komersial. Jadi
sepatutnya sewa seperti ini diberikan balik, dipulangkan balik kepada kerajaan
ataupun gunakan sewa yang telah dikutip selama ini untuk bangunkan tapak baru,
balai baru untuk polis. Kalau kita lihat kebajikan polis sekarang agak teruk,
perumahan mereka tak cukup, office mereka kawasan kecil, bilik kecil, tak cukup
tingkap untuk ventilation.

Dalam PKP kita linat sekarang jangkitan kes COVID-19 di kalangan pegawai
polis agak serius juga. Jadi saya minta kebajikan polis dijaga, diutamakan oleh KDN
dan pastikan tempat bekerja dan tempat tinggal mereka selesa untuk mereka
mematuhi SOP. Kalau polis sendiri tempat tinggal mereka tak mungkin untuk mereka
mengamalkan diri dengan SOP, untuk menjaga kesihatan mereka, susah untuk
mereka keluar melaksanakan ataupun menguatkuasakan SOP yang dibuat oleh
kerajaan.

Untuk MCMC pula, semasa PKP ramai yang telah kehilangan kerja dan kita
tahu juga semasa PKP trend online gaming ataupun judi online berleluasa. Jadi
apakah usaha yang telah diambil oleh MCMC untuk block IP address semua Site ini.
Saya rasa tidak mungkin, tidak mustahil MCMC tidak tahu dan saya tak nak melihat
MCMC kata polis harus ambil tindakan dan polis pula bertanya mengapa MCMC
tidak boleh block IP address ini ya.

Isu seterusnya KPKT. Proposed Residential Tenancy Act (RTA) ataupun
cadangan kajian dan penggubalan Akta Sewaan Kediaman yang sedang dijalankan
untuk mendapatkan maklum balas penduduk secara online.

Saya menerima banyak bantahan penduduk yang mengatakan cadangan
untuk kerajaan menyimpan deposit untuk perjanjian sewa adalah satu tindakan
birokrasi yang tidak wajar, seharusnya duit ini disimpan oleh pemilik rumah dan
bukan kerajaan duit deposit. Berdasarkan House Buyers Association dalam artikel
media mereka, justifikasi intervensi kerajaan juga dikatakan tidak komprehensif dan
tidak mewakili populasi mereka yang terkesan. Hanya lebih kurang 3,000 responden
sahaja yang telah dikutip untuk sampel kajian dan tertumpu di Putrajaya, Selangor
dan Kuala Lumpur sahaja. Ini ternyata tidak menyeluruh dan tidak mewakili populasi
Malaysia.

Jadi saya mahu KPKT melaksanakan lebih banyak lagi stakeholder
engagement sebelum memuktamadkan rang undang-undang ini. Pengisytiharan

harta, dulu semasa Pakatan Harapan mentadbir proses ini dilakukan setiap tahun
