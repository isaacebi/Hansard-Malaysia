DR. 7.3.2022 42

yang diambil adalah luar biasa, luar daripada peruntukan. Sebanyak RM100 juta
untuk seorang Perdana Menteri, konon kerana jasanya. Kita semua tahu bahawa
jasanya ialah mencuri duit sehingga dihukum oleh mahkamah 12 tahun jail. [Tepuk]
#1200

Jadi, undang-undang yang ada dalam negara kita ini tidak dipedulikan, tidak
dihargai. Jasa yang tidak ada, diadakan. Untuk jasa ini kononnya boleh beri hadiah
sebanyak RM100 juta. Bagi Perdana Menteri yang kelima, saya diberitahu —
walaupun maklumat tidak diberi, tidak ada perbahasan dalam Dewan tetapi nilai
hadiah yang diberi kepada Perdana Menteri yang kelima ialah sebanyak RM70 juta.
Ini juga ada dalam undang-undang. Kerajaan bertindak seolah-olah kerajaan boleh
buat apa sahaja keputusan dan keputusan itu tidak boleh dipertikai oleh rakyat.

Ini adalah sesuatu cara yang tidak baik kerana negara perlu mematuhi
kepada undang-undang. Kita bercakap berkenaan pemerintahan mengikut undang-
undang (the rule of law). Akan tetapi, apabila tidak ada undang-undang maka the
rule of law itu diketepikan dan tindakan sesuka hati diambil. Saya mengaku saya juga
bekas Perdana Menteri tetapi saya tidak ambil satu sen pun daripada hadiah kepada
saya. [Tepuk] Mungkin kerana jasa saya itu tidak ada, tidak cukup hendak dapat
hadiah.

Akan tetapi, saya mengaku ada tawaran hendak beri kepada saya sekeping
tanah. Saya tolak dan saya sebaliknya menawar untuk membeli tanah, bukan dapat
percuma. ltu kerana dalam masa saya jadi Perdana Menteri, saya diberi gaji yang
cukup tinggi iaitu RM20,000 sebulan. Itu bagi saya amat besar kerana dulu saya
cuma medical practitioner dan juga pegawai kerajaan yang dapat gaji cuma RM1,700
sebulan. Ini saya dapat RM20,000, lebih daripada cukup. Bahkan kerajaan juga
memberi segala-galanya yang diperlukan. Saya diberi rumah, diberi api elektrik,
diberi air, transport beberapa buah kereta, kapal terbang pun diberi juga kepada
saya. Apakah lagi yang perlu diberi kepada saya setelah saya bersara?

Oleh sebab itu saya tidak ambil barang satu sen pun tetapi apabila datang
kepada masa Perdana Menteri yang ketujuh, berasas kepada apa yang diberi
kepada Perdana Menteri yang kelima sebanyak RM70 juta, dia minta lebihlah kerana
jasa dia lebih banyak. Dia curi lebih banyak. [Tepuk] Jadi, kita perlu bagi hadiah lebih
banyak iaitu sebanyak RM100 juta. Apa yang menjadi masalah ialah keputusan-
keputusan ini dibuat tanpa rujukan kepada mana-mana undang-undang seolah-olah
kerajaan berhak untuk membuat apa sahaja keputusan tanpa mengikuti undang-
undang, tanpa merujuk kepada Dewan ini seolah-olah Dewan ini tidak ada. Kerajaan
sahaja yang ada dan mereka boleh buat undang-undang apa sahaja yang mereka

ingin.
