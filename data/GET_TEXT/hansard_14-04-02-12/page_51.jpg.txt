DR.11.11.2021 43

Tuan Khoo Poay Tiong [Kota Melaka]: Ya, terima kasih. Akta anti-hopping. Kali
ini, Tuan Yang di-Pertua, apabila kita pergi kempen, ramai rasa tidak confident kerana dia
kata, kalau pilih, nanti selepas itu sudah menang, nanti dia lompat lagi. Ini rata-rata ada
berfikiran sedemikian. Termasuklah UMNO, Tuan Yang di-Pertua.

UMNO buat kali pertama minta calon dia mesti tanda SD berjanji supaya mereka
tidak akan lompat parti. UMNO. Ini satu sejarah bermula dari Melaka, minta calon dia
tandatangan SD. Bukan itu sahaja, mereka kata, UMNO kata kalau menang, mereka jadi
kerajaan, mereka hendak pinda perlembagaan supaya boleh lantik seramai lima orang
ADUN. Kenapakah? Sebab mereka takut. Mereka takut sendiri punya calon. Tidak yakin
dengan calon sendiri. Sehingga mereka hendak melaksanakan lantikan lima orang ADUN
supaya mereka tidak akan lompat parti.

Akan tetapi, saya hendak menasihatkan kepada UMNO, sebab apa yang mereka
hendak buat ini, pinda perlembagaan, lantik ADUN ini. Sebelum ini di Sabah mereka
sudah buat tetapi tidak berjaya juga. Jadi yang paling penting ialah kita mesti luluskan akta
anti lompat parti ini secepat mungkin.

Datuk Seri Mohd Redzuan bin Yusof [Alor Gajah]: Yang Berhormat Kota
Melaka, ini bukan kempen pilihan raya. Terima kasih.

Tuan Khoo Poay Tiong [Kota Melaka]: Itu ialah akta anti lompat parti.

Tuan Yang di-Pertua: Yang Berhormat, habiskan.

Tuan Khoo Poay Tiong [Kota Melaka]: Itu penting, Tuan Yang di-Pertua.
Tuan Yang di-Pertua: Tamatkan.

Tuan Khoo Poay Tiong [Kota Melaka]: Jadi, akhir sekali, seperti ada disebut...
Tuan Yang di-Pertua: Tadi dah akhir dah.

Tuan Khoo Poay Tiong [Kota Melaka]: ...Oleh Yang Berhormat Pandan tadi, dia
kata kesihatan itu penting memandangkan COVID-19 ini. Saya setuju. Sebab itu saya
minta supaya Kementerian Kesihatan perlu keluarkan dasar ataupun polisi yang dapat
membantu rakyat.

Tuan Yang di-Pertua: Okey.

Tuan Khoo Poay Tiong [Kota Melaka]: Seperti di Melaka. Di Melaka, Pakatan
Harapan kata, kalau mereka menang, mereka akan kemukakan Kad Sihat Melaka...

Tuan Yang di-Pertua: Tamatkan.

Tuan Khoo Poay Tiong [Kota Melaka]: ...Akan beri sebanyak RM300 kepada
keluarga B50...

Tuan Yang di-Pertua: Yang Berhormat, tamatkan.

Tuan Khoo Poay Tiong [Kota Melaka]: ...Untuk mereka boleh pergi ke klinik
swasta. Ini satu yang baik yang kita harap supaya Kerajaan Persekutuan boleh mengikuti,
boleh contohi apa yang mereka hendak laksanakan.

Dengan itu, sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Yang Berhormat tidak
berapa adil kepada Yang Berhormat Igan yang terpaksa datang pada 2.30 petang untuk
menyambung ucapan beliau kerana Yang Berhormat ambil sebanyak lima minit lebih.

Yang Berhormat Igan, sehingga pukul 1 tengah hari, kemudian kalau boleh datang
balik pada pukul 2.30 petang. Boleh ya?

Tuan Haji Ahmad Johnie bin Zawawi [Igan]: Insya-Allah.

Tuan Yang di-Pertua: Tolong marah dengan Yang Berhormat Kota Melaka,
bukan saya.

Tuan Khoo Poay Tiong [Kota Melaka]: Tuan Yang di-Pertua, berilah sambung
sampai 1.05 tengah hari supaya Yang Berhormat Igan tak payah balik sini.
