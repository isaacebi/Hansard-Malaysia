DR.11.11.2021 75

Putrajaya menjelang tahun 2021 melalui syarikat Nadi Putra tetapi perkhidmatannya
terhenti pada tahun 2018. Apa yang berlaku pada bas elektrik Nadi Putra ini? Kegagalan
penggunaan bas elektrik ini haruslah dikaji secara teliti oleh Kerajaan Pusat sebelum
mengumumkan penggunaan 100 peratus kenderaan elektrik menjelang tahun 2050 demi
mencapai net-zero emissions.

Kerajaan harus bersama-sama dengan pihak swasta untuk mengkaji
permasalahan utama operasi kenderaan elektrik ini. Sekiranya kerajaan serius dalam
projek ini, ia harus memperuntukkan bajet untuk menyediakan fasiliti lengkap seperti
tempat pengecasan kenderaan EV di kawasan-kawasan strategik di seluruh negara untuk
kegunaan awam.

Kerajaan juga harus menubuhkan sebuah pasukan khas yang merangkumi
beberapa kementerian dan agensi kerajaan untuk menyempurnakan penubuhan pusat
pengecasan kenderaan elektrik. Pihak berkuasa tempatan di bawah kerajaan negeri juga
harus mewajibkan perwujudan tapak pengecasan dalam projek perumahan ataupun
projek komersial melalui kebenaran merancang ataupun development order.

Tuan Yang di-Pertua, sekiranya kerajaan memang serius ingin mempromosikan
kenderaan elektrik dan kenderaan pelepasan karbon yang rendah, maka kenderaan-
kenderaan rasmi kerajaan, termasuk Vellfire yang digunakan oleh anggota Jemaah
Menteri haruslah ditukar kepada kenderaan elektrik atau yang berteknologi hijau yang lain
seperti penggunaan NGV, CNG, biofuel. Ini baru menunjukkan kepimpinan melalui teladan
daripada segi penggunaan kenderaan berteknologi hijau.

Tuan Yang di-Pertua, isu berkenaan dengan alam sekitar telah menjadi tumpuan
dalam perdagangan antarabangsa. Banyak negara Barat yang mengimport produk
komoditi kita, knususnya minyak sawit. Semakin memberi tumpuan kepada keadaan
perlindungan alam sekitar dan liputan hutan di Malaysia, di samping kualiti dan kesihatan
minyak sawit kita. Baru-baru ini, Washington Post bertarikh 7 November 2021 menyiarkan
artikel yang bertajuk, “Countries' climate pledges built on flawed data, Post investigation
finds” di muka pertamanya.

Artikel ini berkata, Malaysia memberi data palsu berkenaan dengan pelepasan
gas CO2, keluasan tanah penanaman sawit dan liputan hutan. Selain itu, pada 21 Oktober
2021, Hong Kong Consumer Council mengeluarkan kenyataan bahawa _ kajiannya
terhadap 60 jenis biskut di pasaran Hong Kong, khususnya biskut yang dibuat dengan
minyak sawit mengandungi elemen carcinogens yang menyebabkan penyakit kanser.

Semalam, surat khabar The Guardian bertarikh 10 November 2021 menyiarkan
artikel yang bertajuk, “Fatty acid found in palm oil linked to spread of cancer’. Artikel ini
memetik kenyataan daripada seorang profesor di /nstitute for Research in Biomedicine,
Barcelona bahawa, dengan izin, “Study on mice found palmitic acid promoted metastasis
in mouth and skin cancer’.

Tuan Yang di-Pertua, walaupun Kementerian Alam Sekitar dan Air (KASA) telah
menjawab tuduhan daripada artikel di Washington Post ini dan Kementerian Kesihatan
juga telah menafikan dakwaan bahawa biskut yang dikeluarkan di Malaysia yang
menggunakan minyak sawit akan mengakibatkan penyakit kanser tetapi adalah jelas
bahawa kenyataan daripada kedua-dua kementerian ini memanglah tidak cukup.

Oleh kerana kesemua_ serangan ini nampaknya_ bersepakat terhadap
perlindungan alam sekitar dan juga kualiti dan kesihatan minyak sawit. Ini ialah satu
serangan bersepakat daripada pihak NGO, media dan malah institut akademik di negara
asing terhadap minyak sawit kita dan juga isu berkenaan perlindungan alam sekitar
Malaysia.

Produk sawit merupakan produk yang membawa pendapatan eksport yang
berbilion-bilion ringgit ke Malaysia setiap tahun. Kerajaan haruslah mewujudkan semula
war room yang merangkumi beberapa kementerian yang merangka strategi untuk
melawan kempen anti-sawit antarabangsa. Kita harus bekerjasama dengan Indonesia
melalui CPOPC untuk merangka strategi untuk menangani kempen anti produk sawit di
masyarakat antarabangsa.
