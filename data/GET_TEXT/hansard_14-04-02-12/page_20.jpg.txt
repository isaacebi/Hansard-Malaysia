12 DR.11.11.2021

(v) penubuhan pasukan petugas khas bagi menangani isu
kenaikan harga ayam di pasaran secara terus ke kawasan yang
terlibat dengan aduan kenaikan harga;

(vi) mengadakan sesi libat urus bersama penternak dan peladang
ayam.

01050

Kerajaan sedang meneliti cadangan yang diutarakan. Antaranya kemudahan soft
loan kepada golongan ini bagi membantu kos operasi perniagaan di samping
menstabilkan harga ayam di pasaran. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih. Sila
soalan tambahan pertama, Yang Berhormat Tangga Batu.

Puan Rusnabh binti Aluai [Tangga Batu]: Terima kasih Yang Berhormat Menteri.
Jawapan-jawapan itu memang jawapan-jawapan standard yang selalu kita dengar dari
semasa ke semasa. Akan tetapi adakah kementerian mempunyai sasaran jangka masa
untuk menyelesaikan isu harga ayam, mengurangkan harganya jika tidak pun dapat
mencapai RM5.99 semasa PH?

Kedua, adakah boleh dihasilkan sumber protein yang murah, sedap, asli dan
disukai ramai sebagai alternatif kepada ayam? Terima kasih.

Dato Sri Alexander Nanta Linggi: Tuan Yang di-Pertua, semua kita hendak
penyelesaian yang terbaik ya tetapi kita harus mengetahui ada faktor-faktor yang di luar
daripada kawalan kita. Tadi saya terangkan, hampir 100 peratus makanan ayam ini kita
terpaksa import daripada negara-negara pengeluarnya dari negara asing.

Di situ juga mereka ini terdedah kepada beberapa faktor yang memberi kesan
yang tidak positif juga kepada pengeluarannya. Kesan cuaca yang tidak membantu,
ketidakstabilan ekonomi mereka dan sebagainya dan juga persaingan permintaan ini di
antara negara-negara yang terbesar. Negara China sekarang, peningkatan permintaan di
negara China untuk jagung dan soya ini sangat tinggi.

Tuan Khalid bin Abd Samad [Shah Alam]: Dulu bila PH, macam-macam dia
orang kata. Sekarang ini macam-macam alasan.

Dato Sri Alexander Nanta Linggi: Okey, kalau tidak mahu dengar saya berhenti
di sinilah Tuan Yang di-Pertua. Ini penjelasan ya, mengapa bertanya kalau tidak mahu
dengar penjelasan.

Timbalan Yang di-Pertua [Dato' Mohd Rashid Hasnon]: Yang Berhormat Shah
Alam.

Tuan Khalid bin Abd Samad [Shah Alam]: Kita pembangkang yang
bertanggungjawab. Maka kita tidak ambil kesempatan ya.

Dato Sri Alexander Nanta Linggi: Okey.

Tuan Khalid bin Abd Samad [Shah Alam]: Unlike you, when you all were the
opposition dulu dengan izin, semua ambil kesempatan, semua isu hendak belasah
kerajaan... [Dewan riuh]

Dato Sri Alexander Nanta Linggi: Ini tugas saya untuk buat penjelasan. Tadi
Yang Berhormat Tangga Batu bertanya, saya buat penjelasan.

Dato’ Haji Che Abdullah bin Mat Nawi [Tumpat]: PH dulu pun bagi alasan juga.
Dato Sri Alexander Nanta Linggi: Apakah salahnya saya buat penjelasan?
Dato’ Haji Che Abdullah bin Mat Nawi [Tumpat]: PH dulu bagi alasan juga.

Dato Sri Alexander Nanta Linggi: Kalau tidak puas dengan penjelasan, tidak
apalah. Okey? Jadi kalau begitu Tuan Yang di-Pertua, saya setakat ini sahajalah. Terima
kasih.

Dato’ Haji Che Abdullah bin Mat Nawi [Tumpat]: Tumpat.
