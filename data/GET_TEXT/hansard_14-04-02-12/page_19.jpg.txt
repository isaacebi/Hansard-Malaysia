DR.11.11.2021 11

Jadi, terpulanglah kepada negeri masing-masing menguruskannya dan
menggunakan jalan ini untuk me-mantain semua jalan negeri. Jalan Persekutuan tidak
risau memang direct daripada Persekutuan yang diberikan kepada JKR ataupun mana-
mana agensi yang melaksanakan jalan raya dalam negeri masing-masing. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Haji Ahmad bin Hassan [Papar]: Yang Berhormat Papar mahu minta
soalan tambahan.

Timbalan Yang di-Pertua [Dato’ Mohd Rashid Hasnon]: Saya ingin teruskan
kerana masa sudah panjang saya berikan untuk tajuk ini. Seterusnya saya ingin
menjemput Yang Berhormat Puan Rusnah binti Aluai, Tangga Batu.

2. Puan Rusnah binti Aluai [Tangga Batu] minta Menteri Perdagangan Dalam
Negeri dan Hal Ehwal Pengguna menyatakan usaha-usaha dan perancangan
kementerian untuk menurunkan harga runcit ayam memandangkan harga ayam pada
masa kini agak tidak munasabah dan takut membebankan rakyat.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Tuan Yang di-Pertua untuk
makluman paras harga ayam secara umumnya dipengaruhi oleh banyak faktor. Antaranya
kos input ternakan khususnya komponen makanan yang di/mport seperti kacang soya dan
jagung yang turut dipengaruhi oleh kadar pertukaran asing serta harga pasaran dunia.

Untuk makluman Yang Berhormat juga, KPDNHEP secara proaktifnya sentiasa
menjalankan perbincangan secara berterusan bersama Kementerian Pertanian dan
Industri Makanan bagi memastikan kestabilan harga ayam supaya ia tidak membebankan
pengusaha dan juga pengguna.

Dalam suasana sektor ekonomi dan aktiviti perniagaan yang sudah dibuka, harga
ayam ini turut dipengaruhi keadaan demand and supply. Apabila meningkatnya
permintaan daripada pasaran, penawaran masih lagi berada dalam fasa untuk adaptasi
kepada permintaan berkenaan. Keadaan ini menyebabkan ketidakseimbangan dalam
demand and supply.

Oleh itu, KPDNHEP sedang meneliti semua faktor-faktor ini untuk mencari jalan
penyelesaian terbaik tanpa menjejaskan kepentingan peniaga dan pengguna melalui
beberapa kaedah:

(i) pemeriksaan dan pemantauan menyeluruh lebih 1,000 orang
pegawai pemantauan harga serta 2,200 orang pegawai penguat
kuasa di peringkat pemborong dan peruncit supaya tiada aktiviti
pencatutan harga dan kekal menjalankan perniagaan secara
beretika di seluruh negara;

(ii) tindakan pengeluaran notis pengesahan maklumat barangan di
bawah seksyen 21 Akta Kawalan Harga dan Antipencatutan
2011 kepada pengeluar dan pemborong ayam_ untuk
mendapatkan maklumat terperinci berkaitan kenaikan harga
ayam di peringkat peruncit;

(iii) pendekatan pengeluaran surat pemberitahuan kepada setiap
rantaian peniagaan ayam seperti penternak, pemborong dan
peruncit untuk membuat semakan harga barangan dan kos
belian bagi mendapatkan margin keuntungan yang lebih
munasabah;

(iv) pemeriksaan perniagaan dari aspek pematuhan di bawah
seksyen 53(a) kepada peniaga untuk membuktikan kos-kos
operasi perniagaan yang telah atau terlibat dalam bentuk
dokumen;
