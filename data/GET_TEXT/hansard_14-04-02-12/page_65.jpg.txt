DR.11.11.2021 57

global sebanyak 15 peratus kepada syarikat multinasional. Pendedahan Pandora Papers
oleh International Consortium of Investigative Journalist (IClJ) pada 3 Oktober dan
penerbitan Laporan Illicit Outflow oleh Global Financial Integrity Center adalah antara
usaha-usaha yang dilakukan oleh Amerika Syarikat dan Organisation for Economic Co-
operation and Development (OECD) untuk menggubal undang-undang dan peraturan
cukai untuk memihak kepada negara-negara yang mengamalkan kadar cukai pendapatan
syarikat yang tinggi.

Dalam era globalisasi, negara barat tidak mampu bersaing dengan negara-negara
yang sedang membangun dengan menurunkan kadar cukai pendapatan syarikat untuk
menarik pelaburan langsung asing FDI. Pandora Papers dan Laporan Illicit Outflow
diterbitkan supaya orang ramai marah dengan wilayah-wilayah yang dipanggil tax haven.
Apa dan siapa sebenarnya tax haven? Mengikut definisi yang diguna pakai oleh OECD,
tax haven ialah negara atau wilayah, di mana kadar cukai pendapatan adalah sifar atau
yang rendah.

Mengikut definisi ini, Malaysia juga adalah sebuah tax haven. Kesatuan Eropah
pada 5 Oktober memasukkan Malaysia dalam senarai kelabu atau grey list iaitu senarai
bagi negara-negara yang memberikan pengecualian bayaran cukai kepada sumber
pendapatan asing. Antara negara yang lain ialah Costa Rica, Hong Kong, Qatar dan
Uruguay. Malaysia mengamalkan sistem cukai wilayah yang mana hanya sumber
pendapatan Malaysia dikenakan cukai. Kita mengamalkan sistem territorial bukan
worldwide.

01520

Akan tetapi dengan tekanan yang telah diberikan, nampaknya kerajaan terburu-
buru untuk meminda rejim kita dan pinda daripada territorial kepada worldwide. Kalau kita
melihat negara seperti Singapura dan Hong Kong, mereka kekal rejim cukai wilayah
dengan hanya memberikan perubahan tentang double taxation.

Pemansuhan kecualian pendapatan sumber asing ada kesan yang besar kepada
negara kita, kepada syarikat dan individu Malaysia. Ada kemungkinan besar mereka yang
telah melabur di luar negara tidak akan hantar pelaburan kembali ke Malaysia sebab cukai
ini. Mengikut Jabatan Perangkaan, jumlah pelaburan di luar negara, dengan izin, direct
investment abroad ialah RM518.8 bilion.

Pendapatan daripada pelaburan sumber asing ini ialah RM18.4 bilion. Negara-
negara di mana pelaburan asing ini diadakan yang terbesar ialah United Kingdom, Kanada
dan Indonesia. Oleh sebab itu, saya minta kerajaan mengkaji semula tentang
pemansuhan cukai daripada sumber yang asing.

Isu kedua ialah tentang persetujuan untuk mengadakan cukai global minimum.
Apa ini bermakna ialah kalau multinasional mengadakan operasi di Malaysia dan tidak
membayar cukai kerana kita memberikan tax holiday atau tax incentive, ini bermakna
negara asal, home country boleh meminta multinasional untuk membayar 15 peratus
sebagai cukai.

Pakar ekonomi menjangkakan bahawa perjanjian ini akan mendorong syarikat
multinasional untuk mengembalikan modal ke ibu kota negara mereka. Kesan cukai
minimum global ini ialah Malaysia tidak akan dapat menarik FDI dengan memberikan
kecualian cukai pendapatan kepada syarikat multinasional. Kalau tidak, Malaysia akan
mengalami masalah kerana insentif yang bukan cukai dan kewangan, kita mengadakan
masalah untuk mengadakannya. Kita masih mengadakan masalah dengan pekerja gaji
rendah.

Tadi kita telah dengar tentang isu forced labour. Kita mengadakan masalah
tentang pembangunan modal insan, kemahiran dan kepakaran. So, saya meminta Menteri
Kewangan memberikan penjelasan, apanya kelebihan atau manfaat yang kita dapat bila
kita hendak keluar daripada senarai kelabu ini. Kita seharusnya tidak boleh tunduk kepada
tekanan dan ugutan oleh negara Barat. Kita sudah mencapai kemerdekaan kita dan kita
bukan lagi di bawah penjajahan mereka.
