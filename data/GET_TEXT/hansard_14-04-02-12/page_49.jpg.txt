DR.11.11.2021 41

Saya bagi satu contoh Tuan Yang di-Pertua, bajet tahun lepas kata hendak bagi
150,000 /ap-top kepada murid daripada golongan B40 tetapi apabila kita tinjau, sehingga
September hanya sekadar 111,000 sahaja /ap-top diberikan. Apabila kita bangkitkan
sekali di Oktober bulan lepas, barulah dikatakan akan diagihkan supaya genap 150,000
lap-top. Tahun ini pula, kali ini Yang Berhormat Menteri Kewangan sekali lagi berjanji akan
memberi 600,000 /aptop kepada pelajar di IPTA ataupun IPTS. Sebanyak 150,000 /aptops
pun susah hendak bagi, sekarang hendak janji tahun depan hendak bagi 600,000 /aptops
lagi.

Jadi ini sudah menjadi satu tanda tanya. Kenapakah proses pembahagian begitu
lambat? Adakah kerana antara Menteri Barisan Nasional dengan Menteri Perikatan
Nasional mereka ada saling selisih faham. Oleh sebab itu, sehingga hendak laksanakan
dasar atau program yang baik untuk rakyat pun tidak dapat dijalankan. Saya hendak
tanya, dalam ucapan Yang Berhormat Menteri Kewangan, dia cakap akan peruntukkan
RM450 juta untuk berikan 600,000 /ap-top. Kalau kita bahagikan ialah puratanya satu
laptop akan gunakan RM750 untuk beli satu /ap-top.

Akan tetapi, saya hendak tanya di dalam Dewan ini, di mana kita boleh beli /ap-
top dengan harga RM750? Adakah mereka hendak bagi pelajar IPTA dan IPTS ini lap-top
second-hand? Ataupun /ap-top yang hanya ada rangka tetapi dalamnya isi kosong seperti
kerajaan sekarang ini? Kita hendak tahu RM750 hendak beli /ap-top macam mana? Itu
satu yang kita minta supaya mereka jawab.

Tuan Mohamed Hanipa bin Maidin [Sepang]: Yang Berhormat Kota Melaka,
boleh sedikit?

Tuan Khoo Poay Tiong [Kota Melaka]: Janganlah mereka— kerajaan tukar,
Menteri semua tukar kereta baharu Vellfire, kereta mewah tetapi hanya sekadar bagi
RM750 punya /ap-top. Saya pun tidak tahu mana mahu beli.

Tuan Mohamed Hanipa bin Maidin [Sepang]: Yang Berhormat Kota Melaka,
sedikit, sekejap saja.

Tuan Khoo Poay Tiong [Kota Melaka]: Okey.

Tuan Mohamed Hanipa bin Maidin [Sepang]: Okey. Terima kasih kepada
sahabat saya Yang Berhormat Kota Melaka dan terima kasih Tuan Yang di-Pertua. Yang
Berhormat Kota Melaka, Yang Berhormat bertanya soalan banyak. Cuma saya hendak
minta Yang Berhormat Kota Melaka tanya pada Yang Berhormat Menteri, kalau boleh
jawab soalan, jawab dengan betullah ya sebab saya pernah tanya soalan kepada pihak
sebelah sana.

Saya tanya, kenapakah tidak diteruskan pendakwaan ke atas Yang Berhormat
Pontian di atas kesalahan memberikan kenyataan palsu ataupun tidak benar kepada
pegawai SPRM. Apabila saya dapat jawapan, dia kata kesalahan kompaun tidak salah
daripada segi undang-undang. Apakah kaitan dengan soalan saya? Jadi, minta kalau
boleh dia jawab betul-betul sebab ada tendency dia jawab menyeleweng ini. Terima kasih.

Tuan Khoo Poay Tiong [Kota Melaka]: Baik, masuk dalam sebahagian daripada
ucapan saya.

Tuan Yang di-Pertua, saya hendak sambung. Sekarang Melaka sudah jadi satu
tumpuan seluruh Malaysia. Bukan sahaja kerana ia adalah tempat pelancongan tetapi
juga akan diadakan Pilihan Raya Negeri Melaka. Akan tetapi hari ini Tuan Yang di-Pertua,
kalau anda pergi ke Melaka, you boleh lihat Melaka penuh sesak dengan ramai orang,
pelancong sudah datang, sudah baliklah kepada normal. Semua tempat, jalan raya semua
kenderaan banyak, ramai pelancong, semua penuh. Akan tetapi, apabila adanya pilihan
raya ini, SOP yang dikeluarkan oleh SPR, nampaknya semua tidak boleh. Tidak boleh ada
walkabout, tidak boleh pergi door to door, tidak boleh ada ceramah, hendak gantung
bunting, banner dekat jejantas pun tidak boleh. Ini satu kempen semua tidak boleh.

Puan Fuziah binti Salleh [Kuantan]: Yang Berhormat Kota Melaka.

Tuan Khoo Poay Tiong [Kota Melaka]: Jadi saya hendak tanya kepada...
