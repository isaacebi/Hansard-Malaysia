74 DR.11.11.2021

Tuan Yang di-Pertua, perkara terakhir yang ingin saya sentuh adalah berkenaan
penyalahgunaan peruntukan MITRA. Di mana dalam sesi yang lalu, dalam Perbahasan
Rancangan Malaysia Kedua Belas, perkara ini telah dibangkitkan apabila tular satu
senarai penerima geran MITRA yang dikaitkan dengan sebuah parti politik dan tindakan
susulan telah diambil oleh SPRM menangkap seramai 17 orang pegawai dan disiasat dan
kini mereka dibebaskan dengan jaminan SPRM.

Saya minta penjelasan daripada Menteri Perpaduan Negara yang
dipertanggungjawabkan untuk memperincikan apa yang telah berlaku bagi peruntukan
dana MITRA bagi tahun 2020 dan juga tahun 2021 yang menjadi satu isu perbicaraan di
kalangan masyarakat India.

Tuan Yang di-Pertua, sebelum saya mengakhiri ucapan saya ini, saya ingin
mengemukakan beberapa persoalan kepada Menteri Ekonomi berkenaan dengan
pertanyaan saya dalam soalan lisan iaitu meminta Menteri Ekonomi menyenaraikan
senarai projek-projek yang telah dirancang oleh kerajaan dalam Rancangan Malaysia
Kedua Belas bagi kawasan Parlimen Sungai Siput.

Jawapan yang saya terima adalah di mana pada tahun 2021, tahun ini, sebanyak
tujuh projek telah diluluskan untuk pelaksanaan di Parlimen Sungai Siput dengan
peruntukan sebanyak RM9.56 juta yang melibatkan tiga projek baharu dan empat projek
sedia ada. Bagi tahun 2022 tahun akan datang, Parlimen Sungai Siput telah diperuntukkan
sebanyak RM13.95 juta bagi melaksanakan tiga projek baharu dan empat projek sedia
ada.

01640

Jadi, saya mohon penjelasan dan juga perincian daripada Yang Berhormat
Menteri Ekonomi. Dengan ini, saya sekali lagi mengucapkan terima kasih kepada Tuan
Yang di-Pertua, mengizinkan Sungai Siput mengambil bahagian. Terima kasih.

Tuan Yang di-Pertua: Terima kasih Yang Berhormat Sungai Siput. Saya
sekarang menjemput Yang Berhormat Seputeh. Silakan.

4.40 ptg.

Puan Teresa Kok [Seputeh]: Terima kasih Tuan Yang di-Pertua. Tuan Yang di-
Pertua, ramai pemimpin dunia tengah berada di Glasgow menghadiri Persidangan
Perubahan Iklim Pertubuhan Bangsa-Bangsa Bersatu 2021 (COP26). Kerajaan juga
mengumumkan komitmen pelepasan karbon sifar bersih (net-zero emissions) seawal-
awalnya tahun 2050 menjelang COP26 ini. Sasaran net-zero emissions ini juga termasuk
penggunaan kenderaan elektrik 100 peratus menjelang tahun 2050. Perubahan iklim
memang isu yang amat penting dalam politik antarabangsa kerana ia melibatkan tentang
kewujudan manusia di bumi ini pada masa akan datang.

Tuan Yang di-Pertua, dalam Bajet 2022, Yang Berhormat Menteri Kewangan telah
mengumumkan beberapa insentif, termasuk pengecualian duti import, duti eksais, cukai
jualan dan cukai jalan sehingga 100 peratus kepada kenderaan elektrik (EV) di samping
pelepasan cukai pendapatan individu sehingga RM2,500 diberikan ke atas kos pembelian
dan pemasangan sewaan dan sewa beli kemudahan serta bayaran yuran langganan
kemudahan pengecasan EV.

Saya mengalu-alukan cadangan ini tetapi saya memang ingin menyoal tentang
pelaksanaan penggunaan kenderaan elektrik. Oleh kerana kerajaan tidak mengumumkan
rancangan dan juga kos pembinaan infrastruktur untuk penggunaan kenderaan elektrik
secara besar-besaran di seluruh negara. Saya difahamkan pada akhir tahun 2008,
memang terdapat pengusaha kenderaan perdagangan bas ekspres seperti Konsortium
Transnasional Berhad (KTB) menggunakan bas ekspres yang menggunakan teknologi
compressed natural gas (CNG) yang mesra alam melalui jenama Club Class tetapi
sekarang tidak ada lagi perkhidmatan tersebut.

Selain itu, pihak Konsortium Bas Ekspres Semenanjung (KBES) juga pernah
menggunakan mode NGV, namun tiada kesinambungan pada masa kini. Selain itu, pada
tahun 2015 kerajaan pernah mengumumkan bas elektrik beroperasi sepenuhnya di
