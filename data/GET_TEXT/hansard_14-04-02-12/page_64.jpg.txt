56 DR.11.11.2021

terdapat pengusaha mi udang yang popular, yang kesemuanya merupakan aset
pelancongan yang menarik dan sudah tentu boleh dikomersialkan.

Sehubungan dengan itu saya mencadangkan supaya Kementerian Tenaga dan
Sumber Asli menyediakan kemudahan yang mencukupi di kawasan ini supaya aktiviti
pelancongan dapat ditambah nilai serta dapat melahirkan lebih ramai usahawan
agrotourism khususnya di kalangan anak-anak muda nelayan. Saya juga mencadangkan
didaftarkan Pertubuhan Pengusaha Pelancong Hutan Kayu Bakau bagi merancakkan lagi
sektor pelancongan berasaskan sumber semula jadi.

Tuan Yang di-Pertua, sebagai Ahli Parlimen kawasan luar bandar, sekali lagi saya
ingin  memohon  supaya Kementerian Pembangunan Luar Bandar dapat
menyelenggarakan jalan-jalan desa di lima mukim dengan peruntukan bernilai RM6 juta.
Pada kesempatan ini juga saya ingin bertanya apakah status peruntukan RM650,000 yang
telah diluluskan sebelum ini oleh Kementerian Pembangunan Luar Bandar (KPLB) pada
tahun 2021 bagi kerja-kerja penyelenggaraan jalan-jalan desa, dewan dan kemudahan
awam dan lain di Parlimen Bukit Gantang. Apakah peruntukan ini sudah ditarik balik dan
Bukit Gantang tidak mendapat peruntukan ini?

Tuan Yang di-Pertua, bagi menaikkan taraf laluan Persekutuan di Parlimen Bukit
Gantang yang rosak, tampal-tampal yang menyebabkan selalunya berlaku kemalangan.
Saya mohon agar Kementerian Kerja Raya (KKR) meluluskan kerja-kerja menaik taraf
laluan Persekutuan iaitu:

(i) laluan Persekutuan FT001 Jalan lpoh-Butterworth;

(ii) laluan Persekutuan FT074 Jalan Kuala Sepetang-Taiping;
(iii) laluan Persekutuan FT3146 Jalan Industri Kamunting; dan
(iv) laluan Persekutuan FTO060 Jalan Changkat Jering-Terong-

Batu Hampar.

Timbalan Yang di-Pertua [Dato’ Mohd Rashid Hasnon]: Ada 40 saat lagi, sila
Yang Berhormat.

Dato’ Syed Abu Hussin bin Hafiz Syed Abdul Fasal [Bukit Gantang]: Ada satu
lagi Tuan Yang di-Pertua.

Tuan Yang di-Pertua, Parlimen Bukit Gantang yang merupakan kawasan lembap
dan kawasan hujan yang lebat mengakibatkan sering berlaku banjir. Pada tahun ini sahaja
sudah lima kali banjir berlaku yang mengakibatkan banyak harta benda awam yang rosak.

Bagi mengatasi masalah banjir di Parlimen Bukit Gantang, sekali lagi saya mohon
daripada Kementerian Alam Sekitar dan Air (KASA) agar RM10 juta diperuntukkan bagi
menyelesaikan masalah ini dengan cara menambah pam air di Mukim Matang, projek
mendalamkan sungai dan pembinaan tebatan banjir secara holistik di Mukim Bukit
Gantang dan membina sistem saliran yang sempurna di Kurnia Jaya, Mukim Taiping,
Kuala Sepetang.

Akhir sekali, saya mohon menyokong, terima kasih. Assalamualaikum
warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumsalam.
Terima kasih Yang Berhormat Bukit Gantang. Seterusnya saya menjemput Yang
Berhormat Selayang.

3.17 ptg.

Tuan William Leong Jee Keen [Selayang]: Terima kasih Tuan Yang di-Pertua
untuk memberikan saya peluang untuk mengambil bahagian dalam perbahasan Bajet
2022. Perkara pertama saya hendak sentuh ialah dua isu tentang prinsip-prinsip cukai
antarabangsa dan kesan kepada Malaysia.

lsu pertama ialah pemansuhan pengecualian cukai daripada sumber asing. lsu
kedua ialah persetujuan Malaysia bersama 130 negara untuk menetapkan cukai minimum
