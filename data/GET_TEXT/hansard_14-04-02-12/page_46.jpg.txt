38 DR.11.11.2021

ditinggalkan dan kita mahu Yang Berhormat Merbok, Yang Berhormat Kuantan dengan
sokongan Yang Berhormat Subang walaupun dia bukan wanita tetapi telah mengadakan
perbincangan yang cukup mendalam dengan Yang Berhormat Menteri Kewangan kita
mahukan Yang Berhormat Menteri...

Puan Fuziah binti Salleh [Kuantan]: Yang Berhormat Pandan, boleh saya
mencelah?

Dato’ Seri Dr Wan Azizah Wan Ismail [Pandan]: Kejap, saya tidak ada masa
sudah.

Puan Fuziah binti Salleh [Kuantan]: Boleh Tuan Yang di-Pertua?

Dato’ Seri Dr Wan Azizah Wan Ismail [Pandan]: Minta maaf, saya tidak ada
masa.

Puan Fuziah binti Salleh [Kuantan]: Kalau Tuan Yang di-Pertua beri ruang.
Tuan Yang di-Pertua: Cukuplah, ada tiga orang, 30 minit cukup-cukup. Maaf.

Dato’ Seri Dr Wan Azizah Wan Ismail [Pandan]: Minta maaf. Saya bagi
pengiktirafan kepada Yang Berhormat Kuantan kerana kita perlukan women-sensitive
data, Tuan Yang di-Pertua. Terima kasihlah Yang Berhormat Menteri telah memberikan
kita jaminan tetapi kita hendak tahu bila. Bilakah hendak mula? Kena ada satu political will
yang betul kerana bila impak wabak COVID-19 ini, kaum wanita dan kaum ibu
terutamanya kaum ibu tunggallah yang sangat terkesan, Tuan Yang di-Pertua.

01230

Saya hendak akhiri, kerana pada akhirnya Tuan Yang di-Pertua janganlah abaikan apa
yang telah dibangkitkan isu-isu dalam Dewan ini oleh Ahli-ahli Parlimen. Berdasarkan Surah Al-
Hajj, ayat 46 yang bermaksud, “Bukanlah mata kepala yang buta tetapi yang buta itu mata hati.”
Jangan buta mata hati dalam dada kita... [Tepuk]

Saya ingin mengingatkan Yang Berhormat Menteri Kewangan bahawa dalam ucapan
Yang Berhormat Menteri perenggan 258 disebutkan, “Semua inisiatif yang dibentangkan pada
hari ini tidak akan bermakna sekiranya pelaksanaannya tidak sampai kepada ahli Keluarga
Malaysia dengan tuntas dan berkesan.”

Jadi ini adalah penting. Apa yang penting di sini merupakan pelaksanaan yang menjadi
kayu ukur sebagai memastikan semua inisiatif Bajet 2022 berjaya mencapai objektif yang
disasarkan. Ini adalah penting, pelaksanaan. Itu kata-kata Yang Berhormat Menteri sendiri.
Saya harap Allah memberkati. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Pandan. Yang Berhormat
Cameron Highlands, silakan.

12.34 tgh.

Tuan Ramli bin Dato’ Mohd Nor [Cameron Highlands]: Bismillahi Rahmani Rahim.
Saya mengucapkan terima kasih kepada Tuan Yang di-Pertua kerana membenarkan. Jika
dilihat pada hari ini, peranan yang dipikul oleh Jabatan Kemajuan Orang Asli amat berat untuk
menjaga kebajikan dan juga meningkatkan taraf sosioekonomi masyarakat Orang Asli terutama
sektor ekonomi.

Oleh itu seperti yang saya pernah cadangkan sebelum ini, satu perbadanan khusus
untuk masyarakat Orang Asli harus ditubuhkan khusus untuk merancang, merangka dasar dan
melaksanakan pembangunan ekonomi masyarakat Orang Asli. Cadangan penubuhan
perbadanan Orang Asli ini merupakan salah satu usaha membantu mengoptimumkan
pembangunan masyarakat tersebut tanpa sebarang birokrasi, dengan izin, red tape Ingat,
khusus untuk ekonomi bukan untuk menutup JAKOA.

Kita sedia maklum, sekiranya dengan perbadanan birokrasi kurang tidak seperti
sekarang ini. Menerusi JAKOA perlu merujuk kepada ibu pejabat JAKOA dan banyak prosesnya
tetapijika ada perbadanan, kita boleh singkatkan proses birokrasi dan kita boleh buat keputusan
