58 DR.11.11.2021

Perkara kedua yang saya hendak sentuh ialah kegunaan Ivermectin sebagai ubat
rawatan COVID. Kita harus mengakui bahawa ini merupakan pandemik penyakit yang
mana tidak ada seorang pun yang ada pengetahuan di dunia apa virus ini dan bagaimana
pesakit boleh dirawat. Walau bagaimanapun, kerajaan terpaksa menghadapi pandemik
ini dan perlu membuat keputusan bagaimana menangani dalam keadaan ketidakpastian
dan tanpa bukti saintifik yang kukuh.

Kerajaan dan Menteri perlu membuat keputusan dan dasar dengan segera dan
sekarang juga. Oleh sebab itu, kita melihat vaksinasi seperti Pfizer dan AstraZeneca telah
diberikan kebenaran untuk digunakan melalui kegunaan kecemasan atau, dengan izin,
emergency use.

Atas sebab itu, saya meminta kerajaan juga hendaklah meneliti dan membuat
keputusan dengan segera tentang kegunaan Ivermectin. Tanggungjawab untuk membuat
keputusan bukan atas tangan pakar perubatan atau hak pakar saintis, mereka hanya
boleh memberikan nasihat.

Akan tetapi tanggungjawab adalah atas tangan Menteri yang telah diberikan
mandat untuk membuat sesuatu. Menteri dan kerajaan kita tidak boleh tunggu sehingga
mengadakan bukti yang kukuh kerana ini akan mengambil masa yang panjang. Apa yang
penting sekali untuk kerajaan mengambil kira beberapa faktor.

Bukti sains adalah hanya satu daripada faktor yang perlu diambil, yang lain iaitu
sosioekonomi dan etika. Dengan izin, the Minister must take into consideration the
acceptable balance between risks and benefits. The severity of the outcome of life and
death and the extent of precaution that is required.

Oleh yang demikian, saya mengalu-alukan pengumuman Kementerian Kesihatan
untuk mengadakan ujian klinikal yang dinamakan Randomized Double-Blind Placebo-
Controlled Clinical Trial of lvermectin. Oleh sebab studi IPAC mengikut beberapa orang
pakar seperti Felo Akademi Sains Malaysia Profesor Dr. Mustafa Ali, dan juga Dr. Amir
Farid dan Dr. Ng Swee Choon berkata, rumusan oleh IPAC ialah hanya syor bahawa
Ivermectin tidak boleh digunakan dan tidak berkesan untuk kes yang serius.

Akan tetapi, Ivermectin ini ialah untuk mencegah dan memberikan sebagai ubat
profilaktik atau pencegahan. So, saya meminta kerajaan untuk menimbang semula dan
mengambil semua faktor untuk membuat keputusan dengan menggunakan /vermectin.

Perkara yang ketiga yang saya hendak sentuh dalam masa yang singkat ini iaitu
meminta kerajaan bekerjasama dengan Australia dengan skim visa pekerja ladang. Tidak
boleh tunggu sehingga ada aduan kerana keterangan adalah dalam beberapa laporan di
Parlimen Australia iaitu laporan Hidden in Plain Sight 2017, laporan Joint Standing
Committee untuk Modern Slavery Act, di mana keterangan oleh dua orang rakyat Malaysia
iaitu Encik Saiful Hasan, editor Utusan Malaysia yang telah bekerja undercover untuk
memberikan keterangan tentang eksploitasi dan juga usaha peguam Raj Thanarajah. Ini
ialah satu peluang yang baik untuk mengatasi Malaysia rakyat Malaysia yang bekerja di
ladang Australia dieksploitasi.

Akhirnya, saya juga setuju dengan Yang Berhormat Kuala Kedah bahawa Akta
Agensi Pelaporan Kredit 2010 hendaklah dipinda. Oleh sebab pada masa ini, agensi-
agensi ini telah menyalahgunakan kuasa mereka, tidak memberi kebenaran dan
persetujuan peminjam dan tidak setuju untuk membetulkan maklumat yang salah. Ini akan
memberikan kesan yang negatif kepada peminjam. Oleh sebab masa sudah sampai, saya
ucapkan terima kasih kepada Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Selayang. Seterusnya, saya menjemput Yang Berhormat Tanjong Manis.

3.28 ptg.

Tuan Yusuf bin Abd Wahab [Tanjong Manis]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.
