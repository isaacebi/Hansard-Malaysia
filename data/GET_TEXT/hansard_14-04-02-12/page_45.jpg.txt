DR.11.11.2021 37

pengurusan untuk OPEX sebanyak RM28 bilion tetapi apabila kita potong RM4 bilion itu,
dijadikan RM24 bilion saja.

Pada tahun 2018, dana OPEX Kementerian Kesihatan Malaysia sebanyak
RM25.4 bilion. Kali ini peruntukan yang paling rendah dalam jangka masa lima tahun
kebelakangan ini. Bukankah Kementerian Kesihatan Malaysia kita mahukan, kita
perlukan? Kalau kita sakit mana kita hendak pergi? Kalau kita kurangkan OPEX mereka,
ini tidak memberikan satu mesej yang jelas bahawa kita hendak kementerian kita, health
system yang terbaik dalam rantau ini.

Tuan Yang di-Pertua, dalam dana pembangunan yang paling besar, biggest ever
dalam sejarah negara kita, mengapakah peruntukan untuk Kementerian Kesihatan
Malaysia menurun berbanding dengan tahun lalu? Sebanyak RM4.3 bilion diperuntukkan
untuk tahun 2022 tetapi 2021, RM4.7 bilion telah diperuntukkan.

Kita masih dalam situasi di mana pandemik COVID-19 berpotensi untuk merebak
dan menjadi lebih bahaya. Lihat saja apa yang berlaku di Eropah, di mana Perancis,
negara Perancis mencapai the highest hospital rate, dengan izin dan di United Kingdom
(UK) 50 ribu orang dijangkiti setiap hari. Kalau mengikut perkiraan yang lepas, jarak
jangkitan COVID-19 akan menyusul di Malaysia dalam masa dua ke-tiga bulan.

Jadi kita perlu berwaspada dan kementerian yang paling penting masa kini
merupakan Kementerian Kesihatan Malaysia. Akan tetapi saya hairan kerana Tuan Yang
di-Pertua, pada masa yang sama kenapa bajet Kementerian Pertahanan Malaysia
mempunyai peningkatan yang lebih besar daripada segi peratusan daripada Kementerian
Kesihatan Malaysia? Apakah kita hendak beli kereta kebal untuk melawan COVID-19?
Jadi, mintalah Yang Berhormat Menteri Kewangan untuk semak semula dan berilah fokus
kepada Kementerian Kesihatan Malaysia.

Kalau sakit baru kita tahu. Masa kita sihat ini kita bersyukurlah. Akan tetapi jangan
potonglah peruntukan kepada Kementerian Kesihatan Malaysia. Tuan Yang di-Pertua,
saya beri sedikitlah kredit in this due, ya. Yang Berhormat Menteri Kewangan telah dengan
baik hati memberi beberapa buah dasar baharu yang prihatin terhadap wanita seperti
Program Kasih Suri Keluarga Malaysia, lebih dana kepada Unit D11 dan program
pemberian kit khas asas kebersihan diri kepada wanita kerana kita ada kemiskinan haid,
ya.

Kebanyakan idea-idea ini datang daripada Ahli Parlimen Wanita Pakatan Harapan
terutamanya Parti Keadilan tetapi saya agak terkilanlah, Yang Berhormat Menteri
Kewangan berilah sedikit pengiktirafan kepada mereka ini, yang telah dekat dengan dia
ini.

Isu yang terakhir Tuan Yang di-Pertua saya mohon, saya hendak sentuh tentang
Multidimensional Poverty Index (MPI) dan juga gender responsive budgeting.

Terima kasih kepada Yang Berhormat Permatang Pauh, Yang Berhormat
Kuantan, Yang Berhormat Merbok kerap kali membawa isu-isu MBI dan GRB ini. Yang
Berhormat Permatang Pauh telah melakukan satu kajian yang cukup baik, menyeluruh
dengan pertolongan akademik-akademik yang terbaik di Malaysia seperti Prof. Dr. Kamid
Fatimah Kari melakukan Multidimensional Poverty Index (MPI) ini di Permatang Pauh
kerana ini penting, Tuan Yang di-Pertua.

Kita mesti memahami kemiskinan itu bukan angka saja. Gaji kah, upah kah tetapi
ia mempunyai pelbagai dimensi pendidikan, taraf hidup dan juga kesihatan Tuan Yang di-
Pertua. Terima kasih juga kepada Yang Berhormat Jeli, Yang Berhormat Menteri Ekonomi
yang telah memberikan ruang dan sokongan. Akan tetapi kita mahulah Yang Berhormat
Menteri Kewangan bekerjasama dengan Yang Berhormat Menteri Ekonomi untuk
membuat kajian menyeluruh satu Malaysia. Sabah dan Sarawak penting di pedalaman,
Orang Asli, orang asal dan membuat satu bajet berdasarkan kajian-kajian NPI yang
sepatutnya dilakukan pada tahun depan.

Yang Berhormat Kuantan telah mengangkat isu-isu gender responsive budgeting
(GRB). Kita tahu bahawa 2005, Kerajaan UMNO-BN telah melakukan kajian tetapi hanya
setahun saja. Lepas itu United Nations Development Programme (UNDP) telah
