DR.11.11.2021 53

(vi) setiap Ahli Parlimen diberi peruntukan masa _ sekurang-
kurangnya 20 minit untuk berbahas di Dewan Rakyat. Tempoh
masa lima hingga sepuluh minit yang diberikan adalah tidak
memadai malah mencomotkan mutu perbahasan Abhli-ahli
Parlimen;

(vii) laksanakan siaran langsung prosiding PAC;

(viii) mengiktiraf hari pembangkang yang memberi keutamaan
kepada urusan-urusan pembangkang di Parlimen; dan

(ix) Akta Perkhidmatan Parlimen juga perlu dikembalikan semula
untuk menjamin kebebasan Parlimen dan memperkasakan
doktrin pengasingan kuasa di negara kita.

Timbalan Yang di-Pertua [Dato' Mohd Rashid Hasnon]: Baik.
Tuan Sivakumar Varatharaju Naidu [Batu Gajah]: Akhir sekali.
Timbalan Yang di-Pertua [Dato' Mohd Rashid Hasnon]: Cukup,cukup.

Tuan Sivakumar Varatharaju Naidu [Batu Gajah]: Saya juga mencadangkan
supaya jawatan Timbalan Yang di-Pertua ketiga perlu diwujudkan segera untuk
meringankan beban kerja Tuan Yang di-Pertua dan Timbalan Yang di-Pertua. Sekian,
terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Batu Gajah.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Seterusnya saya
menjemput Yang Berhormat Bukit Gantang.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
sebelum itu saya ada isu peraturan. Sini, Jelutong.

Timbalan Yang di-Pertua [Dato' Mohd Rashid Hasnon]: Ya.
Tuan Sanisvara Nethaji Rayer a/l Rajaji [Jelutong]: Kelmarin.

Timbalan Yang di-Pertua [Dato' Mohd Rashid Hasnon]: Peraturan mana
peraturan?

Tuan Sanisvara Nethaji Rayer a/l Rajaji [Jelutong]: Peraturan 18(1) iaitu
perkara berkepentingan orang ramai yang perlu disegerakan. Kelmarin ketika Tuan Yang
di-Pertua mempengerusikan mesyuarat, saya telah membangkitkan isu berkenaan
dengan usul yang telah saya kemukakan bagi membincangkan penyelewengan dan
penyalahgunaan rasuah, ketirisan dana MITRA.

Di mana saya telah tanya kenapakah pemimpin-pemimpin MIC yang belum lagi
ditangkap dan disiasat oleh pihak SPRM dan Tuan Yang di-Pertua telah memberi jawapan
kepada saya bahawa usul itu akan ditolak. Alangkah terkejutnya saya bila di luar sana ada
pemimpin MIC yang bersorak begitu gembira seolah-olah Dewan yang mulia_ ini
melindungi mereka.

Ada orang yang tanya kenapa orang biasa sahaja ditangkap dan disiasat oleh
SPRM seperti yang Yang Berhormat Batu Gajah katakan tadi hanya ikan-ikan bilis sahaja
ditangkap. Adakah Dewan yang mulia ini melindungi pemimpin-pemimpin MIC yang
terpalit dengan rasuah, salah guna dalam MITRA?

Ini melibatkan ratusan juta ringgit melibatkan rakyat Malaysia, Tuan Yang di-
Pertua terutamanya kaum India. Saya merayu supaya saya dibenarkan untuk
membahaskan usul ini. Ini kerana ini adalah hari terakhir untuk membahaskan usul.
Minggu depan Yang Berhormat Menteri-menteri akan jawab.

Tolonglah, saya merayu jangan benarkan Dewan yang mulia ini melindungi
pemimpin-pemimpin MIC yang beratusan tahun, berpuluh tahun terlibat dalam rasuah.
