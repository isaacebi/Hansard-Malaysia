DR.11.11.2021 47

Bayaran ini mencecah lebih kurang RM300 ribu setahun untuk 300 orang peserta.
Ini adalah bayaran yang membebankan dalam keadaan tidak mendapat pulangan hasil
yang banyak. Oleh itu, saya mohon agar kementerian mengecualikan bayaran ini supaya
peserta mendapat tambahan pendapatan.

Pihak FELCRA juga tidak melaksanakan program tanggungjawab sosial korporat
mereka dengan masyarakat setempat. Malah mereka juga tidak terlibat dalam
melaksanakan projek ameniti sosial dengan izin. Untuk membantu masyarakat miskin di
kampung-kampung berdekatan. Program CSR hanya dapat dilakukan beberapa tahun
yang lalu.

Timbalan Yang di-Pertua [Dato’ Mohd Rashid Hasnon]: Rumuskan Yang
Berhormat.

Tuan Haji Ahmad Johnie bin Zawawi [Igan]: Tuan Yang di-Pertua, ya satu minit.
Pertanian adalah satu perniagaan. Potensi untuk menjadikan pertanian sebagai
perniagaan adalah di luar bandar kerana keadaan keluasan tanah yang besar dan
berkualiti. Tumpuan kerajaan di dalam sektor pertanian bukan sekadar untuk memenuhi
keperluan diri sahaja tetapi juga untuk menaikkan taraf ekonomi rakyat petani dan nelayan
moden.

Oleh itu, semasa membentangkan Belanjawan 2022 di bawah strategi
merapatkan jurang ekonomi dan pembangunan antara wilayah, salah satu projek yang
akan dilaksanakan oleh kerajaan ialah projek Pertanian Pintar di Igan, Sarawak. Tuan
Yang di-Pertua, saya ingin memohon pencerahan dan perincian pada kementerian
berkaitan apakah jenis kategori projek Pertanian Pintar yang akan dilaksanakan di
kawasan lIgan, Sarawak? Bilakah projek ini akan dilaksanakan dan berapakah jumlah kos
projek ini serta peserta yang akan terlibat?

Saya ingin mengucapkan terima kasih kepada kerajaan di atas inisiatif yang
diambil yang melibatkan kawasan Parlimen Igan. Tuan Yang di-Pertua, sebenarnya
banyak lagi isu-isu yang ingin saya bangkitkan dalam perbahasan ini tetapi kerana masa
amat mencemburui, maka demikianlah sahaja perbahasan saya. Dengan ini, Igan
menyokong. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Igan. Seterusnya saya menjemput Yang Berhormat Bayan Baru.

2.39 ptg.

Tuan Sim Tze Tzin [Bayan Baru]: Terima kasih Tuan Yang di-Pertua memberi
Bayan Baru membahaskan Belanjawan 2022. Oleh kerana masa suntuk saya tidak
mengizinkan sebarang pencelahan ya. Pertama sekali, saya ingin menanya MAFI.
Berapakah jumlah nilai import makanan? Berapakah eksport makanan dan balance of
trade untuk tahun 2020?

01440

Dengan peruntukan MAFI yang kekal tidak naik, bagaimanakah kerajaan boleh
menangani masalah import makanan yang begitu tinggi dan mengawal harga makanan
yang semakin meningkat?

Soalan kedua adalah kepada Kementerian Komunikasi dan Multimedia. Semalam
Reuters telah melaporkan bahawa tiada syarikat telco yang ingin bekerjasama dengan
Digital Nasional Berhad dalam pembekalan 5G. Apakah impak kepada 5G rollout yang
dijangka mula bulan depan? Adakah kerajaan telah buat kesilapan dalam business model
iaitu single shared network yang berbentuk monopoli ini?

Selama 20 bulan, kerajaan campuran Perikatan Nasional, Barisan Nasional dan
PAS ini mentadbir mereka bukan sahaja gagal menguruskan krisis ekonomi yang
menekan rakyat, menteri-menteri kerajaan terus mengamalkan sikap pemborosan,
pembaziran dan kemewahan golongan elit.

Kabinet dengan jumlah 70 orang Menteri dan Timbalan Menteri, Ahli-ahli Parlimen
backbencher ditawarkan dengan jawatan lantikan GLC, Penasihat Perdana, Menteri Duta
