DR.11.11.2021 67

kita telah dilatin dengan ISO yang mempunyai elemen tindakan pencegahan dan tindakan
pembetulan serta risk management, dengan izin. Selain itu ramai rakyat yang terkorban,
punca pendapatan peniaga kecil hilang, ramai yang kehilangan kerja, Kementerian
Kesihatan Malaysia (KKM) kekurangan kakitangan untuk bertugas. Frontliners
menghadapi energy drain yang teruk, dengan izin. Semua tertekan dengan situasi
tersebut.

Pengorbanan frontliners sangat besar dan tidak terhitung sepanjang pandemik
melanda. Saya mencadangkan supaya mereka ini diberi penghargaan kerana dalam
Belanjawan 2022 ini tidak dinyatakan peruntukan yang diberi kepada frontliners. Ini tidak
adil untuk mereka yang telah bersusah payah, berhempas pulas bagi mengawal dan
melawan wabak ini.

Saya juga ingin mengetahui betapa ramai doktor muda dalam latihan iaitu
housemanship, dengan izin, yang meletakkan jawatan dalam tempoh lima tahun
terutamanya dalam masa pandemik dan apakah sebab utama berlakunya perkara ini?
Selain itu, saya juga ingin mengetahui sama ada benar pihak hospital terpaksa ataupun
ada frontliners yang menyumbang ataupun kena menyumbang bekalan air mineral
kepada pesakit-pesakit disebabkan keluarga pesakit tidak boleh membekalkan keperluan
itu kepada pesakit kerana SOP yang telah ditetapkan.

Salah satu penghargaan yang perlu diberikan kepada frontliners adalah sangat
menggembirakan bagi golongan ini sekiranya doktor-doktor muda dapat diberi perjawatan
tetap. Pengumuman kerajaan bahawa 10,500 orang Doktor Kontrak akan dipanjangkan
kontrak mereka bukan sesuatu yang memenuhi keperluan golongan tersebut. Untuk
menjanjikan masa hadapan yang lebih cerah lebih perjawatan perlu diwujudkan dengan
terbinanya hospital-hospital awam yang baharu.

Saya ingin mengetahui, berapakah jumlah hospital awam baharu yang sedang
dan akan dibina untuk keperluan rakyat? Kita tidak mahu peristiwa kekurangan katil-katil
ICU yang kritikal dan pesakit-pesakit terpaksa tinggal dalam khemah yang sudah tentu
jauh dari selesa. Perkara ini tidak masuk akal apabila berlaku di Malaysia, negara kita
yang selama ini kita anggap maju dan sejahtera.

Tuan Yang di-Pertua, berapa banyak jumlah dana yang diperuntukkan untuk
kajian terhadap — saya sekarang ini menjurus kepada isu pendidikan. Jadi berapa banyak
kah jumlah dana yang diperuntukkan untuk membuat kajian terhadap kesan-kesan
kepada masyarakat dan negara akibat pandemik? Sejak Mac 2020, berapa kajian yang
dihasilkan oleh pensyarah-pensyarah universiti untuk, dengan izin, lost generation dan
kesan-kesan kepada pengeluaran pelajar universiti? Adakah jumlah kajian ataupun
research berkurangan dan memberi impak kepada proses pengesahan jawatan dan
kenaikan pangkat pensyarah-pensyarah universiti?

Seterusnya, saya menjurus kepada isu TVET. Saya mendapat tahu Kementerian
Pengajian Tinggi merupakan sekretariat kepada TVET. Dari tujuh kementerian yang
terlibat dahulu sekarang menjadi 11 kementerian. TVET dibuat seperti bola, 11 orang
pemain disepak ke sana ke sini. Janganlah kita mengamalkan sindrom ‘bangau oh
bangau’, menyalahkan satu sama lain.

Jika terlalu banyak kementerian yang terlibat dalam isu-isu TVET ini, kepada siapa
sebenarnya tanggungjawab itu akan mereka bertanggungjawab? Jadi maknanya di situ,
kadang-kadang mungkin “Oh! ini tanggungjawab Kementerian Sumber Manusia. Eh,
taklah ini Kementerian Pendidikan.” Jadi apabila kita seperti sindrom ‘bangau oh bangau’
itu. Maknanya menyalahkan antara satu sama lain, bagaimanakah isu TVET ini akan
diselesaikan?

Bukankah lebih baik jika TVET ini difokuskan secara serius dalam satu
kementerian sahaja agar program-program TVET ini dapat memberi fokus, dan komitmen
yang jitu oleh kementerian tersebut. Pendidikan TVET adalah amat signifikan untuk
melahirkan generasi yang berkemahiran seperti membangunkan teknologi hebat dari segi
kejuruteraan contohnya Jerman. Institusi TVET perlu diberi geran untuk mereka bertahan,
berdaya saing dengan institusi-institusi kemahiran kerajaan yang mana pembiayaannya
ditanggung penuh oleh pihak kerajaan.
