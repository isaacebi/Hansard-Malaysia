52 DR.11.11.2021

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Tuan Sivakumar Varatharaju Naidu [Batu Gajah]: Tuan Yang di-Pertua, inilah
kali pertama saya mendengar tentang penyakit jarang jumpa disebut dalam ucapan
belanjawan. Tahniah kepada Menteri Kesihatan. Saya sering membangkitkan isu
mengenai penyakit jarang jumpa di Dewan yang mulia ini dan juga di Kamar Khas.

Saya ingin tahu, berapa jumlah keseluruhan peruntukan dan pengagihannya
secara terperinci untuk penyakit jarang jumpa dalam Belanjawan 2022. Harap kerajaan
tidak akan mengabaikan pesakit jarang jumpa yang amat bergantung pada bantuan dan
keprihatinan kerajaan.

01500

Tuan Yang di-Pertua, dalam laporan RMKe-11, pembinaan rumah mampu milik
hanya mencapai sasaran 43 peratus. Dalam Rancangan Malaysia Ke-12 pula, kerajaan
menetapkan sasaran baharu iaitu 500,000 unit rumah mampu milik. Untuk tujuan itu,
Belanjawan 2022 hanya memberi peruntukan sebanyak RM1.5 bilion sahaja manakala
RM20 bilion lagi untuk membiayai pinjaman perumahan. Adakah matlamat ini realistik dan
boleh dicapai?

Saya berasa kurang yakin bahawa kerajaan akan berjaya membina 500,000 buah
rumah mampu milik dalam tempoh yang ditetapkan. Kerajaan perlu memberi strategi yang
lebih jelas dan peruntukan yang mencukupi untuk mencapai sasaran ini. Saya juga ingin
tahu berapakah jumlah rumah mampu milik yang akan dibina di kawasan Parlimen Batu
Gajah?

Tuan Yang di-Pertua, boleh tidak saya minta untuk dapat dua minit lagi?

Timbalan Yang di-Pertua [Dato' Mohd Rashid Hasnon]: Ringkaskan seminit
lagi.

Tuan Sivakumar Varatharaju Naidu [Batu Gajah]: Okey, terima kasih. Tuan
Yang di-Pertua, pengumuman kerajaan mewajibkan pelantikan sekurang-kurangnya
seorang wanita sebagai ahli lembaga pengarah syarikat bagi syarikat-syarikat tersenarai
di Bursa Malaysia adalah sangat dialu-alukan. Walau bagaimanapun, ia masih jauh
daripada sasaran 30 peratus. Kerajaan perlu merangka dan melaksanakan kaedah-
kaedah yang lebih proaktif dalam usaha mencapai sasaran 30 peratus itu.

Untuk makluman Ahli-ahli Yang Berhormat ketika ini terbukti bahawa lebih ramai
pelajar wanita berjaya memasuki institusi pengajian tinggi di mana bilangan siswi dalam
IPTA telah mencapai lebih 60 peratus daripada jumlah enrolmen.

Akhir sekali Tuan Yang di-Pertua, ini adalah berkaitan dengan reformasi Parlimen.
Tuan Yang di-Pertua, berkaitan ini saya ada beberapa cadangan yang membina, iaitu;

(i) tambahkan hari persidangan sekurang-kurangnya 130 hari
dalam setahun;

(ii) MQT sesi pertanyaan kepada Menteri diadakan pada setiap
hari bukan selang seli seperti yang dibuat sekarang ini;

(iii) masa persidangan dipanjangkan sehingga 7.30 malam setiap
hari. Ini membolehkan segala urusan dalam Aturan Mesyuarat
dapat dilaksanakan secara sistematik;

(iv) Kamar Khas dijalankan serentak dengan persidangan Dewan
Rakyat iaitu bermula pada waktu pagi dan berakhir pada waktu
petang. Diwajibkan semua soalan-soalan spesifik dan isu-isu
kawasan hanya dibincangkan dan dijawab di Kamar Khas;

(v) penubuhan Jawatankuasa Pilihan Khas perlu disegerakan.
Tugas tanggungjawab kuasa Jawatankuasa Pilihan Khas itu
perlu ditakrifkan dengan teliti supaya tidak berlaku kekeliruan
dalam hal ini;
