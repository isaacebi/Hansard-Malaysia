76 DR.11.11.2021

Selain itu, saya juga menyeru kerajaan memberi peruntukan yang cukup untuk
menggalakkan kajian bersama terhadap kesihatan minyak sawit oleh pakar saintis
Malaysia dan pakar saintis di negara asing. Selain itu, kerajaan haruslah mengambil
pendekatan yang telus atas data tentang keluasan penanaman sawit dan liputan hutan
kita yang sebenar.

Semasa saya memegang jawatan Menteri Industri Utama, saya pernah
mengarahkan kajian yang teliti tentang keluasan penanaman sawit di Malaysia dan dibuka
untuk rujukan awam. Akan tetapi sehingga sekarang, saya masih belum mendengar MPIC
membuat pengumuman tentang data keluasan penanaman sawit dan jumlah keluasan
penanaman sawit yang mendapat pensijilan MSPO dan RSPO oleh kementerian.

Saya juga ingin meminta Yang Berhormat Menteri MPIC membuat pengumuman
di Dewan yang mulia ini. Tuan Yang di-Pertua, saya dan rakan-rakan Ahli Parlimen bukan
Islam di Kuala Lumpur merasa amat kesal dengan garis panduan halangan penjualan
minuman keras di kedai runcit, kedai serbaneka dan kedai ubat Cina oleh DBKL yang
telah berkuat kuasa 1 November tahun ini atas sokongan Yang Berhormat Menteri
Wilayah Persekutuan, Yang Berhormat Arau.

Garis panduan ini amat tidak adil. la menekan peniaga serta membebankan
masyarakat bukan Islam. Larangan ini menyekat hak peniaga untuk berniaga serta
menjual barang-barang yang sah daripada segi undang-undang, di samping
menyusahkan pembeli di kalangan pembeli masyarakat bukan Islam di Kuala Lumpur.
Kami Ahli-ahli Parlimen bukan Islam di Kuala Lumpur menghormati agama Islam. Kami
tahu arak adalah haram untuk umat Islam.

01650

Akan tetapi apa yang haram kepada orang Islam tidak boleh dipaksakan terhadap
orang bukan Islam, terutamanya dalam hal makan dan minum. Hak ini merupakan setiap
hak rakyat yang telah dipersetujui bersama oleh tokoh-tokoh kemerdekaan kita yang telah
menjadi tunjang kepada Perlembagaan Persekutuan.

Malah larangan tambahan DBKL ini akan menjejaskan imej dan impian untuk
menjadikan Kuala Lumpur sebagai bandar raya kelas dunia ataupun world-class city yang
bakal meraikan jutaan dunia daripada pelbagai latar belakang agama, budaya dan cara
hidup.

Kami bersama beberapa persatuan perniagaan minuman keras_ telah
mengadakan beberapa perjumpaan dengan Menteri Wilayah Persekutuan, Yang
Berhormat Arau berkenaan isu ini. Namun, nampaknya beliau tidak mengambil serious
pendirian serta cadangan persatuan-persatuan perniagaan tersebut. Selama ini kedai-
kedai runcit dan serbaneka di bawah di Associated Liquor Merchant Association of
Malaysia (ALMA) sememangnya mematuhi peraturan garis bantuan DBKL berhubung
penjualan minuman keras selama ini iaitu:

(i) minuman keras hanya dijual kepada orang bukan Islam yang
berumur 21 tahun ke atas;

(ii) kedai yang menjual minuman keras tidak berada di lingkungan
jarak 100 meter di hadapan rumah ibadah, sekolah, hospital,
klinik dan juga lingkungan 10 kedai dari kedai yang menjual
minuman keras yang lain;

(iii) tidak menjual minuman keras selepas pukul 9 malam; dan

(iv) hanya menjual minuman keras yang berdaftar dengan Jabatan
Kastam Diraja Malaysia.

Pematuhan garis panduan di atas sebenarnya telah cukup untuk mencegah orang
Islam atau mana-mana remaja daripada membeli minuman arak. Selain itu kedai runcit,
kedai serbaneka dan kedai ubat cina yang menjual minuman beralkohol merupakan
perniagaan kecil yang dimiliki dan diuruskan oleh orang bukan Islam.

Hasil penjualan minuman ini merupakan salah satu sumber pendapatan yang
penting bagi kedai-kedai serbaneka ini. Apa yang tidak masuk akal dalam garis panduan
