18 DR.11.11.2021

issue ataupun masalah buruh di dalam negara kita. Ini menjadi satu isu besar sebab bukan
sahaja dalam industri glove ataupun perladangan tetapi kita nampak akan dimainkan di
dalam industri-industri lain.

Soalan saya Yang Berhormat Menteri, adakah kerajaan mengadakan task force
yang besar bukan sahaja melalui Kementerian Sumber Manusia tetapi dengan MITI dan
juga kementerian-kementerian lain untuk cabar dan buat sesuatu bagi mengatasi masalah
ini untuk perniagaan kita ataupun industri-industri penting kita ini dalam negara ini di mana
dikatakan ada isu forced labour dalam negara kita.

Saya mendapat tahu bahawa kita tidak ada isu forced labour tetapi selindungan
yang digunakan oleh kerajaan ataupun foreign countries ini sangat mengecewakan dalam
negara kita. Ini akan bawa nama buruk kepada kita. Saya minta Yang Berhormat Menteri
untuk jawab. Ada atau tidak kita akan buat sesuatu atau pun tindakan-tindakan akan
diambil atas isu ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Langat. Sila Yang Berhormat Menteri.

Datuk Seri M. Saravanan: Terima kasih Tuan Yang di-Pertua. Walaupun soalan
lari daripada soalan asal tetapi atas kepentingan orang awam saya ingin menjawab soalan
ini. Pertama, saya setuju dengan pandangan Yang Berhormat. Memang isu forced labour
ini telah mencacatkan imej negara di arena antarabangsa di mana produk-produk
pengeluaran Malaysia telah pun diharamkan di negara-negara tertentu seperti USA dan
sebagainya.

Pertama, isu ini memang benar. Ada juga majikan-majikan, bukan semua majikan.
Ada juga majikan-majikan yang mengambil kesempatan untuk menambahkan
keuntungannya. Mereka memaksa pekerja mereka bekerja lebih masa dan gajinya tidak
bayar dan pelbagai isu.

Kementerian Sumber Manusia melalui Akta 446, Tuan Yang di-Pertua Akta 446
adalah suatu akta baharu yang telah berkuat kuasa pada tahun lepas. Maka, dari segi
kekuatan anggota memang kurang tetapi kita sedang mengambil tindakan yang
seterusnya.

Kedua, semasa Ordinan Darurat kita telah menggembleng tenaga dengan
pelbagai agensi seperti MITI, imigresen, CIDB dan sebagainya untuk menambahkan
kekuatan penguatkuasaan. Maka kerajaan akan terus kaji sama ada kita boleh turunkan
kuasa kepada agensi-agensi lain supaya bekerjasama dengan Jabatan Tenaga Kerja
Semenanjung Malaysia untuk menambahkan penguatkuasaan. Ini bagi apa yang sedia
ada.

Bagi peringkat kedua, semua perkara ini berlaku sebelum kita mengamalkan Akta
446. Untuk masa hadapan, untuk mengatasi masalah ini, Kementerian Sumber Manusia
berterima kasih kepada Kementerian Dalam Negeri kerana menentukan kuota pekerja
asing kepada Kementerian Sumber Manusia julung kalinya.

Maka kita meletakkan prasyarat di mana sebelum pekerja asing masuk ke dalam
negara ini, kita minta majikan meyakinkan Kementerian Sumber manusia sama ada
mereka ada tempat tinggal yang selesa mengikut Akta 446. Itu yang pertama. Kedua, dari
segi mengawal gaji dan sebagainya, Kementerian Sumber Manusia sedang melakukan
libat urus dengan pihak-pihak berkepentingan untuk memperkenalkan e-Wages di mana
apabila seseorang pekerja asing atau pekerja tempatan sekiranya tidak dibayar gaji on
time, maka Kementerian Sumber Manusia akan memberi notifikasi untuk mengambil
tindakan terhadap majikan ini.

Saya beri jaminan, Kementerian Sumber Manusia di bawah Jabatan Tenaga Kerja
Semenanjung Malaysia cukup serius untuk menangani masalah ini sebab ini bukan sahaja
melibatkan pekerja asing tetapi lebih kepada imej negara. Saya setuju, imej negara
memang tercalar tetapi kita buat seberapa banyak yang boleh untuk mengatasi masalah
ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Saya bagi ruang ke soalan tambahan ketiga Yang Berhormat Setiu.
