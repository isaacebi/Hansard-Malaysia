48 DR.11.11.2021

Khas serata dunia. Terkini Yang Berhormat Pasir Salak dikhabarkan dilantik sebagai Duta
Besar ke Indonesia. Syabas dan tahniah, mohon pengesahan dan penjelasan Menteri
Luar Negeri.

Selepas Parlimen bersidang semula pada bulan Ogos, barulah pelbagai skandal
baharu yang dapat diketahui oleh Dewan yang mulia ini. Bulan lepas rakyat dikejutkan
dengan projek baik pulih Seri Perdana yang berbelanja lebih RM38.5 juta. Semalam kita
dikejutkan pendedahan Yang Berhormat Teluk Intan bahawa ubahsuai Pejabat Menteri
dan Timbalan Menteri melebihi RM4.5 juta.

Amat mengejutkan juga ialah jawapan Menteri Kewangan bahawa kereta rasmi
Menteri telah ditukar daripada Proton Perdana kepada kereta mewah Vellfire. Menteri
Kewangan menjawab soalan Bayan Baru bahawa kerajaan membelanjakan RM5,759
untuk memajak kereta Vel/fire daripada syarikat konsesi.

Sejak April 2021 hingga September tahun ini, dalam enam bulan sahaja sebanyak
RM1.4 juta telah dibayar kepada syarikat konsesi tersebut. Kementerian Kewangan
berkata lagi perbelanjaan pertukaran kereta Vellfire ini dikatakan berbaloi kerana telah
menjimatkan RM2.80 sebulan untuk sebiji Vellfire. Saya ucapkan tahniah dan syabas
kepada Menteri Kewangan. Kejayaan ini harus diiktiraf sebagai pencapaian terbaik oleh
MOF dalam kad laporan 100 hari nanti.

Umum tahu bahawa kontrak membekal dan mengurus fleet kenderaan kerajaan
Malaysia oleh syarikat SPANCO Sdn. Bhd. yang panjang menjangkaui 25 tahun telah
tamat pada tahun 2020. Pada zaman PH, proses tender terbuka telah dimulakan dan
dilaporkan lapan syarikat yang terlibat dalam proses tender. Kebaikan tender terbuka ini
adalah membolehkan  syarikat-syarikat berlumba-lumba menawarkan harga dan
perkhidmatan yang terbaik.

Isu pokok di sini adalah bagaimana kita memastikan tiada monopoli kontrak
kerajaan, pastikan open tender yang telus dan kompetitif. Syarikat menang tender boleh
memberi penjimatan kepada kerajaan. Syarikat menang tender boleh memberi tawaran
kereta dan perkhidmatan yang terbaik kepada pegawai-pegawai kerajaan yang bekerja
keras dan bersusah payah.

lsu pokok adalah kerajaan boleh memilih antara beberapa syarikat yang
menawarkan the best value for the money kepada kerajaan. Akan tetapi selepas Langkah
Sheraton kita dengar proses tender terbuka tersebut telah dihentikan dan ditukar menjadi
rundingan terus. Pada bulan Januari 2021 di knabarkan kerajaan memulakan beberapa
sesi rundingan dengan beberapa sebuah syarikat dan akhirnya memberi kontrak berbilion
ringgit ini kepada syarikat tersebut secara rundingan terus.

Saya ingin mendapatkan pengesahan daripada Menteri Kewangan adakah
syarikat tersebut yang menang tender itu adalah syarikat SPANCO yang mendapat direct
negotiation tersebut? Dikatakan syarikat tersebut telah mendapat tender perbekalan fleet
kereta rasmi kerajaan selama 15 tahun dengan jumlah RM308 juta setahun atau jumlah
RM4.6 bilion sepanjang 15 tahun.

Saya ingin Menteri Kewangan memberikan butiran lanjut tentang kontrak ini.
Berapakah jumlah kereta yang terlibat? Apakah jenis kereta yang dipajak untuk Menteri,
Timbalan Menteri, pelbagai lantikan politik dan pegawai kerajaan pelbagai peringkat? Kita
mohon penjelasan secara terperinci.

Syarikat lain yang memasuki tender RFP terdahulu antaranya syarikat-syarikat
GLC dan syarikat bumiputera gergasi yang terkenal, ada kilang kereta dengan track record
yang cemerlang dan menawarkan harga yang lebih rendah dan menarik. Akan tetapi
malangnya semuanya gagal dalam proses tender tersebut.

Salah satu syarikat dikhabarkan Syarikat Naza Corporation telah menawarkan
terma dan syarat serupa dengan SPANCO tetapi pada kadar penjimatan 17 peratus iaitu
RM44 juta penjimatan setahun atau RM664 juta penjimatan untuk 15 tahun, satu
penjimatan yang besar.

Naza tawarkan kos kontrak RM3.9 bilion SPANCO tawarkan RM4.6 bilion, mana
lebih murah tetapi SPANCO dikhabarkan dapat kontrak dan Naza kalah. Saya tidak
