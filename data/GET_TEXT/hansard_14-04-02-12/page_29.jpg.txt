DR.11.11.2021 21

Dato’ Sri Reezal Merican bin Naina Merican: Ya saya setuju ideally itulah kita
hendak supaya jaminan dan perlindungan kepada pihak pembeli. Akan tetapi, kita perlu
lihat secara keseluruhan ekosistem dengan rangkaian ekonomi dan juga kesediaan
ekosistem yang sepertimana saya sebut. Ini kerana, kalau untuk- sebenarnya daripada
segi build then sell ini ia ada dua. Pertama, Sistem 0-100, makanya dibina semua terus,
siap baru jual.

Ini sebenarnya bukan benda asing kalau pada zaman 70-an di Petaling Jaya di
Bukit Damansara kebanyakan pembinaan rumah berlaku secara model BTS ini. Akan
tetapi, pada waktu sekarang antara yang mengekang mereka adalah pertama daripada
segi soal sumber kewangan. Syarikat-syarikat pemaju dan perumahan yang perlu
mengeluarkan dana untuk mendapat bridging financing ini merupakan syarikat-syarikat
yang tidak mempunyai keupayaan yang kuat.

Keduanya, jumlahnya tentu sekali besar dan paling-paling utama kajian yang
sedang saya lakukan merupakan soal peningkatan kos harga rumah. Ini kerana, apabila
mana pemaju terpaksa ambil bridging financing semua segala interest will be passed back
kepada consumer. Demikian juga bila mana kita mengecilkan jumlah penyertaan
penyedia-penyedia perumahan ataupun pemaju-pemaju perumahan ia akan
menyebabkan disruption daripada segi supply. Apabila supply perumahan berada dalam
jumlah yang berkurangan ia juga menyumbang kepada kenaikan.

Oleh sebab itu, saya sebut tadi ia akan dilakukan. Saya sedang kaji dan kita akan
laksanakan tetapi secara berperingkat. Akan tetapi, sementara menanti perkara tersebut
berlaku saya ambil langkah yang hibrid untuk buat pindaan agar selepas ini kalau hendak
beli rumah bukan 10 peratus dia 40 persen tidak ada lagi progresif.

Sekurang-kurangnya we come to the middle ground Yang Berhormat agar orang
kata the risk is evenly shared antara pemaju dan juga antara pembeli. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
kedua.

Tuan Steven Choong Shiau Yoon [Tebrau]: Tebrau.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua saya mendengar dengan teliti jawapan daripada Yang Berhormat Menteri tadi dan
tahniah atas usaha-usaha yang dibuat oleh kementerian bagi membantu pembeli-pembeli
rumah ini. Saya juga mendengar permasalahan yang disebut oleh Selayang tadi.

Masalah yang ada sekarang ini isu rumah terbengkalai ini semakin berleluasa. Di
antara yang menarik perhatian kita dalam isu perumahan terbengkalai ini mengenai hak
pembeli untuk bertindak selepas pembinaan rumah tersebut terbengkalai.

Jadi, saya ingin mendapat penjelasan kementerian sejauh aspek literasi hartanah
ini diberikan penekanan kepada semua pembeli hartanah khususnya bagi pembeli
pertama kali supaya mereka bukan sahaja didedahkan dengan proses serta prosedur
pembelian rumah yang betul malah juga diberikan penekanan terhadap hak serta tindakan
yang boleh diambil setelah berlaku isu terbengkalai ini. Terima kasih.

[Tuan Yang di-Pertua mempengerusikan Mesyuarat]

Tuan Yang di-Pertua: Silakan Yang Berhormat Menteri.

Dato’ Sri Reezal Merican bin Naina Merican: Terima kasih sebenarnya daripada
segi soal projek terbengkalai tadi saya hendak sambung lagi jawapan daripada apa yang
ditanya oleh Yang Berhormat Selayang. Jumlah ada sekarang sekitar 78 dan menelan
ataupun mengambil- mencakupi hampir 17 ribu unit rumah.

Daripada jumlah tersebut, ya benar faktor kewangan adalah yang paling tinggi.
Akan tetapi, kebanyakan ini semua berlaku sebelum tahun 2015. Selepas tahun 2015
kementerian telah menetapkan salah satu daripada peraturan daripada segi Housing
