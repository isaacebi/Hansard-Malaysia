DR.11.11.2021 83

Tuan Yang di-Pertua: Wassalamualaikum.

Dato’ Abdullah Sani bin Abdul Hamid [Kapar]: Terima kasih memberikan ruang
pada saya untuk menyertai perbahasan Bajet 2022. Saya ingin menyinggung beberapa
perkara yang telah dan yang telah pun dirungkaikan dalam Bajet 2022 ini.

Pertamanya saya menyentuh tentang TVET. Rekod yang ditujukan, unjuran
daripada apa yang telah pun dilaporkan, sebanyak 18 peratus pada tahun 2022
dianggarkan kemasukan pelajar-pelajar dan tenaga penganjur TVET ataupun reskilling
dan upskilling iaitu berjumlah 15 peratus. Dalam enam bulan pertama tahun 2022,
dianggarkan 87 peratus dan diiktiraf pensijilan mereka 95 peratus.

Persoalan yang timbul ialah apakah langkah kerajaan untuk memastikan
pembuangan kerja dalam tempoh COVID-19 ini yang menjurus kepada hampir 1 juta.
Jadi, apakah langkah kerajaan untuk memastikan mereka ini dalam kerangka- adakah
mereka layak untuk menyertai TVET ini dan membolehkan mereka itu mendapat ilmu
baharu dalam kehidupan ataupun dalam arena kemahiran yang baharu.

Ini juga perlu diberikan penjelasan kerana mereka yang terlibat dalam
pembuangan kerja Tuan Yang di-Pertua amat-amat sulit untuk mereka, ke arah mana
mereka hendak tuju. Jadi, inilah antara fenomena yang begitu luar biasa tekanannya yang
dihadapi oleh rakyat ataupun mereka yang terlibat secara langsung atas pembuangan
kerja ketika COVID-19 ini.

Kedua, saya ingin menyinggung tentang gaji minimum Tuan Yang di-Pertua.
Sasaran kepada RMKe-12 jelas mempamerkan dalam pembentangan oleh Yang Amat
Berhormat Perdana Menteri sasaran RM10,000 pendapatan isi rumah sebulan dan gaji
minimumnya kalau kita lihat daripada gaji Akta Gaji Minimum 2012, adalah sekitar
RM1,200. Jadi, kewajaran manakah yang hendak kita angkat untuk mensasarkan
RM10,000 ini? Saya melihat daripada rekod yang kita ada, unjuran yang kita telah pun
diberikan iaitu garis kemiskinan dalam paras RM2,208. Saya percaya banyak penjawat
awam Tuan Yang di-Pertua dalam kedudukan kelompok garis kemiskinan.

01720

Saya belum sentuh lagi swasta tetapi ini menunjukkan bahawa kita belum sampai
tahap menyasarkan RM10,000 dalam tahun 2024. Belum lagi kita dapat sebab kita tidak
tahu hala tuju, bagaimana kita hendak mendapatkan RM10,000 ini. Kita tengok daripada
penggajian yang diberikan kategori SRP, SPM, diploma, degree, master dan juga PhD itu,
ia tidak sempurna dalam ketetapan landainya. Jadi, saya tidak yakin untuk mendapatkan
gaji isi rumah RM10,000 sebulan itu mencapai sasaran.

Namun, saya juga ingin memohon supaya kerajaan cadangkan atau bangkitkan
keyakinan bahawa bagaimanakah kita hendak menyasarkan RM10,000 ini. Ini amat
penting kerana gaji minimum pun sudah kita jauh ketinggalan belakang dan juga penjawat
awam pun dalam garis kemiskinan. Ini harus direnung secara konsisten oleh pihak
kerajaan terutama sekali Yang Berhormat Menteri Kewangan. Pengangguran yang telah
diberi maklum pada waktu ini hampir 1 juta yang terlibat secara langsung. Apakah langkah
kerajaan? Yang lepas kerajaan kata hendak siapkan 500,000 ruang pekerjaan kepada
mereka yang terlibat secara langsung dalam COVID-19 ini.

Namun, saya hendak tahu berapa banyak kah pengisian itu dapat dilaksanakan?
Daripada sasaran 500,000 itu berapa yang telah kita capai? Kita jangan bersuka ria
dengan pembentangan tetapi kita tidak ada sasaran kerangka ke arah mana dasar hendak
kita bawa untuk meraikan dan menyasarkan, menepati kehendak sasaran 500,000 pada
2021. Sekarang ini kita bangkitkan dengan unjuran yang baharu iaitu kita kata kita hendak
capai 600,000 tetapi langkah itu ke mana?

Menteri Sumber Manusia harus bangkit dan harus melaporkan pada Dewan yang
mulia ini apakah langkah beliau untuk mencapai sasaran 600,000, sekurang-kurangnya
mengurangkan percentage pengangguran yang begitu kritikal setelah azab kita terima
dalam ujian COVID-19 ini. Dua tahun ini mengundang parah yang keterlaluan deritanya
pada rakyat.
