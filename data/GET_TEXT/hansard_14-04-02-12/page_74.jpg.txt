66 DR.11.11.2021

=1600

Mohon sekolah-sekolah ini, saya rasa satu ataupun dua buah sekolah di kawasan
Baram yang amat memerlukan pembinaan sekolah ini ialah SK Long Bemang, dan juga
SK Long Tungan oleh sebab kedua-dua sek ini bukan sahaja daif malahan dia sering kali
dilanda oleh banjir semasa musim hujan oleh. Mohon sekolah-sekolah ini dinaiktarafkan,
ataupun dibina baharu.

Yang Berhormat Menteri Komunikasi dan Multimedia mengatakan bahawa
Internet ini sudah menjadi hak asasi kita. Saya setuju sangat sebab kita memerlukan
connectivity ini. Kita memerlukan jaringan-jaringan Internet ini, bukan sahaja di bandar,
lebih-lebih lagi kita di kawasan pedalaman. Bukan sahaja untuk kita berhubung dengan
anak cucu kita di bandar tetapi jaringan Internet ini ataupun telefon ini penting untuk kita,
untuk sekolah-sekolah ataupun Klinik-klinik di kawasan pedalaman ini. Mohon ini
dipercepatkan.

Saya terima laporan mengatakan bahawa Internet akan dibuat tetapi kalau kita
tunggu satu, dua bulan atau tiga, empat bulan mungkin kita boleh sabar tetapi apabila kita
perlukan Internet ini, apabila kita tunggu dua, tiga bulan pun kita sudah merajuk apatah
lagi kalau kita tunggu dalam masa satu tahun. Kita faham, kita faham memang untuk pergi
ke kawasan saya memang susah tetapi inilah- mohon pihak kerajaan menggunakan kuasa
yang ada, kemampuan yang ada, political will yang ada, supaya perkara-perkara yang
saya sebut ini dapat disediakan ataupun dibekalkan di kawasan-kawasan pedalaman
supaya semangat Keluarga Malaysia ini dapat dicapai untuk kemakmuran negara kita.

Sudah pasti ini memerlukan peruntukan kewangan yang banyak dan saya
percaya dengan semangat Keluarga Malaysia, berdasarkan kepada keadaan yang ada di
Sarawak. Bukan kita hendak banding tetapi hakikat yang mengatakan bahawa Sarawak
dan Sabah ini tergolong dalam negeri-negeri yang kurang maju, yang mundur dan apatah
lagi Sarawak dan Sabah dikatakan- dan inilah pegangan rakyat di Sarawak yang
mengatakan konon-konon kita ini menyumbang banyak hasil kepada Kerajaan Pusat.
Akan tetapi mungkin mereka merasakan bahawa kita ditinggalkan.

Mohon ini dalam semangat Keluarga Malaysia diperbetulkan untuk memastikan
supaya negara kita ini terus bersatu-padu, aman dan makmur. Saya mohon untuk
menyokong Bajet 2022. Terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih. Saya menjemput
Yang Berhormat Tangga Batu.

Sebelum itu Bentara, minta Yang Berhormat Menteri atau Yang Berhormat
Timbalan Menteri, ada? Kosong sahaja, mungkin di luar. Silakan.

4.04 ptg.

Puan Rusnah binti Aluai [Tangga Batu]: Bismillahi Rahmani Rahim. Terima
kasih Tuan Yang di-Pertua.

Jumlah Belanjawan 2022 ini adalah sejumlah RM332.1 bilion. Jadi saya ingin
menyoal, daripada manakah pendapatan itu diperoleh sedangkan jumlah cukai yang
dipungut sudah tentu berkurangan kerana banyak perniagaan yang merosot malahan
lingkup.

Tema belanjawan kali ini, “Keluarga Malaysia, Makmur Sejahtera.” Jadi kita dalam
sebuah keluarga yang dibina atas asas kasih sayang, kepercayaan, perlindungan,
keamanan, ekonomi dan sebagainya. Pemimpin keluarga perlu tahu keutamaan dan bijak
menggunakan kuasa budi bicara dan tidak bias, dengan izin, untuk memastikan keluarga
itu serba mencukupi. Seluruh negara telah berdepan dengan pandemik COVID-19. Masih
segar di ingatan betapa peritnya kehidupan kita pada waktu itu dan juga berterusan
sekarang. Hospital dipenuhi dengan pesakit COVID-19 yang bercampur-campur dengan
pesakit lain.

Ini menunjukkan kita tidak sedia untuk menghadapi kecemasan di luar jangka.
Kita masih lagi bersikap sudah terhantuk baharu tengadah walhal perkhidmatan awam
