36 DR.11.11.2021

01220

Pada tahun 2021, tahun ini saja, kerajaan telah pun menggunakan Wang
Kumpulan Wang Amanah Negara (KWAN) RM5 bilion untuk membeli vaksin. Saya faham
bahawa hasil negara semakin menguncup tetapi kenapa kerajaan tidak menampakkan
bahawa mereka mengamalkan fiskal disiplin yang berhemah? Kalau RM2.80 itu boleh
dibuat sebulan saja itu, saya tidak fahamlah Tuan Yang di-Pertua, untuk Toyota Vellfire
itu. Hasil kita perlu diperluaskan.

Jadi, progresif and taxation perlu diangkat dan ini memerlukan bipartisan support
antara semua pihak. Cukai sebenarnya sepatut digunakan untuk keperluan orang-orang
miskin supaya jurang miskin kaya boleh dikurangkan dengan cara yang lebih berkesan
dan mesti mengelakkan rasuah dan ketirisan.

Untuk memastikan ini kita perlukan check and balance dan political will, semak
imbang dan azam politik, Tuan Yang di-Pertua. Tuan Yang di-Pertua, kalau hasil tidak
cukup setiap tahun, kita perlu tingkatkan pemantauan OPEX terutama kontrak-kontrak.
Kontrak-kontrak bekalan dan perkhidmatan dalam belanjawan menguruskan yang telah
berjumlah RM30.37 bilion. Pada masa kini kerja-kerja memantau perolehan bekalan dan
perkhidmatan negara dilaksanakan oleh PAC, dan juga Jabatan Audit Negara. Sekarang
ditubuhkan pula Jawatankuasa Pilihan Khas (PSC).

Oleh itu dengan adanya PSC baru ini kita mengharapkan ia dapat meningkatkan
usaha-usaha memantau setiap kementerian dalam perkara perbelanjaan dengan lebih
terperinci supaya ketirisan dan rasuah ini dapat dibanteras kerana Tuan Yang di-Pertua,
tiap-tiap tahun laporan yang dikeluarkan oleh Jabatan Audit Negara menunjukkan
ketirisan kerana yang baru-baru ini, terkini, laporan terkini Ketua Audit Negara
mendedahkan ketirisan di mana RM620 juta telah hilang. Ini boleh buat tebatan banjir.
Tuan Yang di-Pertua, kalau ada tebatan banjir yang boleh kita biayai, banyak rakyat kita
boleh diselamatkan.

Jadi kita sepatutnya memperkuat lagi Jabatan Audit Negara ini dengan
memberikan mereka dana yang mencukupi untuk melaksanakan operasi pemantauan
mereka. Akan tetapi, pada tahun ini, mengapakah kerajaan memotong hampir RM4 juta
dana dari Jabatan Audit Negara? Ini menghantar mesej yang salah.

Tuan Yang di-Pertua, bukan sahaja pendapatan negara menguncup tetapi hutang
pula akan meningkat kepada RM‘1 trilion pada tahun depan. Kos faedah hutang negara
dikira sebagai OPEX , jadi anggarkan sebanyak RM43 bilion setahun. Jadi kita pun perlu
memastikan apa-apa wang yang kita ada itu tidak diselewengkan.

Kita mempunyai wang yang sedikit, jadi kita kena pastikan setiap sen digunakan
untuk negara dan memastikan ia tidak masuk ke dalam poket perasuah dan mereka yang
menyalah gunakan kuasa. Jangan lupa juga kita mengenai hutang 1MDB itu. RM32.2
billion yang jumlah bunganya, interestnya saja mencecah RM71.1 bilion membuatkan dia
menjadikan RM39.3 bilion.

Tuan Yang di-Pertua, tahun lalu peruntukan untuk DVEC 2019 RM51.4 bilion.
Tahun 2020, RM69 bilion. Tahun ini RM77 bilion. Jadi kita mahulah, ya kalau dengan
DVEC yang begitu tinggi, kita mahu kerajaan dipertanggungjawabkan kerana kita hendak
setiap sen itu ada yang dipertanggungjawabkan. Accountability is very important, Tuan
Yang di-Pertua.

Saya hendak masuk ke bajet Kementerian Kesihatan Malaysia (KKM). Bajet KKM
2022 jika diteliti bajet itu tidaklah seindah seperti yang dibentangkan. Dalam ucapan bajet
Yang Berhormat Menteri Kewangan pada perenggan 35 dan 36, Yang Berhormat Menteri
memberi bayangan bahawa jumlah wang RM4 bilion telah diberikan untuk membiayai
program vaksinasi dan meningkatkan kapasiti fasiliti perkhidmatan kesihatan awam,
public health di bawah perbelanjaan Kementerian Kesihatan Malaysia.

Daripada segi perbelanjaan, RM4 bilion merupakan perbelanjaan book OPEX.
Saya minta penjelasan daripada Yang Berhormat Menteri, di manakah RM4 bilion di
dalam dokumen belanjawan Kementerian Kesihatan Malaysia? Kalau RM4 bilion ini
berada dalam perbelanjaan OPEX, maknanya Tuan Yang di-Pertua, dikatakan
