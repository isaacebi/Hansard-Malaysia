30 DR.11.11.2021

9. Datuk Zakaria bin Mohd. Edris @ Tubau [Libaran] minta Menteri Perpaduan
Negara menyatakan, bagaimana kementerian memperkasakan perpaduan dan integrasi
nasional demi menjayakan Rancangan Malaysia yang direncanakan.

Menteri Perpaduan Negara [Datuk Halimah binti Mohamed Sadique]: Tuan
Yang di-Pertua, saya ucapkan terima kasih kepada Yang Berhormat dari Kawasan
Libaran.

Tuan Yang di-Pertua, Rancangan Malaysia Kedua Belas, atau RMKe-12
menyasarkan lima bidang keutamaan negara untuk tahun 2021 hingga 2025 seperti mana
yang kita ketahui dan di mana bidang keutamaan ‘E’ Yang Berhormat, memperkukuhkan
perpaduan untuk negara makmur merupakan salah satu daripada fokus negara dalam
tempoh lima tahun mendatang ini.

Selaras dengan itu Tuan Yang di-Pertua, sasaran yang telah pun ditetapkan oleh
pihak Kementerian Perpaduan Negara telah pun menghasilkan dua buah dokumen utama
sebagai asas kepada hala tuju perpaduan negara iaitu yang pertama ialah Dasar
Perpaduan Negara. Tiga objektif utama iaitu:

(i) memperkukuhkan perpaduan dan integrasi nasional berteraskan
kepada Perlembagaan Persekutuan dan Rukun Negara;

(ii) membentuk identiti nasional dengan semangat jati diri, patriotik,
prihatin, toleransi, saling menghormati dan tanggungjawab; dan

(iii) melahirkan rakyat Malaysia yang menghargai dan mengamalkan
perpaduan dengan tiga- teras utama iaitu teras pertama,
patriotisme dan demokrasi; teras kedua, identiti nasional; dan
teras ketiga, ekosistem perpaduan.

Kedua Tuan Yang di-Pertua, rangka tindakan ataupun Blueprint Perpaduan
Negara bagi tahun 2021 hingga 2030 dan terdapat tiga objektif di bawah rangka tindakan
perpaduan negara iaitu:

(i) memahami konsep perpaduan dalam konteks Malaysia;

(ii) mewujudkan visi dan juga aspirasi perpaduan yang jelas untuk
dicapai dalam tempoh 10 tahun yang akan datang; dan

(iii) menggariskan anjakan-anjakan strategik dan juga_ inisiatif
bersasar yang komprehensif bagi merealisasikan aspirasi
perpaduan yang dihasratkan

Tuan Yang di-Pertua, terakhir menetapkan tiga aspirasi di bawah Rangka
Tindakan Perpaduan Negara, tiga aspirasi, 12 strategi dan 41 anjakan strategi bagi kita
mencapai objektif Dasar Perpaduan Negara.

Tuan Yang di-Pertua, saya ingin memaklumkan Yang Berhormat Kawasan
Libaran, bagi memastikan perancangan strategi dan pelaksanaan agenda perpaduan
nasional yang bersepadu dan menyeluruh ini maka pihak kementerian telah dan sedang
dalam usaha untuk membangunkan beberapa pelan tindakan sebagaimana yang berikut
iaitu yang pertama Pelan Tindakan Perpaduan Negara tahun 2021 hingga 2030 yang
insya-Allah akan dilancarkan pada tahun ini oleh Yang Amat Berhormat Perdana Menteri.

#1200

Di bawah Pelan Tindakan Perpaduan Negara ini yang kita letakkan ia sebagai
pelan induk (master plan) yang menggariskan program-program di bawah agenda
perpaduan melibatkan pelbagai agensi kerajaan dengan tiga matlamat utama,
menyediakan kerangka rujukan bagi pelaksanaan program berteraskan kepada
pengukuhan perpaduan di kalangan rakyat berbilang etnik.

Kedua, menjadikan pelan tindakan sebagai ukuran kepada kejayaan Dasar
Perpaduan Negara dan yang ketiga ialah memperkasa cita-cita Rukun Negara sebagai
pasak kepada Pelan Tindakan Perpaduan Negara dan yang ketiga Tuan Yang di-Pertua
sedikit sahaja lagi.
