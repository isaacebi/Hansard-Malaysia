DR.11.11.2021 49

pertikaikan hak Menteri, Timbalan Menteri, pegawai kerajaan mendapat kereta rasmi
kerajaan. Ini memang diperlukan demi melaksanakan tugas rasmi mereka. Hendak pilih
Vellfire boleh, no problem, tiada masalah, itu keputusan Kabinet.

Apa yang kita pertikaikan adalah direct negotiation, jika benar, akan merugikan
kerajaan. Adakah apa-apa udang di sebalik batu dalam kontrak ini? Siapa yang untung
daripada kontrak berbilion ringgit ini? Jika kes ini benar, yang mendedahkan kes
pemborosan, kemewahan, rasuah dan penyelewengan.

Apakah heboh sangat kerajaan memberi bantuan RM300 kepada nelayan,
RM150 kepada orang muda, RM700 one-off kepada pegawai kerajaan. Kononnya berjiwa
rakyat tetapi sebenarnya adalah kempen meraih undi. Hakikatnya kerajaan campuran BN,
PN dan PAS ini memberikan bantuan kereta mewah kepada diri sendiri hampir RM6,000
sebulan dengan pemandu dan unlimited petrol dan tol percuma.

Kontrak kerajaan panjang berpuluh tahun mengikat kerajaan-kerajaan akan
datang, generasi kerajaan akan terpaksa tanggung kontrak yang /opsided ini. Mereka
kata, “Janganlah salahkan kerajaan sekarang, ini kerja kerajaan terdahulu.” Yang
Berhormat Bera merupakan Menteri Kanan. Beliau membuat keputusan kepada kertas
Kabinet yang sama, jangan tolak tanggungjawab.

Dahulu Yang Berhormat Pekan pun, ‘pum pang, pum pang’ di Facebook setiap
hari, sekarang sunyi seribu bahasa. Kontrak-kontrak rasmi ini jika benar, membantu
membuktikan Kerajaan BN, PN dan PAS ini langsung tidak insaf dan bertaubat daripada
skandal raksasa 1MDB. Semua ini adalah bebanan kontrak yang perlu dibayar. Inilah
sebab mengapa perbelanjaan perbekalan dan tanggungan hutang kerajaan Malaysia
tidak dapat diturunkan.

Anak cucu kita kena membayar hutang sampailah hari kiamat. Dalam pengurusan
kewangan baliklah ke pangkal jalan. Dengarlah teguran orang-orang tua kita, berjimat
cermatlah jangan membazir, hidup dalam kesederhanaan dan jangan hidup mewah.

Secara ikhlas, saya harap inisemuanya bukan benar ya. Saya bersedia memohon
maaf jika semua ini adalah palsu dan tidak benar. Hanyalah Menteri Kewangan boleh
menjawab semua persoalan atau kemusykilan saya di atas. Saya tunggu jawapan Menteri
Kewangan.

Timbalan Yang di-Pertua [Dato’ Mohd Rashid Hasnon]: Minta Rumuskan Yang
Berhormat. Baik.

Tuan Sim Tze Tzin [Bayan Baru]: Akhir kata saya ingin membaca serangkap
pantun.

Indahnya pemandangan dunia,
Dari timur ke selatan,
Sikap berjimat amalan mulia,
Sikap rasuah sahabat syaitan.

Sekian terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru. Seterusnya, saya menjemput Yang Berhormat Batu Gajah.

2.49 ptg.

Tuan Sivakumar Varatharaju Naidu [Batu Gajah]: Terima kasih Tuan Yang di-
Pertua. Batu Gajah diberi ruang untuk membahaskan Rang Undang-undang Perbekalan
2022.

01450

Oleh sebab kesuntukan masa, saya juga tidak membenarkan sebarang
pencelahan. Tuan Yang di-Pertua, pertama sekali saya ingin menyentuh mengenai
MITRA. Sejak tahun 2014, saya tidak pernah alpa untuk membangkitkan isu berkenaan
