6 DR.11.11.2021

Timbalan Yang di-Pertua [Dato’ Mohd Rashid Hasnon]: Baik, saya izinkan.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua,
Harimau Malaya sememangnya diancam kepupusan kerana data menunjukkan populasi
berada pada tahap yang sangat membimbangkan. Berdasarkan kepada survei harimau,
pertama- the first national tiger survey yang telah dilaksanakan mulai tahun 2016 hingga
2020, itu zaman saya yang memulakan ini, Yang Berhormat.

Anggaran populasi Harimau Malaya terkini adalah kurang daripada, saya ulangi,
kurang daripada 200 ekor. Pada bilangan ini, Malaysia dijangka akan kehilangan spesies
Harimau Malaya dalam tempoh lima hingga 10 tahun sekiranya tindakan drastik-
extraordinary action tidak diambil dengan segera.

Menyedari akan hal ini, Jemaah Menteri pada 16 Jun 2021 telah bersetuju dengan
sembilan tindakan strategik konservasi Harimau Malaya bagi tempoh 10 tahun bermula
dengan tahun 2021 hingga tahun 2023 melalui tiga pendekatan berikut:

(i) mengukuhkan usaha untuk menghentikan penurunan populasi
Harimau Malaya melalui rondaan, penguatkuasaan dan
pengawalan boots on the ground, serta pemeliharaan dan
pemuliharaan habitat semula jadi Harimau Malaya;

(ii) meningkatkan tadbir urus baik dan keberkesanan dalam
melaksanakan konservasi Harimau Malaya melalui penubuhan
Pasukan Petugas Kebangsaan Bagi Konservasi Harimau
Malaya- National Tiger Conversation Task Force. Unit
Konservasi Harimau Malaya di bawah Jabatan Perhilitan, Biro
Jenayah Hidupan Liar di bawah Polis Diraja Malaysia dan
pengukuhan Makmal Forensik Hidupan Liar Kebangsaan
sebagai the center of excellence bagi konservasi ex-situ Harimau
Malaya;

(iii) memperkasakan inisiatif bagi memastikan kelangsungan hidup
Harimau Malaya melalui penyediaan instrumen kewangan
inovatif dan skim akreditasi habitat Harimau Malaya;

Menjadi harapan agar tindakan-tindakan strategik ini dapat memberi keberhasilan
yang signifikan dalam memastikan kelangsungan hidup Harimau Malaya.

Tuan Yang di-Pertua, makluman berhubung dengan sembilan tindakan strategik ini begitu
panjang sekali. Saya berjanji akan memberi jawapan ini secara bertulis kepada Yang
Berhormat. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Kemaman, soalan tambahan pertama.

Tuan Che Alias bin Hamid [Kemaman]: Terima kasih Yang Berhormat Menteri
atas jawapan yang diberi. Menyedari tentang pentingnya menjaga kepentingan Harimau
Malaya ini bagi memastikan ia tidak pupus, ia juga menimbulkan konflik di antara manusia
dengan haiwan tersebut.

Jadi soalan saya, bagaimanakah untuk menangani masalah konflik antara
manusia dan harimau ini? Apa yang rakyat perlu lakukan apabila berlakunya situasi
harimau, sama ada masuk ke kampung ataupun ke kawasan penempatan awam kerana
kita perlu melindungi nyawa manusia dan dalam masa yang sama, kita perlu memelihara
hidupan liar yang kian pupus itu. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya yang bermasalah ialah manusia, Yang Berhormat yang membuat
masalah ini berlaku kerananya habitat harimau ini ialah hutan rimba belantara tetapi kita
dah lesen untuk tebang, tebas hutan dan sebagainya. Jadi, makanya pengecilan hutan
rimba ini telah mendatangkan- makanya harimau ini akan keluar daripada habitatnya,
