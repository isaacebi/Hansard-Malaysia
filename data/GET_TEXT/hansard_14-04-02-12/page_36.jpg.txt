28 DR.11.11.2021

Datuk Seri Panglima Abdul Azeez bin Abdul Rahim [Baling]: Ini bukan
ceramah.

Tuan Sivarasa Rasiah [Sungai Buloh]: Berapa lama kita kena dengar ini?

Dato’ Dr. Haji Noor Azmi bin Ghazali: ...Penerangan dan motivasi kepada rakyat
supaya tampil untuk mengambil booster atau dos penggalak ini yang kita akan bagi
kebanyakannya melalui pengamal-pengamal perubatan swasta. Terima kasih Tuan Yang
di-Pertua.

Tuan Sivarasa Rasiah [Sungai Buloh]: Tuan Yang di-Pertua, Sungai Buloh...

Datuk Seri Panglima Abdul Azeez bin Abdul Rahim [Baling]: Berkenaan
Ivermectin Tuan Yang di-Pertua.

Tuan Yang di-Pertua: Yang Berhormat Baling, soalan tambahan.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Kalau kita tengok balik soalan dia, soalan itu terlalu jauh lari. Tolong
nyatakan, apa perkembangan dalam kajian Ivermectin dalam rawatan COVID-19 yang
dijalankan di Malaysia? Itu sahaja Yang Berhormat Timbalan Menteri. You are a medical
doctor, you are so great. Tidak payah pergi- yang lain-lain itu bagi secara bertulis sahaja.
Saya hendak bertanya berkenaan dengan Ivermectin...

Tuan Oscar Ling Chai Yew [Sibu]: Ini soalan penting, kita rakyat Malaysia...

Tuan Yang di-Pertua: Tolong duduklah. Duduk! Apakah ini? Yang Berhormat
Baling, ringkas. Ini bukan waktu berbahas.

Datuk Seri Panglima Abdul Azeez bin Abdul Rahim [Baling]: Saya melihat
banyak schools of thought Yang Berhormat Timbalan Menteri. Ada juga doktor-doktor
kata, boleh ambil, ada yang kata, tidak boleh. Jadi, kementerian sudah buat kajian seperti
Yang Berhormat menyebutkan tadi, 3 November dan sebagainya.

Soalan saya Yang Berhormat, sebagai seorang doktor dan saya hendak tanya,
adakah ambil Ivermectin ini satu perkara yang bahaya untuk sesiapa sahaja makan
Ivermectin dalam konteks COVID-19? Kononnya makan Ivermectin ini, kita tidak akan
terjebak, tidak akan mudah kena ataupun apabila kena COVID-19, hari pertama makan
dua biji dan sebiji, sebiji, sebiji untuk lima hari.

Maaf Tuan Yang di-Pertua, ada kes- dalam sebuah rumah ada enam orang,
seorang itu ayah dia makan Ivermectin, anak-anak dia semua tidak makan. Apabila kena
close contact dan positif COVID-19 ini, ayah tidak kena, anak-anak semua kena...

Tuan Yang di-Pertua: Soalannya, soalannya.

Datuk Seri Panglima Abdul Azeez bin Abdul Rahim [Baling]: Apakah
pandangan Yang Berhormat Timbalan Menteri? Terima kasih.

Dato’ Dr. Haji Noor Azmi bin Ghazali: Terima kasih Yang Berhormat, terima
kasih Tuan Yang di-Pertua.

Tuan Yang di-Pertua: Pendek sahaja Yang Berhormat.

Dato’ Dr. Haji Noor Azmi bin Ghazali: Ya. Saya bagi pendek sahaja. Kita
memberikan kebenaran untuk menggunakan ubat ini berdasarkan fakta dan sains. Kajian-
kajian tempatan kita sudah buat satu I-TECH dan kita akan buat satu kajian lagi yang
dipanggil, dengan izin, Randomized, Double-Blind, Placebo-Controlled Clinical Trial of
Ivermectin for Post Exposure Prophylaxis for Covid-19 Infection Among Close Contacts.
Dalam erti kata lain |-CPEP yang kita jangka kita akan buat secepat mungkin apabila
mendapat kelulusan daripada NPRA dan juga... [Suara kurang jelas] laitu pada bulan
Disember ini.

Ini kajian berkenaan dengan prophylaxis bermakna kita bagi kepada orang yang
close contact dan kita hendak tengok, adakah dia dapat mencegah daripada kena
penyakit. Ini kajian yang akan dibuat. Kajian-kajian lain telah banyak dibuat.
