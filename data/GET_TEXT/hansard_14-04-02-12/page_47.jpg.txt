DR.11.11.2021 39

dengan cepat. Seumpamanya kita lihat, tiap-tiap kerajaan negeri ada perbadanan kemajuan
ekonomi. la tidak melibatkan kepada birokrasi, ia melepaskan kepada satu sektor badan
ekonomi yang bergerak bebas untuk membangunkan ekonomi negeri tersebut. Inilah konsep
yang saya pohon kerajaan mengambil maklum. Pohonlah ambil maklum. 64 tahun kami masih
ketinggalan jauh. Tidak ramai pun, 200 ribu orang. Kenapa kerajaan masih mengheret kaki.

Saya memohon, apakah keputusan daripada kerajaan berkaitan dengan cadangan
penubuhan perbadanan Orang Asli ini? Saya berharap dengan semangat yang dilaung-
laungkan Keluarga Malaysia konon, ia akan dilaksanakan bagi menjamin pembangunan
ekonomi masyarakat Orang Asli Malaysia yang efektif dan mampan secara menyeluruh.

Kedua, saya ingin bangkitkan isu pendidikan masyarakat Orang Asli. Berdasarkan
kajian dilakukan oleh SUHAKAM, mereka mendapati masyarakat Orang Asli di negara ini
menghadapi masalah mendapat pendidikan yang berkualiti.

Di sesetengah tempat ada di kalangan anak Orang Asli tidak bersekolah langsung.
Malah ada jua di antara mereka yang tidak menamatkan persekolahan. Terdapat pelbagai
faktor dan sebab yang menyumbang kepada masalah ini. Antaranya merupakan penempatan
mereka yang jauh di pedalaman, tiada kemudahan bersekolah, kemiskinan tegar, sikap ibu
bapa terhadap pendidikan anak-anak dan ketidakprihatinan agensi berkaitan dalam menangani
isu-isu pendidikan anak-anak Orang Asli yang tidak bersekolah langsung.

Tuan Yang di-Pertua, saya ingin mencadangkan beberapa inisiatif atau jalan
penyelesaian bagi pihak kerajaan supaya masalah keciciran pendidikan anak-anak Orang Asli
dapat diselesaikan. Daripada segi masalah pengangkutan. Dicadangkan supaya JAKOA
mewujudkan unit pengangkutan yang tersendiri knusus untuk membawa anak-anak Orang Asli
ini untuk ke sekolah.

Seterusnya kerajaan harus menyediakan dan menaik taraf jalan-jalan perhubungan
yang memudahkan pengangkutan di kawasan terpencil. Daripada segi bantuan peralatan
kelengkapan persekolahan pula, KPM dengan kerjasama JAKOA disarankan agar menilai
semula sistem pemantauan pengurusan bantuan daripada aspek kualiti dan kuantiti bahan
serta piawaian bahan-bahan di daerah-daerah pedalaman.

Seterusnya untuk bantuan kewangan, JAKOA dan Kumpulan Wang Amanah Pelajar
Miskin, Jabatan Pelajaran Negeri sewajarnya mengambil langkah bagi memastikan tidak
berlaku pencairan maklumat kepada pegawai pelajaran daerah, pengetua, guru besar dan guru-
guru khasnya di sekolah yang ada murid Orang Asli dan juga sekolah pedalaman. Bantuan
Badan Kanak-kanak Orang Asli juga harus sampai pada waktu kepada mereka yang berhak
tanpa berlaku kelewatan.

Saya akan terus kepada kesimpulan memandangkan masa begitu singkat dan
mencemburui saya. Tidak guna jika berbilion-bilion diperuntukkan jika delivery system untuk
melaksanakan tidak efisien. Rakyat wajib menerima kemajuan output yang dicaknakan
mengikut bajet-bajet yang telah dirancang.

Di sini saya ingin menegur sistem delivery iaitu penjawat-penjawat awam. Dengan izin,
you are the person yang akan memastikan perkara-perkara ini sampai kepada rakyat. Dengan
sedemikian, saya cadang dan sarankan penjawat-penjawat awam untuk memastikan segala
dasar yang telah ditetapkan, dengan izin, political master anda iaitu Menteri-menteri dan
Timbalan-timbalan Menteri dilaksanakan sebagaimana yang dirancang.

Jangan ada Little Napoleon yang ada perkara-perkara tersendiri, mengatur kontraktor-
kontraktor, mengatur jawatan-jawatan. You don’t do that, dengan izin. Please, you are the
delivery system. Tidak guna berjuta-juta di-spent tetapi tidak sampai kepada matlamatnya. Ini
saya lihat berlaku di bawah. Seumpamanya, saya ada melawat di kawasan saya sendiri, Pos
Hendrop, dengan izin juga, izinkan saya berbahasa Orang Asli sedikit. Seorang Orang Asli
menghampiri saya. Yang Berhormat... [Bercakap dalam bahasa Orang Asli]

Ini bermaksud, “Yang Berhormat, saya hendak bercerita sedikit.”. Orang Asli ini
bercakap sedemikianlah. “Macam mana jalan orang kampung hendak elok, atas tar terus tanah,
mana batu gravel-nya?” Perkara-perkara sedemikian. Dahulu Orang Asli tidak peduli, janji ada
jalan tetapi kalau jalan kita belanja berjuta-juta tetapi substandard yang hanya bertahan enam
bulan, selepas itu hancur tidak guna.
