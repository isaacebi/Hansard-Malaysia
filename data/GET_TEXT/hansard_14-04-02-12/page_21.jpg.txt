DR.11.11.2021 13

Timbalan Yang di-Pertua [Dato' Mohd Rashid Hasnon]: Baik, terima kasih.
Soalan tambahan yang kedua, saya jemput Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Bagi memastikan harga barang dapat dikawal serta tidak membebankan rakyat,
maka sesi libat urus bersama pihak kepentingan harus dipertingkatkan lagi. Soalan saya
mungkin agak lain sedikit daripada soalan asal iaitu apakah langkah yang telah diambil
oleh pihak kementerian untuk mengekang kenaikan harga barangan mentah seperti susu,
marjerin, tepung dan telur serta lain-lain bahan termasuklah isu yang timbul pada hari ini
ialah berkaitan dengan bahan binaan seperti simen dan sebagainya yang sangat tinggi
dan membebankan rakyat. Terima kasih Tuan Yang di-Pertua.

Dato Sri Alexander Nanta Linggi: Sebenarnya ini di luar daripada ayam tetapi
dengan harga barangan keperluan juga saya cuba hendak buat penjelasan. Memang
Yang Berhormat, KPDNHEP sentiasa membuat libat urus berkenaan dengan agensi-
agensi dan mana-mana pihak yang ada berkaitan dengan produk-produk atau bahan-
bahan yang telah disebut tadi. Misalnya di industri pembinaan yang menggunakan besi,
simen dan sebagainya. Kita banyak buat libat urus sebab adanya tanggungjawab ini
bukan terletak kepada KPDNHEP sahaja.

Kalau besi ini kita seharusnya melibat urus dengan CIDB, kementerian KKR dan
sebagainya dan juga yang lain. Cuma yang ada dalam KPDNHEP ini, tepung, gula dan
sebagainya, kita sentiasa membuat pemantauan dan sentiasa mencari jalan bagaimana
hendak membuat yang terbaik kepada kawalan kenaikan harga ini. Di mana yang ada
boleh kita kawal, memang kita kawal tetapi faktor-faktor yang luar daripada kemampuan
kita kawal, kita terpaksalah menerimanya.

Cuma saya jamin, semalam pun kita buat dua libat urus dengan agensi dan
kementerian yang lain. Petang kelmarin kita buat rundingan libat urus bersama industry
players dan juga bersama Kementerian Pertanian dan Industri Makanan untuk kita
menangani masalah kenaikan harga ayam tadi. Terima kasih.

Dato’ Haji Che Abdullah bin Mat Nawi [Tumpat]: Minta soalan satu, Tumpat.
Datuk Dr. Hasan bin Bahrom [Tampin]: Boleh soalan tambahan?

Dato’ Haji Che Abdullah bin Mat Nawi [Tumpat]: Yang berkaitan dengan ayam,
harga ayam.

Datuk Dr. Hasan bin Bahrom [Tampin]: Ya berkaitan dengan ayam. Tampin,
Tampin.

Dato’ Haji Che Abdullah bin Mat Nawi [Tumpat]: Tumpat.

Timbalan Yang di-Pertua [Dato' Mohd Rashid Hasnon]: Ya saya hendak bagi
peluang yang sebelah sini pula, kepada Yang Berhormat Pasir Gudang, sila. Kalau boleh
sama dengan soalan asal.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Saya menghormati jawapan Yang Berhormat Menteri tentang harga ayam ini
tetapi bersetujukah Yang Berhormat Menteri jika saya katakan pihak kerajaan telah gagal
untuk menangani harga ayam ini sebab dah beberapa minggu.

Saya timbulkan soalan yang sama beberapa minggu yang lalu dan menerima baik
jawapan Yang Berhormat Menteri, faham itu. Akan tetapi dah sampai Yang Berhormat
Tangga Batu pun soal hari ini, nampaknya harga tidak dapat dipulihkan pada yang mampu
dibeli oleh rakyat. Terima kasih Yang Berhormat Menteri.

Seorang Ahli: Betul, betul.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri.

Dato Sri Alexander Nanta Linggi: Yang Berhormat, kita mungkin tidak sampai
lagi kepada tahap yang sangat memuaskan tetapi kita buat usaha. Tadi saya jelaskan, ia
mungkin terbaik dengan kita membantu pengusaha, penternak, lebih-lebih lagi penternak
