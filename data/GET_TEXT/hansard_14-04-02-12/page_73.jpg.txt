DR.11.11.2021 65

kedua saya ingat, berkenaan dengan RMKe-12. Di samping juga bajet yang pertama
untuk kerajaan Keluarga Malaysia.

Tuan Yang di-Pertua, izinkan saya untuk mengatakan di sini bahawa saya hendak
memulakan bahas ini dengan menyenaraikan dan juga untuk memohon kepada
kementerian-kementerian yang berkenaan supaya projek-projek ataupun program-
program yang saya akan senaraikan ini. knhususnya di kawasan Baram ini dapat
dipertimbangkan dan diluluskan dalam Bajet 2022 ini.

Saya mengatakan begini oleh kerana sering kali dan seperti juga yang disebut-
sebutkan oleh rakan-rakan Ahli-ahli Yang Berhormat yang lain yang mengatakan bahawa
kawasan pedalaman memerlukan peruntukan yang besar untuk menyamatarafkan tahap
pembangunan di seluruh pelosok negara kita ini.

Tuan Yang di-Pertua, yang pertama yang saya hendak sebutkan ialah berkenaan
dengan Jalan Pekan Lapok ke Long Ayat. Saya mohon projek ini, mungkin dah beberapa
tahun dah dan setiap bajet pun mungkin akan dipohon tapi masih lagi belum diluluskan.
Saya dimaklumkan oleh Yang Berhormat Menteri dua tiga minggu yang lepas yang
mengatakan bahawa projek ini akan menjadi kenyataan dalam rolling plan kedua. Saya
mohon, inilah rolling plan yang kedua ini, Bajet 2022 inilah yang akan menjadi rolling plan
yang kedua. Saya mohon ini diluluskan.

Yang kedua ialah berkenaan dengan jalan-jalan balak ke kawasan Baram seluas
22,000 square kilometer dan jalan-jalan di situ memang kebanyakannya jalan balak dan
jalan balak ini perlu diperbaiki sebab kalau kita kata, kita tunggu sehingga syarikat-syarikat
pembalakan ini berhenti bekerja di situ, saya rasa ini mungkin akan habislah Rancangan
Malaysia Kedua Belas ini, belum lagi ada jalan-jalan ini.

Saya minta jalan dari Lapok ke Bario, Jalan dari Long Lama ke Long Bedian dan
Long Lellang dimasukkan ke dalam Rancangan Malaysia Kedua Belas supaya titik
permulaan untuk projek-projek jalan ini dibuat semasa dalam Bajet 2022 ini.

Seterusnya saya juga ingin mohon supaya Klinik Kesihatan Long Lama yang
sudah lebih satu tahun menghadapi masalah tanah runtuh, sehingga klinik ini sekarang
beroperasi dari dewan masyarakat dan kelengkapan-kelengkapan di situ memang kurang
sempurna. Saya minta Hospital Long Lama ini digantikan dengan klinik kesihatan ini
sebab kita tahu Daerah Telang Usan yang mempunyai pusat pentadbiran di Pekan Long
Lama ini sudah menjadi daerah sejak lima tahun yang lepas dan minta Long Lama
diberikan hospital ini sebab ini kawasan yang luas, ini kawasan di mana connectivity
adalah paling susah.

Seterusnya, saya juga minta supaya Klinik Long San ini dah diluluskan dua tiga
tahun yang lepas tetapi sampai hari ini saya ingat dilulus, lulus, lulus tapi belum lagi
dilaksanakan. Minta ini dipercepatkan juga, Tuan Yang di-Pertua. Klinik-klinik desa yang
lain, Beluru, Long Mu, Long Banga, semua klinik di kawasan saya, di kawasan Baram ini
pun memang jauh tetapi keadaan klinik ini sangat menyedihkan. Semasa COVID-19, klinik
inilah yang jadi PPV tetapi keadaan dekat di situ, kelengkapan yang ada di klinik ini adalah
yang perlu diperbaiki.

Saya juga ambil kesempatan ini Tuan Yang di-Pertua untuk mohon supaya balai
polis ataupun IPD. Apa alang-alang dah dia balai polis, dia terus IPD lah sebab di Long
Lama dan di Pekan Beluru, sebab kedua-dua tempat yang saya sebut ini merupakan pusat
pentadbiran daerah di kawasan-kawasan ini. Minta kalau tidak buat IPD, balai polis yang
ada ini pun perlu diperbaiki. Minta, di Mulu pun sama. Di Bario pun sama. Kita mohon ini
dinaiktarafkan, bukan sahaja daripada segi bangunan, bahkan dengan anggota-anggota
dan pekerja di situ juga.

Umum tahu Tuan Yang di-Pertua, sekolah daif. Hampir saya rasa semua wakil
rakyat dari kawasan pedalaman Sarawak, dari Sarawak menyebutkan berkenaan dengan
sekolah-sekolah daif ini. Memang satu kenyataan, satu hakikat yang diiktiraf ataupun yang
diterima oleh Dewan ini yang mengatakan bahawa sekolah-sekolah ini perlu dinaik taraf
ataupun dibina semula.
