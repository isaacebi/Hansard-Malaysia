70 DR.11.11.2021

penjimatan tenaga yang boleh dicapai oleh Malaysia dengan EE dalam tempoh tahun
2016 ke tahun 2030 adalah RM46 bilion. Ini menunjukkan bahawa terdapat potensi dan
pasaran yang besar dalam industri EE.

Walaupun begitu, kajian ini menunjukkan bahawa_ halangan_ pertama
pembangunan EE di Malaysia adalah ketiadaan kerangka undang-undang. Sebelum ini
kita telah berusaha untuk mempercepatkan pembentangan Akta Kecekapan dan
Konservasi Tenaga atau Energy Efficiency and Conservation Act (EECA) dan
menyasarkan untuk membentangkan rang undang-undang ini pada akhir tahun 2020.
Malangnya langkah Sheraton berlaku. Oleh itu, perkara ketiga dalam wish list saya ialah
supaya EECA boleh dibentangkan di Parlimen pada tahun 2022.

Tuan Yang di-Pertua, dalam isu kecekapan tenaga, saya juga berharap kerajaan
boleh memperbanyakkan projek Energy Performance Contract (EPC) di bangunan-
bangunan kerajaan. Untuk makluman Dewan yang mulia ini, terdapat kira-kira 10,000
buah bangunan awam yang dimiliki oleh kerajaan dan perbelanjaan bil elektrik setiap bulan
adalah tinggi.

01620

Melalui mekanisme EPC, syarikat swasta melakukan dan membiayai projek
retrofit di bangunan-bangunan kerajaan dan seterusnya berkongsi penjimatan bil elektrik
dengan kerajaan sehingga tempoh kontrak tamat. Sekiranya kerajaan boleh merangka
projek EPC dengan saiz projek yang baik, dengan terma kontrak EPC yang bersesuaian,
projek-projek EPC di bangunan kerajaan adalah bankable, dengan izin, dan boleh
mendapat pembiayaan swasta.

Dengan ini, kerajaan dapat menurunkan pelepasan karbon, menjimatkan bil
elektrik dan memacu aktiviti ekonomi di sektor EE tanpa melibatkan peruntukan kerajaan.
Templat EPC telah pun siap dan diluluskan oleh Kabinet pada April 2019 dan ia boleh
digunakan jika kerajaan ada keinginan untuk melaksanakan projek EPC secara besar-
besaran.

Selain itu, mekanisme pajakan solar, solar leasing, yang telah dipergiatkan di
bawah Pakatan Harapan juga boleh digunakan di bangunan-bangunan kerajaan dengan
pemasangan solar atas bumbung, rooftop solar oleh syarikat swasta dengan konsep
perkongsian penjimatan bil elektrik seperti EPC.

Sesungguhnya, kalau kita hanya menggunakan 10 peratus bangunan awam
untuk projek EPC dan projek pajakan solar, ia berpotensi untuk membawa pelaburan
swasta RM6 bilion dan juga banyak lagi peluang pekerjaan hijau. Dengan itu, perkara
keempat wish list saya ialah supaya kerajaan boleh mengenal pasti seribu buah bangunan
awam untuk melaksanakan projek EPC dan pajakan solar dalam tempoh tiga tahun
bermula tahun 2022.

Tuan Yang di-Pertua, pertumbuhan industri hijau adalah satu bidang yang boleh
diusahakan untuk merangsang ekonomi pasca COVID-19. Tambahan lagi, kerajaan telah
meletakkan sasaran Malaysia Neutral Karbon 2050 tetapi adalah sangat mengecewakan
apabila kita tengok insentif kKewangan tambahan dalam Belanjawan 2022 adalah sangat
terhad. Instrumen polisi yang sedia ada di mana pemain industri telah biasa dengan
proses permohonan seperti Green Technology Financing Scheme (GTFS), Green
Investment Tax Allowance (GITA) dan Green Investment Tax Exemption (GITE) tidak
diperluaskan dan dipertingkatkan. Semua setakat business as usual.

Saya berharap bahawa kerajaan tidak menjadi kerajaan pengumuman satu ayat,
do not be a one-liner government tetapi menyusuli sasaran yang diumumkan dengan
insentif kewangan yang konkrit untuk memangkinkan pertumbuhan industri tenaga hijau.
Dengan itu, perkara kelima wish list saya adalah supaya kerajaan meningkatkan jumlah
pinjaman di bawah GTFS sekurang-kurangnya dua kali ganda dan memperluaskan GITA
dan GITE.

Tuan Yang di-Pertua, dasar seterusnya yang saya ingin bincang ialah berkenaan
dengan kenderaan elektrik (EV). Untuk meningkatkan kadar pemilikan EV di Malaysia,
kerajaan telah bercadang untuk memberi pengecualian duti dan cukai tetapi insentif
