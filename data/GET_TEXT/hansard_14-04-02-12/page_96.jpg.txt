88 DR.11.11.2021

Contohnya, belanjawan untuk naik taraf khidmat 5G di negara kita besar, tetapi
semalam ada laporan berita yang mengatakan tiada syarikat telekomunikasi yang mahu
yang berhasrat yang sanggup menggunakan khidmat 5G negara kita di atas dasar
ketelusan dan harga yang mahal. Saya cadang agar masalah isu ini dimaklumkan oleh
pengurusan tertinggi Digital Nasional Berhad kepada semua Ahli Parlimen melalui satu
taklimat khusus yang akan diadakan secepat mungkin.

Akhirnya, memandangkan Malaysia telah dilanda wabak penyakit COVID-19
pada tahun 2020 dan tahun ini, sudah semestinya kebanyakan program yang dirancang
oleh semua kementerian bagi tahun tersebut iaitu tahun lalu dan tahun ini sudah
ditangguhkan. Justeru, di manakah baki belanja yang tinggal dan adakah baki tersebut
diguna pakai atau brought forward di belanjawan ini? Jumlah yang diperuntukkan setiap
tahun bukanlah jumlah yang sedikit, ratusan juta ringgit jumlahnya.

Dalam pada itu pada 28 Oktober 2021, Ketua Audit Negara Datuk Nik Azman Nik
Abdul Majid telah mengumumkan bahawa sebanyak RM620 juta dan RM70 ribu telah
hilang atau dibazirkan kerana ketidakpatuhan kementerian dan Jabatan Persekutuan
dengan pengurusan kewangan.

Pepatah yang bermaksud meniti dari bibir ke bibir apabila orang awam meminta
buat program atau projek adalah tahun ini tiada peruntukan, bukan tiada tetapi hasil
dibazirkan dan di songlap oleh kroni-kroni dan pihak yang tidak bertanggungjawab. Oleh
itu, saya minta semua kementerian menjelaskan bagi balance peruntukan yang tinggal
bagi tahun 2020 dan tahun ini. Sekiranya tiada balance, di manakah belanjanya? Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kepong. Sekarang saya jemput Yang Berhormat Sungai Buloh.

5.43 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua
kerana memberikan saya sedikit masa untuk berbahas bajet untuk tahun 2022. Ingin saya
mula dengan berkata bahawa saya kecewa apabila melihat seperti yang disebut juga oleh
Yang Berhormat Kepong tadi macam mana bajet ini dibuat dengan menggunakan cermin
mata kaum dan inilah jelas apabila kita meneliti perincian dan peruntukan-peruntukan
yang spesifik yang saya akan sebut sebentar lagi.

Sepatutnya belanjawan kita diasaskan kepada keperluan dan keperluan ini bukan
satu kaum. Keperluan ini adalah untuk semua kaum. Jadi Tuan Yang di-Pertua, saya rujuk
khususnya kepada perenggan 81 dalam ucapan Yang Berhormat Menteri Kewangan di
mana peruntukan untuk yang dikatakan ‘pembangunan bumiputera’.

Itulah istilah yang dipakai, ialah RM11.4 bilion, RM1,400 juta dan pecahan ia ialah
lebih kurang RM6.6 bilion adalah untuk tujuan pinjaman pendidikan, naik taraf program
sijil ke diploma dalam institusi pendidikan dan juga untuk melahirkan profesional daripada
kaum bumiputera. RM4.8 bilion adalah untuk Program Peningkatan Kapasiti dan
Pembiayaan Perniagaan.

Saya tidak ada masalah tentang tujuan-tujuan ini untuk kaum Bumiputera. Kaum
Bumiputera termasuk Bumiputera Sabah Sarawak masih merupakan golongan terbesar
kalau kita melihat golongan miskin atau dalam golongan B50 dalam negara kita. Akan
tetapi, kekecewaan saya ialah berkaitan apabila melihat peruntukan-peruntukan begitu
kecil apabila disebut peruntukan untuk kaum lain.

Saya bagi contoh, untuk kononnya kaum Cina RM200 juta diperuntukkan untuk
Kampung Baru Cina dan untuk membantu perusahaan kecil sederhana, itu sahaja,
berbanding dengan berbilion-bilion tadi. RM145 juta untuk memperkasakan sosioekonomi
kaum India melalui dua buah agensi MITRA dan TEKUN.

MITRA itu juga sudah menjadi kontroversi besar sebab nampaknya dalam dua
tiga tahun sebelum ini banyak penyelewengan yang dituduh dan pengaruh politik sudah
campur tangan. Jadi, peratusan yang diberi kepada bumiputera yang bukan bumiputera
