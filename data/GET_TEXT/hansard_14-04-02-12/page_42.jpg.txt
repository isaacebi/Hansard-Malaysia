34 DR.11.11.2021

tentang mimpi Raja Mesir berkait dengan kesuburan hasil pertanian tetapi berlaku
kemarau sehingga menyebabkan Mesir mengalami krisis bekalan makanan dan sekuriti
makanan negara.

01210

Oleh itu, daripada tadbir mimpi yang dialami oleh Raja Mesir pada ketika itu, Nabi
Yusuf a.s. telah menyebutkan apa yang disebut daripada tadbir itu ialah kesuburan hasil
pertanian itu akan hilang selepas daripada tujuh tahun yang diikuti dengan tujuh tahun
yang sulit akibat kemarau. Maka mesti ada sekuriti makanan dalam tempoh sulit dan
susah.

Di antaranya setelah itu, Nabi Yusuf telah meminta kepada Raja Mesir, [Membaca
potongan ayat al-Quran] Ayat 55, Surah Yusuf yang bermaksud, “Dan berkatalah Nabi
Yusuf kepada Raja Mesir, jadikan saya menteri yang menjaga urusan kewangan negara.
Sesungguhnya saya amat mengerti untuk menjaga urusan tersebut dan amat
mengetahur’.

Apa yang berlaku ialah selepas itu dengan sebab pengurusan yang dilaksanakan,
hasilnya ketika berlaku kemarau di masa itu, maka Mesir dapat bertahan dalam bekalan
makanan dan sekuriti makanan negara. Oleh itu Tuan Yang di-Pertua, perkara yang
penting yang ingin saya bangkitkan ialah berkait dengan agensi sekuriti bekalan makanan.
Bagi mengatasi masalah kekurangan bekalan makanan negara, setiap negara perlu
mempunyai sekuriti makanan.

Sekuriti makanan bermakna semua orang pada setiap masa boleh memperoleh
makanan yang mencukupi untuk meneruskan hidup yang sihat dan aktif. Bagi menjamin
sekuriti makanan sesebuah negara, kerajaan perlu memainkan peranan penting dalam
menjamin bekalan makanan mencukupi.

Pada waktu ini, negara kita masih lagi ketiadaan agensi khusus yang
bertanggungjawab untuk jaminan bekalan makanan ketika beberapa negara lain telah
menubuhkan agensi sama bagi menangani isu itu termasuk Singapura yang mempunyai
Agensi Makanan Singapura (SFA) sejak 1 April 2019. Di Indonesia, Badan Ketahanan
Pangan telah dibentuk di bawah Kementerian Pertanian Indonesia.

Cadangan penubuhan agensi ini sebagai satu badan berkanun yang
bertanggungjawab terhadap akses jaminan bekalan dan simpanan makanan dalam
negara. Agensi ini boleh membina kerjasama dengan pemain-pemain industri pertanian
bagi mempelbagaikan sumber makanan import dan tempatan serta memastikan
kelangsungan rantaian bekalan keselamatan makanan yang bermula dari ladang atau
bendang sawah. Saya juga ingin mencadangkan agensi ini:

(i) melakukan jaringan kerjasama dengan industri perniagaan
berasakan makanan untuk memanfaatkan teknologi bagi
meningkatkan produktiviti;

(ii) menjalankan penyelidikan berterusan untuk membangunkan
inovasi produk berasaskan makanan- yang _ boleh
dikomersialkan;

(iii) memangkinkan transformasi industri untuk memastikan
keselamatan makanan dapat terjaga; dan

(iv) mempertingkatkan usaha untuk mengurangkan import makanan
dari luar makanan dan memaksimumkan kebergantungan
kepada hasil makanan tempatan.

Kita mahu memastikan dengan adanya inisiatif seperti ini, negara kita tidak
mempunyai sebarang masalah bekalan makanan jika berlakunya musibah yang berskala
besar datang melanda di peringkat global seperti jangkitan COVID-19 yang pernah
menyaksikan negara jiran menghentikan pengeksportan beras dari negara mereka ke
negara kita kerana kekhuatiran kekurangan komoditi itu di negara mereka sendiri. Malah
dengan penambahan pantas bilangan penduduk di negara kita, perlunya ada satu agensi
