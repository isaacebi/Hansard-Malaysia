DR.11.11.2021 93

ke luar negara untuk belajar dan kemudian telah berkahwin dengan orang bukan Islam.
Mereka kata susah untuk balik ke Malaysia kerana tidak selesa oleh kerana kalau ada
perkahwinan di antara orang bukan Islam dengan Islam.

Saya berharap matlamat sasaran kita dahulu tahun 2020, negara maju. Satu
daripadanya ialah kita menjadi satu masyarakat yang liberal yang boleh menerima semua
orang secara terbuka. Kalau mereka memilih, memang setiap orang itu mempunyai hak
untuk memilih pasangan hidup, kebanyakannya akan memilih seagama. Akan tetapi bagi
mereka yang memilih untuk berkahwin dengan bukan seagama, marilah kita juga
menerima mereka.

01810

Perkara ketiga ialah political disenchantment atau isu politik perkauman dan
agama ataupun perkara-perkara yang menyebabkan rakyat tidak mempunyai harapan
kepada Malaysia dan mereka keluar ke negara lain. Satu contoh yang terkini ialah isu
Timah. Kita boleh bincangkan isu tentang masalah arak tetapi janganlah kita ini bertindak
secara mengarut. Kita bincang nama arak itu. Kita bincang orang keliru dengan nama. Ini
mengarut bagi orang-orang Malaysia pintar-pintar di luar negara. Kita mesti bincang
masalah arak ini secara substantive. Bukan yang mengarut cara ini.

Jadi, saya harap dengan sebuah masyarakat yang kerajaan boleh menerima dan
mengatasi masalah-masalah yang dinyatakan oleh mereka yang di perantauan ini. Saya
rasa satu hari nanti mereka akan pulang ke Malaysia dan menolong membangunkan
Malaysia dan akan menjana kekayaan dan peluang pekerjaan yang mempunyai gaji yang
tinggi yang juga merupakan sebab-sebab rakyat Malaysia keluar ke Malaysia. Jadi kalau
mereka balik ini, kita akan menjadi lebih maju dan lebih rakyat Malaysia akan tidak
merantau lagi.

Timbalan Yang di-Pertua [Dato' Mohd Rashid Hasnon]: All right.

Dato’ Ngeh Koo Ham [Beruas]: Oleh yang demikian, itulah perkara-perkara
yang saya harap kerajaan dapat atasi isu-isu yang telah saya bangkitkan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beruas. Sekarang saya jemput pembahas kedua terakhir Yang Berhormat
Merbok.

6.12 ptg.

Puan Nor Azrina binti Surip [Merbok]: Terima kasih Tuan Yang di-Pertua.
Pertama sekali saya ucapkan tahniah atas pembentangan bajet oleh Menteri Kewangan
dan seluruh pasukan termasuklah yang berada di belakang tabir yang menjadi tulang
belakang untuk menghasilkan Belanjawan 2022. Saya mulakan dengan serangkap
pantun;

Tahniah bukan sebarang tahniah,
Belanjawa dibentang penuh sorakan,
MoU ditangani bukanlah seperti surat nikah,
Kerajaan salah langkah kami tetap akan lawan.

Tuan Yang di-Pertua, saya sekali lagi ingin kongsikan kata-kata penyair terkenal
WS Rendra yang dideklamasikan pada 22 April 1984 yang berbunyi, “Kesedaran adalah
matahari, kesabaran adalah bumi, keberanian menjadi cakerawala, perjuangan adalah
pelaksanaan kata-kata’. Bait-bait puisi ini sebenarnya menunjukkan betapa perjuangan
sebenar bagi merealisasikan apa terkandung dalam belanjawan hari ini bukanlah sekadar
omongan kosong atau retorik yang dihiasi dengan bicara yang indah. Tuan Yang di-
Pertua, Belanjawan 2022 kali ini saya lihat sedikit baik, ada sedikit baik kerana berlakunya
sumbang saran serta libat urus yang merentasi sempadan geografi termasuklah doktrin
politik.

Apatah lagi apabila dibacakan oleh Menteri Kewangan dengan intonasi yang
membuatkan sesiapa saja mendengarnya ‘lembik tengkuk’. Hakikatnya sememangnya
