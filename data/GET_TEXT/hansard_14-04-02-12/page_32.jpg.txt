24 DR.11.11.2021

iv) pembangunan akar umbi;

v) penstrukturan sistem lebih sistematik;

vi) penekanan terhadap sains sukan dan perubatan sukan;
vii) pencarian bakat di setiap peringkat;

viii) hala tuju pemain yang jelas; dan

ix) penglibatan dan pendidikan ibu bapa.

Inisiatif dan komitmen yang diberikan oleh pihak kerajaan ini adalah sejajar
dengan pelan jangka panjang FAM ataupun F:30 untuk berada di kelompok lima buah
negara terbaik di Benua Asia daripada segi tadbir urus dan kelayakan secara automatik
ke Piala Dunia pada tahun 2030 dapat direalisasikan.

Terima kasih, Yang Berhormat.
Tuan Yang di-Pertua: Terima kasih. Soalan tambahan.

Dato’ Syed Abu Hussin bin Hafiz Syed Abdul Fasal [Bukit Gantang]: Untuk
pengetahuan Yang Berhormat Menteri, saya menyokong program ini kerana bagus.
Daripada aktiviti sukan bola sepak ini, kita boleh tingkatkan kepada industri dengan
penglibatan lebih ramai. Masih ramai lagi bakat-bakat yang belum tercungkil yang berada
di luar-luar bandar khususnya bagi kawasan-kawasan Parlimen yang tidak ada
kemudahan. Jadi, saya telah membuat permohonan kepada Menteri untuk menyediakan
permohonan kemudahan padang bola sepak di Parlimen Bukit Gantang. Terima kasih.

Tuan Yang di-Pertua: Terima kasih Yang Berhormat.

Dato’ Seri Ahmad Faizal bin Azumu: Terima kasih Tuan Yang di-Pertua. Untuk
makluman Yang Berhormat, di negeri Perak yang berdekatan dengan Parlimen Bukit
Gantang, terdapat sebuah pusat Akademi Tunas Larut Matang di Sekolah Rendah
Kebangsaan King Edward VII (2) dan sebuah lagi pusat latihan daerah di Sekolah
Menengah King Edward VII. Kedua-dua pusat latihan ini amat berdekatan dengan Bukit
Gantang dengan kelengkapan kemudahan-kemudahan asas termasuk perkhidmatan
jurulatih.

Kementerian dalam cadangan untuk menambah bilangan Akademi Tunas yang
sedia ada sebanyak 52 kepada 63 dan ini termasuklah di dalam kawasan Bukit Gantang
juga.

Untuk makluman juga, sehingga kini, pusat latihan daerah di Taiping mempunyai
seramai 120 orang pelatih dan enam orang jurulatih yang sedang menjalani latihan di
Akademi Tunas dan 100 orang pelatih dengan kendalian empat orang jurulatih.

Terima kasih, Yang Berhormat.

Tuan Shaharizukirnain bin Abd Kadir [SetiuJ: Okey, terima kasih Yang
Berhormat Menteri dan terima kasih Tuan Yang di-Pertua. Kita baharu sahaja mendapat
berita gembira iaitu berkait dengan kejayaan pasukan bawah 23 tahun memasuki
pusingan akhir Piala Asia- Bawah 23 Tahun pada tahun hadapan. Jadi, sebahagian besar
daripada pemain yang membarisi skuad bawah 23 tahun ini ialah dari Terengganu
Football Club (TFC) dan Selangor Football Club, atau Selangor FC.

Jadi, persoalan saya, adakah kerajaan atau kementerian bercadang untuk
melaksanakan satu program pemilihan pemain di peringkat akar umbi sebagaimana yang
pernah dilaksanakan pada tahun 2006 iaitu dengan penubuhan pasukan skuad MyTeam,
di mana pemain-pemain yang terpilih melalui jelajah seluruh negara, 13 buah negeri yang
dijelajah, dan telah mensyaratkan tiga syarat iaitu pemain yang menjadikan bola sepak
sebagai kerja utama.

01140

Kedua, berumur 17 tahun ke atas sudah boleh berlari 100 meter dalam masa 12
saat dan satu pertandingan friendly telah dibuat pada 29 Mei 2006 iaitu pasukan My Team
ini dengan pasukan bawah 20 tahun negara. Sekian, terima kasih.
