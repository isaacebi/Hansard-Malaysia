DR.11.11.2021 25

Dato’ Seri Ahmad Faizal bin Azumu: Terima kasih Yang Berhormat Tuan Yang
di-Pertua, terima kasih Yang Berhormat Setiu.

Kita semua berbangga dengan pencapaian Skuad Bawah 22 Tahun Kebangsaan
di bawah kendalian Brad Maloney dan telah menyertai kejohanan Kelayakan Piala Asia
Bawah 23 pada tahun 2022 dan telah berjaya di saringan Kelayakan Peringkat Kumpulan
dengan keputusan yang begitu membanggakan dan kita layak ke Uzbekistan yang kita
akan bertanding pada pertengahan tahun hadapan.

Saya bersetuju juga dengan pandangan Yang Berhormat Setiu tentang perlunya
kita menambah baik program-program yang sedia ada dan dengan itu KBS sedang
mengusahakan program-program seperti Talent ID (identification & development) dalam
proses pengenalpastian bakat juga melibatkan penyertaan kelab-kelab ataupun akademi
swasta seperti My Team.

Namun, ianya kerjasama rapat kita lakukan bersama dengan kelab-kelab dan juga
Persatuan Bola Sepak Malaysia ini akan diteruskan dan saya percaya ia nya akan dapat
membuahkan hasil kerana sekarang ini telah pun kita nampak satu peningkatan yang
begitu mendadak dan insya-Allah ia nya akan sentiasa diperkemaskan lagi. Terima kasih.

Tuan Yang di-Pertua: Terima kasih, saya jemput Yang Berhormat Tuan Oscar
Ling Chai Yew.

8. Tuan Oscar Ling Chai Yew [Sibu] minta Menteri Kesihatan menyatakan apakah
perkembangan dalam kajian Ivermectin dalam rawatan COVID-19 yang dijalankan di
Malaysia.

Timbalan Menteri Kesihatan | [Dato’ Dr. Haji Noor Azmi bin Ghazali]:
Bismillahi Rahmani Rahim. [Berucap dalam bahasa Arab] Terima kasih Tuan Yang di-
Pertua, terima kasih Yang Berhormat.

Pada 3 November 2021, Institut Penyelidikan Klinikal (ICR) daripada National
Institutes of Health (NIH) telah mengumumkan hasil dapatan kajian Ivermectin iaitu |-
TECH ke atas 500 pesakit COVID-19 yang dimasukkan ke hospital dengan kategori dua
dan tiga.

Kajian klinikal open-label randomised trial tersebut dengan izin menilai
keberkesanan rawatan lima hari Ivermectin berserta penjagaan standard yang
dinamakan Kumpulan IVM berbanding dengan hanya penjagaan standard ataupun
Kumpulan Standard of Care (SOC) dengan izin, yang mendasarkan garis panduan KKM
untuk pesakit COVID-19 di 20 buah hospital kerajaan dan Pusat Kuarantin dan Rawatan
COVID-19 MAEPS 2.0.

Sesi libat urus bersama media diadakan pada 9 November dan hasil dapatannya
adalah seperti berikut:

Pertamanya, kadar kemerosotan penyakit COVID-19 kepada tahap teruk adalah
sama di dalam kumpulan Ivermectin jika dibanding dengan kumpulan standard of care.

Kedua, manakala bagi purata tempoh kemerosotan penyakit COVID-19 daripada
kategori dua dan tiga kepada kategori yang lebih teruk iaitu kategori empat dan lima
menunjukkan tiada perbezaan dan signifikan daripada segi statistik berkaitan dua
kumpulan ini.

Ketiga, tiada perbezaan ketara didapati daripada segi kemasukan ke ICU,
penggunaan alat bantuan pernafasan mekanikal, pemulihan simptom, parameter untuk
ujian darah dan resolusi imbasan x-ray reda.

Keempat, kebarangkalian untuk pulih daripada gejala sepenuhnya pada hari
kelima penyertaan antara dua kumpulan ini adalah hampir sama, yang mana tiada
perbezaan yang signifikan.
