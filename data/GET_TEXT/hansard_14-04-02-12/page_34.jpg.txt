26 DR.11.11.2021

Selain itu, analisis keselamatan melaporkan bahawa kejadian kesan sampingan
adalah tiga kali lebih kerap berlaku di dalam kumpulan IVM berbanding dengan
kumpulan SOC di mana kebanyakannya adalah kes cirit birit.

Berdasarkan hasil kajian I-TECH, Ivermectin tidak disyorkan untuk dimasukkan
ke dalam garis panduan rawatan COVID-19 sedia ada kerana Ivermectin tidak
mengurangkan risiko penyakit COVID-19 tahap teruk.

KKM menyarankan agar Ivermectin hanya digunakan dalam kajian klinikal dengan
pemantauan. Keputusan I-TECH juga selari dengan kajian berskala besar seperti
IVERCORE COVID-19 di Argentina dan juga TOGETHER dari Brazil yang tidak
menyokong penggunaan rutin Ivermectin dalam amalan klinikal rawatan COVID-19.

Pasukan kajian I-TECH bercadang menghantar data kajian tersebut untuk
diterbitkan di dalam journal peer review dengan izin bagi memberi maklumat tambahan
kepada kajian-kajian |vermectin termasuklah meta analisis. Sekian, terima kasih.

Tuan Yang di-Pertua: Terima kasih Yang Berhormat Timbalan Menteri. Soalan
tambahan satu?

Tuan Oscar Ling Chai Yew [Sibu]: Terima kasih Tuan Yang di-Pertua.
Ivermectin menjadi tumpuan perhatian kepada kebanyakan rakyat Malaysia kerana
kebanyakan rakyat Malaysia sekarang cuba hendak mencari satu alternatif rawatan
untuk COVID-19 ini. Jadi apa yang membimbangkan saya ialah sekarang apabila kita
melancarkan dos penggalak untuk rakyat kita, ada 40 peratus sudah gagal untuk
menghadiri temu janji.

Jadi, pada pendapat saya kebanyakan alasan mereka yang tidak pergi untuk
mendapatkan booster dose ialah mereka takut heterologous cara untuk missing two
vaccines. Dahulu mereka mengambil Sinovac sekarang kerajaan memaksakan mereka
untuk mengambil vaksin Pfizer. Jadi, adakah kerajaan akan melancarkan vaksin Sinovac
kepada mereka dahulunya yang mengambil vaksin Sinovac?

Jadi satu lagi alasan yang saya rasa ialah kekurangan penjelasan daripada
kementerian untuk menjelaskan keselamatan untuk menjalankan heterologous missing
of two vaccines untuk menjadikan booster dose.

Satu lagi soalan yang saya ingin tanya ialah tentang Molnupiravir adalah satu
jenis ubat baharu untuk dimakan daripada syarikat Merck. Saya dapat laporan dari satu
Yang Berhormat Menteri dari kerajaan Sarawak bahawa harga untuk satu biji ialah
RM6,000. Jadi, kalau untuk satu kos rawatan lebih kurang 40 biji diperlukan ialah kos
untuk rawatan menggunakan ubat baharu ini ialah RM240,000.

Jadi, mengikut satu laporan dari luar negara saya didapati bahawa kos rawatan
untuk satu kos Molnupiravir ini hanya USD700 jadi lebih kurang RM3,000. Jadi, saya
ingin mendapatkan penjelasan apakah harga sebenar untuk membeli ubat baharu ini?
Sila jelaskan.

Tuan Yang di-Pertua: Yang Berhormat Timbalan Menteri sebenarnya tidak
berkaitan dengan soalan induk. Saya serahkan pada Yang Berhormatlah.

Dato’ Dr. Haji Noor Azmi bin Ghazali: Ya, terima kasih Yang Berhormat. Banyak
soalan itu sebenarnya. Yang berkaitannya berkenaan dengan- sebenarnya kajianlah,
kajian tentang Ivermectin. Walau bagaimanapun, saya akan- soalan-soalan yang tidak
berkaitan itu, saya akan mungkin bantu melalui jawapan bertulis. Cuma saya hendak
terangkan, saya ingin fokus kepada soalan kita ini sebenarnya sebab rakyat semua
kebimbangan.

Kementerian Kesihatan akan buat yang ter habis baik daripada aspek kaedah
kesihatan awam, daripada aspek rawatan awal di hospital dan sebagainya mengikut
kategori dan juga daripada aspek vaksinasi.

Vaksinasi pun kita cari vaksin yang terbaik, kita cari vaksin yang selamat, yang
berkualiti, yang ini yang KKM berjanji akan buat. Oleh sebab itu kita lihat, apabila
contohnya ada apabila dunia mengisytiharkan ada ubat-ubat baharu inovatif baharu,
contohnya Molnupiravir.
