DR.11.11.2021 99

Tuan Yang di-Pertua. “Atea Hea, Ahom Hea”, “Tanah kami, nyawa kami’. Inilah
yang sering dilaungkan oleh rakan-rakan Orang Asli kita, tetapi sehingga hari ini tiada
yang dengar. Tanah adat mereka dirampas, hutan mereka terus dimusnahkan, Orang Asli
kita terus dibuli sampai digari masuk lokap apabila mereka cuba mempertahankan hak
tanah mereka.

Bilangan Orang Asli di negara kita cuma 200 ribu orang sahaja. Kenapa bilangan
yang begitu kecil ini pun kita tidak mampu jaga dengan baik? Saya mohon pada kerajaan,
tolong adakan kajian yang terperinci tentang soal tanah adat supaya sempadan dapat
ditetapkan agar komuniti Orang Asli kita boleh hidup aman tanpa risau tanah mereka akan
dirampas.

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.

Tuan Wong Tack [Bentong]: Jangan musnahkan alam semula jadi mereka,
tebang hutan untuk tanam kelapa sawit dan getah, takkan meningkatkan taraf hidup
mereka, apatah lagi hendak pelihara budaya dan tradisi kehidupan mereka. Sekian, terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bentong. Ahli-ahli Yang Berhormat, hari ini merupakan hari terakhir
perbahasan di peringkat Dasar. Menteri akan mula menjawab pada hari Isnin, 15
November hingga hari Khamis 18 November selama empat hari.

Ahli-ahli Yang Berhormat, Mesyuarat Dewan hari ini ditangguhkan sehingga jam
10 pagi, Isnin 15 November 2021. Terima kasih Ahli-ahli Yang Berhormat.

[Dewan ditangguhkan pada pukul 6.37 petang]
