16 DR.11.11.2021

sebagai contoh, mereka boleh— akan diberi pinjaman melalui agensi yang lain seperti
TEKUN dan juga Bank Rakyat untuk membantu mereka memulakan perniagaan. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya menjemput Tuan Khalid bin
Abd Samad, Shah Alam.

4. Tuan Khalid bin Abd Samad [Shah Alam] minta Menteri Sumber Manusia
menyatakan apakah usaha-usaha kerajaan dalam meningkatkan soft skill pekerja
ekonomi GIG untuk memastikan tahap pekerjaan dan gaji mereka dapat terus meningkat.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Kepesatan pembangunan teknologi digital, kadar penebusan jalur lebar yang
tinggi terutamanya di kawasan bandar dan pemilikan telefon pintar di kalangan penduduk
Malaysia telah membuka ruang luas kepada lebih ramai individu untuk membabitkan diri
dalam pekerjaan berorientasikan ekonomi gig.

Tambahan pula, kita lihat kadar pengangguran apabila kita mengamalkan PKP
pertama dengan pemecatan sebanyak 5.3 peratus. Akan tetapi, dalam masa yang singkat
kita dapat mengurangkan kadar pengangguran daripada 5.3 peratus kepada 4.8 peratus.
Walaupun ini satu angka, ramai telah meragui sama ada betul atau tidak. Kebetulannya
perubahan ini telah berlaku sebab daripada segi minda golongan belia yang telah
menerima perniagaan gig ataupun melibatkan diri dalam sektor gig yang mengurangkan
kadar pengangguran.

Pekerjaan ekonomi gig tidak hanya terhad kepada menjadi rider, namun turut
terbuka kepada pekerjaan bebas iaitu freelancer dengan izin yang menyediakan
perkhidmatan profesional kepada majikan misalnya dalam sektor teknologi maklumat,
penjagaan kesihatan, perkhidmatan dalam sektor kewangan dan sebagainya yang
berasaskan asas atas permintaan pekerjaan (on demand job) dengan izin Tuan Yang di-
Pertua.

Kerajaan menerusi Pembangunan Sumber Manusia Berhad telah melancarkan
inisiatif penjana HRDF dengan memperkenalkan lima skim yang terdiri daripada:

(i) place and train;

ii) B40 development;

iii) SME Development;

iv) Industri Revolution 4.0; dan,
v) Gerak Insan Gemilang (GIG)

Skim-skim ini diwujudkan bagi tujuan membantu rakyat bagi mendapatkan
penempatan pekerjaan, bekerja sendiri dan menambah serta meningkatkan kemahiran
mereka.

Tuan Yang di-Pertua, menyentuh kepada menambah serta meningkat kemahiran
ingin dinyatakan bahawa elemen soft skills dengan izin ataupun kemahiran insaniah turut
diberi penekanan. Kerajaan sedar bahawa kemahiran insaniah adalah amat penting dan
merupakan nilai tambah dalam meningkatkan kebolehpasaran kebolehupayaan
seseorang individu agar mempunyai daya saing dalam pasaran buruh yang semakan
kompetitif.

Setakat 25 Oktober 2021, Pembangunan Sumber Manusia telah meluluskan
sebanyak 85,527 orang pelatih bagi mengikuti skim-skim yang melibatkan penempatan
pekerjaan dan pekerjaan kendiri ini. Berdasarkan kepada jumlah pelatih tersebut, bagi
skim gig seramai 34,592 orang pelatih telah diluluskan bagi mengikuti program latihan
kemahiran yang membolehkan mereka untuk bekerja serta menjana pendapatan sendiri.
Terima kasih.
