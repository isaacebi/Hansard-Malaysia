54 DR.11.11.2021

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Jelutong, terima kasih Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Daripada saya SEDIC,
daripada Maika Holdings Berhad skandal, daripada SEDIC, Maika Holdings Berhad
skandal sampai sekarang terlibat dalam rasuah MITRA berpuluh tahun.

Tolonglah, saya merayu sebagai wakil rakyat, rakyat minta saya membahaskan
perkara ini melibatkan pemimpin-pemimpin MIC tanya kenapa mereka tidak ditangkap lagi
Tuan Yang di-Pertua. Tolonglah beri jawapan.

Timbalan Yang di-Pertua [Dato' Mohd Rashid Hasnon]: Ya, minta usul bertulis
kepada...

Tuan Sanisvara Nethaji Rayer a/I Rajaji [Jelutong]: Sudah hantar bertulis, Tuan
Yang di-Pertua dan ditolak pula itu.

Timbalan Yang di-Pertua [Dato' Mohd Rashid Hasnon]: Akan tetapi, sudah ada
jawapan belum?

Tuan Sanisvara Nethaji Rayer a/l Rajaji [Jelutong]: Pemimpin MIC di luar itu
bersorak bertepuk...

Timbalan Yang di-Pertua [Dato' Mohd Rashid Hasnon]: Sila buat rayuan sekali
lagi, minta Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Tolonglah Tuan Yang di-
Pertua, janganlah minta saya ulang kali buat rayuan. Saya minta, merayu sangatlah kalau
boleh pada akhir sesi ini pun, saya sedia tunggu untuk membahaskan perkara ini.

Ini melibatkan dana MITRA. Duit untuk sosioekonomi rakyat India yang dibelasah
oleh pemimpin-pemimpin MIC. Tolonglah Tuan Yang di-Pertua, dengar rayuan saya.

Timbalan Yang di-Pertua [Dato' Mohd Rashid Hasnon]: Baik Yang Berhormat
Jelutong, terima kasih.

Tuan Sanisvara Nethaji Rayer a/l Rajaji [Jelutong]: Bolehkah saya
membahaskan isu itu di akhir pada hari ini?

Timbalan Yang di-Pertua [Dato' Mohd Rashid Hasnon]: Tidak boleh, dia kena
buat proposal ikut peraturan mesyuarat, minta maaf.

Sekarang, saya menjemput Yang Berhormat Bukit Gantang. Sila Yang Berhormat
Bukit Gantang.

3.06 ptg.

Dato’ Syed Abu Hussin bin Hafiz Syed Abdul Fasal [Bukit Gantang]:
Bismillahi Rahmani Rahim [Kata-kata aluan dalam bahasa Arab] Assalamualaikum
warahmatullahi wabarakatuh salam sejahtera.

Tuan Yang di-Pertua, sekalung tahniah dan penghargaan ditujukan kepada Yang
Berhormat Senator Tengku Seri Utama Zafrul bin Tengku Abdul Aziz, Yang Berhormat
Menteri Kewangan Malaysia kerana telah membentangkan belanjawan yang terbesar
dalam sejarah negara berjumlah RM332.1 bilion untuk Keluarga Malaysia.

Saya ingin tahu berapa banyak kah peruntukan diberikan kepada kawasan luar
bandar? Apakah kaedah yang dipakai? Apakah profil kawasan-kawasan Parlimen luar
bandar ini digunakan untuk mengagihkan supaya pembangunan dapat dirasai oleh semua
peringkat terutamanya Parlimen Bukit Gantang.

Sudah_berkali-kali saya suarakan keperluan mewujudkan growth center di
Parlimen Bukit Gantang tetapi sehingga sekarang belum mendapat apa-apa jawapan. Jika
ini tidak dilaksanakan, bagaimanakah kita hendak mencapai matlamat pendapatan
RM10,000 bagi setiap isi keluarga pada tahun 2025?
