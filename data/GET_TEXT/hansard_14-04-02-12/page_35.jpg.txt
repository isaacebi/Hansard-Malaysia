DR.11.11.2021 27

Jadi, kita tidak mahu ketinggalan sebab ubat ini telah dikatakan dapat
menurunkan 50 peratus kemasukan ke dalam hospital. Kerajaan hari ini, KKM telah juga
membuat aku janji untuk pembelian daripada MSD sebanyak 150,000 pakej rawatan
untuk buat persediaan supaya apabila kita mendapat kebenaran dan kelulusan nanti,
maka ubat ini kita dapat bagi membantu rakyat. Dengan mengurangkan kemasukan ke
hospital dan ke ICU, kita mengurangkan beban di ICU. Seperkara lagi tentang vaksinasi
ini apabila kita melaksanakan vaksinasi, kita juga mengurangkan kes sakit dan
mengurangkan keterukan kes-kes COVID-19.

Oleh sebab itu vaksinasi contohnya yang kita bercakap tentang booster dose ini
adalah perkara yang sangat penting. Pada ketika ini ada peringkat yang agak baharu
lagi sebenarnya. Kita hari ini telah mencapai 97.5 peratus yang telah mendapat dos
pertama primer dan dos kedua orang dewasa terdapat 95 peratus, sejak kita melakukan
Program Imunisasi COVID-19 Kebangsaan ini.

Jadi, sekarang ini kita memberikan booster sebab kita tahu selepas enam bulan,
imunitinya akan mula menurun. Kajian telah menunjukkan dan sebab itu mengadakan
booster dose ataupun dos penggalak ini dan... [Suara kurang jelas] telah memberikan
kelulusan. Sebentar...

Tuan Oscar Ling Chai Yew [Sibu]: Tentang Sinovac ini, adakah perancangan
kerajaan...

Datuk Seri Panglima Abdul Azeez bin Abdul Rahim [Baling]: Soalan, soalan.
[Pembesar suara dimatikan]
Tuan Yang di-Pertua: Duduklah. Tolong habiskan.

Dato’ Dr. Haji Noor Azmi bin Ghazali: NPRA telah memberikan kelulusan
bersyarat kepada Pfizer dahulu, sebab itu kita memberikan Pfizer, Pfizer dan Pfizer.
Akan tetapi bagi mereka yang mempunyai elemen alergi umpamanya, akan diberikan
dengan Sinovac.

01150

Jadi benda ini dinamik dan perubahan akan berlaku dari semasa ke semasa dan
seperkara lagi yang disebut tentang penerimaan dos penggalak ini tidak berapa
meyakinkan. Ini peringkat awal lagi, kita telah isytihar pada 13 Oktober 2021, Sarawak
telah bermula dan mendahului negeri-negeri lain. Akan tetapi pencapaiannya belum cukup
tinggi lagi. Biasa, seperti kita bermula dengan PICK dahulu, pencapaian tidak tinggi lagi...

Dato’ Haji Che Abdullah bin Mat Nawi [Tumpat]: /Bangun]
Tuan Sivarasa Rasiah [Sungai Buloh]: [Bangun]

Datuk Seri Panglima Abdul Azeez bin Abdul Rahim [Baling]: [Bercakap tanpa
menggunakan pembesar suara]

Dato’ Dr. Haji Noor Azmi bin Ghazali: Oleh sebab hari ini rakyat apabila mereka
telah mendapat kelonggaran, pergerakan interstate dan ramai telah mendapat vaksinasi,
ada sedikit...

Tuan Sivarasa Rasiah [Sungai Buloh]: Tuan Yang di-Pertua, boleh kita
berhentikan syarahan ini dan...

Dato’ Dr. Haji Noor Azmi bin Ghazali: ...Rasa selesa. Jadi menyebabkan
mereka tidak datang...

Datuk Seri Panglima Abdul Azeez bin Abdul Rahim [Baling]: lvermectin.
Isunya Ivermectin.

Dato’ Dr. Haji Noor Azmi bin Ghazali: Jadi apa yang KKM akan buat, KKM akan
terus memberikan...

Tuan Sivarasa Rasiah [Sungai Buloh]: Tanya soalan lagi.
