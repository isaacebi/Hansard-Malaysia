32 DR.11.11.2021

Datuk Halimah binti Mohamed Sadique: Terima kasih Tuan Yang di-Pertua.
Tuan Yang di-Pertua, esok saya harap soalan saya naiklah esok. Ada yang berkaitan
dengan persoalan yang telah pun dikemukakan oleh Yang Berhormat. Saya harap akan
naik dan kalau tidak naik pun saya tetap akan menjawab kepada Yang Berhormat. Terima
kasih Tuan Yang di-Pertua.

Tuan Yang di-Pertua: Terima kasih.
Tuan Cha Kee Chin [Rasah]: Tuan Yang di-Pertua, minta satu soalan lagi.

Tuan Yang di-Pertua: Yang Berhormat semua, maaf masa sudah tamat. Yang
Berhormat semua sekarang tamatlah sesi untuk waktu pertanyaan-pertanyaan bagi jawab
lisan pada hari ini. Terima kasih kepada Ahli-ahli Yang Berhormat semua. Usul Yang
Berhormat Menteri.

[Sesi bagi Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.05 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Tuan
Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga jam 6.30 petang dan selepas itu Majlis
Mesyuarat akan ditangguhkan sehingga jam 10.00 pagi, hari Isnin, 15
November 2021”.

Menteri Perpaduan Negara [Datuk Halimah binti Mohamed Sadique]: Tuan
Yang di-Pertua, saya mohon menyokong. Terima kasih.

Tuan Yang di-Pertua: Terima kasih, Yang Berhormat. Ahli-ahli Yang Berhormat
semua, sekarang saya kemukakan masalah kepada Majlis untuk diputuskan. Masalahnya
ialah bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
