DR.11.11.2021 19

Tuan Shaharizukirnain bin Abd Kadir [Setiu]: Terima kasih Yang Berhormat
Menteri. Saya kira program myGI/G Digital Freelance yang disediakan oleh pihak
kementerian bagi memfokuskan kepada belia yang mempunyai kemahiran khusus seperti
web designing, content creator dan lain-lain lagi salah satu usaha yang wajar disertai oleh
anak muda khususnya yang menggerakkan ekonomi gig ini.

Soalan saya, sehingga kini sejauh mana keterlibatan anak muda dalam program
ini. Apakah usaha kerajaan bagi menarik lebih ramai freelancer ataupun pekerja ekonomi
GIG menyertainya. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, satu minit.

Datuk Seri M. Saravanan: Tuan Yang di-Pertua, setakat ini kita lihat dalam
keadaan COVID-19 dan sebagainya penglibatan khususnya golongan belia dalam latihan-
latihan kemahiran ekonomi amat menggalakkan. Akan tetapi saya masih tidak pasti sama
ada sejauh manakah kejayaan kita. Dari segi menjalani latihan melibatkan belia dalam
program-program yang diaturkan oleh kerajaan ataupun agensi memang amat
memuaskan. Akan tetapi dari segi kejayaan, sejauh manakah kejayaan mereka belum lagi
kita pasti.

Maka Yang Amat Berhormat Perdana Menteri telah mencadangkan supaya
Kementerian Sumber Manusia menjadi single window untuk memantau. Maka
Kementerian Sumber Manusia sedang dalam proses untuk memperkenalkan tracer di
mana program yang sedia ada ini apabila dijalankan latihan, dari segi kejayaan itu akan
ditentukan oleh training provider. Maka mereka bagi laporan kepada kita. Saya kurang
pasti sama ada laporan itu betul ataupun direka dari segi kejayaan.

Maka _ sekarang kerajaan melalui Kementerian Sumber Manusia akan
memperkenalkan tracer tadi di mana kita akan mengkaji sehingga memantau mereka,
sejauh manakah kejayaan mereka. Akan tetapi segi program rakyat, amat memuaskan.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Menteri. Pertanyaan jawab lisan seterusnya Yang Berhormat Pengerang
tidak ada dalam Dewan. Saya ingin menjemput seterusnya Yang Berhormat Selayang.

[Soalan No. 5 — YB. Dato’ Sri Azalina Othman Said (Pengerang) tidak hadir]

6. Tuan William Leong Jee Keen [Selayang] minta Menteri Perumahan dan
Kerajaan Tempatan menyatakan sama ada kerajaan akan mengamalkan konsep build
then sell 10:90 kerana masalah projek perumahan terbengkalai masih tidak diselesaikan.

Menteri Perumahan dan Kerajaan Tempatan [Dato’ Sri Reezal Merican bin
Naina Merican]: Bismillahi Rahmani Rahim. Assalamualaikum  warahmatullahi
wabaraktuh serta salam sejahtera.

Tuan Yang di-Pertua, pertama sekali terima kasih kepada Ahli Yang Berhormat
Selayang yang membangkitkan isu pelaksanaan bina dan kemudian jual ataupun build
then sell (BTS) untuk mengelakkan berlakunya pemajuan perumahan terbengkalai.

Untuk makluman Tuan Yang di-Pertua, kerajaan sememangnya mengalu-alukan
konsep pembinaan secara build then sell atau BTS 10/90 daripada ratio bagi pemajuan
perumahan swasta. Akta Pemajuan Perumahan (Kawalan dan Pelesenan) 1966, Akta 118
dan Peraturan-peraturan telah memperuntukkan Jadual 1 dan Jadual 2 iaitu Perjanjian
Jual Beli bagi pembinaan pemajuan perumahan secara build then sell 10/90 ratio.

Dalam kaedah pembinaan BTS ini, pemaju akan mengenakan 10 peratus wang
pendahuluan daripada harga jualan kepada pembeli, manakala baki 90 peratus pula akan
dikenakan setelah rumah tersebut siap dan sijil perakuan siap dan pematuhan (CCC)
serta penyerahan pemilikan kosong ataupun vacant position.

Secara sepintas lalu antara faktor yang menyebabkan suatu projek perumahan
menjadi terbengkalai adalah kegagalan perancangan, skim pemajuan yang terlalu besar
