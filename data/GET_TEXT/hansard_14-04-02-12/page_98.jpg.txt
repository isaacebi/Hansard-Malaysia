90 DR.11.11.2021

pagi yang bagus supaya yang 70 peratus ini yang tidak dapat makan yang berzat,
tumbesaran yang terbantut semua boleh dibantu untuk jangka masa panjang.

Cara yang kita patut bantu semua kaum, saya bagi contoh MRSM, Tuan Yang di-
Pertua. MRSM mula sebagai institusi bumiputera, betul. Akan tetapi 2002, ini di bawah
Kerajaan Barisan Nasional dasar ditukar 10 peratus tempat lebih kurang 1,000 tempat
setahun diperuntukkan untuk masyarakat bukan bumiputera.

Itu tidak ada masalah, tidak memberi masalah besar untuk masalah apa-apa pun
kepada kaum bumiputera di MRSM. Bila saya masuk sebagai Timbalan Menteri di bawah
Kerajaan PH, kita melihat 10 peratus itu tidak diisikan dan kita menaikkan jumlah. Jadi
saya hendak tanya kepada kerajaan untuk tahun 2020 dan 2021 memberi angka-angka
berapa tawaran yang diberi kepada pelajar-pelajar bukan bumiputera untuk Tingkatan 1
dan 4, berapa tawaran ini diterima oleh murid-murid itu dan berapa daripada mereka
sudah daftar di MRSM dan mula belajar dan akhirnya berapa keciciran selepas itu.

Inilah contoh saya di mana kita gunakan program macam MRSM atau program
TEKUN untuk membantu bukan sahaja bumiputera yang memerlukannya tetapi kita
lebarkan. Kita jadi lebih inklusif dan masukkan golongan bukan bumiputera juga yang
memerlukan pembelaan tetapi bukan semua. Saya setuju, saya bukan kata semua
program mesti jadi tidak berdasarkan kaum, kadang-kadang ini ada kes-kes tertentu ada
keperluan yang berdasarkan kaum.

Saya bagi contoh, ini kes masyarakat India. Ada 15,000 sampai 20,000 murid-
murid, kanak-kanak India umur 4 tahun sampai 6 tahun yang tidak dapat peluang untuk
pergi ke prasekolah, tadika dan sebagainya. Oleh sebab apa? Tadika kurang, tiada sistem
macam KEMAS untuk masyarakat India untuk umur itu.

Mereka memerlukan tadika yang dijalankan dalam bahasa ibunda. Mereka tidak
boleh pada umur itu mereka tahu satu bahasa sahaja, bahasa Tamil. Mereka tidak boleh
belajar Sains, Matematik ataupun dalam bahasa lain ataupun apa-apa yang diajar di
peringkat taska dan tadika. Mereka perlu tadika itu tetapi tidak ada. Kita ada lebih kurang
600 tadika ada separuh di bawah sekolah Tamil, ada separuh yang diuruskan oleh NGO
tetapi jauh kurang untuk mereka.

Timbalan Yang di-Pertua [Dato' Mohd Rashid Hasnon]: Sila rumuskan Yang
Berhormat, rumuskan.

Tuan Sivarasa Rasiah [Sungai Buloh]: Ya. So, inilah maksud saya satu
keperluan yang khusus untuk satu kaum, kita boleh gunakan pendekatan kaum untuk
selesai itu because keperluan itu tidak ada dengan kaum lain. Contoh untuk masyarakat
India juga sekolah-sekolah mereka. Saya akan habiskan dengan ini Tuan Yang di-Pertua.

Banyak sekolah Tamil ialah dari estet jadi sekarang bangunan mereka sangat
uzur dan perlu diubahsuaikan dengan besar ataupun dibina semula. Ini keperluan bukan
sahaja untuk sekolah Tamil di Semenanjung tetapi juga untuk Sabah dan Sarawak di
mana ada ribuan sekolah uzur dan memang mesti dibina semula di Sabah dan Sarawak.
Inilah apa yang dengan izin, other specific needs yang kita mesti lihat tetapi saya kecewa
saya tidak lihat apa-apa peruntukan dari segi itu untuk keperluan ini.

Juga untuk Orang Asli, Orang Asli ada peruntukan duit tetapi saya kecewa melihat
tidak ada satu ayat pun, satu perkataan pun macam mana kerajaan akan bercadang
menyelesaikan masalah tanah mereka, tanah adat. Kalau kita tidak selesai masalah tanah
ada mereka, bila-bila pun mereka akan menghadapi cabaran eksploitasi tanah mereka
dan cabaran kemiskinan akan terus berulang akan terus merupakan satu masalah besar
untuk mereka.

Jadi Tuan Yang di-Pertua, ayat terakhir. Selain daripada kegagalan semua ini
yang saya sudah sebut, kegagalan yang terbesar dalam bajet ini ialah kegagalan untuk
menerangkan reformasi atau transformasi institusi supaya memastikan belanja RM332
bilion ini akan disemak dengan teliti, mesti ada sistem semak imbang melibatkan SPRM
atau Parlimen sendiri. Inilah satu kegagalan yang besar, jadi dengan itu saya itulah sahaja
saya ingin sampaikan dalam ucapan pada hari ini. Terima kasih, Tuan Yang di-Pertua.
