DR.11.11.2021 17

Timbalan Yang di-Pertua [Dato’ Mohd Rashid Hasnon]: Terima kasih. Sila,
soalan tambahan Yang Berhormat Shah Alam.

Tuan Khalid bin Abd Samad [Shah Alam]: Baik, saya ucapan terima kasih pada
Yang Berhormat Menteri atas jawapan yang diberikan. Kita semua memahami bahawa
gig ekonomi ini merupakan satu fenomena yang baharu yang— soal perundingan syarat-
syarat pekerjaan, benefit untuk pekerja dan sebagainya adalah banyak ditetapkan oleh
majikan it is dengan izin very one-sided negotiation.

Maka, apa yang perlu ialah kerajaan mesti memberikan pelindungan yang
sewajarnya kepada pekerja-pekerja yang terlibat dalam gig ekonomi ini supaya mereka
akan terlindung semasa sekarang dan juga pada masa akan datang.

So, dalam soal itu, persoalan hendak takrifkan pekerja-pekerja gig ini di bawah
ordinan Akta 265 Ordinan Buruh adalah amat penting. Adakah ada apa-apa perancangan
untuk takrifkan pekerja yang terlibat dalam ekonomi gig ini di bawah akta yang sedemikian
untuk memberikan perlindungan kepada mereka. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Shah Alam. Sila Yang Berhormat Menteri.

Datuk Seri M. Saravanan: Terima kasih Tuan Yang di-Pertua. Saya ingin
merakamkan ribuan terima kasih kepada Ahli Yang Berhormat atas keprihatinan terhadap
pekerja gig. Tuan Yang di-Pertua, kebetulannya dalam keadaan MCO 1, MCO 2 dan MCO
3. Pekerja gig ini telah memainkan peranan yang cukup penting dalam negara ini. kita
tidak boleh menafikan mereka telah banyak menyumbang. Saya setuju dengan
pandangan Yang Berhormat, mereka perlu diberi pengiktirafan untuk menjamin masa
depan yang selesa.

Kedua, perniagaan gig ekonomi akan menjadi budaya baharu, norma baharu di
mana alaf baharu kita akan berterusan dengan peluang-peluang pekerjaan dan gig
ekonomi.

Ketiga, kita lihat satu cabaran lebih besar daripada COVID-19 di mana Industri
Revolusi 4.0 akan menggantikan pelbagai perniagaan yang sedia ada. Oleh sebab itu, kita
lihat Jepun sudah mula mengkaji apakah peluang-peluang pekerjaan akan hilang dalam
pembangunan Industri Revolusi 4.5. Mereka telah mengkaji lebih mendalam dengan
slogan pembangunan sumber manusia 5.0.

01110

Maka peringkat pertama walaupun kita tiada alasan, di peringkat awal kita
memang tiada dasar tetapi Kementerian Sumber Manusia telah memberi yang pertama
kita memberi jaringan keselamatan, social protection melalui PERKESO. Itu yang pertama
Tuan Yang di-Pertua.

Hari ini kita lihat satu perubahan besar di mana Mahkamah United Kingdom telah
mengiktiraf bahawa keperluan pekerja-pekerja gig ini perlu diberi layanan yang sama
seperti pekerja-pekerja lain. Maka, Kementerian Sumber Manusia sedang memperhalusi
dan meneliti langkah-langkah positif supaya kita memberi suatu perlindungan seperti
pekerja-pekerja lain.

Maka, saya bagi jaminan kepada Yang Berhormat, saya sebagai Menteri Sumber
Manusia cukup prihatin terhadap pekerja-pekerja gig ekonomi. Kementerian sedang
mengkaji dalam masa terdekat kita akan membentangkan dalam Dewan yang mulia ini
satu dasar baharu untuk mempertahankan hak mereka. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya jemput Yang Berhormat yang berdiri dahulu Yang Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Tuan Yang di-
Pertua, saya minta maaf. Sebelum kepada Yang Berhormat Menteri, saya akan tanya
soalan bukan tentang gig tetapi berkenaan dengan Kementerian Sumber Manusia. Baru-
baru ini kita alami satu isu besar di dalam negara kita, di mana beberapa buah syarikat
yang mengeksport barangan buatan Malaysia telah mengalami dengan izin forced labour
