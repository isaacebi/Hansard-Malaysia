DR.11.11.2021 63

Tuan Yang di-Pertua, sebelum saya mengakhiri isu pertama, saya ingin
mencadangkan, Tuan Yang di-Pertua, bahawa satu jawatankuasa_ duwi-partisan
ditubuhkan bagi meneliti cadangan-cadangan pindaan kepada Perlembagaan
Persekutuan supaya isu-isu teknikal yang berkaitan dapat diselesaikan secara sekali gus
dan pindaan-pindaan yang dibawa akan lebih jitu dan komprehensif. Saya percaya kami
di pihak pembangkang akan menyokong dan memberi kerjasama yang penuh kepada
penubuhan jawatankuasa dwi-partisan tersebut.

Kedua, isu kedua yang ingin saya timbulkan, Tuan Yang di-Pertua, adalah
berkenaan dengan isu sindiket dadah dan kewujudan pemain kongsi ataupun ekonomi
gelap yang baru-baru ini pada bulan November tahun ini telah dilaporkan dalam media
massa di mana Pengarah Jabatan Siasatan Jenayah Narkotik Bukit Aman, Datuk
Razarudin Husain telah menyatakan bahawa terdapat golongan VIP yang bergelar Datuk
dan juga jutawan yang mengetuai sindiket dadah di dalam negara kita ini.

Beliau menyatakan secara lanjut bahawa pemain ekonomi gelap ataupun, dengan
izin Tuan Yang di-Pertua, black economy players itu adalah kingpin, dengan izin, yang
berselindung di sebalik perniagaan bersih untuk mengedar dan menjual dadah.
Tambahan pula, beliau menyatakan bahawa kewujudan ekonomi gelap ataupun kingpin
itu dikhuatiri akan meresapi ke peringkat PDRM atau ahli politik. Beliau mengesahkan
bahawa terdapat pegawai PDRM yang terbabit kingpin ini telah pun diambil tindakan.

Terdapat penglibatan pegawai PDRM dalam perkara ini. Ini telah pun dikatakan
oleh pihak polis sendiri. Saya perlu menegaskan di sini bahawa pendedahan oleh beliau
ini adalah satu perkara yang serius yang membabitkan isu integriti pihak polis secara
keseluruhannya. Tidak boleh disangkal bahawa bukan semua pegawai atau anggota polis
yang melibatkan diri dalam kegiatan seperti ini, namun tidak juga boleh disangkal bahawa
terdapat pegawai yang terlibat dalam perkara ini. Pendedahan oleh beliau sememangnya
membimbangkan kerana perkara sebegini tidak sepatutnya berlaku dalam PDRM.

Daripada segi ini, Tuan Yang di-Pertua, saya ingin bertanya— memandangkan
masa kesuntukan. Ini adalah saling berkait dengan isu yang saya ingin bangkitkan
seterusnya berkenaan dengan the abolishment, dengan izin Tuan Yang di-Pertua, of the
death penalty. Adalah jelas daripada pendedahan ini yang baru saya bangkit tadi bahawa
sindiket-sindiket dadah di dalam negara ini adalah dikawal ataupun is controlled, dengan
izin, oleh pihak-pihak yang boleh saya memanggil mereka, dengan izin, the big fish
ataupun the kingpins.

Now, ini menimbulkan persoalan berkenaan effectiveness of the death penalty.
Kita boleh lihat mengikut statistik-statistik, kita telah pun mendengar banyak statistik yang
menunjukkan bahawa kebanyakan mereka yang dikenakan death penalty akibat
pengedaran dadah adalah drug mules. Drug mules yang, dengan izin, adalah desperate
untuk mendapat income. Apa yang jelasnya, sekiranya kami mengenakan hukuman
gantung ke atas mereka, ini tidak akan menghapuskan perkara pokok. Masalah pokok
iaitu how are we going to stop the problems if we are unable to stop the kingpin?

Jadi, ini adalah satu perkara yang saya ingin timbulkan sebelum saya meneruskan
kepada isu terakhir saya iaitu berkenaan dengan cannabis for medicinal purposes, Tuan
Yang di-Pertua, yang berkait.

Now, saya menyambut baik maklum balas yang diberikan oleh Menteri Kesihatan
baru-baru ini berkenaan dasar penggunaan hemp ataupun medical marijuana sebagai
salah satu bentuk perubatan alternatif yang boleh ditawarkan kepada _pesakit
sebagaimana ia telah dilaksanakan di banyak negara di luar negeri.

For example, dengan izin, di sesi ke-63 of the Commission of Narcotics Drug di
Vienna tahun ini yang telah pun mengundi untuk mengeluarkan cannabis dan cannabis
resin daripada Schedule IV of the 1961 Single Convention on Narcotic Drugs. ni
menunjukkan bahawa komuniti antarabangsa memangnya ada recognize ataupun
mengiktiraf bahawa marijuana itu boleh digunakan untuk medicinal purposes.

Menteri Kesihatan telah pun menyatakan bahawa satu keluaran yang
mengandungi kanabis untuk digunakan bagi tujuan pengubatan manusia boleh diimport
