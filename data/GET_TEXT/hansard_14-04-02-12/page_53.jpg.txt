DR.11.11.2021 45

Tuan Yang di-Pertua, isu mengenai Perjanjian Malaysia 1963 (MA63) sentiasa
dekat di hati rakyat Sarawak. Rakyat Sarawak sentiasa teruja untuk mengetahui status
perkembangan terkini mengenai isu-isu yang diputuskan oleh Majlis Khas mengenai
Perjanjian Malaysia 1963. Tidak dinafikan ada banyak perkara yang telah diputuskan dan
dilaksanakan selama perundingan ini.

Walau bagaimanapun, saya ingin bertanya kepada kementerian berkenaan, apa
perkara-perkara atau isu-isu yang telah dipersetujui sebelum ini dan apakah lagi isu-isu
yang masih belum diputuskan seperti isu royalti minyak dan pemberian tunai petroleum,
isu mineral minyak dan medan minyak, isu Akta Laut Wilayah 2012 [Akta 750] dan hak
negeri ke atas pelantar benua dan isu-isu yang lain?

Tuan Yang di-Pertua...

Tuan Yang di-Pertua: Yang Berhormat, boleh sambung pada pukul 2.30 petang?
Tuan Haji Ahmad Johnie bin Zawawi [Igan]: Okey.

Tuan Yang di-Pertua: Boleh? Terima kasih Yang Berhormat.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Maaf, pada pukul 2.30
petang, kita akan sambung dengan Yang Berhormat Igan, diikuti oleh Ahli-ahli Yang
Berhormat berikut iaitu Yang Berhormat Bayan Baru, Yang Berhormat Rompin, Yang
Berhormat Batu Gajah, Yang Berhormat Bukit Gantang, Yang Berhormat Selayang, Yang
Berhormat Tanjong Manis, Yang Berhormat Bukit Gelugor.

Yang Berhormat Baram, Yang Berhormat Tangga Batu, Yang Berhormat Bakri,
Yang Berhormat Sungai Siput, Yang Berhormat Seputeh, Yang Berhormat Sekijang, Yang
Berhormat Tenom, Yang Berhormat Kapar, Yang Berhormat Kepong, Yang Berhormat
Sungai Buloh, Yang Berhormat Beruas, Yang Berhormat Merbok, Yang Berhormat Bukit
Bintang dan akhir sekali Yang Berhormat Bentong.

Oleh sebab masa sudah pukul 1 tengah hari, saya tangguhkan persidangan ini
sehingga pukul 2.30 petang nanti. Assalamualaikum, selamat sejahtera.

[Mesyuarat ditempohkan pada pukul 1.01 tengah hari]
01430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
kita sambung perbahasan dengan menjemput Yang Berhormat Igan untuk menyambung
perbahasannya. Ada lima minit 26 saat.

2.33 ptg.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua,
kita terus sambung perbahasan saya yang terhenti sebentar tadi. Tuan Yang di-Pertua,
saya juga ingin menyentuh berkenaan dengan syarikat FELCRA Berhad di Sarawak.
FELCRA adalah agensi yang dipertanggungjawabkan untuk memajukan kawasan luar
bandar yang mana FELCRA memberi ruang kepada masyarakat di luar bandar terlibat
sama menyertai aktiviti ekonomi untuk menjana pendapatan melalui pengujudan sektor
luar bandar yang dinamik, menarik dan menguntungkan seperti membangunkan dan
mengurus tanah-tanah terbiar milik peserta dengan tanaman bersesuaian dan berdaya
maju.

Tuan Yang di-Pertua, kerajaan di dalam Belanjawan 2022 telah memperuntukkan
sebanyak RM2.5 bilion untuk terus memperkasakan pembangunan masyarakat luar
