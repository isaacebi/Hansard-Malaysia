8 DR.11.11.2021

daripada negara-negara lain, rakan yang terdekat kita pun tidak mampu bantu kita. Jadi
kita kena memperkasakan kebolehan kita sendiri, dalaman dalam sudut ini.

Dalam masa lima tahun, enam tahun ini kita mesti bekerja kuat untuk
menghasilkan pengeluaran pembiakan-pembiakan anak-anak harimau ini dalam kandang
ataupun dalam itu sebelum kita keluarkan mereka ini dekat wild. Akan tetapi dalam masa
yang sama saya peringatkan lagi sekali, kita jangan lagi menebang hutang. Jangan tebang
hutan lagi, jangan itu lagi, kita cuba kan, Central Forest Spine kita itu kena sambunglah
supaya roaming area tiger ini cukup.

Jangan hunt lagi dan moratorium kepada pemburuan rusa ini sambungkan, yang
telah tamat pada bulan November ini, 2021 ini tamat, kita sambung moratorium dia.
Jangan buru rusa ini kerana rusa lah hasil makanan, sumber makanan harimau ini yang
utama. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Masa sudah cukup. Ahli Yang Berhormat, sekarang tamatlah sesi
untuk waktu pertanyaan-pertanyaan bagi jawab Menteri pada hari ini. Sila.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Anyi Ngau [Baram] minta Menteri Pembangunan Luar Bandar menyatakan
rancangan penyelenggaraan jalan tanah/batu yang tidak diselenggarakan di bawah
MARRIS terutamanya di kawasan pedalaman.

Timbalan Menteri Pembangunan Luar Bandar II [Datuk Haji Hasbi bin
Habibollah]: Bismillahi Rahmani Rahim. Assalamualaikum warahmatullahi wabarakatuh.
Tuan Yang di-Pertua dan terima kasih kepada Yang Berhormat Baram yang bertanya.

Untuk makluman Yang Berhormat, program jalan luar bandar dan program-
program infrastruktur lain yang dilaksanakan oleh kementerian ini adalah terhad untuk
skop pembinaan dan menaik taraf infrastruktur. Selepas siap, projek-projek ini akan
diserahkan kepada kerajaan negeri dan mereka bertanggungjawab untuk mendaftarkan
projek-projek tersebut di bawah MARRIS untuk tujuan penyelenggaraan berterusan.

Kementerian ini juga tiada peruntukan khusus atau tabung khusus bagi
penyelenggaraan jalan tanah ataupun yang berbatu yang tidak diselenggarakan di bawah
MARRIS terutamanya di kawasan pedalaman. Walau bagaimanapun Yang Berhormat
boleh mengemukakan permohonan menaik taraf jalan-jalan tanah berbatu termasuk jalan-
jalan bekas balak di Sarawak khususnya kepada kementerian melalui Unit Perancang
Ekonomi Sarawak untuk diangkat sebagai projek baharu di bawah rolling plan berikutnya.

Walau bagaimanapun pelaksanaan projek tersebut adalah tertakluk kepada
kelulusan Unit Perancang Ekonomi, Jabatan Perdana Menteri dan kedudukan semasa
kewangan kerajaan. Terima kasih.

Timbalan Yang di-Pertua [Dato’ Mohd Rashid Hasnon]: Sila soalan tambahan
pertama Yang Berhormat Baram.

Tuan Anyi Ngau [Baram]: Terima kasih Tuan Yang di-Pertua dan terima kasih
kepada Yang Berhormat Timbalan Menteri atas jawapan yang telah diberi. Persoalan
tambahan saya ialah saban tahun pihak Kementerian Pembangunan Luar Bandar
meluluskan beberapa projek di bawah peruntukan jalan perhubungan desa (JPD).

Namun, jawapan yang diberi oleh Yang Berhormat Timbalan Menteri mengatakan
bahawa projek ini setelah disiapkan tidak ada duit untuk dimaintained. Jadi saya hendak
cadangkan ataupun saya hendak tanya dengan pihak kementerian sama ada pihak
kementerian sanggup tidak sebab rakyat yang menggunakan jalan ini, jalan balak ini pun,
di kawasan pedalaman.
