DR.11.11.2021 81

01710

Namun, jawapan lisan saya terima amat mengecewakan dan menyedihkan Saya
bahkan telah kongsi kan jawapan saya dalam group WhatsApp dan ramai yang tidak puas
hati. Langkah-langkah yang disarankan seperti di dalam jawapan kementerian iaitu
menggalakkan petani mengamalkan pengurusan perosak bersepadu, penggunaan input
mikroorganisma seperti Pelan Booster, growth in... [Tidak jelas] dan Bokashi dengan izin.
Guna jerami padi sebaik kompos dan menjadi petani yang menggunakan racun mengikut
keperluan adalah jawapan lisan yang baik. Namun tidak kritikal dan tidak membantu para
petani pada masa ini. Kita perlukan langkah yang lebih drastik dan realistik.

Kita ada bantuan musim tengkujuh, subsidi benih dan bajak padi misalnya. Jadi,
saya fikir ada keperluan untuk melihat pemberian subsidi racun kepada para petani
walaupun hanya untuk jangka masa pendek di saat mereka sangat-sangat memerlukan.

Tuan Yang di-Pertua, di dalam isu yang berkaitan, saya ingin membawa perhatian
Dewan yang mulia ini kepada satu artikel dalam berita The Vibes bertarikh 5 Oktober 2021
yang menyebut antara lain akibat pandemik COVID-19 ini import barangan dari China
telah mula berkurang.

Walau bagaimanapun, kos penghantaran perkapalan barangan keperluan yang
kita import dari negeri China telah meningkat. Salah satu daripada barang keperluan
termasuklah baja. Akibat daripada ini, kos yuran penghantaran telah memberi kesan
kepada petani-petani kita. Laporan ini juga menyebut kebergantungan kepada import baja
ini tidak akan berlaku atau boleh dikurangkan sekiranya kita mengeluarkan baja sendiri.

Laporan itu seterusnya menyebut bahawa di Sabah ada satu syarikat pengeluar
granulator urea dengan izin ia bahan mentah utama di dalam pemprosesan baja. Syarikat
ini merupakan salah satu syarikat komersial yang terbesar di dalam pengeluaran urea di
Asia Tenggara. Syarikat yang dimaksudkan ada Petronas dan kilang urea Sabah atau
Samur yang terletak di Daerah Sipitang, Sabah. Saya juga difahamkan bahawa semua
penghasilan di Samur ini adalah untuk dieksport. Daripada sumber yang sama juga
mengatakan bahawa Sabah mampu menjadi pengeluar baja dengan sumber asli yang
sedia ada.

Kenapakah kita perlu mengeksport bahan mentah produk hiliran seperti amonia,
urea baja dan produk berkaitan dan mengimport semula barangan di mana negara kita
sendiri menjadi pembekal pada hal kita mampu mengusahakan produk aliran ini untuk
kegunaan tempatan. Jadi, apakah alasan sebenarnya yang mengatakan kita tidak mampu
menghasilkan baja urea sendiri? Kenapa Petronas tidak boleh mengembalikan hasil ini
yang dikutip dari negeri Sabah untuk keperluan Sabah khasnya yang masih ketinggalan
di dalam sektor pertanian.

Saya menyokong usaha kerajaan di dalam mempelbagaikan usaha-usaha dalam
mempergiatkan lagi sumber pertanian kita dengan memperkenalkan teknologi-teknologi
dan inovatif yang canggih dalam usaha untuk menjamin pengeluaran hasil pertanian yang
berkualiti, berdaya saing dan sebagainya. Namun atas dasar inklusif, harapan saya agar
kerajaan tidak akan menganaktirikan petani-petani kecil yang kebanyakannya tinggal di
kawasan-kawasan yang tercicir daripada arus pembangunan.

Tuan Yang di-Pertua, seterusnya saya ingin menyentuh isu  Projek
Ketersambungan Digital di bawah Kementerian Komunikasi dan Multimedia. Menurut
ucapan Yang Berhormat Menteri Kewangan baru-baru ini, sebanyak RM700 juta akan
diperuntukkan bagi meneruskan pelaksanaan inisiatif Jalinan Digital Negara (JENDELA).

Dijangkakan sebanyak 47 kawasan perindustrian dan 630 buah sekolah
terutamanya luar bandar akan menerima faedah daripada peruntukan ini. Mengikut
anggaran Perbelanjaan Persekutuan 2022 sebanyak RM50 juta akan diperuntukkan di
bawah projek jalur lebar. Saya tidak akan berhenti menyuarakan isu-isu yang sama
kerana saya sendiri turut ditanya dengan persoalan-persoalan yang sama daripada rakyat
di tempat saya.

Pada Oktober tahun lalu dan November tahun ini, saya pernah bertanya kepada
Kementerian Komunikasi dan Multimedia tentang langkah yang telah diambil dan sedang
