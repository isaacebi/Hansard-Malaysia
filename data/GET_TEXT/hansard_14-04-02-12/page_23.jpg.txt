DR.11.11.2021 15

01100

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Pontian, soalan tambahan pertama.

Datuk Seri Haji Anmad bin Haji Maslan [Pontian]: Tuan Yang di-Pertua, PMKS
ini ialah perusahaan mikro kecil sederhana diberitakan ada satu juta jumlahnya. Saya ingin
tahu berapa peratusan daripada itu adalah milik bumiputera dan apakah langkah-langkah
untuk menambah bilangan PMKS bumiputera?

Bagaimanakah tentang cadangan diadakan subjek keusahawanan daripada
Tingkatan 1 sampai Tingkatan 5 atau Tingkatan 6 bagi membina budaya dan ilmu
keusahawanan seterusnya boleh membina bangsa keusahawanan dan juga negara
berteraskan keusahawanan? Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri, satu minit.

Tan Sri Noh bin Haji Omar: Terima kasih Yang Berhormat Pontian. Berdasarkan
Bancian Ekonomi 2018 yang dikeluarkan oleh Jabatan Perangkaan Malaysia (DOSM)
terdapat 354,704 atau 39.1 peratus daripada jumlah 907,065 perusahaan merupakan
milikan bumiputera. Untuk kita hendak memastikan bahawa kita akan melahirkan budaya
bangsa usahawan, maka kita telah pun bermula daripada sekolah.

Kita sedia maklum bahawa di sekolah kita pun telah mengadakan, mewujudkan
koperasi yang ada di sekolah ini, boleh katakan begitu banyak koperasi-koperasi telah
pun ditubuhkan di sekolah-sekolah dan SKM juga ada memberikan sumbangan kepada
koperasi-koperasi untuk diluluskan bantuan 2021. Dalam masa yang sama, cadangan
Yang Berhormat mengatakan pendidikan di sekolah keusahawanan yang diajar di
sekolah, saya bagi pihak Kementerian Pembangunan Usahawan memang menyokong
cadangan ini.

Namun demikian, kita sedia maklum bahawa Kementerian Pendidikan Malaysia
telah pun mengadakan elemen-elemen dan juga komponen keusahawanan yang telah
sedia ada yang dimasukkan dalam— bawah elemen merentas kurikulum di peringkat
sekolah rendah dan juga menengah. Serta di dalam mata pelajaran knhusus mengenai
keusahawanan di bawah bahagian pendidikan dan juga latihan teknikal vokasional.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan kedua, sila Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih Yang Berhormat Menteri. Mohon penjelasan daripada pihak
kementerian — saya ingin kementerian terangkan bagaimana kementerian akan
membantu usahawan yang terpaksa gulung tikar disebabkan pandemik COVID-19 untuk
bangkit semula. Terima kasih Tuan Yang di-Pertua, terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri, satu minit.

Tan Sri Noh bin Haji Omar: Terima kasih Yang Berhormat Padang Serai. Kita
telah pun mengatur beberapa program. Antaranya kita memberikan bantuan kepada
mereka yang terjejas dengan bentuk pinjaman ataupun berbentuk geran. Di mana bantuan
ini MEDAC melalui agensi-agensi yang sedia ada.

Kita ada 11 buah agensi di bawah MEDAC, kita telah pun memberikan skim-skim
tertentu bagaimana untuk membantu usahawan dan dalam masa yang sama kita juga
memberikan moratorium kepada usahawan-usahawan yang terjejas. Dalam masa yang
sama juga, kita di MEDAC mengadakan kerjasama di antara pelbagai agensi. Sebagai
contoh, kita hendak pastikan 848 buah premis perniagaan di kompleks-kompleks
perniagaan UDA seluruh negara ini mesti penuh 100 peratus.

Setakat ini A/hamdulillah, menjelang hujung bulan ini 100 peratus, semua premis-
premis perniagaan yang di dalam kompleks UDA ini akan bermula dengan antara—
bahawa mana-mana usahawan-usahawan hendak mulakan perniagaan di premis UDA ini
