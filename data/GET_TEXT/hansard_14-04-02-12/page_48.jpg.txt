40 DR.11.11.2021

Untuk makluman kepada semua, bermula daripada sekarang setiap projek jalan di
kawasan Parlimen Cameron Highlands yang direncanakan berjuta-juta itu siap sahaja, saya
sendiri yang akan pergi menebuk hendak melihat betul kah tar, betul kah mengikut specs. Jika
tidak, bukan saya mengugut, saya sendiri yang akan buat laporan kepada SPRM... [Tepuk]

Please deliver apa yang rakyat hendak. Jangan sesekali cut corners. Diperuntukkan
RM33 juta, pastikan RM33 juta itu mengikut specs. Jangan dalam sesuatu perkara di kawasan
Orang Asli yang saya lihat ketara sangat. Apabila sesuatu projek diluluskan, yang
mengesahkan projek itu telah dilaksanakan ada kumpulan ‘S’. Sepatutnya ‘J’. Ini dulu-dulu.
Dengan izin saya berharap perkara-perkara sedemikian tidak berlaku.

Paling utama bagi kemajuan Orang Asli yang saya lihat ialah pencapaian akademik.
Saya memohon kerajaan memberi daripada peruntukan yang berjuta-juta kepada JAKOA itu
di-spent wisely kerana dengan modal insan sahaja masyarakat Orang Asli akan dapat keluar
dari kepompong kemiskinan.

01240

Saya berharap pegawai-pegawai kerajaan melaksanakan tugas dengan integriti
dan ketelusan. Jika tidak, your political master iaitu Menteri atau Timbalan Menteri tidak
mengetahui peraturan dan sebagainya, maklumkan, rencanakan supaya perancangan
kerajaan itu dilaksanakan dengan sebaik mungkin. Tidak ada ketirisan dan sikap makan
gaji itu kena ketepikanlah. Apabila berkhidmat dengan JAKOA ini, you are serving
masyarakat yang ketinggalan. Pastikan apa yang pada mereka sampai.

Saya dengan ini mengakhiri ucapan saya, sekian terima kasih.

Tuan Yang di-Pertua: Terima kasih Yang Berhormat Cameron Highlands.
Seterusnya Yang Berhormat Kota Melaka, silakan.

12.41 tgh.

Tuan Khoo Poay Tiong [Kota Melaka]: Tuan Yang di-Pertua, saya ingin
mengucapkan terima kasih kerana mengizinkan saya mengambil bahagian dalam
membahaskan bajet bagi tahun 2022.

Tuan Yang di-Pertua, seperti yang kita maklum, bajet ialah satu usul, satu yang
kita hendak bentangkan menerangkan tentang bagaimana kerajaan akan membelanjakan
pada tahun depan dan juga ramalan mereka berapakah hasil yang akan mereka dapat.
Kita boleh lihat bajet kali ini banyak tawaran telah diberikan. Banyak janji telah ditawarkan
tetapi soalan pokok saya ialah sama ada janji-janji ini dapat ditunaikan tak? Bajet kali ini
seakan-akan seperti satu bajet pilihan raya. Saya lihat sama ada bajet ini boleh berjaya
atau tidak amat bergantung pada Kabinet.

Hari ini Kabinet yang kita lihat ialah satu gabungan antara dua parti, dua perikatan.
Satu Perikatan Nasional, satu Barisan Nasional. Mereka ada dalam Kabinet. Di Putrajaya
mereka adalah kawan antara satu sama lain tetapi apabila mereka dua jam daripada
Putrajaya, mereka pergi ke Melaka, mereka lawan antara satu sama lain.

Barisan Nasional lawan dengan Perikatan Nasional di Melaka dalam Pilihan Raya
Negeri Melaka. Sebanyak 28 lawan 28. Semua kerusi Barisan Nasional lawan dengan
Perikatan Nasional. Jadi, apabila Menteri daripada Barisan Nasional turun ke Melaka,
sudah pasti dia akan mengatakan buruk-buruk tentang calon Perikatan Nasional.

Jadi saya hendak tanya, apabila mereka balik ke Putrajaya, adakah benar-benar
mereka boleh duduk sama-sama iaitu memang mereka adalah rakan dan mereka boleh
laksanakan bajet dengan betul. Itu yang kita risau sebab kita lihat sehingga Timbalan
Menteri, dua orang Timbalan Menteri kali ini bertanding di Pilihan Raya Negeri Melaka.

Mereka lawan antara Barisan Nasional dengan Perikatan Nasional. Sana lawan,
lepas itu balik ke Kabinet mereka boleh duduk sama. Ini ialah hipokrit. Pura-pura sana
lawan lepas itu jadi kawan ataupun mereka betul-betul lawan. Kalau betul-betul lawan,
maka bagaimana kita hendak pastikan mereka boleh jalankan, memastikan bajet ini boleh
dilaksanakan.
