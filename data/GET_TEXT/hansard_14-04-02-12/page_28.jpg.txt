20 DR.11.11.2021

dan pemantauan perumahan, pemajuan pembinaan yang tidak berkesan serta faktor-
faktor lain termasuk juga kewangan dan ada kalanya kenaan-kenaan syarat-syarat
tambahan oleh PBT mahupun kerajaan negeri.

Pada umumnya, kerajaan sentiasa dan terus komited dengan pandangan bahawa
hala tuju pemajuan perumahan harus menuju ke arah kaedah penjualan berkonsepkan
BTS ini. Ini selari dengan Dasar Perumahan Negara 2018-2025 di bawah Fokus 2,
menambah_ baik accessibility dan tahap kemampuan memiliki rumah dengan
menggariskan pelan tindakan bagi memastikan peralihan daripada jual kemudian sell and
build kepada BTS dilaksanakan secara berperingkat.

01120

Sebagai langkah ke hadapan untuk memastikan agar projek-projek terbengkalai
ini dapat dikekang, KPKT dalam kajian untuk melakukan pindaan terhadap Akta Pemajuan
Perumahan Kawalan dan Pelesenan 1966 [Akta 118] yang dijangka akan dibentangkan di
Parlimen, insya-Allah pada suku ketiga, tahun 2022.

Antara lain pindaan yang dicadangkan adalah, pertama sekali jadual pembayaran
perjanjian jual beli Jadual G dan H yang akan mirip kepada BTS di mana bayaran
peringkat awal hanya merangkumi 40 peratus manakala baki bayaran semasa
pemakluman selepas pembeli menerima notis daripada pemaju bagi penyerahan
pemilikan kosong dengan disokong oleh perakuan siap dan pematuhan (CCC).

Kedua, elemen tuntutan bayaran daripada pembeli oleh pemaju ditolak lima
peratus. Contohnya jika tuntutan itu 40 peratus maka pembeli hanya akan membayar 35
peratus manakala semua pegangan ini akan hanya dilepas selepas mendapat CCC.

Ketiganya jika suatu projek ditakrifkan sebagai lewat atau sakit, kementerian
berdasarkan jadual kemajuan projek yang dikemukakan oleh pemaju tidak sama selari
dengan kemajuan fizikal maka syarikat berkenaan tidak lagi akan diluluskan untuk
memohon permit iklan dan jualan untuk projek-projek yang lain.

Tambahan daripada itu ahli lembaga syarikat pemaju berkenaan di senarai hitam
dan tidak dibenarkan keluar negara serta pemegang saham tidak dibenarkan untuk
melabur di syarikat lain yang sama dengan nature ataupun pelaburan hartanah.

Justeru itu, dengan adanya pindaan dan cadangan pindaan tersebut kerajaan
berpandangan pelaksanaan build then sell (BTS) boleh dilaksanakan secara lebih
menyeluruh dalam industri hartanah selepas dari tahun 2023. Terima kasih Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Dipersilakan Yang
Berhormat Selayang. Soalan tambahan pertama.

Tuan William Leong Jee Keen [Selayang]: Terima kasih Yang Berhormat
Menteri dengan jawapan yang lengkap dan kita memang mengalu-alukan untuk
mengadakan konsep build then sell, Sistem 10-90. Yang Berhormat Menteri tadi dalam
jawapan telah sentuh faktor-faktor yang menyumbang kepada projek terbengkalai dan
saya juga mendapat jawapan daripada KPKT di mana isu kewangan adalah; faktor projek
terbengkalai di dalam 67 projek iaitu 8.17 peratus.

Kelemahan pengurusan dengan dua projek, iaitu 2.44 peratus. Pemaju tidak
dapat dikesan dengan tiga projek, iaitu 3.66 peratus. Projek tidak berdaya maju dengan
dua projek, iaitu 2.44 peratus. Maknanya isu kewangan adalah yang terbesar dan kita
hendak memberikan perlindungan kepada pembeli kerana dengan konsep yang sedia ada
risiko diletak dibebani bahu pembeli.

So, saya cadangkan dan saya minta Yang Berhormat Menteri setuju atau tidak
dalam konsep BTS memberikan lebih tumpuan untuk memberikan perlindungan kepada
pembeli iaitu mereka hanya dikehendaki membayar 10 peratus dan tunggu kepada CCC
rumah disiapkan. Ini merupakan satu sistem yang lebih baik untuk memberikan
perlindungan kepada pembeli. Setuju atau tidak Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Selayang. Dipersilakan Yang Berhormat Menteri.
