DR.11.11.2021 73

tumpuan. Seperti bantuan sebanyak RM2,000 kepada isi rumah yang mempunyai seramai
tiga orang anak atau lebih dengan pendapatan kurang RM2,500. Tambahan sebanyak
RM500 kepada ibu atau bapa tunggal dan tambahan sebanyak RM300 kepada isi rumah
warga emas.

Tuan Yang di-Pertua, isu pemilikan rumah kediaman. Dalam Rancangan Malaysia
Kedua Belas, kerajaan telah memperuntukkan sejumlah wang bagi membina sebanyak
75 ribu unit perumahan rakyat. Dalam Belanjawan 2022 pula, kerajaan telah
memperuntukkan sebanyak RM1.5 bilion bagi projek perumahan khususnya_ bagi
golongan berpendapatan rendah.

Di samping itu juga, kerajaan turut menyediakan jaminan sehingga RM2 bilion
kepada bank melalui skim jaminan kredit perumahan untuk memberikan akses
pembiayaan kepada golongan yang sukar mendapat pinjaman perumahan seperti petani,
pekerja estet, pengusaha kecil-kecilan. Saya mohon penjelasan, apa kaedah-kaedah
permohonan tersebut supaya tidak bangkit hari kemudian terhadap beberapa birokrasi
yang menyukarkan mereka membuat pinjaman.

Saya juga ingin tanya kepada kerajaan adakah kerajaan mempunyai
perancangan membina rumah kos rendah di bawah harga RM50 ribu bagi golongan
kurang berkemampuan berpendapatan di bawah RM1,200. Adakah_ kerajaan
mengembalikan atau menggubal dasar perumahan pekerja estet, memastikan majikan
membina rumah supaya setiap keluarga pekerja memiliki rumah sendiri apabila mereka
bersara kelak.

Tuan Yang di-Pertua, salah satu isu yang besar di kawasan saya di Parlimen
Sungai Siput adalah berkenaan isu perumahan bagi golongan B40. Di Parlimen Sungai
Siput majoriti rakyatnya di bawah kategori B40. Ramai yang tidak mampu untuk memiliki
sebuah rumah disebabkan faktor kemiskinan. Ada sebahagian besar mereka menyewa
rumah dan juga sebahagian tinggal di kawasan setinggan di mana rumahnya usang dan
tidak selamat untuk diduduki.

Jadi, saya merayu kepada kerajaan untuk mewujudkan Program Perumahan
Rakyat Termiskin (PPRT) bagi kawasan Sungai Siput sekurang-sekurangnya sebanyak
1,000 unit di bawah Rancangan Malaysia Kedua Belas.

Tuan Yang di-Pertua, ramai pakar ekonomi melihat belanjawan ini dirangka
berfokuskan kepada kepentingan politik atau /abour politic menghadapi PRU-15. Saya
tidak nafikan sebahagian belanjawan membantu kebajikan rakyat. Namun, bajet ini masih
terdapat perkara-perkara yang tersirat mahupun tersurat demi meraih sokongan politik
khususnya sokongan undi pada PRU-15 yang dijangka akan berlaku pada tahun hadapan.

Bajet ini juga turut didakwa ada unsur-unsur perkauman semata-mata untuk
mempengaruhi dan menjauhi sesuatu kaum. la tidak selari dengan konsep Keluarga
Malaysia yang di uar-uarkan oleh Yang Amat Berhormat Perdana Menteri. Beliau sebagai
Perdana Menteri Malaysia harus peka dan segera memperbetulkan kekurangan yang ada
dalam pembentangan Bajet 2022.

Saya merujuk teks Belanjawan 2022, Menteri Kewangan memperuntukkan
sebanyak RM11.5 bilion bagi agenda pemerkasaan bumiputera. Bagi kaum Cina
sebanyak RM200 juta dan kaum India sebanyak RM145 juta.

Tuan Yang di-Pertua, yang dipertikaikan adalah dalam Belanjawan 2022 adalah
peruntukan yang disediakan bagi kaum Cina dan India terlalu sedikit dan langsung tidak
mencerminkan keadilan seperti mana yang di uar-uarkan oleh Yang Amat Berhormat
Perdana Menteri Malaysia. Dalam perbahasan Rancangan Malaysia Kedua Belas, saya
telah mencadangkan sebanyak RM500 juta bagi kaum India diberikan. Apa yang
diperuntukkan adalah sebanyak RM100 juta sahaja seperti tahun lalu, di bawah MITRA
dan sebanyak RM45 juta dalam bentuk pinjaman di bawah TEKUN.

Saya sekali lagi merayu kepada Menteri Kewangan dan Yang Amat Berhormat
Perdana Menteri mengkaji semula agihan ini supaya kaum India tidak ketinggalan jauh
dalam arus pembangunan negara pada masa-masa akan datang.
