DR.11.11.2021 71

kewangan sahaja tidak mencukupi. Kerajaan perlu ada rancangan terperinci berkenaan
dengan infrastruktur stesen recharge, charging station. Selain itu, kerajaan juga perlu
melihat EV daripada segi pertumbuhan ekonomi.

Untuk makluman Dewan yang mulia ini, pada tahun 2020, kereta elektrik global
telah mencecah 10 juta buah kereta. Walaupun pandemik menyerang, bilangan penjualan
kereta elektrik global meningkat 41 peratus berbanding dengan jumlah penjualan kereta
purata yang menurun 16 peratus. Tambahan lagi, 18 daripada 20 buah- pengeluar
kenderaan terkemuka dunia turut memperluas portfolio model mereka kepada
pengeluaran kenderaan elektrik.

Boleh dikatakan, ini masa permulaan perkembangan exponential industry EV
global. Dengan itu, perkara keenam wish list saya ialah supaya kerajaan membentuk
dasar EV yang komprehensif untuk memastikan pemain-pemain industri berkenaan di
Malaysia boleh menjadi kompetitif di sebahagian dalam rantaian bekalan global, global
supply chain, EV.

Tuan Yang di-Pertua, negara kita telah menyaksikan perubahan Kabinet
sebanyak tiga kali sejak tahun 2018 dan komitmen negara dalam menurun pelepasan
karbon tidak boleh berubah setiap kali kerajaan berubah. Untuk memastikan
kesinambungan inisiatif rendah karbon, kita perlu mewujudkan Akta Perubahan Iklim yang
meletakkan rangka undang-undang dan menginstitusikan rangka mitigasi dan adaptasi
perubahan iklim.

Sebagai contoh, Akta Perubahan Iklim di UK menetapkan supaya kerajaan
menetapkan bajet karbon yang /egally binding, dengan izin, dengan sasaran UK menjadi
karbon neutral menjelang 2050.

Bajet karbon ini bukan dalam mata kewangan tetapi had jumlah karbon yang boleh
dikeluarkan di UK dalam tempoh lima tahun. Sebaik sahaja bajet karbon ini telah
ditetapkan, Akta Perubahan Iklim UK meletakkan kewajipan dan tanggungjawab kepada
kerajaan untuk menyediakan dasar bagi memastikan had bajet karbon ini tidak dilebihi.
Sebenarnya semasa pentadbiran Pakatan Harapan, kami telah memulakan kajian dasar
untuk Akta Perubahan Iklim dan meletakkan sasaran untuk membentangkan akta ini pada
tahun 2022.

Akan tetapi, kita tidak cukup masa untuk menghabiskan inisiatif ini. Jika Malaysia
mempunyai keinginan yang kuat untuk menjadi karbon neutral 2050, maka saya rasa Akta
Perubahan Iklim adalah sangat diperlukan. Oleh itu, perkara ketujuh wish list saya adalah
supaya kerajaan memulakan kerja merangka Akta Perubahan Iklim pada tahun 2022 dan
menetapkan sasaran masa pembentangan rang undang-undang ini ke Parlimen.

Tuan Yang di-Pertua, selain daripada tujuh wish list, saya juga hendak bangkitkan
satu perkara lagi adalah berkenaan dengan perkembangan persidangan ke-26
Konvensyen Rangka Kerja Perubahan Iklim Pertubuhan Bangsa-Bangsa Bersatu
(UNFCCC COP-26) yang sedang berlangsung di Glasgow. Negara kita adalah antara 100
lebih negara yang telah menandatangani Ikrar Metana Global (Global Methane Pledge) di
COP 26 di mana signatory komited untuk mengurangkan pelepasan metana sekurang-
kurangnya sebanyak 30 peratus menjelang 2030 berbanding tahapnya pada 2020.

Untuk makluman Dewan yang mulia ini, gas metana merupakan gas rumah hijau
yang jauh lebih kuat daripada karbon dioksida. Terdapat sejumlah 146 buah tapak
pelupusan sampah di Malaysia dan lebih daripada 90 peratus daripadanya kini merupakan
tempat pelupusan sampah terbuka, open dumpsite. Tapak-tapak ini merupakan sumber
gas metana yang signifikan. Dengan ini, Yang Berhormat Menteri KASA dalam kenyataan
negara beliau semalam telah mengumumkan bahawa Malaysia akan mencapai sasaran
sifat sisa yang dihantar ke tempat pelupusan sampah pada tahun 2025.

Sememangnya usaha untuk memodenkan tapak pelupusan sampah dan
meningkatkan kadar kitaran amat dialu-alukan tetapi mencapai sifar sisa dalam masa
empat tahun, adakah sasaran ini realistik? Memandangkan pengurusan sisa adalah di
bawah bidang kuasa KPKT, Bakri ingin tahu apakah rancangan KPKT untuk mencapai
sasaran yang telah diumumkan oleh Yang Berhormat Menteri KASA di COP26? Ataupun
