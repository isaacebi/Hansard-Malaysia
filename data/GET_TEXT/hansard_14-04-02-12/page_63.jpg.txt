DR.11.11.2021 55

Yang Berhormat Menteri Kewangan beberapa permohonan yang telah saya
panjangkan sebelum ini masih belum ada jawapan. Janganlah hanya berjanji dan manis
di mulut sahaja. Tolonglah Parlimen Bukit Gantang yang jauh ketinggalan berbanding
kawasan luar bandar yang lain.

Tuan Yang di-Pertua, seterusnya saya ingin sentuh berkenaan dengan food
security. Tahniah dan terima kasih Yang Berhormat Menteri Pertanian Industri Makanan
kerana telah berjaya memastikan bekalan makanan negara mencukupi pada saat-saat
getir kehidupan rakyat akibat pandemik COVID-19 yang melanda seluruh dunia.

Namun begitu, bagi memastikan kemampuan food security 10 tahun ke hadapan
seperti yang digariskan dalam Dasar Agro Makanan Negara (DAN 2.0). Di antaranya,
nelayan perlu diberikan pengiktirafan kerana merekalah yang telah bertungkus-lumus
turun ke laut mengharungi ombak dan badai untuk mendapatkan bekalan ikan sumber
protein kepada negara. Pengorbanan nelayan cukup besar namun masih ramai yang
berada di bawah garis kemiskinan.

Daripada 94,165 orang ahli persatuan nelayan seluruh negara, hampir 40,000
orang menerima elaun sara hidup kerana pendapatan mereka tidak tetap.

01510

Terima kasih kepada Kerajaan PN yang telah mengumumkan kenaikan elaun
sara hidup daripada RM250 kepada RM300. Saya sendiri selalu turun padang melihat
bagaimana wujudnya nelayan-nelayan daif dan tinggal di rumah-rumah usang yang
kebanyakan adalah nelayan Melayu. Seolah-olah hidup kehidupan dua darjat. Jurang
miskin dan kaya sangat ketara. Kampung-kampung nelayan Melayu dibandingkan dengan
kampung-kampung nelayan yang bukan Melayu.

Untuk membantu mereka, setakat ini kerajaan melalui LKIM telah menempatkan
seramai 1,822 nelayan bagi Program Penempatan Semula Nelayan (PNS). Ini tidak
mencukupi. Saya mencadangkan peruntukan ini ditambah sebanyak RM100 juta untuk
menempatkan semula nelayan-nelayan yang di kawasan perumahan yang lebih terurus
untuk terus membela nasib mereka.

Tuan Yang di-Pertua, tidak ramai warga tempatan yang sanggup bekerja sebagai
nelayan laut dalam, yang penuh dengan cabaran dan risiko. Pekerjaan ini bersifat 3D,
dirty, difficult and dangerous dengan izin. Bagi menggalakkan penglibatan nelayan-
nelayan muda sebagai nelayan laut dalam, peruntukan khas dicadangkan bagi
mewujudkan skim dan program latihan internship agar persepsi buruk berkenaan 3D ini
dapat dilenyapkan.

Seterusnya bagi Program Pemodenan Vesel dan Mekanisasi Penangkapan Ikan
yang diperuntukkan sebanyak RM150 juta pada tahun ini. Program ini baik ke arah
nelayan berdaya saing mengikut standard antarabangsa namun terdapat syarat-syarat
yang merumitkan nelayan-nelayan muda yang tidak sesuai dengan apa yang mereka
lakukan sekarang.

Seorang pengusaha muda laut dalam berumur 35 tahun yang bernama Adam di
Dungun Terengganu, yang kini memiliki tujuh buah vesel laut dalam. Adam bercadang
memodenkan vesel dan mekanisasi penangkapan. Malangnya hasratnya tidak dapat
dilaksanakan oleh sebab syarat-syarat pinjaman yang asing bagi apa yang mereka
laksanakan sekarang.

Begitu juga dengan nelayan-nelayan muda, anak watan lain di Pantai Timur
terutamanya negeri Terengganu dan Kelantan. Oleh itu saya mencadangkan syarat-
syarat pinjaman ini dipermudahkan kerajaan, pihak Agrobank dan juga Jabatan
Perikanan. Dengan cara ini dapat memberikan ruang kepada anak muda untuk terus
mengembangkan industri penangkapan ikan laut dalam.

Tuan Yang di-Pertua, sukacita dimaklumkan bahawa Hutan Paya Bakau Kuala
Sepetang adalah antara kawasan mangrove yang tercantik di dunia. Hutan bakau yang
berumur lebih satu abad, seluas 40,000 hektar adalah di kawasan spesies kehidupan liar
yang unik dan tempat perusahaan kayu arang asli. Manakala lautnya adalah tempat
permainan ikan lumba-lumba merah jambu, pink dolphin di Kuala Sepetang. Di darat pula
