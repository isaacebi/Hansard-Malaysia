DR.11.11.2021 69

Tuan Yang di-Pertua, Yang Berhormat Menteri Kewangan dalam ucapan bajet
telah mengulangi sekali lagi komitmen baharu Malaysia yang diumumkan oleh Yang Amat
Berhormat Perdana Menteri semasa ucapan RMKe-12 untuk menjadikan Malaysia
sebagai sebuah negara neutral karbon menjelang tahun 2050.

Ini adalah komitmen yang sangat besar bersamaan dengan negara-negara maju
seperti United Kingdom, New Zealand, Australia, Kesatuan Eropah dan lebih tinggi
daripada komitmen China dan Rusia yang meletakkan sasaran neutral karbon menjelang
tahun 2060 dan India yang meletakkan sasaran neutral karbon pada tahun 2070.

Sasaran neutral karbon 2050 untuk Malaysia bukan satu sasaran boleh kita capai
tanpa langkah-langkah drastik. Walau bagaimanapun, selain daripada pengumuman satu
ayat one-liner announcement, setakat ini saya tidak nampak apa-apa langkah konkrit yang
diambil oleh kerajaan yang membolehkan Malaysia untuk mencapai negara neutral karbon
2050.

Sebagai contoh, sasaran tenaga boleh baharu, RE dalam campuran elektrik di
bawah pentadbiran Pakatan Harapan kami telah meletakkan sasaran RE dalam campuran
elektrik sebanyak 20 peratus menjelang tahun 2025 yang tidak termasuk hidro besar lebih
daripada 100 megawatt. Ini bersamaan dengan 33 peratus RE dalam grid kebangsaan
secara keseluruhannya menjelang tahun 2025.

Walau bagaimanapun, kerajaan hari ini telah menurunkan sasaran RE kepada 31
peratus. Mengapa kerajaan membuat pengumuman neutral karbon 2050 yang indah
didengar tetapi daripada segi tindakan mengambil langkah ke belakang? Saya sendiri
terlibat dalam proses perancangan peningkatan RE.

Sasaran RE yang diletakkan oleh Kerajaan Pakatan Harapan bukan sahaja boleh
dicapai secara teknikal daripada segi teknikal tetapi juga berpotensi untuk menarik
pelaburan swasta bernilai RM30 bilion serta mencipta kira-kira 50,000 pekerjaan baharu
bersih, need net job creation dengan izin menjelang tahun 2025. Dengan itu, perkara
pertama wish list rendah karbon saya ialah supaya kerajaan meningkatkan sasaran RE
kepada sekurang-kurangnya sasaran yang sebelum ini diletakkan oleh Kerajaan Pakatan
Harapan selaras dengan komitmen baharu karbon neutral 2050 Malaysia.

Tuan Yang di-Pertua, seterusnya saya ingin beralih isu keputusan kerajaan untuk
tidak mengeksport RE dalam projek perintis penjualan elektrik 100 megawatt ke
Singapura. Bakri ini ingin tahu, adakah keputusan ini bermaksud bahawa Malaysia tidak
akan menimbang sekalipun untuk mengeksport RE kepada negara-negara lain?

Untuk makluman Dewan, Malaysia mempunyai potensi RE yang besar dan ia jauh
lebih tinggi daripada keperluan tenaga dan komitmen RE kita. Ini adalah angka-angkanya.
Potensi tenaga solar, tenaga bio dan hidro kecil di Malaysia yang boleh dimanfaatkan
adalah 270 gigawatt, 3.6 gigawatt dan 2.5 gigawatt masing-masing. Manakala jumlah
keseluruhan kapasiti elektrik Malaysia kini adalah jauh lebih rendah iaitu kira-kira 35
gigawatt.

Saya berpendapat bahawa RE lebihan ini boleh dijana dan dijual kepada negara-
negara jiran supaya kita boleh menumbuh ekonomi negara kita. Sebagai contoh, baru-
baru ini Kerajaan Singapura mengumumkan pelan mereka untuk mengimport empat
gigawatt elektrik rendah karbon menjelang tahun 2035.

Potensi keperluan RE ini mampu menjana RM6 bilion pelaburan swasta dan
48,000 peluang pekerjaan. Ini adalah peluang pekerjaan baharu untuk rakyat Malaysia,
untuk anak-anak muda kita seperti jurutera, juruteknik, saintis, analis, pegawai pengurusan
am dan lain-lain peluang pekerjaan dalam industri RE.

Persoalannya, adakah Malaysia akan menutup pintu untuk mencipta pekerjaan
hijau baharu ini walaupun sebelum kita menjalankan projek perintis? Dengan itu, perkara
kedua wish list Bakri ialah supaya kerajaan boleh mengkaji semula dasar polisi
pengeksportan RE.

Tuan Yang di-Pertua, bukan sahaja RE, inisiatif kecekapan tenaga, energy
efficiency (EE) juga boleh menurunkan pelepasan karbon dan memanfaatkan ekonomi
pada masa yang sama. Kajian kerjasama EPU dan UNDP menunjukkan bahawa potensi
