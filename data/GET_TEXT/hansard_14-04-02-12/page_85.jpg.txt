DR.11.11.2021 77

DBKL ialah minuman keras boleh dijual di hotel, di pub dan pasar raya tetapi ia tidak boleh
dijual di kedai runcit, kedai serbaneka dan kedai ubat Cina. Kenapakah halangan ini hanya
dituju kepada golongan kedai kecil dan menengah ataupun SME di Kuala Lumpur sahaja?

Tuan Yang di-Pertua, saya difahamkan Yang Berhormat Arau Menteri Wilayah
Persekutuan pernah berjumpa dengan pihak ALMA dan wakil industri penjualan arak pada
beberapa hari yang lepas. Yang Berhormat Menteri mencadangkan wakil kedai serbaneka
dan kedai ubat cina ini memohon kepada SSM untuk tukar status kedai mereka dari kedai
runcit kepada pasar raya kerana pasar raya dibenarkan untuk menjual minuman keras
dalam garis panduan DBKL tersebut.

Cadangan ini langsung tidak masuk akal. Ini bermaksud pada masa yang akan
datang banyak kedai runcit di seluruh Kuala Lumpur akan naik pangkat jadi pasar raya.
Kalau larangan garis panduan jualan arak DBKL ini tidak sesuai, batalkan garis panduan
ini dan bukan minta kedai-kedai runcit tukar status kepada pasar raya.

Yang Berhormat Menteri Arau kata, halangan penjualan minuman_ keras
dikeluarkan oleh Lembaga Pelesenan Arak dan bukan beliau. Saya ingin cadang Yang
Berhormat Menteri pecat semua anggota lembaga ini kerana mereka telah membuat
keputusan yang tidak masuk akal. Mereka gagal memahami industri penjualan minuman
keras dan membuat keputusan yang begitu kontroversial merosakkan nama baik Menteri
dari Arau dan merosakkan slogan Keluarga Malaysia yang dipelopori oleh kerajaan.

Tuan Yang di-Pertua, saya juga rasa kesal cara kerajaan menyusahkan wiski
Timah buatan Malaysia yang pernah menang silver award di San Francisco World Spirit
Competition 2020. Saya difahamkan selepas isu Timah whisky ini menjadi kontroversial
oleh pihak-pihak tertentu kerajaan mendesak pengeluar wiski ini untuk tukar nama kepada
‘Bijih Timah’.

Masalahnya ialah Timah adalah nama ataupun brand ataupun trade name produk
ini. Nama ini menyebabkan wiski ini menang hadiah antarabangsa. Nama sesuatu produk
memang tidak boleh tukar dengan sewenang-wenangnya. Saya difahamkan lesen
pembuatan Timah whisky yang telah tamat pada akhir Oktober yang lepas tidak
diperbaharui sehingga hari ini. Apakah ini adil?

Kita tahu ‘Timah’ bukan nama orang Islam dan ia sebenarnya merujukkan kepada
sejenis logam dalam bahasa Malaysia. Kenapakah ia dijadikan isu sehingga kerajaan
hendak mendesak syarikat ini untuk tukar nama produknya. Kita tahu sekurang-kurangnya
terdapat 20 nama minuman arak mempunyai nama yang mirip dengan nama Muslim di
pasaran minuman keras.

Apakah semua produk yang dikeluarkan di luar negara ini akan dilarang import
masuk ke Malaysia. Bukankah kesemua tindakan ini bercanggah dengan jiwa dan prinsip
slogan Keluarga Malaysia yang dipelopori oleh kerajaan sekarang.

Tuan Yang di-Pertua: Yang Berhormat, tolong tamatkan.

Puan Teresa Kok [Seputeh]: Sekiranya— Okey, saya gulung Tuan Yang di-
Pertua. Sekiranya kerajaan terus degil tidak memperbaharui lesen pengeluaran wiski
Timah, tindakan ini akan merosakkan hubungan di antara kerajaan dengan pihak swasta.
Tindakan kerajaan ini bukan sahaja menjejaskan imej Malaysia, ia juga akan menjejaskan
segala usaha kerajaan untuk menarik masuk pelaburan asing.

Pelabur-pelabur asing tidak pasti bilakah kerajaan akan tarik balik lesen
perniagaan mereka atau lesen pengeluaran mereka dan minta mereka tukar nama produk
mereka atas alasan yang tidak masuk akal. Jadi, saya menyerulah kerajaan mengkaji
semula keputusan mereka yang tidak mesra business ini dan berlaku secara adil terhadap
semua syarikat Malaysia. Sekian terima kasih.

Tuan Yang di-Pertua: Terima kasih Yang Berhormat Seputeh. Seterusnya Yang
Berhormat Sekijang, dipersilakan.
