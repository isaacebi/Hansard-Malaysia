22 DR.11.11.2021

Development Account di mana ia tidak boleh dikeluarkan melainkan mendapat
persetujuan daripada sama ada KSU ataupun Ketua Pengarah.

Daripada segi soal terbengkalai ini Yang Berhormat just hendak explain bahawa
Kementerian Perumahan dan Kajian Tempatan walaupun dia custodian kepada
Peraturan-peraturan Pemajuan Perumahan (Kawalan dan Pelesenan) 1989 [Akta 178].
Namun daripada segi soal kebenaran merancang ia dikeluarkan oleh PBT dan di peringkat
kerajaan negeri. Apa yang dilakukan oleh kementerian sekarang Yang Berhormat- dan
kita hendak memastikan penyelesaian terbengkalai, maka kita guna dua kaedah.

Pertama- mediasi atau mediation iaitu kita jumpa balik semula dengan syarikat
kalau syarikat itu telah digulung tikar kita jumpa dengan private liquidator, dan ada kalanya
kita cari white knight. Ini sebagaimana berlaku dalam salah satu daripada projek yang
saya buat lawatan dalam Selayang, Taman Selayang Mutiara minggu lepas.

Keduanya, kita guna intervention. Bila kita linat projek itu berdaya mampu untuk
dibangunkan semula diselesaikan maka kita injek, atau kita lakukan facilitation fund
injection sebagaimana yang berlaku di Selayang di mana kerajaan menyediakan RM35
juta memungkinkan Blok Kristal tidak silap saya untuk dibangunkan semula akhirnya
memberi peluang untuk rakyat memiliki dan menyelesaikan masalah rumah terbengkalai.
Insya-Allah daripada 78 yang saya sebut tadi KPKT kita merancang untuk mengurangkan
kepada 75 sasar pada tahun ini.

Saya sendiri pun sudah buat apa nama a war room perumahan mencakupi
semua, dan saya sedang dalam proses untuk menulis kepada semua MP di mana projek-
projek terbengkalai ada di kawasan dia bagi memungkinkan mereka tahu dan juga mereka
mengetahui apa yang sedang dilakukan oleh KPKT.

Tuan Steven Choong Shiau Yoon [Tebrau]: Tuan Yang di-Pertua soalan
tambahan.

Tuan Yang di-Pertua: Ringkaskan Yang Berhormat Tebrau. Ringkaskan. Pendek
sahaja.

Tuan Steven Choong Shiau Yoon [Tebrau]: Terima kasih kepada penjelasan
daripada Yang Berhormat Menteri bagi PTS akan betul-betul mengehadkan pemain atau
player yang tiada tanah yang kukuh dan pengalaman yang cukup untuk memasuki sektor
perumahan.

Akan tetapi, sebelum ini dilaksanakan, memang saya nampak ada banyak pemain
atau players yang tidak ada cukup tanah dan tidak ada pengalaman dalam perumahan
memasuki sektor ini.

01130

Jadi, soalan saya. Sama ada kerajaan akan mewujudkan garis panduan untuk
semua pihak berkuasa tempatan untuk meletakkan syarat-syarat di Pejabat Menteri
sendiri sebelum apa-apa permit yang diperlukan diluluskan, mereka mesti memenuhi
beberapa syarat seperti ada cukup tanah dan ada pengalaman yang cukup sebelum itu
dan adakah jenis perumahan atau kedai itu sesuai atau lokasi itu sesuai?

Mengapa saya tanya ini kerana di kawasan saya, saya sudah dapat dua projek
perumahan swasta terbengkalai yang bagi saya memang jenisnya tidak sesuai, tempat
atau lokasinya pun tidak sesuai. Akan tetapi, itu diluluskan oleh kerajaan dan juga pihak
berkuasa tempatan.

Saya juga ada nampak ada satu projek di kawasan saya di Sungai Tiram iaitu ada
projek PR1MA. Bagi saya, saya pun tidak tahu apa sebab itu satu projek PRIMA dengan
1,000 unit lebih terletak di Sungai Tiram, sebuah kawasan perkampungan Melayu yang
jauh dari bandar. Itulah soalan saya. Terima kasih.

Dato’ Sri Reezal Merican bin Naina Merican: Salah satu daripada juga yang
akan dikenal pasti segi soal insentif untuk menggalakkan orang melakukan BTS. Sebab,
kalau melihat pada kesukaran atau the barriers of entry ini, memang agak tinggi.
Memerlukan syarikat-syarikat yang mempunyai keupayaan kewangan yang besar kerana
kerja-kerja pendahuluan ini memerlukan 20 peratus. Agak tinggi.
