84 DR.11.11.2021

Maka saya ingin memohon kepada Kementerian Sumber Manusia supaya bangkit
dengan cadangan yang rasional supaya kita meyakinkan rakyat bahawa 600,000 yang
dibentangkan oleh Menteri Kewangan ada relevannya dan ada dipanggil sebagai
memulihkan keyakinan rakyat untuk mengambil ruang dan peluang ini.

Seterusnya saya tidak nampak dalam bajet Skim Insurans Pekerja (SIP) yang
sepatutnya diberikan tumpuan kerana itu akan melonggarkan sedikit keresahan rakyat di
bawah ini yang terlibat secara langsung atas berhenti kerja sentara yang mereka terpaksa
lalui. Mereka tidak mahu dibuang kerja tetapi mereka terpaksa dibuang kerja. Kita sudah
ada Skim Insurans Pekerja ini. Mengapa tidak kita longgokkan sedikit wang itu kerana
wang itu adalah wang kutipan daripada pencarum, pihak pekerja dan pihak syarikat.

Apa yang kita tahu itu adalah sumber pendapatan yang meyakinkan, maknanya
consistent income. Jadi tidak perlu risau atau gusar kalau sekiranya ia tidak dipulangkan
balik kerana ini di bawah PERKESO. Jadi, saya ingin cadangkan kepada Kementerian
Kewangan supaya mengkaji semula untuk memberi suntingan kepada SIP ini untuk
membolehkan operasinya atau meningkatkan sekurang-kurangnya ia boleh menampung
kerunsingan pembuangan kerja yang tidak kita tahu apa yang akan berlaku pada nasib
masa depan mereka.

Ini juga adalah perkara yang benar-benar memberikan saya keyakinan bahawa
kita mampu untuk menyelesaikan masalah SIP ini dengan memberikan suntingan baharu
untuk mereka beroperasi dengan lebih konsisten.

Keempat, saya ingin menyinggung tentang EPF Tuan Yang di-Pertua. EPF ini
dibenarkan keluar wang dalam COVID-19. Apa jaminan kerajaan setelah wang itu
dikeluarkan, simpanan masa depan itu apa hendak dilakukan. Ini kerana kita tahu bahawa
EPF ini menjadi sandaran, longgokan terakhir. Malah kerajaan pun mengambil ruang ini
untuk mereka menampung keperluan perbelanjaan kerajaan termasuk dalam pada
konteks yang telah saya bawa empat, lima tahun yang lalu Tuan Yang di-Pertua,
berkenaan dengan pengambilan wang SOCSO dan juga wang EPF untuk diberikan
kepada 1MDB.

Akan tetapi saya hendak tahu daripada pinjaman itu, berapakah wang itu telah
dikembalikan balik atau dipulangkan balik pinjaman tersebut? Ini kerana akan memberi
ruang kepada permasalahan kewangan untuk menampung kewangan yang akan
dilunaskan sama ada kerajaan atau syarikat. Ini adalah masalah yang begitu meruncing
kerana jumlah pengeluaran semasa COVID, sehingga kini saya hendak tahu berapa dia
punya pengeluarannya supaya kita boleh fokus untuk meyakinkan masa depan jaminan
kewangan itu tidak tergugat ataupun tercacat.

Kelima Tuan Yang di-Pertua, saya mengembalikan kembali tentang hasrat saya.
Saya ingin melihat Mahkamah Tinggi Perusahaan. Di bawah Butiran 030500 itu
Mahkamah Perusahaan, yang harus dan wajib diangkat satu lagi tahap itu ‘Mahkamah
Tinggi Perusahaan’. Ini kerana Tuan Yang di-Pertua, bila pergi ke Mahkamah Perusahaan
belanja itu kurang tetapi bila pergi Mahkamah Tinggi, masya-Allah Tuan Yang di-Pertua,
banyak kes majikan-majikan yang haprak ini dia akan bawa ke Mahkamah Tinggi. Bila
bawa ke Mahkamah Tinggi, pekerja tidak ada duit, maka pekerja terpaksa membuang kes.

Jadi syarikat-syarikat yang durjana ini ia akan ambil peluang untuk menekan
pekerja dan membawa kes ke mahkamah malah Mahkamah Rayuan pun mereka bawa,
Mahkamah Persekutuan pun mereka bawa. Ini bukan sahaja membankrapkan pekerja
tetapi membunuh pekerja itu di dalam hak mereka. Maka saya cadangkan kepada Menteri
Sumber Manusia, supaya mengkaji ‘Mahkamah Tinggi Perusahaan’ ini supaya tidak
memudaratkan ataupun untuk menegakkan hak pekerja itu dibela.

Nombor enam, saya ingin menyinggung tentang pekerja kontrak doktor. Baru-
baru ini telah saya dimaklumkan kalau benar, MoU pekerja kontrak dengan Kerajaan
Malaysia dengan UK yang sekarang ini persoalannya tenaga kerja di Malaysia ini belum
lagi dalam keadaan yang kukuh tetapi dalam masa yang sama macam kita hendak halau
pekerja, doktor-doktor dan nurse ini pergi ke UK buat kerja kontrak.

Seolah-olah kita ini begitu tidak mempedulikan ataupun kita tidak prihatin.
Humanity Tuan Yang di-Pertua dengan izin, kita tidak ada menunjukkan kepada penjawat
