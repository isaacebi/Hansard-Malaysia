DR.11.11.2021 89

ikut angka ini ialah tiga peratus sahaja. Adakah ini adil? Padahal semua kaum di negara
kita bayar cukai, Melayu bayar cukai individu, Melayu, Cina dan India.

Semua kaum terlibat dalam perniagaan untuk berniaga dalam menubuhkan
syarikat dan melalui syarikat, kita bayar cukai korporat dan juga semua kaum sebagai
warga Malaysia berhak mendapat manfaat daripada khazanah negara. Contoh ialah
khazanah yang dimiliki dan diuruskan oleh Petronas sebagai contoh.

Jadi, bagi pendapat saya Tuan Yang di-Pertua, sepertimana yang disarankan oleh
rakan saya Yang Berhormat Pasir Gudang semalam, sudah sampai masa kita mesti kaji
semula pendekatan ini dan negara kita tidak harus meneruskan dengan pendekatan
memberikan peruntukan asas ini.

Saya sebut untuk rekod saya tidak ada masalah dengan perkara 153
Perlembagaan Malaysia, tetapi bukankah sudah sampai masa kita melihat kepada
pengagihan bantuan dan bimbingan kepada masyarakat bukan sahaja Bumiputera tetapi
yang bukan Bumiputera daripada segi keperluan. Macam saya sebut tadi, pinjaman
pendidikan ini penting. Akan tetapi, ramai rakyat India yang miskin yang memerlukannya
program profesional dan sebagainya, program peningkatan kapasiti dan pembiayaan
perniagaan.

Kita bagi RM11.4 bilion kepada kaum bumiputera tetapi kaum India pun ada
golongan yang memerlukan bantuan, kaum Cina pun ada. Bukan semua kaum Cina yang
kaya, ada seorang kaum India yang memiliki airline yang besar, ada seorang India yang
memiliki pelabuhan besar tetapi yang majoriti lain ramainya orang sederhana, atau miskin,
atau miskin tegar. Jadi, manakah mereka pergi untuk bimbingan dan bantuan?

Jadi inilah yang kita perlu melihat semula dalam bajet ini. Bajet ini saya juga
kecewa melihat ada peluang-peluang besar untuk membantu masyarakat yang telah
dilepaskan. Bajet ini kononnya RM332 bilion adalah untuk membantu negara kita dalam
proses recovery dengan izin.

Oleh sebab impak pandemik ini memang kita tahu. Akan tetapi, Tuan Yang di-
Pertua kalau kita lihat kepada angka-angka memang kita tahu KDNK negara sudah
menurun, itu jelas. Akan tetapi, yang penting yang perlu diambil tahu oleh semua ialah
angka peningkatan dalam kemiskinan lebih besar daripada keturunan KDNK.

Apakah maksud itu? Maksudnya ialah jelas, impak pandemik daripada Mac 2020
sampai sekarang adalah lebih besar kepada golongan miskin, golongan B40 daripada
golongan atasan. Golongan atasan telah melalui pandemik ini walaupun memang ada
cabaran tetapi lebih selesa daripada golongan miskin yang telah kena impak yang teruk.
Dalam golongan itu pun wanita kena lebih teruk daripada lelaki. Inilah fakta-fakta yang
telah dikaji oleh para penyelidik dan telah dibuktikan.

01750

Jadi dalam bajet besar ini RM332 bilion peluang yang besar untuk membantu dan
memperbetulkan keadaan ini sudah hilang telah dilepaskan. Sepatutnya kita buat
program-program sebagai contoh saya hendak kata secara ringkas bagi dua contoh,
program membantu ibu tunggal dengan sumbangan berbulan ataupun sumbangan
ataupun program untuk membantu kanak-kanak kita, murid-murid sekolah rendah.

Oleh sebab kita tahu 70 peratus daripada murid-murid sekolah rendah pergi ke
sekolah tanpa sarapan pagi. Itu satu statistik yang mengejutkan telah dibuktikan dalam
kajian-kajian oleh UNICEF, UNFPA dan Khazanah Research Institute dan bukti semua
ada tetapi tindakan tidak ada. Tindakan secara tokenistik maksudnya program kecil ini
sebab 1,000 sekolah dan beberapa ratus murid-murid ada dalam bajet tetapi inilah
masalah dengan bajet sekarang dia bagi sini sedikit, sana sedikit akhirnya tidak ada impak
besar.

Inilah contoh dua program akan yang bantu semua kaum khususnya yang miskin,
yang telah merasai impak negatif daripada pandemik. Akan tetapi dalam bajet tidak ada,
inilah maksud saya peluang yang telah hilang. Saya minta kerajaan sama ada kerajaan
sanggup mempertimbangkan semula program-program yang saya cadangkan ini program
sarapan pagi untuk 2.7 juta murid di semua sekolah rendah. Bagi mereka satu sarapan
