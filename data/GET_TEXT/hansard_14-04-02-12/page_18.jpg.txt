10 DR.11.11.2021

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua, saya terpanggil untuk mengulas. Pertamanya, jawapan Timbalan Menteri
mengenai lori dan jalan balak tadi. Sepatutnya jawapannya adalah memastikan syarikat-
syarikat balak yang mengaut keuntungan berbilion-bilion ringgit dipertanggungjawabkan
jaga jalan-jalan itu. Bukan jawab kata sudah lepas, bukan tanggungjawab dia. Jalan yang
bukan jalan balak yang syarikat berkenaan pun dirosakkan. Ke Sarawak, ke Sabah, itu
kedudukannya, itu yang pertama.

Apa yang berkait dengan MARRIS ini, kita tahu ini urusan kerajaan negeri, betul.
Akan tetapi, seperti yang dibangkitkan semalam oleh Ahli Yang Berhormat Johor Bahru di
hadapan Tuan Yang di-Pertua bahawa jalan MARRIS ini diselenggarakan oleh syarikat-
syarikat yang tidak bertanggungjawab dan menyebabkan ketirisan dan wang RM1 bilion
itu tidak sampai ke bawah. Jadi, apakah ini bukan merupakan satu pertanggungjawaban?

Sekurang-kurangnya Kementerian Pembangunan Luar Bandar memantau
kedudukan ini. Jangan kata hanya melepas sahaja menyatakan ini tanggungjawab negeri.
Ya, tetapi Kementerian Pembangunan Luar Bandar terpaksa kenal pasti jalan di bawah
tanggungjawab kementerian dan isu luar bandar.

Jadi saya ingin tegaskan, pemantauan itu walaupun dilakukan juga oleh Jabatan
Perdana Menteri, Kementerian Pembangunan Luar Bandar tidak boleh bercakap dan
menjawab lepas tangan termasuk mengenai lori-lori dan syarikat balak tadi. Terima kasih.

Timbalan Yang di-Pertua [Dato’ Mohd Rashid Hasnon]: Ada pertanyaan?

Dato’ Seri Anwar bin Ibrahim [Port Dickson]: Soalan itu, minta penjelasan
daripada Timbalan Menteri.

Datuk Haji Hasbi bin Habibollah: Terima kasih.
Timbalan Yang di-Pertua [Dato’ Mohd Rashid Hasnon]: Sila Timbalan Menteri.

Datuk Haji Hasbi bin Habibollah: Terima kasih Yang Berhormat Port Dickson.
Pertama sekali yang dibangkit oleh tentang jalan balak. Dalam jawapan saya ialah jalan
balak yang diabandoned, yang sudah tidak punya tuan lagi. Ini yang kita hendak minta
dikumpulkan menjadi jalan negeri.

Ini pun kita harus daftarkan dan jalan yang sedia dipakai oleh balak sekarang ini
mereka memang maintain. Kalau dia tidak maintain, dia sendiri pun tidak boleh jalan. Dia
sendiri tidak boleh pakai.

Dato’ Seri Anwar bin Ibrahim [Port Dickson]: Sebelum diabandoned, pastikan
pantau, jangan jawab bagi pihak syarikat balak.

Datuk Haji Hasbi bin Habibollah: Bukan, kita tidak jawab untuk syarikat balak.
Jalan ini yang sedia ada yang dipakai, mereka memang tetap. Mesti repair. Kalau dia tidak
repair, dia sendiri pun tidak boleh pakai. The same time, rakyat juga di sepanjang jalan ini,
di pedalaman, menggunakan jalan ini.

Apa yang kita risau adalah apabila jalan itu sudah tidak ada lagi tuan punya nya.
Ini kita ambil alih. Mereka pun sebenarnya memang banyak membantu kita. Sebelum ini
jambatan runtuh dan bukan kita— it is a CSR, sama-sama. Mereka juga mempunyai apa
nama, it’s a ses yang di collected daripada mereka, yang digunakan juga untuk me-repair
jalan-jalan di luar bandar ini terutamanya jalan-jalan yang digunakan oleh mereka.

Keduanya lagi, ialah tentang MARRIS ini. Peruntukan MARRIS datangnya
daripada Kementerian Kewangan kepada negeri masing-masing direct bukannya melalui
KPLB. Akan tetapi, yang penting ialah berapa jumlah peruntukan ke negeri masing-masing
adalah tanggungjawab negeri untuk memastikan segala jalan, lorong belakang, jalan
pertanian, kampung mesti didaftarkan. Itu menjadi tanggungjawab dalam negeri.

Apabila mereka mendaftarkan sebelum 31 Disember setiap tahun, jalan baharu
atau jalan yang sudah dinaik taraf mesti disubmit kepada Kementerian Kewangan untuk
didaftarkan dan diberi peruntukan mengikut tahap terkini jalan-jalan tersebut. Jadi ianya
bukan peruntukan itu dipark di KPLB tetapi di Kementerian Kewangan, direct kepada
negeri masing-masing.
