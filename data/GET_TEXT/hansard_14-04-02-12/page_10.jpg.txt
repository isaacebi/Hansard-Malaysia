2 DR.11.11.2021

peningkatan pendaftaran OKU di Malaysia berdasarkan kepada kita mahukan sistem
perekodan maklumat OKU yang lebih baik di samping meningkatkan kadar pendaftaran
OKU di seluruh negara dengan pencapaian yang mudah kepada pendaftaran. Dalam pada
masa yang sama lebih ramai OKU mendapat manfaat inisiatif yang disediakan oleh
kerajaan.

la juga akan membuka ruang kepada OKU untuk berdikari dengan penyertaan
dalam sektor awam dan swasta melalui pendaftaran MyDaftar OKU dan juga ia dapat
mengatasi kehilangan kad OKU. Mendepani era endemik yang tidak terjangkau
cabarannya, pendaftaran golongan OKU menerusi platform MyDaftar OKU ini amat
penting bagi kementerian untuk merencanakan resolusi terbaik secara holistik yang boleh
menambahbaikkan urus tadbir kerajaan dari sudut penggubalan dasar dan polisi yang
mesra dan peka OKU.

Kementerian mengharapkan agar inisiatif ini) mampu menginspirasikan sebuah
komuniti OKU Keluarga Malaysia yang lebih berkredibiliti selari dengan tiga prinsip utama
yang menjadi tunggak kepada kerajaan Keluarga Malaysia pada hari ini iaitu “Makmur,
Inklusif dan Mampan’ dan yang penting tiada yang ketinggalan daripada mendapat segala
manfaat yang disediakan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Beufort soalan tambahan pertama, 30 saat.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Yang Berhormat Menteri dan tahniah saya ucapkan di atas
usaha untuk mempertingkatkan lagi pendaftaran OKU dalam negara kita. Saya faham
JKM berperanan penting dalam memperkasakan OKU di negara ini dan saya
mengucapkan syabas. Soalan tambahan saya ialah saya ingin tahu langkah-langkah
tindakan peranan JKM dalam meningkatkan lagi advokasi dan kefahaman masyarakat
mengenai OKU dan sejauh mana perkembangan teknologi digital dapat memanfaatkan
perkara ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort, sila Yang Berhormat Menteri, dua minit 30 saat.

Datuk Seri Rina binti Mohd Harun: Terima kasih Yang Berhormat Beaufort atas
soalan dan sikap yang begitu prihatin kepada golongan OKU ini. Kementerian melalui JKM
sentiasa mengambil langkah proaktif ke arah meningkatkan kefahaman dan juga
penerimaan masyarakat terhadap OKU.

01010

Kita juga telah melaksanakan program disability equality training (DET) dan
disability-related services training bagi kita hendak memastikan bahawa golongan
masyarakat ini dan keluarga kepada OKU peka. Juga, program ini diadakan secara
berterusan. la dilaksanakan supaya masyarakat ini faham keperluan dan kehendak OKU
dan dalam masa yang sama juga, kita hendak mengadakan supaya ada proses
penyertaan untuk mempelajari tentang ketidakupayaan daripada perspektif modus sosial.

Dalam masa yang sama, kita tahu bahawa dalam keadaan ini, advokasi itu sangat
penting dan di sinilah kita mengharapkan agar semua daripada kita untuk bersama-sama.
Kerana itu, banyak program yang telah dilaksanakan.

Bagi tempoh 2006 sehingga 2020, JKM telah melatih ramai OKU sebagai jurulatih
DET sepenuh masa dan 22 orang juga adalah daripada pegawai kebajikan masyarakat.
Manakala ia telah dijalankan supaya memberi kesedaran kepada masyarakat supaya
dapat menerima dan juga untuk kita bersama-sama dalam satu Keluarga Malaysia
termasuk juga golongan OKU. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Soalan tambahan kedua. Saya jemput Yang Berhormat Ipoh Barat.

Tuan M. Kulasegaran [Ipoh Barat]: Terima kasih Tuan Yang di-Pertua. Tuan
Yang di-Pertua, saya hendak tanya kepada Yang Berhormat Menteri. Apakah kerajaan
sedar banyak bangunan di negara ini tidak mesra kepada OKU dan lebih-lebih lagi adalah
