DR.11.11.2021 87

Seterusnya beralih kepada perkara kedua yang ingin saya ketengahkan adalah
berkenaan belanjawan di bawah Kementerian Wilayah Persekutuan. Sebagaimana yang
diketahui sidang Dewan Rakyat, peruntukan perbelanjaan bagi Kementerian Wilayah
Persekutuan bagi kali ini adalah dalam anggaran RM670 juta. Jumlah ini sekiranya
dibandingkan dengan belanjawan tahun lalu, adalah pengurangan sebanyak lebih kurang
RM280 juta.

Namun dalam pengurangan tersebut, masih ada subsektor yang mana
peruntukannya perlu dijelaskan. Sebagai contohnya, sebanyak RM3,606,200 telah
diperuntukkan bagi kerja-kerja perancangan dan pembangunan pengurusan. Akan tetapi,
apakah perbezaan peruntukan ini sekiranya kita bandingkan dengan peruntukan yang
diterima oleh badan-badan seperti Dewan Bandaraya Kuala Lumpur, Perbadanan
Putrajaya, Perbadanan Labuan dan juga Majlis Sukan Wilayah Persekutuan?

Difahamkan, adalah badan-badan yang tersebut masing-masing menerima
belanjawan berkenaan perancangan dan pembangunan pengurusan. Jelas di sini, kita
dapat lihat keperluan untuk pihak Kementerian Wilayah Persekutuan memperincikan
subseksyen ini bagi memberi gambaran jelas, apakah yang dimaksudkan dengan
perancangan dan pembangunan pengurusan.

Sekilas pandang ke dalam teks Belanjawan 2022 ini, pernyataan perbelanjaan
yang tertera masih samar-samar. Apakah projek-projek yang bakal menggunakan
peruntukan ini? Siapakah individu-individu yang terlibat dalam melaksanakan projek-
projek di bawah peruntukan Kementerian Wilayah Persekutuan ini? Ini semua adalah
butiran yang perlu diperincikan dan diperjelaskan kepada orang ramai.

Kalau boleh, sampai skru jenis apa yang dipakai pun perlu diberitahu. Setelah
sekian lamanya peruntukan ini dirangka sebegitu, oleh yang demikian, orang ramai perlu
tahu apakah duit tersebut digunapakai oleh Kementerian Wilayah Persekutuan selama
belanjawan-belanjawan negara sebelum ini?

Misalannya, jika kita linat pelaksanaan projek river of life dengan izin, yang
dijalankan oleh Kementerian Wilayah Persekutuan, projek ini sudah bermula dati tahun
2011. Akan tetapi sehingga ke hari ini setelah 10 tahun, projek tersebut masih berada
dalam fasa pembinaan. Selama 10 tahun lamanya, tetapi perubahan yang kita linat sangat
kecil. Kebanyakan kerja-kerja melibatkan river of life ini banyak ditumpukan di sekitar
Bandar Raya Kuala Lumpur. Walhal, belanja untuk projek ini besar.

Setiap kali belanjawan tahunan = diumumkan, belanjawan tahun _ ini
memperuntukkan RM225 juta sewerage non river dan river of life ini sepatutnya projek
yang melibatkan cabang-cabang sungai yang terdapat di sekitar Kuala Lumpur, tetapi di
Sungai Keroh dan Sungai Jinjang di Kepong misalnya, masih kotor dan tiada usaha untuk
mencantikkan sungai-sungai tersebut. Apabila minta untuk diuruskan dan dinaik taraf,
dipindahkan pula tanggungjawab tersebut kepada jabatan atau kementerian lain.
Berpusing-pusing arahannya.

Projek menelan belanja berjuta-juta ringgit saban tahun, tetapi sampah plastik
oren dan merah jambu pasar malam dilihat berapungan di sungai. Kalau di pantai kita ada
obor-obor, di sungai di kawasan Kuala Lumpur kita ada plastik-plastik. Banyak lagi
program-program yang boleh dijalankan oleh Kementerian Wilayah Persekutuan dengan
manfaat daripada Belanjawan 2022. Sebagai contoh, saya mencadangkan kepada
Kementerian Wilayah Persekutuan dengan kerjasama Kementerian Belia dan Sukan agar
ibu kota Kuala Lumpur dijadikan sebagai hab eGames, dengan izin.

01740

Ini adalah antara aktiviti yang agak masyhur dalam kalangan anak muda dan kita
sudah lihat bahawa permintaan tersebut sudah wujud dan besar. Negara seperti
Singapura telah pun berjaya menjadi hub untuk e-games. Justeru itu tiada masalah untuk
negara kita melakukan perkara yang sama sekali gus meletakkan nama Malaysia di antara
hub e-games terbesar di Asia. Ada pakar ekonomi mengatakan terma bloated budget
dengan izin adalah terma yang menggambarkan belanjawan kali ini. Belanja punya
belanja tanpa memikirkan akibat.
