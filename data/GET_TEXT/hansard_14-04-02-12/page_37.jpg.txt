DR.11.11.2021 29

Saya sebut sahaja, Cochrane Library telah mengatakan tidak sesuai, tidak dapat
menurunkan kes yang berat dan juga kes yang saya sebutkan tadi |VERCOR dan juga di
Argentina dan Brazil dan juga kajian yang sedang berlangsung sekarang ini iaitu platform
Randomized Trial of Treatments in the Community for Epidemic and Pandemic Ilinesses
(PRINCIPLE) di UK dan juga clinical trial ACTIV-6.

Ini semua merupakan kajian-kajian yang belum lagi mendapat rumusan yang
terakhir, yang kita menanti, yang sudah ada ini mengatakan ia tidak memberikan kesan
yang baik.

Jadi berbalik pada tadi, lvermectin ini ubat untuk parasit yang diberikan kepada
binatang. Kita belum meluluskan ubat ini untuk manusia di negara kita hari ini, oleh sebab
itu kita tidak... [Suara kurang jelas] Terima kasih...

Tuan Yang di-Pertua: Terima kasih.

Tuan Sivarasa Rasiah [Sungai Buloh]: Tuan Yang di-Pertua, boleh? Ini topik
penting, boleh saya dibenarkan tanya soalan tambahan?

Tuan Yang di-Pertua: Yang Berhormat ringkas, straight to the point, berkaitan
dengan isu.

Tuan Sivarasa Rasiah [Sungai Buloh]: Ringkas, to the point, ya. Terima kasih
Tuan Yang di-Pertua dan terima kasih kepada Yang Berhormat Timbalan Menteri. Saya
hendak balik kepada kajian I-TECH ini. Kajian I-TECH ini dibuat dua group patients. Satu
grup golongan yang menerima standard care treatment dan satu lagi menerima standard
care treatment dengan Ivermectin ditambahkan.

Saya sudah baca laporan kajian itu, jelas daripada kajian ialah tidak ada apa-apa
perbezaan significant di antara dua grup ini. Ini bermaksud, walaupun Ivermectin tidak
didapati bagi manfaat yang jelas daripada standard care juga dibuktikan bahawa outcome
dengan atau hasil dgn Ivermectin ini tidak berbeza daripada standard care. Ini sangat
penting untuk kita faham. Sama, tidak berbeza significant.

Jadi, apa halangan, walaupun saya faham kerajaan tidak mahu masuk Ivermectin
dalam dasar kerajaan untuk rawatan di hospital awam. Apa halangan untuk kerajaan
membenarkan off-label use untuk doktor-doktor biasa menggunakan kepakaran,
pengalaman mereka dengan persetujuan patient mereka untuk memberi /vermectin
kepada mereka atas permintaan dan nasihat doktor. Apa halangan itu, dan kenapa
kerajaan hendak ban, dengan kesan criminalization |vermectin ini? Inisoalan saya. Terima
kasih Tuan Yang di-Pertua.

Tuan Yang di-Pertua: Terima kasih Yang Berhormat, Timbalan Menteri ya.

Dato’ Dr. Haji Noor Azmi bin Ghazali: Terima kasih Yang Berhormat. Kajian
telah menunjukkan tidak ada keberkesanan dan juga kita bimbang sebab kajian
menunjukkan tiga kali contohnya kajian I-TECH ini tiga kali lebih kesan tidak baik adverse
berkenaan dengan cirit birit. Kita tidak tahu benda-benda lain lagi sebab ubat ini memang
pengkhususannya untuk binatang. Jadi kita takut dosnya kah, penyerapannya kah, boleh
memberi kesan kepada manusia.

Oleh sebab itu kajian-kajian dilakukan. Bukan kerana kerajaan tidak bagi sebab
itu. Oleh sebab kita memikirkan tentang keselamatan rakyat, tentang kepentingan rakyat.
Jadi, setakat ini apa yang dibenarkan ialah kalau ada pegawai-pegawai perubatan atau
doktor yang ingin menggunakan memohon melalui NPRA kebenaran untuk menggunakan
off-label untuk kajian-kajian klinikal dgn pemantauan yang rapi oleh pakar-pakar. lItu
sahaja yang dibenarkan pada ketika ini, setakat ini. Terima kasih.

Tuan Yang di-Pertua: Yang Berhormat Datuk Zakaria bin Mohd. Edris @ Tubau.
