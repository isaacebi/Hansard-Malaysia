DR.04.10.2021 93

MITRA masih tidak mempunyai hala tuju yang memberi fokus kepada matlamat
penubuhannya.

Mohon diwujudkan satu jawatankuasa perancangan dan pelaksanaan sosial
MITRA dengan segera. Jawatankuasa ini harus diwakili oleh penjawat awam, sekurang-
kurangnya tiga wakil rakyat kerajaan dan tiga wakil rakyat pembangkang serta beberapa
orang pakar dalam bidang sosioekonomi berkaitan dengan kaum India. Jawatankuasa ini
ditugaskan merombak semula dasar-dasar dan merumuskan strategi yang mempunyai
nilai tambah serta membawa impak positif berdasarkan keperluan semasa.

Tuan Yang di-Pertua, tambahkan peruntukan MITRA kepada RM200 juta dengan
memberi fokus utama kepada mekanisme yang boleh membantu menyelesaikan masalah
sosial seperti masalah alcoholism, keruntuhan rumah tangga, penglibatan anak muda
dalam kegiatan kongsi gelap dan sebagainya.

01820

Tuan Yang di-Pertua, untuk meningkatkan taraf ekonomi kaum India pula, saya
mempunyai pendekatan yang berbeza. Pertama, usaha kerajaan menubuhkan sebuah
yayasan kaum India sama seperti yayasan-yayasan yang ditubuhkan untuk kaum
Bumiputera yang mempunyai peranan dan tanggungjawab yang lebih spesifik iaitu
membangunkan ekonomi sebagai fokus utama.

Yayasan itu diletakkan di bawah perhatian dan dikawal selia oleh Jabatan
Perdana Menteri dan mempunyai kepakaran, fasiliti dan jentera pelaksanaan
pembangunan ekonomi yang lebih canggih dan komprehensif. Untuk tujuan itu, saya
mencadangkan supaya kerajaan meluluskan peruntukan perangsangan khas sebanyak
RM300 juta setiap tahun bagi lima tahun akan datang.

Tuan Yang di-Pertua, mohon untuk dapatkan dua minit tambahan lagi.
Tuan Yang di-Pertua: Okey.

Tuan Sivakumar Varatharaju Naidu [Batu Gajah]: Terdapat banyak SJK(T) di
negara kita yang menghadapi masalah kekurangan murid disebabkan oleh faktor sejarah
dan lokasi yang tidak lagi sesuai. Oleh itu, saya mencadangkan supaya sekurang-
kurangnya lima buah sekolah Tamil dipindahkan setiap tahun ke lokasi yang mempunyai
kepadatan penduduk India yang tinggi. Dalam tempoh lima tahun RMKe-12, sekurang-
kurangnya 25 buah sekolah Tamil dapat dilokasikan ke tempat-tempat yang lebih strategik
dengan anggaran perbelanjaan lebih kurang RM300 juta. Dalam pada itu, saya juga
mohon supaya peruntukan penyelenggaraan untuk SJK(T) juga ditambah daripada RM30
juta kepada RMS50 juta setahun seperti sedia kala. Kementerian Kewangan harus
mempertimbangkan supaya peruntukan penyelenggaraan ini boleh digunakan untuk
membeli kelengkapan-kelengkapan seperti komputer, projektor, smartboard, peralatan
audio video dan sebagainya.

Tuan Yang di-Pertua, saya ingin meminta Menteri Kanan Pendidikan memberi
penjelasan sama ada wakil-wakil rakyat daripada pembangkang dibenarkan untuk
menghadiri majlis-majlis rasmi atau untuk memberi peruntukan dana kepada pihak
sekolah?

Saya berharap kerajaan tidak akan menghalang pihak sekolah untuk menjemput
wakil rakyat pembangkang demi kepentingan pendidikan anak-anak kita. Saya juga ingin
tahu tentang pendirian kerajaan mengenai zero reject policy yang diperkenalkan oleh
Kerajaan Pakatan Harapan dahulu. Tuan Yang di-Pertua, boleh sambung sedikit?

Tuan Yang di-Pertua: Sampai 6.23 petang.
Tuan Sivakumar Varatharaju Naidu [Batu Gajah]: Okey. Last point.
Tuan Yang di-Pertua: Yes.

Tuan Sivakumar Varatharaju Naidu [Batu Gajah]: Tuan Yang di-Pertua, kos
perubatan di hospital-hospital swasta semakin meningkat ekoran daripada peningkatan
yang luas dalam penggunaan kad insurans kesihatan, medical card oleh pelanggan-
pelanggan di hospital-hospital swasta. Ini ialah amalan yang tidak sihat yang perlu dikawal
