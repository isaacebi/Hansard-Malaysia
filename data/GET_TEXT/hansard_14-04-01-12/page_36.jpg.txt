28 DR.04.10.2021

serantau bagi produk digital dan penyedia penyelesaian digital pada lima tahun akan
datang.

Tuan Yang di-Pertua, saya ingin menyentuh mengenai projek wakaf air yang
digerakkan oleh Kementerian Alam Sekitar dan Air bersama-sama Wakaf Tunai Malaysia.
Langkah mengoptimumkan instrumen-instrumen kewangan Islam melalui wakaf sebagai
alternatif kepada perkhidmatan bekalan air sangat bermanfaat kepada kepentingan rakyat
di bawah. Saya menyambut baik hasrat tersebut malah penglibatan pelbagai pihak yang
menyumbang dalam tabung wakaf ini membuktikan sokongan berterusan terhadap usaha
yang dilakukan oleh pihak kementerian.

Mekanisme wakaf air ini penting bagi menyediakan sumber bekalan air alternatif
bagi mereka yang memerlukan. Saya difahamkan sumbangan wakef air ketika ini telah
mencecah lebih daripada RM7 juta dan usaha penggemblengan tabung wakaf ini perlu
diteruskan serta dalam masa yang sama, aspek distribution projek wakaf air ini juga perlu
lebih menyeluruh ke seluruh negara.

Dalam ini, saya cuma ingin mendapatkan penjelasan pihak kementerian
mengenai sejauh mana projek air ini dapat ditumpukan ke wilayah-wilayah Borneo,
melibatkan penempatan di Sabah dan Sarawak. Selain itu, apakah perancangan
seterusnya dengan projek wakaf air ketika ini?

Akhir sekali Tuan Yang di-Pertua, saya sentuh sikit mengenai kawasan saya...
Timbalan Yang di-Pertua [Dato’ Mohd Rashid Hasnon]: Baik, sila rumuskan.

Tuan Nik Mohamad Abduh bin Nik Abdul Aziz [Bachok]: Sebagai rumusan di
atas cadangan-cadangan saya tadi, saya ingin memohon penjelasan setuntasnya
mengenai projek bekalan air di negeri Kelantan sama ada untuk jangka panjang atau
jangka pendek yang masih lagi belum berpenghujung sejak sekian lama akibat faktor
kewangan yang tidak mencukupi di pihak kerajaan negeri, ditambah faktor perbezaan
politik yang telah merosakkan hubungan di antara pusat dan negeri.

Rakyat Kelantan telah begitu lama dan sabar menunggu penyelesaian terbaik
daripada pihak kerajaan. Dengan perubahan politik negara yang lebih baik hari ini, kami
rakyat Kelantan amatlah berharap agar isu utama yang dihadapi oleh rakyat Kelantan ini
dapat diangkat menjadi antara isu kritikal negara yang perlu segera diselesaikan.

Saya ingin tahu mengenai rancangan jangka pendek kerajaan bagi bekalan air di
kawasan Bachok, yang merupakan jajahan paling terkesan dengan krisis air ini. Saya juga
ingin mengulangi permintaan saya, malah desakan saya sebelum ini agar sebuah kolej
komuniti dan sebuah Kolej Vokasional Mara di kawasan Bachok dapat ditubuhkan pada
kadar segera. Seperti yang telah saya sebutkan sebelum ini, penubuhan Kolej Komuniti
Bachok telah pun dilancarkan semasa pentadbiran BN dahulu sebelum ia dibatalkan
kembali oleh Kerajaan PH selepas itu...

Timbalan Yang di-Pertua [Dato’ Mohd Rashid Hasnon]: Yang Berhormat
Bachok, masa dah habis dah Yang Berhormat.

01150

Tuan Nik Mohamad Abduh bin Nik Abdul Aziz [Bachok]: Last. Anak-anak
muda di kawasan Bachok yang tidak berjaya ke pusat-pusat pengajian tinggi memerlukan
sokongan pendidikan terutamanya di bidang kemahiran bagi memastikan kejayaan
mereka kelak.

Akhir sekali, saya juga amat berharap agar kerajaan dapat menyegerakan projek
pembinaan jalan raya Jelawat bypass dan UMK bypass. Kepesatan pembangunan di
Pekan Jelawat telah menyaksikan kesesakan trafik yang bertambah-tambah yang
memerlukan pembinaan jalan alternatif yang baharu bagi tujuan penyuraian trafik yang
baik.

Sekian ucapan saya, saya mohon menyokong. Terima kasih.
