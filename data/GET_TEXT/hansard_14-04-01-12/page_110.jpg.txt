102 DR.04.10.2021

Dato’ Mahfuz bin Haji Omar [Pokok Sena]: ...Putrajaya dengan kerusi-kerusi
empuk.

Dato’ Haji Che Abdullah bin Mat Nawi [Tumpat]: Minta laluan, Tuan Yang di-
Pertua. Minta laluan.

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Pokok Sena habiskan. Sudah empat minit tambahan. Saya tidak bagi.

Dato’ Haji Che Abdullah bin Mat Nawi [Tumpat]: Tumpat minta laluan.
Timbalan Yang di-Pertua [Dato’ Mohd Rashid Hasnon]: Sudah habis, sudah.

Dato’ Haji Che Abdullah bin Mat Nawi [Tumpat]: Sebab sebut PAS banyak.
Sebut PAS...

Timbalan Yang di-Pertua [Dato’ Mohd Rashid Hasnon]: Sudah habis, sudah.
Dato’ Mahfuz bin Haji Omar [Pokok Sena]: Tidak boleh bagi laluan?

Timbalan Yang di-Pertua [Dato’ Mohd Rashid Hasnon]: Saya tidak benarkan.
Tak payah.

Dato’ Mahfuz bin Haji Omar [Pokok Sena]: Oh! Dia tak bagi laluan. Kalau tidak,
saya bagi dah. [Ketawa] Ini sesuatu yang sangat mengecewakan saya, dan saya harap
bahawa pihak kerajaan seharusnya melihat kembali untuk mengembalikan 22 kali itu turun
balik menjadi, paling tidak kalau dia nak menang daripada PH pun...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pokok Sena. Baik.

Dato’ Mahfuz bin Haji Omar [Pokok Sena]: ...Mohon dia turun jadi tujuh kali
ataupun dia boleh hapuskan terus. Insya-Allah.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Pokok Sena. Terima kasih.

Dato’ Mahfuz bin Haji Omar [Pokok Sena]: Terima kasih kepada Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
saya hendak menyebut balik tadi, Yang Berhormat Padang Serai menyebutkan kata boleh
buka. Saya rujuk balik kepada verbatim yang telah dibacakan dulu. “Saya juga ingin
mengingatkan kepada semua Ahli Yang Berhormat agar tidak membuka pelitup muka
semasa bercakap dan berbahas di dalam Dewan. Bercakap kuat tanpa pelitup muka
meningkatkan jumlah jisim aerosol yang terhasil dan selanjutnya akan meningkatkan
risiko penularan jangkitan COVID-19 di dalam Dewan yang mulia ini’. Minta Ahli-ahli Yang
Berhormat memahami apa yang telah diberikan oleh Speaker sebelum ini.

Seterusnya saya ingin menjemput Yang Berhormat Permatang Paunh. Sila.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
sebelum Yang Berhormat Permatang Pauh berbahas, saya akan berikan satu jawapan
yang saya telah terima atas perkara yang telah saya bangkitkan. Saya minta Tuan Yang
di-Pertua teliti, selepas itu saya akan rujuk kepada Tuan Yang di-Pertua semula. Saya
akan hantarkan kepada Tuan Yang di-Pertua. Soalan tentang peranti yang diberikan
kepada pelajar-pelajar di Pulau Pinang. Saya sudah baca dua muka surat...

Timbalan Yang di-Pertua [Dato’ Mohd Rashid Hasnon]: Tak apa. Kemudian
nak rujuk boleh...

Tuan Sanisvara Nethaji Rayer a/l Rajaji [Jelutong]: Saya keliru, tetapi saya
minta Tuan Yang di-Pertua lihat sendiri, mungkin Tuan Yang di-Pertua boleh beri
penjelasan.

Timbalan Yang di-Pertua [Dato’ Mohd Rashid Hasnon]: Baik, terima kasih. Sila
Yang Berhormat Permatang Pauh.
