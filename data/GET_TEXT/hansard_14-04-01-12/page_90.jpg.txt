82 DR.04.10.2021

RM38.5 juta yang didedahkan baru-baru ini adalah satu perkara yang amat
mengecewakan. Seri Perdana kini menjadi bukan sahaja residen ataupun kediaman rasmi
Perdana Menteri tetapi lebih-lebih lagi ia sudah menjadi satu lambang pembaziran dan
keborosan.

Mengenai slogan Perdana Menteri iaitu Keluarga Malaysia. Negara kita
memerlukan satu nafas baharu tetapi kita tidak boleh semata-mata mengejar
kemakmuran ekonomi, apa yang lebih penting pada masa yang sama adalah keamanan
dan keharmonian. Kepelbagaian masyarakat majmuk di Malaysia inilah yang
membuatkan negara kita hebat.

Oleh itu, semua dasar dan tindak tanduk kerajaan perlu selari dengan semangat
Keluarga Malaysia ini. Kita juga perlu memastikan bahawa slogan ini tidak mempunyai
apa-apa agenda yang tersembunyi seperti mana slogan 1Malaysia yang digunakan oleh
seorang mantan Perdana Menteri untuk menjarah hasil negara. Kita tidak boleh
mengizinkan berulangnya kejadian di mana kita, “harapkan pegar, pegar makan padi’.

[Tuan Yang di-Pertua mempengerusikan Mesyuarat]

Tuan Yang di-Pertua, pandemik COVID-19 telah menyebabkan gangguan besar
terhadap rantaian bekalan makanan di seluruh dunia yang mendedahkan negara kita
kepada risiko terhadap sekuriti makanan di negara kita yang bergantung kepada import
ini. Malaysia sebelum ini berada di tempat ke-28 daripada 113 buah negara pada tahun
2019 yang dinilai dalam Indeks Keselamatan Makanan Global pada tahun 2019.

01730

Satu lonjakan yang signifikan dari tempat ke-44 tahun 2018. Perkara ini hanya
mampu berlaku kerana penambahbaikan pentadbiran dan Dasar Sekuriti Makanan
Negara yang dilaksanakan di bawah pentadbiran Pakatan Harapan.

Malangnya kedudukan negara kita terus merudum ke tempat yang ke-43 pada
tahun 2020 selepas mandat Pakatan Harapan dirampas. Sudah tiba masanya untuk kita
menilai semula secara holistik Dasar Sekuriti Makanan Negara kita.

Pada tahun 2013, Tuan Yang di-Pertua, nilai perbelanjaan import makanan
negara kita berada pada paras RM38.8 bilion. Tujuh tahun kemudian, pada tahun 2020,
nilai ini telah meningkat sekadar mendadak iaitu kenaikan 43 peratus kepada RM55.5
bilion.

Bagaimanakah sebuah kerajaan yang mempunyai rekod yang tidak baik dalam
mentadbir sektor pembuatan makanan dapat meyakinkan rakyat bahawa apabila kita
berhadapan dengan kejutan bekalan atau dengan izin, supply-side shock pada masa
hadapan kita dapat jamin makanan kita akan— memastikan terdapat cukup makanan
untuk satu-satu tempoh masa yang cukup panjang dalam keadaan kecemasan seperti
yang berlaku dengan sekatan pergerakan di seluruh dunia akibat COVID-19

Kita perlu bersedia dan mempunyai rancangan tindakan bagi membolehkan
mengambil tindakan pantas terhadap apa-apa krisis yang akan datang, yang mungkin
akan menggugat sekuriti makanan dalam negara.

Tuan Yang di-Pertua, sebagai sebuah negara yang amat bergantung kepada
import barangan makanan, sudah tiba masanya untuk kita memastikan yang kita
mempunyai simpanan bekalan makanan asas atau food reserve untuk menjamin sekuriti
makanan dalam negara kita.

Dalam soal ini, saya minta Yang Amat Berhormat Perdana Menteri yang
mengetuai Jawatankuasa Kabinet mengenai Dasar Sekuriti Makanan Negara untuk
melaporkan kepada Dewan ini, apakah nasib jawatankuasa yang ditubuhkan sebelum ini?
Adakah dasar sudah dirangka? Apakah hala tuju dan strategi yang digunakan dalam dasar
ini dan sama ada dasar ini mempertimbangkan untuk rancangan mewujudkan pelan
reserve makanan negara?
