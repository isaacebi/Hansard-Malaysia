50 DR.04.10.2021

Rakyat akan menilai dan menghakimi kerajaan ini apakah rancangan mereka
untuk lima tahun yang akan datang. Pada masa yang sama, rakyat akan menilai juga
keberkesanan dalam proses pelaksanaan projek-projek pembangunan insan dan
pembangunan infrastruktur untuk sebuah negara Malaysia yang majmuk, maju dan
muhibah.

Tuan Yang di-Pertua, lima tahun sekali Parlimen dihidangkan dengan dokumen
Rancangan Malaysia yang akan menyenaraikan projek-projek di seluruh negara dan kos
projek tersebut.

01450

Secara dasarnya, apa yang termaktub dalam Rancangan Malaysia ini wajib
ditunaikan untuk kelestarian rakyat. Namun, kita sering mendengar Ahli-ahli Parlimen
mengungkit perkara-perkara yang sama untuk satu penggal lima tahun, 10 tahun, 20
tahun tanpa apa-apa komitmen dari kerajaan. Sebagai contoh, satu projek pelebaran
jalan di Jalan Bukit Tambun, kawasan saya telah wujud dari RMKe-9, belum bermula pun
sehingga kita telah masuk era RMKe-12.

Siapa yang harus dipertanggungjawabkan untuk memastikan projek-projek ini
dilaksanakan dalam tempoh masa yang ditetapkan? Di mana ketelusan kos dan
penganugerahan kontrak, perjalanan projek dan keberkesanan projek tersebut? Siapa
yang akan memantau perkembangannya? Siapa yang akan meneliti perincian projek
tersebut?

Bila di tanya, kami dimaklumkan EPU yang akan follow up dengan projek-projek
ini. Namun, kepada siapa akan EPU laporkan? Bukankah conflict of interest jika pihak
yang melaksanakan projek ini ialah pihak yang sama yang memberikan peruntukan dan
yang memantau projek-projek ini?

Maka, saya ingin cadangkan satu badan seperti ombudsman, bebas dan neutral
sebagai watchdog untuk memastikan projek-projek, polisi-polisi dan dasar-dasar baharu
atau pembaharuan kepada dasar lama berjalan dengan betul dan tepat. Sekiranya
kerajaan tidak serius untuk melaksanakan apa yang tertera dalam RMK ini, maka
kandungan buku tebal ini semua muka surat boleh digunakan untuk membalut vadey, nasi
lemak ataupun pau.

Janganlah sia-sia usaha penjawat awam yang telah bersusah payah dan
bertungkus-lumus menerbitkan buku tebal RMKe-12 ini. Muka surat 233 RMKe-12
mengandungi bahagian untuk mempertingkatkan perlindungan undang-undang iaitu isu
keselamatan dan perlindungan wanita akan terus ditangani dan memperkukuh undang-
undang sivil dan syariah serta meningkat program kesedaran dan intervensi mengenai
hak wanita. Perundangan bagi menangani gangguan seksual dan ketidaksamaan gender
akan diperkukuh untuk memastikan persekitaran yang selamat bagi wanita serta
menghapus keganasan terhadap wanita dan diskriminasi gender.

Saya ingin mengingatkan pihak kerajaan untuk walk the talk dalam isu
penganugerahan kerakyatan kepada kanak-kanak yang dilahirkan oleh ibu-ibu
warganegara Malaysia di luar negara yang menghadapi diskriminasi berbanding dengan
penganugerahan secara automatik kepada si bapa. Apakah tujuan sebenar Peguam
Negara untuk merayu terhadap keputusan Mahkamah Tinggi supaya pihak kerajaan dapat
memproses dan menganugerahkan kerakyatan kepada anak-anak ini?

Tiada erti laungan kosong Keluarga Malaysia oleh Perdana Menteri jika beliau
sendiri tidak berusaha untuk memastikan tafsiran undang-undang dan Perlembagaan
Persekutuan adalah dengan mengambil kira masa depan anak-anak Malaysia ini. Konsep
Keluarga Malaysia secara dasar harus berfokus kepada kesejahteraan dan kestabilan
institusi keluarga dan bukannya untuk terus memisahkan anak-anak daripada pelukan ibu
dan bapa.

Memandangkan sebelum ini banyak keputusan kerajaan di U-turn, maka saya
menggesa agar Peguam Negara membuat satu U-turn yang akan membawa kebaikan
yang sangat mendalam impaknya dan untuk tidak merayu keputusan Mahkamah Tinggi
dan dalam semangat menghormati MoU antara kerajaan dan kami di pembangkang, saya
