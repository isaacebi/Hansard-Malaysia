88 DR.04.10.2021

(iii) kaum India 2 juta bersamaan dengan 6.8 peratus.

Berdasarkan kepada jumlah penduduk Malaysia dan pecahan etnik semasa,
maka segala perancangan sosioekonomi dan pembangunan negara haruslah melibatkan
semua kementerian dan agensi kerajaan yang selari dengan konsep Keluarga Malaysia
dalam mengagihkan kek ekonomi seadil-adilnya.

Tuan Yang di-Pertua, saya merujuk kepada teks pembentangan Rancangan
Malaysia Ke-12 dalam Perkara 66 berkenaan dengan status pemilikan ekuiti sektor
korporat berasaskan nilai pasaran bagi tahun 2019 seperti berikut; di mana pegangan
bumiputera adalah 17.2 peratus dan sasaran kerajaan adalah 30 peratus. Bukan
bumiputera 25.5 peratus, di mana dalam 25.5 peratus ini masyarakat India hanya 1.15
peratus. Itu pun termasuk mengambil kira kekayaan tokoh korporat seperti Tan Sri Ananda
Krishnan dan Tan Sri Tony Fernandes.

Tuan Yang di-Pertua, untuk membantu dan mengangkat sosioekonomi
masyarakat India. Pelan Tindakan Masyarakat India, Malaysian Indian Blueprint (MIB)
telah diperkenalkan di bawah kerajaan terdahulu perlu dikaji semula dalam usaha
penambahbaikan perlu dipertingkatkan dengan menentukan garis masa mencapai ekuiti
tiga peratus dalam tempoh Rancangan Malaysia Ke-12. Buat masa ini, bajet tahunan
saban tahun hanya diperuntukkan RM100 juta menerusi MITRA di bawah Kementerian
Perpaduan Negara dan RM20 juta di bawah Tabung Ekonomi Kumpulan Usaha Niaga
(TEKUN).

Dalam ucapan Yang Amat Berhormat Perdana Menteri, dalam buku Rancangan
Malaysia Ke-12 bab kelima, perkara ini menyebut menangani kemiskinan dan
membangunkan masyarakat secara inklusif. la tidak meletakkan satu hala tuju yang jelas
dan perincian yang jelas, bagaimana hendak membantu mencapai sasaran tiga peratus
ekuiti kaum India. Slogan konsep ‘Keluarga Malaysia’ tidak diterjemahkan dalam bentuk
penyediaan dasar dan juga pelan perancangan membantu masyarakat India dalam buku
perancangan Rancangan Malaysia Ke-12.

Tuan Yang di-Pertua, dalam Rancangan Malaysia Ke-9, kerajaan menyasarkan
pemilikan ekuiti kaum India kepada tiga peratus dalam sektor korporat dapat dicapai
dalam tahun 2020.

01800

Malangnya, pada tahun 2013 sebelum Pilihan Raya Umum ke-13, Perdana
Menteri ketika itu berjanji membantu masyarakat kaum India menerusi pelbagai inisiatif
supaya jumlah ekuiti kaum India dikembangkan, malangnya ia gagal malah sasarannya
merosot daripada 1.3 peratus kepada 1.15 peratus.

Tuan Yang di-Pertua, saya sebagai Ahli Parlimen merasa terpanggil untuk
mengemukakan beberapa cadangan dan syor untuk dipertimbangkan oleh pihak kerajaan
bagi memartabatkan sosioekonomi masyarakat India dalam tempoh Rancangan Malaysia
Ke-12 lima tahun akan datang.

Pertama, mewujudkan dana khas sebanyak RM2 bilion untuk pembangunan
sosial dan ekonomi masyarakat India dalam tempoh lima tahun akan datang.

Kedua, penempatan tujuh peratus setiap tahun untuk masyarakat India dalam
perkhidmatan awam.

Ketiga, memperuntukkan biasiswa penuh kerajaan sebanyak 10 peratus kepada
pelajar-pelajar berdasarkan merit dalam negara dan luar negara.

Keempat, penempatan sekurang-kurangnya 15 orang bagi jawatan JUSA A
hingga C.

Kelima, kadar faedah rendah pinjaman bank untuk membeli saham Amanah
Saham Nasional kepada kumpulan B40 dan M40.
