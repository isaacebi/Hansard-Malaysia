60 DR.04.10.2021

[Sistem pembesar suara dimatikan]

Tuan Yang di-Pertua: Yang Berhormat Jelutong, sebenarnya— Yang Berhormat
Jelutong duduk.

Tuan Sanisvara Nethaji Rayer a/I Rajaji [Jelutong]: Tuan Yang di-Pertua. Saya
cuma ingin— kita berbahas Tuan Yang di-Pertua...

Dato’ Seri Dr. Ahmad Zahid bin Hamidi [Bagan Datuk]: Saya juga ingin
mencadangkan- oleh sebab kita mempunyai...

[Sistem pembesar suara dimatikan]

Tuan Yang di-Pertua: Yang Berhormat Jelutong, Yang Berhormat Bagan Datuk
tak beri masa lagi. Terima kasih.

Dato’ Seri Dr. Anmad Zahid bin Hamidi [Bagan Datuk]: Beliau adalah satu-
satunya sahabat saya yang saya benarkan. Yang lain, cukuplah.

01540

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat. Cuma soalan saya, kenapa tidak simpan wang itu... [Sistem pembesar suara
dimatikan]

Tuan Yang di-Pertua: Yang Berhormat Jelutong, Yang Berhormat Bagan Datuk
tidak benar lagi. Terima kasih.

Dato’ Seri Dr. Ahmad Zahid bin Hamidi [Bagan Datuk]: Tuan Yang di-Pertua,
itu kita boleh sembang di kantin nanti ya. [Ketawa] Belum masuk korporat, mungkin dia
tidak tahulah. Dia bidang guaman sahaja dia tahu. Corporate restructuring, merger
takeover. Please learn from it, dengan izin.

Tuan Yang di-Pertua, microcredit agencies, Amanah Ikhtiar Malaysia. Saya mahu
supaya Amanah Ikhtiar Malaysia ini dipantau dengan sepenuhnya, diberikan peruntukan
yang lebih banyak walaupun ia hanya didaftarkan sebagai sebuah NGO. Ini kerana kita
tahu bahawa nonperforming loan (NPL) yang dibayar oleh rakan/sahabat ini terlalu baik
ke peringkat hampir 99 peratus.

Dalam keadaan untuk mengatasi pandemik COVID-19 ini, saya ingin
menyarankan agar Perdana Menteri baharu yang prihatin terhadap peminjam-peminjam
mikrokredit ini agar dapat memberikan peruntukan yang lebih banyak dan mesti, malah
wajib dipastikan agar peminjam-peminjam mikrokredit ini terutamanya rakan/sahabat
mesti diberikan keberuntungan dengan sepenuhnya.

Jangan ada pengurusan atasan Amanah Ikhtiar Malaysia yang mendapat elaun
yang terlalu tinggi dan elaun-elaun tambahan daripada subsidiari-subsidiari yang
diwujudkan yang akhirnya bebanan itu terpikul di atas bahu para sahabat Amanah Ikhtiar
Malaysia.

Walaupun saya faham Menteri Kewangan agak sukar untuk campur tangan di
dalam Amanah Ikhtiar Malaysia ini tetapi saya yakin dengan pentadbiran baharu Perdana
Menteri, Amanah Ikhtiar Malaysia mesti dilihat dan nasib peminjam-peminjam mikrokredit
ini mesti diberikan keutamaan.

Saya mahu supaya Amanah Ikhtiar Malaysia ini diluaskan lagi bukan hanya di
kawasan luar bandar, tetapi turut dilibatkan di kawasan pinggir bandar dan dalam bandar
dan melibatkan semua kaum agar mereka yang berada di dalam sektor ekonomi yang
berbeza ini dapat kita cantumkan matlamat untuk kita menstrukturkan ekonomi di
kalangan rakyat.

Begitu juga TEKUN Nasional. Saya mahu pihak kerajaan supaya memberikan
penekanan semula kepada TEKUN Nasional ini. Saya mahu hanya tenaga profesional
sahaja yang menjaga TEKUN Nasional ini. Jangan letakkan mana-mana orang politik
untuk menjadi Pengerusi TEKUN Nasional. Jangan letakkan mana-mana kroni daripada
sahabat-sahabat politik untuk berada dalam TEKUN Nasional. TEKUN Nasional mesti
dijadikan sebagai vehicle atau tentera untuk membantu golongan keusahawanan yang
