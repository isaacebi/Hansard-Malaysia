DR.04.10.2021 21

Tuan Haji Ahmad bin Hassan [Papar]: Papar.

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. KEMAS ini tentunya ada guru taska dan guru tabika. Setakat mana mereka
diberikan diploma, mengambil diploma pendidikan awal kanak-kanak. Satu lagi, berapa
gaji mereka Yang Berhormat Menteri? Adakah Yang Berhormat Menteri bercadang untuk
memperbaiki sistem gaji mereka sebab daripada sumber-sumber yang dimaklumkan, gaji
mereka terlalu rendah. Terima kasih.

Dato’ Seri Mahdzir bin Khalid: Terima kasih Tuan Yang di-Pertua. Terima kasih
kepada Yang Berhormat Pontian. Sekarang ini KEMAS telah pun berusaha untuk
mempertingkatkan kualiti para guru untuk mendidik anak-anak. Pendidikan awal kanak-
kanak ini adalah sesuatu yang sangat penting dan sedang dikembangkan dengan baik.

Dalam negara kita ada pelbagai pendidikan awal kanak-kanak. Akan tetapi bagi
penduduk di luar bandar, salah satu yang paling ramai mereka pergi adalah ke kelas
KEMAS. Jadi, salah satu yang kita wajibkan adalah guru-guru yang mengajar di KEMAS
ini sekurang-kurangnya mempunyai Diploma in Early Childhood Care Education, Diploma
Pendidikan Awal Kanak-kanak dan gaji yang mereka terima adalah gaji yang berasaskan
kepada diploma.

Cumanya ada satu kumpulan di KEMAS ini dikenali sebagai pembantu KEMAS
ataupun pembantu guru KEMAS. Inilah kumpulan yang kita sedang mencari jalan untuk
meningkatkan imbuhan mereka kerana pada waktu ini mereka mendapat, pembantu ini
mendapat RM500 sebulan. Terima kasih.

Tuan Haji Ahmad bin Hassan [Papar]: Terima kasih Tuan Yang di-Pertua. Baru-
baru ini di Sabah telah dilanda banjir kilat yang begitu teruk. Ramai dan banyak tempat
taska yang begitu rosak. Begitu juga di Parlimen Papar banyak taska yang terkesan oleh
bencana ini menyebabkan banyak harta benda seperti buku, kerusi, meja semuanya
rosak. Begitu juga dengan premis KEMAS yang sudah uzur dan memerlukan prihatin,
pembaikan dan pulih dengan kadar segera.

Soalan saya, bilakah kementerian akan dapat turun padang dan memberikan
peruntukan khas kepada tempat-tempat yang terkesan ini kerana mereka semua
memerlukan di saat-saat ini? Terima kasih.

Dato’ Seri Mahdzir bin Khalid: Terima kasih Tuan Yang di-Pertua. Ini khusus
untuk Papar. Sebenarnya kita telah mendapat laporan penuh dari tempat-tempat kejadian.
Bukan sahaja di Papar, di Penampang dan juga di kawasan Jerai...

Datuk Ignatius Darell Leiking [Penampang]: Di Sugud.

Dato’ Seri Mahdzir bin Khalid: ...Dan juga di kawasan Merbok di Kedah yang
terkesan dengan banjir. Insya-Allah apabila kita dapat laporan penuh dan kita boleh bantu
di kawasan-kawasan ini berdasarkan kepada kemampuan kewangan semasa Yang
Berhormat.

Tuan Haji Ahmad bin Hassan [Papar]: Terima kasih. Kita menunggu di bawah.
Terima kasih.

9. Dato’ Hajah Azizah Binti Mohd Dun [Beaufort] minta Menteri Kesihatan
menyatakan apakah perancangan kesiapsiagaan kementerian dalam menangani
kemunculan varian-varian baharu COVID-19 yang membimbangkan.

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, soalan yang penting, yang baik daripada Yang Berhormat Beaufort. Rancangan
dan kesiapsiagaan Kementerian Kesihatan Malaysia dalam menangani kemunculan
varian-varian baharu COVID-19 yang membimbangkan antaranya adalah kawalan di pintu
masuk antarabangsa bagi mencegah kemasukan varian baharu ke Malaysia dari luar
negara.

Langkah-langkah berikut dilaksanakan di pintu masuk antarabangsa_iaitu
meningkatkan kawalan kemasukan pengembara di pintu masuk antarabangsa selepas
