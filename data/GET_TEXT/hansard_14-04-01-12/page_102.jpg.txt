94 DR.04.10.2021

oleh pihak kerajaan. Apakah usaha-usaha kerajaan dalam mengawal kos perubatan di
sektor swasta? Apakah unjuran pengembangan hospital-hospital sektor swasta dalam
tempoh lima tahun akan datang?

Saya juga ingin tahu apakah pembaharuan-pembaharuan kesihatan yang akan
dinikmati oleh rakyat Malaysia dalam tempoh Rancangan Malaysia Ke-12? Adakah
kerajaan akan menyediakan peruntukan yang lebih besar untuk merawat penyakit jarang
jumpa? Saya juga ingin tahu, apakah prospek medical tourism bagi negara kita pasca
COVID-19? Apakah langkah-langkah yang diambil oleh kerajaan untuk mencergaskan
lagi sektor medical tourism ini?

Akhir sekali, saya mohon kepada kerajaan supaya memberi ruangan dan peluang
kepada Ahli-ahli daripada sebelah sini, pembangkang untuk turut terlibat dengan semua
program yang dilaksanakan di peringkat akar umbi untuk menjayakan Rancangan
Malaysia Ke-12. Sekian, terima kasih.

Tuan Yang di-Pertua: Terima kasih Yang Berhormat Batu Gajah, bersemangat.
Seterusnya, Yang Berhormat Merbok. Dipersilakan.

6.24 ptg.

Puan Nor Azrina binti Surip [Merbok]: Terima kasih Tuan Yang di-Pertua.
Assalamualaikum warahmatullahi wabarakatuh dan salam reformasi, slogan yang tidak
akan pernah mati. Terima kasih Tuan Yang di-Pertua kerana saya mendapat peluang
untuk membahaskan RMKe-12 pada kali ini dalam Dewan yang mulia ini bertemakan,
“Keluarga Malaysia — Makmur, inklusif dan mampan’”. Bunyinya sangat indah, harapnya
ia mampu benar-benar diterjemahkan, bukan sekadar khayalan. Tuan Yang di-Pertua, di
kesempatan ini ingin saya zahirkan penghargaan jutaan terima kasih kepada seluruh
petugas barisan hadapan yang tidak pernah mengenal lelah dalam memastikan rakyat
terus sihat dalam menghadapi pandemik ini. Saya ingin mulakan dahulu dengan terkait
gender responsive budget (GRB), dengan izin.

Saya mengharapkan RMKe-12 kali ini diharapkan langkah-langkah yang
significant, budget yang responsive gender melalui libat urus bersama Menteri Kewangan.
Saya pohon pada seluruh Ahli Dewan Rakyat yang mulia ini, GRB bukan untuk wanita
sahaja. Ini perlu difahami dengan jelas kerana lazimnya kita selalu akan memusuhi
sesuatu yang kita tidak ketahui. lanya bukan untuk wanita sahaja tetapi mengimbangi
kesan kepada wanita, lelaki, anak perempuan dan anak lelaki.

Sehubungan dengan itu, memastikan RMKe-12 kali ini mengambil kira
kepentingan gender dalam setiap perancangan. Seterusnya, saya ingin sentuh mengenai
isu pendidikan yang sebenarnya akan mengeluarkan insan-insan daripada kelompok
kemiskinan. Ini antara isu penting yang mesti ditangani dengan segera dan serius, bukan
sekadar pengumuman demi pengumuman, tutup buka-tutup buka sekolah dalam tempoh
pandemik ini. Sebagai seorang ibu juga, saya memang haru-biru dibuatnya dan juga
celaru untuk mengurus pendidikan anak-anak dalam tempoh pandemik ini.

Kita bercakap soal internet, 150 ribu komputer riba yang terlalu lewat sampai.
Saya menyaksikan sendiri ada ibu bapa yang kerjanya hanya mengupas bawang dan
mengupas kentang yang setiap hari mendapat RM10 dan ketiga anaknya belajar di atas
lantai simen. Cuba kita bayangkan, agak-agak bila dia mampu membeli gadget?

Tuan Yang di-Pertua, ingin saya sentuh sedikit, ini semua contoh ya. Mana
perginya keutamaan kita dengan membelanjakan RM35 juta untuk membina tiga buah
dewan di Pagoh dan terkini RM38.5 juta untuk kos baik pulih Kompleks Seri Perdana?
Nilai RM38.5 juta ini sangat tinggi. Cuba masing-masing ambil kalkulator dekat
handphone, cuba kita kira RM38.5 juta kita bahagikan dengan 60,000 buah rumah kos
rendah, kita boleh bina 640 buah rumah. Dengan RM38.5 juta juga itu kita boleh beli kira-
kira 19,250 komputer riba yang berharga RM2,000.

Ini belum lagi soal connectivity. Connectivity capaian internet tetapi connectivity
juga antara pelajar dan guru bila kaedah pembelajaran bersemuka tidak dapat dilakukan.
Kementerian Pendidikan menggunakan kaedah yang luar biasa untuk mengatasi situasi
