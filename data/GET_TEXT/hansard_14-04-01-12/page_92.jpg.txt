84 DR.04.10.2021

Tuan Yang di-Pertua, menyentuh tentang Kalimantan dan pemindahan ibu negara
Indonesia, Kalimantan, saya ingin mencadangkan bahawa dalam RMKe-12, kerajaan
harus memberi tumpuan khas kepada program-program dan rancangan menggalakkan
ekonomi BIMP-EAGA adalah diramalkan bahawa pemindahan ibu negara ke Indonesia
akan mencetus ekonomi di rantau ini dengan memfokuskan dan memberi penumpuan
untuk rancangan menggalakkan ekonomi BIMP-EAGA, khasnya untuk Sabah dan
Sarawak, ia akan mencetuskan pembangunan ekonomi rantau yang juga menyumbang
kepada ekonomi Malaysia, meningkatkan rantaian serta peluang perniagaan, pekerjaan
dan peningkatan pendapatan rakyat khasnya di Sabah dan Sarawak serta kesejahteraan
rakyat. Susulan ini, lebih ramai ahli-ahli majlis dan jawatankuasa BIMP-EAGA harus juga
dilantik daripada kalangan Sabah dan Sarawak.

Tuan Yang di-Pertua, satu daripada punca utama kenapa Sabah dan Sarawak
miskin mundur adalah sebab hak milik minyak dan gasnya diambil alih oleh kerajaan dan
Petronas secara tidak sah. Ini kita boleh argue lah. Sebelum 14 Jun 1976, di mana Sabah
dan Sarawak didesak menandatangani Perjanjian Minyak dan Hasil Minyak dan Gas,
Sabah diambil alih oleh Petronas secara tidak berperlembagaan.

01740

Sabah adalah wilayah yang kaya-raya. Adalah dilaporkan di dalam Hansard
Dewan Undangan Negeri Sabah pada tahun 1969, bahawa Tun Mustapha Datu Harun
telah menandatangani enam perjanjian antarabangsa dengan syarikat minyak
antarabangsa untuk mencari gali dan mengusahakan pengeluaran minyak dan gas di
Sabah. Dalam perjanjian tersebut, Sabah berhak menerima 12.5 peratus royalti sebagai
royalti minyak.

Juga telah dilaporkan dalam Hansard DUN Sabah pada Disember 1976, bahawa
akibat perjanjian 14 Disember 1976 itu, Kerajaan Negeri Sabah menerima RM20 juta
daripada royalti minyak dan seharusnya menerima RM50 juta. Bukan RM20 juta. Sejajar
dengan Keluarga Malaysia, kerajaan dan Petronas sekarang harus mula mengambil
tindakan untuk mengembalikan hak milik minyak dan gas daripada Petronas kepada
pengeluar minyak seperti Kelantan, Terengganu, Sabah, dan Sarawak.

Tuan Yang di-Pertua, moving forward, sebagai satu keluarga yang besar, Sabah,
Sarawak, dan Malaya — kerajaan dan Petronas harus mentadbir urus Petronas dengan
lebih adil, lebih telus, dan berwawasan bersama, dan bukan untuk pemimpin tertentu atau
golongan tertentu sahaja. Macam mana kita boleh berharap menghormati dan berpuas
hati sekiranya negeri-negeri pengeluar minyak dan gas, keringatnya dipinggirkan dan
ditinggalkan. No one should be left behind. No one should be marginalised.

Tuan Yang di-Pertua, sepatutnya the ownership, the administration, and the
management of Petronas should be shared with the oil producing states, not just Sabah
and Sarawak, but also Kelantan and Terengganu. Hak milik Petronas harus dimiliki oleh
Kerajaan Pusat dan tidak kurang daripada 50 peratus saham dimiliki oleh Kerajaan Negeri
Kelantan, Terengganu, Sabah, dan Sarawak. Rakyat Sabah dan Sarawak juga harus
diberi peluang yang sama untuk berkhidmat dengan Petronas, bukannya seperti yang
saya dengar dua tiga tahun yang lalu untuk mengisi 200 kekosongan di Petronas, mereka
menginterview di Sabah tetapi hanya dua orang sahaja yang diambil untuk bekerja.

Tuan Yang di-Pertua: Tolong habiskan, Yang Berhormat.

Datuk Dr. Jeffrey Kitingan [Keningau]: Tuan Yang di-Pertua, satu lagi punca
utama kenapa Sabah dan Sarawak mundur adalah disebabkan Kerajaan Pusat tidak
menunaikan hak kewangan Sabah dan Sarawak seperti yang termaktub di dalam
perlembagaan. Sedikit lagi, Tuan Yang di-Pertua.

Saya cadangkan supaya satu mekanisme baharu untuk memungut hasil 40
peratus ini dengan mewujudkan satu mekanisme di Sabah supaya hasil ini dikutip serta-
merta, dan 60 peratus itu ditujukan kepada Kerajaan Pusat. Peruntukan khas untuk
RMKe-12, saya ingin meminta supaya pertimbangan diberi kepada perkara berikut:
