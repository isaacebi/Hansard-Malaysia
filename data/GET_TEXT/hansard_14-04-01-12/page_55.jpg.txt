DR.04.10.2021 47

Tuan Yang di-Pertua, saya percaya bahawa Jabatan Peguam Negara dan pihak
kehakiman perlu dihormati. Kami tidak membangkitkan perkara di Dewan yang mulia ini
dan kami tidak membuat sebarang kenyataan terhadap Yang Berhormat Pontian. Akan
tetapi, kalau Yang Berhormat Pontian dibenarkan menggunakan Dewan yang mulia ini
sebagai pentas untuk membersihkan nama beliau, walhal beliau telah mengaku salah
kepada perkara itu di luar dan membayar RM1.1 juta.

Saya di sini memohon, kalau boleh, beliau menarik balik kenyataan itu, meminta
maaf kepada Jabatan Peguam Negara dan juga badan kehakiman kerana kenyataan ini
seolah-olah beliau telah dimangsakan itu adalah tidak kena tempat kerana beliau jelas
sekali melakukan satu kesalahan dan beliau dituduh berdasarkan budi bicara Jabatan
Kehakiman.

Saya minta petua daripada Tuan Yang di-Pertua. Saya berterima kasih Tuan
Yang di-Pertua telah mempengerusikan mesyuarat ini kerana Tuan Yang di-Pertua akan
dapat menghayati perkara yang saya bangkitkan. Sebagai peguam yang berwibawa, saya
mohon petua Tuan Yang di-Pertua.

Dato’ Sri Azalina Othman Said [Pengerang]: Terima kasih Yang Berhormat
Jelutong. Saya kalau saya yang jadi pengerusi pada saat itu, saya akan rujuk P.M.36(2),
“Tidak boleh disebutkan apa-apa perkara yang sedang dalam timbangan mahkamah
sekira-kira pada timbangan Pengerusi harus merosakkan kepentingan-kepentingan pihak
yang berbicara’. |tu kalau saya mempengerusikan.

Sekarang ini dalam masa saya mempengerusikan, saya tidak berhadapan
dengan situasi tersebut untuk bantahan or preliminary objection. Dalam masa saya
mempengerusikan, saya takkan benarkan kalau ada sub judice. Akan tetapi kalau Yang
di-Pertua ataupun Timbalan Yang di-Pertua |, terpulanglah kepada dia untuk membuat
rumusan.

Dalam isu tentang perlunya tarik balik ataupun mengatakan permohonan yang
disebut oleh Yang Berhormat Jelutong, saya mencadangkan Yang Berhormat masukkan
usul lah dan biarlah Yang di-Pertua membuat timbangannya.

Akan tetapi, saya nak ingatkan kepada semua di sini, P.M.36(2) menyebut satu
ayat di belakang, “Kira-kira pada timbangan Pengerusi harus merosakkan kepentingan-
kepentingan pihak yang berbicara”. Jadi di sini, kalau kes itu dah selesai, saya rasa
habislah. Ini keputusan saya.

Jadi, Yang Berhormat Pontian, saya rasa tak payahlah nak jawab kecuali kalau
usul dimasukkan oleh Yang di-Pertua dan Yang Berhormat Pontian boleh jawab secara
rasmi. Kalau tidak, saya biarkan di sini sebab saya tidak ada semasa menjadi pengerusi
pada saat tersebut. Terima kasih Yang Berhormat Pontian kerana memahami kedudukan
saya. Terima kasih.

Sekarang saya menjemput Yang Berhormat Julau. Masa 10 minit ya.

2.37 ptg.

Tuan Larry Soon @ Larry Sng Wei Shien [Julau]: Terima kasih Tuan Yang di-
Pertua. Sepanjang hampir dua tahun negara kita dilanda dengan pandemik wabak
COVID-19, kerajaan telah membelanjakan wang yang begitu banyak sekali. Amaunnya
iaitu hampir RM600 bilion banyaknya. Ini adalah demi memastikan kesihatan hidup rakyat
terjamin, sektor perkhidmatan terpelihara dan perniagaan-perniagaan turut terjaga supaya
institusi-institusi penting ini tidak runtuh begitu sahaja.

Ketika negara mula mengambil langkah drastik dan berani untuk melakukan PKP
fasa demi fasa dan sehinggalah terpaksa umumkan Proklamasi Darurat dan total
lockdown, dengan izin, pada tahun ini, kita semua belajar untuk mengadaptasi diri kita
semua dalam menyesuaikan diri dengan terminologi norma baharu iaitu bekerja, belajar,
berniaga secara alam maya, virtual mode. Yang paling terkesan sekali saya lihat adalah
industri perniagaan kecil dan sederhana.
