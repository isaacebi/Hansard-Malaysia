52 DR.04.10.2021

Bakul Makanan bukan satu strategi jangka masa panjang. Tuan Yang di-Pertua,
masyarakat kaum India yang hanya tinggal tujuh peratus daripada populasi penduduk
Malaysia telah berdekad menghadapi masalah yang sama. Anak-anak sering terpaksa
diberhentikan daripada sekolah untuk membantu keluarga mereka menyara kehidupan.

Mereka ini ada setengahnya tidak tahu menulis dalam bahasa Tamil ataupun
membaca dalam bahasa kebangsaan. Saya ingin tahu di sini Tuan Yang di-Pertua,
bahawa kerajaan perlu serius untuk menangani isu kemiskinan. Saya ingin menegaskan
di sini agar kerajaan menyenaraikan semua pindaan kepada garis panduan baharu untuk
memproses permohonan bantuan keusahawanan secara amnya dan apakah program-
program khusus bagi membantu usahawan daripada kalangan kaum India di Malaysia?

Maka, saya ingin tahu dalam tempoh tahun 2020 sehingga kini, berapa ramai
lelaki dan wanita yang telah memohon untuk bantuan daripada kerajaan untuk menjana
pendapatan sendiri dan untuk keusahawanan? Berapakah daripada permohonaan ini telah
lulus dan apakah sebab permohonan mereka ini ditolak? Tuan Yang di-Pertua, sejak kes
Richard Huckle mencengkam negara Malaysia dengan lebih 200 orang kanak-kanak
dinodai, dirogol dan menjadi mangsa jenayah seksual dari tempoh tahun 2006 hingga
tahun 2014.

Hari ini kita ada Aladdin Lamin seorang warganegara Malaysia dari Lundu,
Sarawak. Seorang yang wanted dalam senarai penjenayah pedofilia antarabangsa.
Dengan usaha Australian Center to Counter Child Exploitation untuk memperoleh
maklumat mengenai aktiviti terkutuk Aladdin ini melalui butiran mangsa, maklumat
mengenai gerak geri syaitan ini dapat dikesan dan ditangkap oleh anggota polis Malaysia.
Syabas saya ucapkan. Kejayaan ini mendedahkan bahawa Malaysia masih lagi di
belakang dalam pemantauan dan pengawasan tindakan pedofilia ini secara dalam talian.

01500

Sudah lebih 15 tahun insiden Richard Halkett dan hampir tiga bulan selepas
Aladdin ditangkap, namun adakah kerajaan mengambil serius mengenai kes jenayah
seksual kanak-kanak? Daripada membelanjakan wang rakyat untuk membayar kos
pengubahsuaian RM38.5 juta atau untuk membayar gaji duta-duta khas yang tugas
mereka sangat khas sehingga kita sendiri tidak tahu apa kerja mereka.

Baik kerajaan melabur wang itu dalam teknologi kepakaran dan tenaga kerja
seperti di UK atau di Australia supaya syaitan-syaitan pedophile ini di kalangan
masyarakat dapat dikenal pasti dan ditahan dengan serta-merta. Kelewatan pihak
kerajaan untuk melabur dalam usaha melindungi kanak-kanak online bererti setiap saat
akan ada seorang kanak-kanak yang mungkin akan menjadi mangsa nafsu syaitan ini.

Tuan Yang di-Pertua, langkah kerajaan untuk menandatangani MoU dengan kami
di pembangkang tidak harus dilihat sebagai satu langkah untuk memastikan kerajaan
untuk terus berkuasa tetapi untuk membawa pembaharuan kepada rakyat di luar sana,
warga marhaen di luar sana. Rakyat kini peka dan arif tentang apa yang kerajaan lafazkan
di Dewan yang mulia ini. Rakyat akan menilai sekadar mana keikhlasan kerajaan untuk
mengimplementasikan reform dan pembaharuan yang diuar-uarkan oleh kerajaan dan
penyokong kerajaan ini.

Maka saya berharap seharap-harapan bahawa perbahasan kami ini bukan
sekadar untuk pihak kerajaan dan agensi sekadar mendengar dan mengambil nota tanpa
iltizam politik untuk membawa perubahan yang benar-benar bermakna kepada sistem
Demokrasi Berparlimen dan kedaulatan undang-undang negara. Sekian, terima kasih.

Dato’ Sri Azalina Othman Said [Pengerang]: Terima kasih Yang Berhormat.
Yang Berhormat Dungun, 10 minit.

3.01 ptg.

Tuan Haji Wan Hassan bin Mohd Ramli [Dungun]: Bismillahi Rahmani Rahim.
Alhamdulillah. [Membaca sepotong doa] [Membaca sepotong ayat Al-Quran] yang
