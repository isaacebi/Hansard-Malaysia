64 DR.04.10.2021

3.59 ptg.

Puan Maria Chin binti Abdullah [Petaling Jaya]: Saya teruskan Tuan Yang di-
Pertua. Terima kasih, sorry. Terima kasih Tuan Yang di-Pertua untuk peluang
membahaskan RMKe-12.

Tuan Yang di-Pertua, bulan lalu MoU bersejarah ditandatangani antara kerajaan
dan pembangkang. Kerajaan perlu menegaskan dan membuktikan komitmennya
terhadap reformasi politik seperti yang disepakati dengan MoU. Dengan izin, Malaysians
have had enough of lip service dan require action and result now. Cukuplah sudah dengan
janji-janji manis. Kerajaan sebelum ini yang hanya indah di dalam media tetapi pada
hakikatnya beban rakyat masih berat ditanggung dan derita mereka belum terubat.

01600

Tema RMKe-12 iaitu “Keluarga Malaysia - Makmur, Inklusif dan Mampan” sangat
memerlukan, dengan izin, paradigm shift dalam pemikiran dan pembentukan semula
struktur dasar dan undang-undang. Tidak ada jalan pintas dan dasar diskriminasi ekuiti
bumiputera 51 peratus hanya sesuai untuk tong sampah. Kita perlu memulihkan
pertumbuhan jangka panjang dengan reformasi yang kukuh, meningkatkan persaingan
dan mencipta pekerjaan.

Bukan susah untuk sedar bahawa kemiskinan, kesihatan dan pendidikan saling
berkaitan tetapi mengapa kerajaan hanya mengambil penyelesaian seperti Dasar
Ekonomi Baru yang telah gagal? DEB ialah dasar ketinggalan zaman yang harus dikaji
semula agar sesuai dengan situasi sekarang. Saya rasa kita hendak mendahului dengan
prosedur-prosedur dan dasar-dasar yang lebih berfungsi.

Statistik global oleh McKinsey Global Institute menunjukkan bahawa kita
memperoleh USD12 trilion dalam GDP dengan memajukan hak gender. Laporan Bank
Dunia 2019 pula menyatakan bahawa menutup jurang gender akan meningkatkan
pendapatan per kapita Malaysia sebanyak 26.2 peratus. Oleh sebab itu, gender
mainstreaming, dengan izin, yang merangkumi kesaksamaan wanita dalam semua sektor
memerlukan setiap kementerian, sektor swasta dan rakyat untuk bekerjasama ke arah
kesaksamaan gender. Ini penting sekiranya kita mahu menjadi salah satu negara yang
diiktiraf di peringkat global.

Tuan Yang di-Pertua, untuk kemajuan ekonomi, saya menekan bahawa pekerja
wanita kurang dimanfaatkan. They are under the utilised labor, dengan izin. Terdapat
keperluan untuk memastikan akses yang sama bagi wanita dalam peluang ekonomi untuk
membuka potensi mereka. Potensi ini perlu sokongan yang tepat dan bukan hanya terhad
kepada isu keganasan, susu, diapers atau stereotaip wanita kepada kerja rumah tangga.

Soalan saya ialah dapatkah kementerian-kementerian seperti sumber manusia,
wanita, pendidikan dan pembangunan luar bandar, bersama-sama_ meningkatkan
kemudahan penjagaan anak-anak serta warga tua di peringkat komuniti kepada sekurang-
kurangnya 25 peratus untuk membolehkan lebih ramai wanita bekerja?

Bolehkah kementerian tersebut bersetuju untuk memperluas_ definisi
perkhidmatan penjagaan anak untuk merangkumi kanak-kanak umur 0 sampai 17 tahun
dan meningkatkan penyediaan dan kualiti penjagaan anak? Dapatkah Kementerian
Sumber Manusia dan wanita menetapkan sasaran untuk meningkatkan penyertaan
pekerja wanita kepada 59 peratus menjelang 2022?

Adakah Kementerian Sumber Manusia dan Kementerian Kewangan akan
memperluaskan perlindungan untuk pekerja tidak formal, termasuk pemanjangan
caruman pencen secara sukarelawan oleh kerajaan dan mempertimbangkan pencen
sosial apabila mereka sampai ke satu umur yang ditetapbkan? Adakah kementerian
undang-undang dan wanita juga cukup berani untuk mengubah Akta Kesaksamaan
Gender dan juga Akta Gangguan Seksual yang telah lama ditangguhkan? Jangan buang
masa meminda Akta Kerja kerana ia terhad kepada gangguan berlaku di tempat kerja dan
tidak merangkumi semua pekerja.
