DR.04.10.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT PERTAMA
Isnin, 4 Oktober 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Karupaiya a/l Mutusami [Padang Serai]: Tuan Yang di-Pertua,
penjelasan. Tuan Yang di-Pertua, Padang Serai ingin penjelasan.

Tuan Yang di-Pertua: Ya.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Saya ingin mohon penjelasan daripada Kementerian Pertahanan kerana semasa
perbahasan titah diraja, saya telah menimbulkan tiga soalan dan dua daripadanya sudah
dijawab secara bertulis. Akan tetapi soalan saya mengenai pembelian 18 buah bot fast
interceptor craft (FIC) dan 10 buah helikopter Mick Delta 530 Golf masih belum dijawab.

Kementerian Pertahanan tidak boleh cuba mengelak tentang perkara ini kerana
pembelian aset-aset ini telah pun menggunakan duit rakyat Malaysia. Maka saya tuntut
penjelasan daripada Kementerian Pertahanan mengenai perkara ini. Jangan jadi penakut
dan cuba larikan diri. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Yang Berhormat, minta tulis
surat kepada saya. Saya akan follow-up.

Tuan Karupaiya a/l Mutusami [Padang Serai]: Okey, terima kasih.

Tuan Yang di-Pertua: Okey, saya jemput Yang Berhormat Tuan Larry Soon @
Larry Sng Wei Shien.

Tuan Larry Soon @ Larry Sng Wei Shien [Julau]: Tuan Yang di-Pertua, pada
pagi ini saya dengan secara rendah hati dan dukacitanya ingin mengambil kesempatan
untuk mengucapkan salam takziah buat keluarga Allahyarham Datuk Seri Zolkples
Embong, mantan Ketua Pengarah Majlis Sukan Negara yang baru sahaja meninggal
dunia semalam.

Soalan saya nombor satu.

1. Tuan Larry Soon @ Larry Sng Wei Shien [Julau] minta Menteri Belia dan Sukan
menyatakan:
(a) apakah prestasi atlet-atlet Malaysia yang baru sahaja pulang dari

temasya Sukan Olimpik Tokyo 2020 mencapai sasaran yang kita
harapkan; dan

(b) apakah ganjaran yang akan diberikan kepada atlet yang berjaya
membawa pulang pingat.
