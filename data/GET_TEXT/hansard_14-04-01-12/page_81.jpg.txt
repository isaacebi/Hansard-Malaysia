DR.04.10.2021 73

Saya lepas go through dengan izin, RMKe-12 ini, ada banyak pelan ataupun
rancangan yang baik, tetapi apakah implementation ia, monitoring system? Saya
mengambil peluang ini sebab dalam Rancangan Malaysia Ke-12, bahagian pembangunan
ini sangat besar. Saya mengambil peluang ini untuk mencadangkan kepada Menteri
Wilayah Persekutuan untuk mengkaji balik jalan-jalan utama ataupun jalan raya di Kuala
Lumpur yang semakin teruk dan berbahaya.

Sudah 20 tahun lebih jalan raya, jalan utama tidak diturap. Saya mohon Menteri
Wilayah Persekutuan untuk mengadakan satu team ataupun jawatankuasa untuk
mengkaji balik jalan-jalan utama di Kuala Lumpur. Contoh di Sentul Pasar, Jalan Sentul,
satu jalan yang sangat penting. Ada banyak sekolah, ada dua tiga pasar di sana, tetapi
jalan itu selalu menjadi teruk sebab pembangunan sekitar. So, saya harap Menteri
menggunakan peluang ini sebagai Menteri, untuk mengatasi masalah-masalah
infrastruktur sebegini.

Saya juga ingin membangkitkan isu diskriminasi gender ataupun jantina di mana
wanita lazimnya didiskriminasikan dalam sukan, baik di peringkat amatur ataupun
profesional. la dapat dilihat secara jelas apabila struktur sukan negara kita kurang
memberi tumpuan terhadap atlet wanita. Kesukaran bekerja dalam industri sukan itu
sendiri dan juga liputan media— bola sepak lelaki diberi tumpuan lebih berbanding bola
sepak wanita. Begitu juga dengan futsal, olahraga dan sebagainya. Sponsor yang terhad
dan hadiah kemenangan atlet wanita juga berbanding atlet lelaki.

Soalan saya kepada Menteri Belia dan Sukan, apakah langkah yang akan diambil
oleh Menteri Belia dan Sukan bagi mengatasi masalah ini? Mungkin saya boleh membantu
Menteri untuk mencadangkan bahawa Akta Pembangunan Sukan 1997 perlu dikaji balik
ataupun dipinda dengan sertakan ataupun memasukkan sekali Akta Pembayaran Sama
Rata sepertimana dilakukan di UK (United Kingdom) untuk mengatasi masalah ini supaya
dapat memberi ruang kepada wanita untuk ruang dalam sukan dan juga menjana
pendapatan daripada sukan.

Apabila saya berucap berkaitan dengan sukan, saya juga ingin membangkitkan
dalam Dewan yang mulia ini satu diskriminasi dalam sukan di mana baru-baru ini seorang
ahli Parti Pribumi Bersatu Malaysia yang sengaja membuat rusuhan perkauman dalam
sosial media, mengatakan bahawa-— Saya tak nak sebut perkara itu, tetapi adakah ahli
parti kerajaan boleh mengeluarkan kata-kata kesat sebegini dalam sosial media?

Walau apa-apa pun berlaku dalam sukan, dia kalah atau menang, bolehkah dia
keluarkan kata-kata tersebut? Saya harap pihak berkuasa ambil tindakan kepada ahli
politik tersebut supaya mengadakan satu pengajaran kepada orang yang nak buat
rusuhan perkauman dalam sosial media terhadap apa-apa institusi. Mungkin sukan,
pendidikan, pekerjaan.

01650

Apabila saya sentuh diskriminasi sukan, saya juga ingin bangkitkan bahawa
diskriminasi pendidikan juga berlaku di negara ini di mana saya baca dalam satu kajian
yang dibuat oleh satu NGO, mungkin saya baca, dengan izin, “One in two Malaysians
faced discrimination in schools and ethnic Indians’.

Saya sangat sedih apabila saya terbaca perkara ini sebab isu buli ataupun
diskriminasi berasaskan kaum memang berleluasa dalam institut pendidikan. Dalam
kajian tersebut, hampir 2,400 individu telah ambil bahagian. Daripada 2,400, seramai 87
peratus telah pun menghadapi diskriminasi semasa pendidikan. Dalam statistik tersebut,
69 peratus telah pun didiskriminasi sebab warna kulit. Yang paling shocking, 74 peratus
mengalami diskriminasi yang sumbernya adalah guru sendiri.

So, saya berasa sangat dukacita apabila saya baca artikel ini dalam social media.
Adakah Kementerian Pendidikan sedar bahawa isu ini berlaku di negara ini? /t is too
obvious and too common. Ini adalah isu yang perlu dibendung dari akar. Setiap orang
daripada kaum minoriti pernah melalui situasi diskriminasi ini, directly or indirectly, dengan
izin. Saya juga pernah melalui beberapa kali.
