DR.04.10.2021 89

Terakhir, penempatan 2,000 pekerjaan dalam pasukan PDRM dan 2,000 dalam
Angkatan Tentera Malaysia di kalangan masyarakat India.

Tuan Yang di-Pertua, akhir sekali, sekali lagi saya mengucapkan terima kasih
kepada Tuan Yang di-Pertua kerana memberikan laluan. Saya akhiri ucapan saya.
Dengan ini, terima kasih sekali lagi.

Tuan Yang di-Pertua: Terima kasih Yang Berhormat Sungai Siput. Yang
Berhormat Kubang Pasu.

6.02 ptg.

Dato’ Wira Haji Amiruddin bin Haji Hamzah [Kubang Pasu]: Bismillahi
Rahmani Rahim. Assalamualaikum warahmatullahi wabarakatuh dan salam sejahtera.
Terima kasih Tuan Yang di-Pertua kerana diberikan kesempatan kepada saya untuk
membahas RMKe-12 ini.

Pembentangan kita ini hanya dapat dibuat pada suku terakhir tahun pertama
pelaksanaan RMKe-12 ini akibat daripada pandemik COVID-19 yang melanda negara dan
dunia. Sepatutnya ia dibentangkan pada pertengahan tahun 2020. Dibahas, dibuat
penambahbaikan dan siap untuk mula dilaksanakan pada awal tahun 2021 sehingga
Disember 2025.

Selain dari hampir satu tahun lewat daripada aspek pelaksanaannya, kita juga
diulit oleh ketidakmampuan untuk mencapai target yang telah disasarkan dalam RMKe-
11. Pertumbuhan KDNK yang kita sasarkan empat hingga 5.5 peratus setahun, kita hanya
mampu mencapai purata 2.7 peratus sahaja. Begitu juga pendapatan kasar negara,
pendapatan bulanan isi rumah, bahagian pampasan pekerja yang kita sasarkan,
semuanya telah berlaku shortfall sebanyak 11 peratus bagi pendapatan kasar negara, 20
peratus bagi pendapatan bulanan isi rumah dan enam peratus bagi bahagian pampasan
pekerja.

Dalam RMKe-11, kita sasarkan untuk belanja pada mulanya RM260 bilion.
Kemudian di-review turun menjadi RM220 bilion. Kita mensasarkan untuk belanja RM400
bilion dalam masa empat tahun bagi RMKe-12. Pertumbuhan KDNK tahunan disasarkan
4.5 hingga 5.5 peratus, sekali lagi, dan pendapatan kasar negara per kapita sebanyak
RM57,882. Mampukah kita sekali lagi mencapai target ini?

Sebelum saya menyentuh faktor-faktor kejayaan kritikal untuk berjaya dalam
usaha kita ini, saya ingin menekankan bahawa kita sepatutnya mengangkat semula
ekonomi dan persekitaran ekonomi kita seperti mana sebelum pandemik COVID-19
membelenggu kita. Saya kesal kerana, dengan izin, not enough has been done to make
sure that our industries, be it SME or others, can sustain and remain healthy and vigilant
and ever ready to bounce back when the time comes after taking the full brunt of pandemic
COVID-19.

Rekod menunjukkan, seperti yang pernah disebut sebelum ini, sehingga 20 Ogos
2021, hanya 3.6 peratus syarikat yang berdaftar di dalam tourism related industry
mendapat bantuan, hanya 11.2 peratus dari RM600 juta yang diperuntukkan being
disbursed. Bagi soft loan yang ditawarkan kepada SME, hanya 2.9 peratus daripada
keseluruhan jumlah SME yang terima soft loan yang ditawarkan. Too little and too late.

Apa yang diperlukan untuk memastikan kejayaan perancangan RMKe-12 bagi
memastikan kita on the right track separuh jalan mencapai Wawasan Kemakmuran
Bersama 2030, kita memerlukan satu kepimpinan yang kuat dan beramanah, al qawiyyul
amin, strong leadership with the right values. Kepimpinan yang berani dan mampu
membuat transformasi, tidak takut untuk hilang populariti, memalami kebocoran yang ada
berlaku di sana sini, kurangkan bilangan members of Cabinet dan tidak jadikan ia sebagai
hadiah kesetiaan dalam politik.

Hapuskan special envoy bertaraf Menteri. Tidak payahlah lantik mantan Perdana
Menteri untuk menjadi Pengerusi Majlis Pemulihan Negara bertaraf Menteri. Apa yang
beliau tidak dapat lakukan ketika menjadi Perdana Menteri dan ketika darurat diisytiharkan
