18 DR.04.10.2021

Sehingga 26 September 2021, sebanyak 18,476 peniaga yang telah menikmati
insentif ini. Di samping itu, SSM juga meneruskan pelaksanaan Skim 1 OKU 1 Perniagaan
yang memberikan pendaftaran dan pembaharuan perniagaan percuma kepada OKU.
Sehingga 26 September 2021, statistik menunjukkan hampir 13,096 perniagaan yang
berjaya didaftarkan di bawah insentif ini.

Terakhir, kementerian akan terus menggiatkan pelbagai inisiatif sektor
perdagangan pengedaran termasuk pendigitalan bagi merancakkan pelaksanaan
Rancangan Malaysia Ke-12.

01110

Sesi libat urus akan terus dilaksanakan bagi mewujudkan ekosistem perniagaan
yang harmoni dan kondusif di samping persaingan yang lebih sihat. Sekian terima kasih.

Tuan Yang di-Pertua: Terima kasih, soalan pertama Yang Berhormat Datuk
Robert.

Datuk Robert Lawson Chuat [Betong]: Terima kasih Yang Berhormat Menteri
kerana memberi satu jawapan yang cukup teliti. Soalan tambahan saya ialah, sila
nyatakan jumlah aduan transaksi atas talian yang dilaporkan kepada KPDNHEP dan
apakah tindakan yang telah diambil untuk menangani aduan tersebut? Terima kasih.

Tuan Yang di-Pertua: Silakan Yang Berhormat Menteri.

Dato Sri Alexander Nanta Linggi: Tuan Yang di-Pertua, kementerian amat
memandang serius ke atas aduan-aduan transaksi atas talian yang dilaporkan oleh
pengguna. Segala aduan pengguna akan diteliti bagi mengenal pasti sama ada berlaku
kesalahan di bawah bidang kuasa yang dinyatakan dan pihak kementerian melalui SSM
akan mengambil tindakan yang tegas terhadap peniaga atas talian yang melanggar
perundangan dan peraturan yang dikuatkuasakan.

Bermula Januari hingga September 2021, sebanyak 9,323 aduan telah diterima
yang mana 8,878 aduan telah selesai, manakala 445 aduan masalah dalam siasatan. Di
bawah pelbagai salah laku urus niaga perdagangan elektronik merangkumi subkategori
aduan dan jumlah seperti berikut:

Bil. Subkategori Aduan Jumlah
Aduan
1 | Tidak menerima barang atau perkhidmatan 5,700
yang ditawarkan
2 | Barang atau perkhidmatan yang diterima tidak 1,631
seperti ditawarkan
3 | Harga barang atau perkhidmatan yang 315
mengelirukan
4 | Barang tiruan dalam talian 142
5 | Cetak rompak dalam talian 30
6 | Skim piramid dalam talian 16
7 | Lain-lain 1,489
Jumlah 9,323

Jadi, panjang jawapannya Tuan Yang di-Pertua. Antara tindakan yang telah
diambil oleh pihak kementerian dalam menyelesaikan aduan atas talian yang dilaporkan
adalah seperti berikut iaitu menjalan siasatan dulu dan pemeriksaan di premis perniagaan
yang mengendali online marketplace.
