DR.04.10.2021 57

3.23 ptg.

Dato’ Seri Dr. Anmad Zahid bin Hamidi [Bagan Datuk]: Datuk Seri, Tuan Yang
di-Pertua. Yang Berhormat Pasir Salak...

Dato’ Mahfuz bin Haji Omar [Pokok Sena]: Bos mestilah— kalau tidak, tidak sign
borang calon.

Dato’ Sri Azalina Othman Said [Pengerang]: Jaga bos. Semua orang jaga bos.
Silakan bos.

Dato’ Seri Dr. Ahmad Zahid bin Hamidi [Bagan Datuk]: Assalamualaikum
warahmatullahi wabarakatuh dan salam sejahtera. Fokus kerajaan untuk membina
Keluarga Malaysia melalui Rancangan Malaysia Ke-12 ini sebagaimana di dalam buku
RMKe-12 yang telah diedarkan kepada kita di Dewan yang mulia ini, tentunya bertujuan
untuk mewujudkan sebuah negara Malaysia yang makmur, inklusif dan mampan.

Saya tidak mampu untuk tidak bersetuju dengan cadangan kerajaan bagi
menangani situasi semasa dan melakukan pemulihan ke atas permasalahan
pembangunan sosioekonomi negara, di samping mewujudkan kemakmuran, serta
penglibatan seluruh rakyat secara inklusif.

Menyentuh mengenai penstrukturan semula masyarakat, kita semua sedia
maklum kesan besar serangan pandemik telah merobah struktur susun lapis masyarakat
Malaysia. Sebelum serangan pandemik, masyarakat Malaysia bersusun lapis dalam
bentuk masyarakat berlian atau permata, di dalam istilah sosiologi dipanggil diamond
society. Di mana bentuk masyarakat kelas menengah merupakan rangkuman teramai di
dalam masyarakat yang dipanggil sebagai diamond society ini, iaitu mereka yang
berpendapatan pertengahan atau middle-class society merupakan kumpulan paling
banyak menguasai bracket pendapatan.

Namun, kesan ke atas ekonomi negara disebabkan oleh pandemik telah
menyebabkan ramai hilang pekerjaan, pelbagai urus niaga ditutup dan tidak kurang juga
ramai yang muflis. Kerajaan mesti bertindak agresif untuk mewujudkan semula
masyarakat ini dan mengetepikan, dengan izin the pyramid society, di mana mereka yang
merupakan golongan miskin tegar berada paling ramai, manakala golongan
berpendapatan menengah telah menguncup dan mereka yang berpendapatan paling
tinggi juga semakin mengecil.

Oleh yang demikian, kerajaan mesti mengambil langkah-langkah yang drastik
untuk menstrukturkan masyarakat ini kembali kepada masyarakat yang mempunyai rakyat
yang berpendapatan golongan pertengahan. Kita lihat bagaimana dulunya mereka yang
berada di dalam M40 sekarang berada di dalam B40, dan lebih daripada setengah juta isi
rumah telah berada di dalam kategori ini.

[Tuan Yang di-Pertua mempengerusikan Mesyuarat]

Oleh yang demikian, kita harus berlapang dada untuk mengharapkan dalam
jangka lima tahun mendatang ini, melalui pelaksanaan RMKe-12 ini. Kerajaan diharapkan
dapat menstrukturkan semula kembali masyarakat secepat mungkin agar dari masyarakat
berlian yang saya katakan sebelum tamat RMKe-12 ini, di mana pada ketika itu pada
hemat saya, kumpulan kelas menengah ini akan lebih ramai dan menyebabkan matlamat
bagi membentuk masyarakat Malaysia yang berpendapatan tinggi akan tercapai.

Tuan Yang di-Pertua, saya juga ingin mengingatkan diri saya dan ahli-ahli Dewan
yang mulia ini, bahawa kejayaan Rancangan Malaysia Ke-12 ini harus dilihat membantu
rakyat dengan mewujudkan wow factor, feel good factors dan menghidangkan game
changers yang dapat dirasai oleh rakyat, apatah lagi kita tahu bahawa komitmen kerajaan
yang ada sekarang ini, kita lihat menjadi harapan baru kepada rakyat keseluruhannya.

Kita mesti keluar daripada suasana ekonomi yang melemaskan ini dan segera
kembali ke era ekonomi yang dinamik. Justeru, kerajaan perlu bersikap memberikan suatu
landasan untuk mempermudahkan bukan sahaja penyertaan rakyat dengan memberi
ruang kepada mereka untuk bernafas lebih lega, bukan hanya memberikan ikan, tetapi
