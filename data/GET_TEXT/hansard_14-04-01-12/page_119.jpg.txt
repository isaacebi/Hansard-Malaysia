DR.04.10.2021 111

diperbaiki. Saya bagi beberapa contoh di sini. Minggu lepas, Laporan Ketua Audit Negara
2019 Siri 2 telah pun mendedahkan kegagalan Projek uCustoms yang bernilai RM397 juta
di bawah Jabatan Kastam Diraja Malaysia. Walaupun sudah lima kali extension of time
(EOT) diberikan, namun projek ini masih tidak dapat disiapkan.

Sebelum ini juga didedahkan bahawa littoral combat ship (LCS) bernilai RM9
bilion oleh MinDef, Kementah sampai sekarang satu kapal pun tidak disiapkan. Maka,
adalah penting untuk kita mementingkan suatu sistem check and balance yang efektif,
satu sistem check and balance yang boleh membantu dalam pelaksanaan RMK ini.

Dalam pada ini, PAC amat berusaha dalam memainkan peranan semak dan
imbang dalam Dewan yang mulia ini. Walau bagaimanapun, kita daripada PAC walaupun
kita dari sebelah sini atau di sebelah sana, walaupun kita bekerja keras tetapi kita juga
memerlukan bantuan dan kerjasama yang erat daripada kesemua agensi. Dengan ini,
saya ingin menyatakan bahawa agensi seperti Suruhanjaya Pencegahan Rasuah
Malaysia harus mengambil berat terhadap Laporan PAC. Saya ingin mengucapkan
syabas kepada SPRM kerana telah melancarkan siasatan dan tangkapan dalam kes
uCustoms.

Namun demikian Tuan Yang di-Pertua, saya hendak membangkitkan di sini
bahawa dalam kes Laporan Kawalan Pekerja Asing yang mana Laporan PAC telah pun
dibentangkan di Dewan yang mulia ini pada tahun lepas. PAC mendapati ada wujudnya
peranan pengantara yang merupakan ahli-ahli politik dan kita menggesa supaya SPRM
membuat siasatan.

SPRM selepas itu telah memberikan jawapan kepada PAC bahawa kes ini telah
pun habis disiasat dengan no further action (NFA) pada tahun 2019. Akan tetapi yang
anehnya, pada hakikatnya laporan kita baru dibentangkan pada tahun 2020 tetapi SPRM
kata sudah habis disiasat pada tahun 2019. Kenapakah SPRM tidak mengambil berat
berkenaan dengan syor-syor dan rumusan-rumusan yang telah pun diterbitkan?

Tuan Yang di-Pertua, saya percaya bahawa setelah MoU ditandatangani, telah
wujud usaha untuk transformasi Parlimen. Dalam perkara ini, siaran langsung Prosiding
PAC atas talian bersama-sama dengan PAC yang lain adalah amat penting dalam
memupuk amalan ketelusan dan membolehkan rakyat di luar sana menilai saksi-saksi
yang hadir dan memberikan keterangan.

Semakan scrutiny oleh rakyat ini adalah amat penting dan pada masa yang sama,
Laporan PAC juga harus diberikan masa dan ruang untuk perbahasan. Ini adalah penting
kerana setiap inti pati Laporan PAC diperhalusi dalam Dewan ini oleh Ahli-ahli Dewan.
Saya percaya bahawa kedua-dua cadangan ini merupakan cadangan yang amat penting
dalam usaha kita untuk mentransformasikan Parlimen untuk menjadikan Parlimen suatu
contoh yang terbaik di seluruh dunia.

Tuan Yang di-Pertua, salah satu tema dalam RMKe-12 ini adalah untuk menjana
semula ekonomi. Perniagaan kecil dan sederhana (PKS) merupakan tunjang ekonomi
negara. Sejak penularan pandemik sehingga bulan Julai, dilaporkan sekurang-kurangnya
150,000 peniagaan kecil dan sederhana telah menggulung tikar, mengakibatkan
kehilangan kerja sebanyak 1.2 juta. Dalam setahun yang akan datang ini adalah amat
penting untuk kita memastikan kelangsungan PKS dan salah satu cara yang efektif dan
terus ialah Program Subsidi Upah (PSU).

Tuan Yang di-Pertua, pada tahun 2020 apabila kita menembusi PKP selama
enam minggu, PSU sebanyak RM1,200 telah pun diberikan untuk tiga bulan dan RM600
diberikan untuk tiga bulan lagi. Akan tetapi pada tahun 2021, kita juga menembusi suatu
tempoh PKP selama enam minggu tetapi apa yang diberikan kepada PKS atau majikan
ialah suatu PSU pada kadar RM600 untuk tiga bulan sahaja. Ini mencatatkan satu
penurunan sebanyak 67 peratus.

Dengan ini, saya mencadangkan bahawa kerajaan harus melanjutkan PSU untuk
sekurang-kurangnya tiga bulan dan tingkatkan kadar pembayaran PSU kepada RM1,200
sebulan. Jumlah ini boleh dibiayai dengan penjanaan dana sebanyak RM45 bilion yang
