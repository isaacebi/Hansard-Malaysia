DR.04.10.2021 3

adakah untuk edisi Paris 2024, KBS sudah mengenal pasti kategori sukan apakah yang
akan kita beri tumpuan penuh untuk menghantar atlet kita dan sukan apakah yang tidak
lagi menjadi sandaran, sekali gus berpotensi untuk digugurkan?

Kedua, soal ganjaran atlet kita. Saya hendak tanyakan, adakah ganjaran
Paralympian negara kita, sama dengan ganjaran yang diperoleh Olympian pasca-Olimpik
Tokyo? Jika tidak sama, mengapa ianya berbeza-beza? Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Sri Ti Lian Ker: Terima kasih Yang Berhormat. Sepertimana yang telah
saya nyatakan, penularan pandemik COVID-19 telah menyebabkan atlet-atlet negara
meneruskan program latihan sepenuh masa secara kuarantin menggunakan model
Gelembung Sukan sejak Jun 2020. la merupakan salah satu kekangan yang terpaksa
diharungi oleh kontinjen negara untuk ke temasya Olimpik kali ini.

Misalannya, daripada 89 pendedahan pertandingan yang diluluskan tahun 2020,
hanya 32 acara sahaja dapat disertai disebabkan pembatalan mahupun penangguhan
akibat penularan COVID-19 di seluruh dunia. Manakala pada tahun 2021, hanya 27
pertandingan pendedahan sahaja yang dapat disertai sehingga tarikh tamat kelayakan
sukan Olimpik pada bulan Jun yang lalu.

Pihak kementerian juga telah menubuhkan Jawatankuasa Penilaian dan
Penambahbaikan Olimpik/Paralimpik Tokyo 2020 untuk menilai keseluruhan aspek.
Jawatankuasa ini akan diketuai oleh Ketua Setiausaha Kementerian Belia dan Sukan,
bersama-sama Majlis Olimpik Malaysia, Majlis Paralimpik Malaysia, Persatuan Sukan
Kebangsaan, Majlis Sukan Negara, Institut Sukan Negara, panel expert serta semua pihak
berkepentingan.

Bagi Program Khas Jangka Panjang Olimpik/Paralimpik, program ini akan
dijadikan program fokus ataupun graduation kepada program podium sedia ada bagi
membolehkan kita melihat kitaran Olimpik/Paralimpik Paris 2024 dan Los Angeles 2028.
Sementara itu, program podium sedia ada juga akan melihat perancangan podium latihan
ke arah Olimpik/Paralimpik Brisbane. Kementerian akan mula melaksanakan program
Olimpik/Paralimpik berasaskan kepada dua kitaran Olimpik/Paralimpik supaya persediaan
latihan atlet akan lebih terancang bagi tempoh masa lebih panjang dari kebiasaannya.

Ganjaran yang diberikan kepada atlet Olimpik dan Paralimpik adalah sama, iaitu
RM1 juta bagi pemenang pingat emas, RM300,000 bagi pemenang pingat perak dan
RM100,000 bagi pemenang pingat gangsa. Bagi pasukan kurang daripada lima orang,
hadiah ialah RM1 juta bagi emas, perak sebanyak RM300,000 dan gangsa sebanyak
RM100,000. Bagi pasukan yang melebihi lima orang ialah bagi emas, individu akan
menerima RM150,000 dan bagi pingat perak, individu akan menerima RM40,000 dan
untuk pingat gangsa sebanyak RM20,000. Jadi, tiada perbezaan. Sekian, terima kasih.

Tuan Yang di-Pertua: Terima kasih. Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua bagi peluang
untuk saya kemukakan...

Tuan Yang di-Pertua: Soalan tambahan, soalan tambahan.
Tuan Cha Kee Chin [Rasah]: Ya.
Tuan Yang di-Pertua: Yang Berhormat Rasah. Yang Berhormat Ipoh Timur.

Tuan Cha Kee Chin [Rasah]: Saya dahulu, Tuan Yang di-Pertua. Saya bangun
dulu. Saya bangun dulu, Tuan Yang di-Pertua.

Tuan Yang di-Pertua: Ya, Yang Berhormat Rasah. Soalan tambahan nombor
dua ya?

Tuan Cha Kee Chin [Rasah]: Ha?
Beberapa Ahli: Nombor satu, nombor satu.

Tuan Yang di-Pertua: Oh! Sorry.
