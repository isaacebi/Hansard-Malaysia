96 DR.04.10.2021

Tuan Yang di-Pertua, sedikit lagi. Hasil kajian juga yang dijalankan sekumpulan
saintis menerusi kolaborasi USM dan Universiti Yale Amerika Syarikat mendapati ketum
berkesan meningkatkan ketahanan terhadap pesakit.

Akhir sekali, tapak arkeologi Sungai Batu di Lembah Bujang. Semua kita tahu
tamadun Sungai Batu di Kedah perlukan kesungguhan untuk diangkat sebagai salah satu
mercu tanda. Meskipun tapak arkeologi ini di kawasan berkenaan di ketahui umum
sebagai tamadun tertua di Asia Tenggara, mengalahkan Angkor Wat dan Borobudur.
Sebanyak RM10 juta telah diperuntukkan pada tahun 2019 ketika zaman Pakatan
Harapan.

Namun dalam lawatan Yang Berhormat Menteri yang baru pada 2 Oktober tahun
lepas memaklumkan peruntukan itu ditarik balik. Namun Yang Berhormat Menteri
memberikan penjelasan perlunya dijalankan kajian semula dan menyebutkan jumlah lebih
besar RM50 juta. Saya mengharapkan Lembah Bujang sebagai tapak warisan dunia ini
akan diiktiraf oleh UNESCO. Sekali lagi saya sebutkan, ia memerlukan political will dari
semua pihak untuk mengangkat tapak arkeologi ini. Dengan itu, saya akhiri dengan
serangkap pantun buat seluruh rakyat khususnya di Merbok.

Berat mata memandang,
Berat lagi bahu yang menyandang,
Tetapi patah semangat kamu jangan,
Selagi bernafas lawan tetap lawan.

Terima kasih.

Tuan Yang di-Pertua: Terima kasih. Seterusnya saya persilakan Yang
Berhormat Tenom.

6.32 ptg.

Puan Noorita binti Sual [Tenom]: terima kasih Tuan Yang di-Pertua atas ruang
perbahasan yang diberikan kepada saya. Oleh sebab masa yang suntuk, saya terus
merujuk perbahasan saya kepada hala tuju Rancangan Malaysia Ke-12 atau lebih tepat
lagi apa yang disebut sebagai Bidang Keutamaan E, memperkukuh perpaduan untuk
negara makmur di dalam muka surat 4-28.

Kita tahu bahawa negara kita Malaysia merupakan sebuah negara yang berbilang
kaum dan berbilang bangsa dengan anutan agama masing-masing. Di bawah Perkara 3,
Perlembagaan Malaysia jelas menyatakan agama Islam adalah agam bagi Persekutuan
tetapi agama-agama lain boleh diamalkan dengan aman dan damai di mana-mana
bahagian Persekutuan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Perkara 11 Perlembagaan mengenai kebebasan agama pula dinyatakan setiap
orang adalah berhak menganuti dan mengamalkan agamanya dan tertakluk kepada fasal
4, mengembangkan agamanya. Ini bermakna walaupun Malaysia telah mengisytiharkan
agama Islam sebagai agama rasmi, penduduk Malaysia yang terdiri daripada pelbagai
keturunan dan kepercayaan bebas mengamalkan kepercayaan masing-masing.

Kebebasan inilah yang telah membentuk perpaduan yang kukuh di antara kaum
dan penting untuk memastikan keamanan yang kita kecapi terus kekal. Sebagai salah
seorang ahli wakil rakyat KDM Sabah di Parlimen ini, saya juga ingin mengingatkan
Dewan yang mulia ini dan rakyat Malaysia berkenaan dengan Perjanjian Batu Sumpah
yang telah dibuat hasil daripada perbincangan yang diketuai oleh Tun Abdul Razak pada
tahun 1962 dengan pemimpin-pemimpin masyarakat pedalaman yang diketuai oleh OKK
Sedomon Gunsanad.

la sebagai salah satu cara penyelesaian untuk memujuk rakyat KDM di
pedalaman untuk bersetuju membentuk Malaysia pada masa itu dengan memasukkan
