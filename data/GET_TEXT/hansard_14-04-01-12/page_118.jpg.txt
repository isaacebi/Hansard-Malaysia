110 DR.04.10.2021

renovations Seri Perdana yang hingga hari ini jumlah keseluruhan telah menelan belanja
RM100 juta lebih. Saya hendak sentuh tentang RMK...

Timbalan Yang di-Pertua [Dato’ Mohd Rashid Hasnon]: Rumuskan.
Tuan Khalid bin Abd Samad [Shah Alam]: Teruskan.
Timbalan Yang di-Pertua [Dato’ Mohd Rashid Hasnon]: Rumuskan.

Tuan Khalid bin Abd Samad [Shah Alam]: Rumuskan, okey. Saya rumuskan.
Saya ambil time Yang Berhormat Beruas sedikit.

Timbalan Yang di-Pertua [Dato’ Mohd Rashid Hasnon]: Oleh sebab selepas
ini Yang Berhormat Ipoh Timur.

Tuan Khalid bin Abd Samad [Shah Alam]: Sedikit sahaja.
Timbalan Yang di-Pertua [Dato’ Mohd Rashid Hasnon]: Baik-baik.

Tuan Khalid bin Abd Samad [Shah Alam]: Fokus pertama, merancakkan
pertumbuhan ekonomi. Kajian telah menunjukkan merudumnya ekonomi negara sekarang
bukan semata-mata kerana COVID-19 tetapi kerana ketidakstabilan politik yang terhasil,
hasil daripada Langkah Sheraton. Ini penting kerana ada yang terlibat dalam Langkah
Sheraton, dia tidak faham dan dia tidak sedar, dengan izin, the damage that they have
caused to the country. Orang lari, pelabur-pelabur lari kerana melihat ketidakstabilan
politik negara ini.

Maka, persoalan menghayati dan mengamalkan satu corak politik yang
berwibawa dan bertanggungjawab adalah amat diperlukan. Fokus ketiga, dua point sahaja
lagi. Ringkas, ringkas. Fokus ketiga meningkatkan kesejahteraan Keluarga Malaysia,
perpaduan nasional. Akan tetapi cakap fasal perpaduan nasional, namun cogan kata
Melayu is/e, Melayu isle, Melayu isle, hendak melagakan orang Melayu dengan yang
bukan Melayu, orang Islam dengan yang bukan Islam tetap merupakan corak politik
sempit yang digunakan oleh beberapa buah parti politik di negara kita.

Kita berharap, persoalan ini akan dapat ditangani dengan lebih serius dan dengan
lebih berkesan.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Khalid bin Abd Samad [Shah Alam]: Kita perlukan usaha membina
perpaduan atas dasar-dasar yang boleh diterima ramai seperti integriti, ketelusan,
pertanggungjawaban dan bukan atas sentimen perkauman dan keagamaan yang sempit.
Rakyat Malaysia perlu menolakkan itu. Maka kesimpulannya, satu line sahaja.
Perancangan yang baik dirosakkan oleh politik yang durjana. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Shah Alam. Terakhir, saya jemput Yang Berhormat Ipoh Timur.

7.33 mim.

Tuan Wong Kah Woh [Ipoh Timur]: Terima kasih Tuan Yang di-Pertua yang
mengizinkan saya untuk berbahas dalam Rancangan Malaysia Ke-12. Selaku pembahas
yang terakhir, seperti dalam Titah Diraja juga. Tuan Yang di-Pertua, RMKe-12 ini
mempunyai matlamat dengan tema “Keluarga Malaysia - Makmur, Inklusif dan Mampan’.
Kita nampak bahawa perbelanjaan pembangunan telah pun ditingkatkan kepada RM400
bilion, satu perbelanjaan yang paling besar dalam sejarah Malaysia dalam kesemua RMK
yang sebelum ini yang telah pun kita luluskan. Walaupun kita berada dalam masa
pandemik sekarang, berbanding dengan RMKe-11 yang menelan satu perbelanjaan lebih
kurang RM260 bilion, angka RM400 bilion ini merupakan angka yang paling tinggi.

Kejayaan RMKe-12 Tuan Yang di-Pertua, bergantung kepada keberkesanan
pelaksanaan projek-projek. Sememangnya setiap tahun apabila Laporan Ketua Audit
Negara diterbitkan dan dibentangkan di Dewan Rakyat ini. Laporan Ketua Audit Negara
selalunya menggariskan ketirisan-ketirisan pelaksanaan projek dan bahagian yang patut
