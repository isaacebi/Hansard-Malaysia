DR.04.10.2021 95

yang luar biasa. Baru-baru ini dengan persetujuan daripada Suruhanjaya Perkhidmatan
Pendidikan telah mengiklankan pengambilan Pegawai Khas Perkhidmatan Pendidikan
secara contract of service seramai 18,000 secara online.

Mohon KPM jelaskan sebab sedangkan yang sedia ada juga kita ada yang telah
terlatih di IPTA sebagai guru, apakah keperluannya sedangkan yang telah dilatih pun
belum dipostingkan? Soalan terakhir saya kepada Kementerian Pendidikan adalah selain
direct tender kepada Media Prima untuk Didik TV, apakah kontrak-kontrak yang lain yang
KPM berikan secara direct award tanpa melalui open tender? Mohon penjelasan daripada
Kementerian Pendidikan.

Tuan Yang di-Pertua, seterusnya isu kesihatan, yang ini simple sahaja. Isu yang
sering kita bangkitkan, soal Klinik Kesihatan Desa yang perlu dinaiktaraf, termasuklah
sekurang-kurangnya ada satu MO kerana sekarang ini hanya yang visiting sahaja, dengan
izin. Inisiatif ini amat penting untuk kualiti kesihatan kepada penduduk luar bandar.
Seterusnya, saya ingin menyentuh isu tadbir urus air yang kurang berkesan.

Saya melihat isu air ini ialah isu pokok yang penting dan keperluan rakyat.
Integrated Water Research Management (IWRM) yang telah dikenalkan masa RMKe-9,
lama sudah. Namun, dilihat tidak berkesan kerana perbezaan dasar antara Kerajaan
Persekutuan dan kerajaan negeri, termasuk pihak berkuasa tempatan, di samping
kerjasama pemegang-pemegang taruh yang terlibat.

Dalam Perkara 86, dalam teks ucapan Perdana Menteri, disebutkan usaha juga
akan dipertingkatkan untuk memastikan akses kepada bekalan air bersih mencapai 98
peratus dan bekalan elektrik 99 peratus. Ini ialah sasaran yang sangat tinggi. Namun,
saya yakin dengan urus tadbir yang baik yang mampu dicapai untuk menurunkan juga
tahap NRW pada 25 peratus pada tahun 2025.

Di kesempatan ini, saya mengucapkan terima kasih akhirnya kepada pihak KASA,
Projek Naik Taraf Loji Bukit Selambau yang penat kita selalu bangkitkan telah
dilaksanakan, dalam peringkat kerja-kerja awalan dan akan dijangka siap pada tahun
2023. Tuan Yang di-Pertua, berkenaan warga emas dalam RMKe-12, muka surat 4/21.
Kerajaan dilihat tidak peka terhadap keperluan warga emas dan cabaran dihadapi oleh
mereka pada musim pandemik.

Pertama, menurut pakar ahli akademik UPM bertajuk, “The Long-Term Care
COVID-19 Situation in Malaysia”, pusat jagaan warga emas yang berlesen tidak melebihi
500 buah tetapi yang tidak berlesen pula dijangka lebih 1,000. Tidak berlesen, bermakna
tidak compliance dan ia membahayakan warga emas. Kerajaan wajib melakarkan strategi
dan mendaftarkan semua 1,000 buah pusat jagaan warga emas dan mengambil tindakan
yang lebih keras dengan pusat-pusat tersebut demi kebajikan warga emas.

01830

Tuan Yang di-Pertua, saya juga ingin menyentuh terkait Rang Undang-undang
Gangguan Seksual yang merujuk kepada jawapan bertulis soalan lisan Yang Berhormat
Pandan pada 21 Julai 2020 yang lalu. Kita sedia maklum bahawa Yang Berhormat Menteri
Pembangunan Wanita, Keluarga dan Masyarakat sebelum ini menyatakan pada tahun
lepas bahawa rang undang-undang ini akan dibawa di peringkat akhir dan akan dibawa
dalam sidang bulan Mac tahun ini tetapi ada pandemik. Now sudah bulan Oktober. Saya
harap Kementerian Pembangunan Wanita, Keluarga dan Masyarakat ambil perhatian.

Last sekali, saya ingin bercakap pasal ketum sebab di Merbok banyak ketum.
Persepsi negatif terhadap ketum ini perlu dihentikan kerana tanaman itu mempunyai
potensi yang besar untuk dikembangkan. la juga boleh menjadi pendapatan kepada
penduduk di luar bandar yang bukan sahaja mendatangkan keuntungan ratusan juta
ringgit kepada negara bahkan permintaannya sangat tinggi dari luar negara.

Ketum telah digunakan di Malaysia lebih satu abad. Antara agensi yang membuat
kajian iaitu UM dan juga Universiti Sains Malaysia selama hampir 10 tahun. Hasilnya
menunjukkan daun ketum baik untuk membuat percubaan R&D. Dalam Agensi Dadah
Kebangsaan kata baik untuk menyelesaikan masalah ketagihan. Sedikit lagi Tuan Yang
di-Pertua.
