DR.04.10.2021 103

6.56 ptg.

Puan Nurul Izzah binti Anwar [Permatang Pauh]: Bismillahi Rahmani Rahim.
Terima kasih Tuan Yang di-Pertua. Permatang Pauh memulakan perbahasan,
assalamualaikum warahmatullahi wabarakatuh, salam hormat. Perbahasan RMKe-12
yang tertunda akibat pandemik dan krisis khianat politik dengan tema Keluarga Malaysia
dipilih Perdana Menteri kita yang baharu. Saya mahu melihat tiga aspek Tuan Yang di-
Pertua, ukuran realistik, memperkukuh penyampaian perkhidmatan dan ketiga, sasaran
yang tepat (the right KPI) supaya kita membantu, bukan menghalang.

Persoalannya, Keluarga Malaysia manakah yang menjadi keutamaan untuk kita
hari ini dan lima tahun mendatang? Permatang Pauh pilih keluarga B40, sejumlah 2.91
juta isi rumah sekitar tahun 2019 dengan pertambahan 580,000 lagi isi rumah tahun ini.
Maka sebagaimana disebut sebelumnya, antara April hingga Mei 2021, alhamdulillah, 14
orang enumerator anak jati Permatang Pauh turun kawasan menemuramah 332 isi rumah
bagi mengenal pasti sembilan dimensi penyisihan yang mampu membuahkan Indeks
Kemiskinan Pelbagai Dimensi (MPI) yang terkini.

Dengan dorongan Profesor Fatimah Kari, Pakar Ekonomi Universiti Malaya, kita
tambah tiga dimensi ukuran, Tuan Yang di-Pertua, tahap keselesaan dalam rumah.
Rumah kecil banding rumah besar, lain kesannya bila kita dikurung, kehilangan pekerjaan
dan ruang niaga dan juga bagi anak-anak, akses PdPR. Semua bertujuan mengkaji jenis
kemiskinan dihadapi supaya kita boleh beri bantuan dengan lebih bersasar dan berkesan.

Ya, saya akui RMKe-11 guna pakai ukuran MPI, tetapi kerana ukuran yang
digunapakai tidak realistik, ia mengakibatkan Malaysia, Tuan Yang di-Pertua, gagal
tersenarai dalam laporan PBB, Laporan Pembangunan Manusia 2019. We are not even
listed ya. Jadi, laporan kami di Permatang Pauh memperincikan beberapa kesimpulan
utama yang saya harap dapat diambil kira dalam RMKe-12.

Pertama, ketua isi rumah wanita berserta anak-anak mereka jauh lebih miskin.
Kedua, anak-anak segmen B40 alami extreme food poverty, tidak cukup makanan
bernutrisi. Ketiga, risiko menjadi generasi tercicir akibat terbatas akses kepada PdPR.
Maka kesimpulannya, kami datang dengan jumlah paras pendapatan garis kemiskinan
pasca COVID-19. This is more realistic mengambil kira impak COVID-19. Bagi Pulau
Pinang RM2,151 berbanding PGK 2019 dalam laporan RMKe-12 iaitu hanya RM1,989.

Kita menyaksikan tragedi penyisihan kanak-kanak dan menjelang tahun 2020 —
Kenapa saya sebut tentang pelaksanaan yang lebih tuntas? Saya lihat dan saya kira
daripada laporan KRI, jumlah bantuan sosial dan subsidi meningkat daripada 95 tahun
2012 kepada 137 menjelang tahun 2020. Akan tetapi, jumlah belanja subsidi oleh kerajaan
jatuh dari RM45.5 bilion kepada hanya RM25.5 bilion. Maksudnya lebih rendah, and even
if you take it into account, the removal of petro! subsidies, jumlah diterima tidak memadai.

Saya bagi contoh bawah Kementerian Wanita, Keluarga dan Masyarakat, BKK
(Bantuan Kanak-kanak) hanya sampai kepada 62,000 keluarga pada tahun 2020, kurang
satu peratus daripada seluruh isi rumah Malaysia. We have a real problem here. Kalau
kurang daripada satu peratus kanak-kanak daripada seluruh isi rumah yang dapat. Bila
kita teliti, nampaknya walaupun PGK naik— Yang Berhormat Jeli tadi datang. PGK naik
daripada RM980 kepada RM2,208, diperkenalkan pada tahun 2019.

#1900

Akan tetapi bila tahun 2020 melanda, pandemik hadir dalam hidup kita, mereka
yang terima hanyalah di bawah tangga RM980 sahaja. They used the old PGK. Jadi,
bayangkan PGK baharu sudah diwujudkan tetapi penerima bantuan masih guna PGK
lama. Saya rasa ini silap mata dan mungkin yang harus diperbaiki because tak adil ya.
Ramai akhirnya kehilangan peluang.

Tadi pagi ada Ahli Parlimen sebut pelaksanaan oleh President Roosevelt
daripada Amerika Syarikat — hendak pastikan kita belanja dengan lebih banyak lagi to
improve infrastructure. Tidak sempurna kalau rujuk Roosevelt kalau tak gandingkan
dengan pengenalan, The Revenue Act of 1935. Ketika itu, Roosevelt naikkan cukai
pendapatan Persekutuan untuk mereka yang kaya. Memperkenalkan cukai kekayaan,
