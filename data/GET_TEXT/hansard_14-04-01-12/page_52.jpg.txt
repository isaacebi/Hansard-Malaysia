44 DR.04.10.2021

Padi organiknya merupakan antara yang terbaik di Asia dan mungkin di dunia, dan beliau
juga akhirnya menjadi tuan rumah kepada berbagai-bagai pelajar-pelajar postgraduate di
seluruh dunia datang mempelajari padi organik.

Itu satu contoh seorang anak muda yang boleh kembali ke luar bandar dan
menggerakkan sesuatu. Mengapa benda ini tidak berlaku di luar bandar? Ini kerana, di
luar bandar ialah aged population dengan izin. Populasi atau orang-orang ramai, orang di
luar bandar, orang-orang yang telah tua. Saya tidak mengatakan salah orang tua, tidak,
tetapi mereka telah—visi mereka, wawasan mereka telah berubah.

Mereka bukanlah golongan pekerja yang bertenaga, yang bertenaga dan yang
punya banyak wawasan untuk melaburkan masa dan tenaga mereka kepada pertanian.
Mereka ada prioriti yang lain, keutamaan yang lain. Akan tetapi bila anak—kita buka
peluang untuk anak muda kembali ke kampung, ke luar bandar, maka mereka kembali
dengan tenaga. Mereka akan menyerbu masuk dengan tenaga yang luar biasa,
kesungguhan yang luar biasa, dan zaman sekarang Tuan Yang di-Pertua, dengan
connectivity yang ada, internet—kita boleh menyamaratakan luar bandar dan juga di
bandar.

Ini terbukti di Korea Selatan, di Jepun, pertanian padi organik misalnya, mereka
pasarkan melalui internet, dan itu pada Sri Lovely, anak asal Parlimen Kuala Kedah yang
berada di Belantik, Sik ini, beliau berjaya menghubungkan segala masalah
membincangkan masalah conference dan lain-lain lagi melalui internet. Hasilnya ialah
padi organik bertaraf dunia. Itu sebagai contoh. Mohon maaf, saya terpaksa terus ke satu
poin lagi, sedikit lagi.

Tuan Ahmad Tarmizi bin Sulaiman [Sik]: Yang Berhormat Kuala Kedah, sedikit
saya hendak tambah.

Dr. Azman bin Ismail [Kuala Kedah]: Keduanya Tuan Yang di-Pertua, kita perlu
tanaman yang berimpak tinggi, dan saya perlu sebut di sini, bahawa—ada masa saya bagi
sedikit— salah satu tanaman berimpak tinggi yang telah kita abaikan ialah ketum.

Ketum Tuan Yang di-Pertua, ialah satu pertanian, satu herba yang berimpak
tinggi. Saya beberapa kali bercakap di Parlimen tentang ketum. Bukan saya sokong
penyalahgunaan ketum, tidak. Saya mahu penyalahgunaan ketum dihentikan, tetapi
ketum sebagai ubat herba itu kita kena galakkan. Apa yang terbaik pada kita, ketum
misalnya, ialah ketum yang terbaik di dunia tumbuh di Semenanjung Malaysia. Di utara
Semenanjung Malaysia. Kedah, Perlis, Kelantan itu, di utara.

Akan tetapi, apa yang terbaik pada kita, kita tidak benarkan dijual, tidak benarkan
tanam meluas dan pelbagai lagi. Siapa yang dapat hasilnya? Ketum kita yang diseludup
ke Thailand, mereka pasarkan sebagai Thai Kratom dan mereka Thailand telah
menguasai pasaran ketum di US, di Amerika dan di Eropah.

Puan Nor Azrina binti Surip [Merbok]: Yang Berhormat Dr., Merbok...

Dr. Azman bin Ismail [Kuala Kedah]: Mereka memasarkannya dan sekarang
setelah mereka mendapat pembeli, mereka dapat pasaran, mereka telah menghalalkan
ketum di Thailand.

Puan Nor Azrina binti Surip [Merbok]: Yang Berhormat Kuala Kedah, hendak
menyampuk sat boleh?

Dr. Azman bin Ismail [Kuala Kedah]: Minta maaf, sekejap sahaja. Saya sentuh
sedikit, sedikit sahaja.

Tuan Ahmad Tarmizi bin Sulaiman [Sik]: Bagi Sik dahulu.

Dr. Azman bin Ismail [Kuala Kedah]: Ada poin yang tidak disebut. Berapa harga
pasaran ubat herba, Tuan Yang di-Pertua? Pada tahun 2020, pasaran ubat herba bernilai
RM418.4 bilion dan dia naik 16 peratus setahun. Tahun 2026, dianggarkan pasaran herba
akan bernilai RM629.2 bilion, dan ketum digunakan antaranya untuk pulih daripada
penagihan dadah, untuk mengawal penyakit rasa sakit yang kronik, neuralgic pain
terutamanya sakit saraf dan pelbagai guna lain, ada penggunaan lain.
