DR.04.10.2021 23

Soalan saya, saya difahamkan ujian makmal untuk mengenal pasti varian-varian
COVID-19 ini mengambil masa yang lama. Apakah kementerian mempunyai inisiatif atau
pelan baru untuk memastikan hasil keputusan varian COVID-19 tersebut dapat segera
dipercepatkan bagi membendung dan mengawal penularan varian yang amat berbahaya
sekarang?

Seterusnya saya ingin bertanya, adakah kementerian bercadang melaksanakan
kaedah heterology iaitu menggunakan dua jenis vaksin yang berlainan untuk
menggalakkan keberkesanan terhadap varian COVID-19 yang berbeza beza—dan
adakah kajian penyelidikan terperinci telah dibuat berkaitan perkara ini? Terima kasih.

Tuan Yang di-Pertua: Silakan Yang Berhormat Menteri.

Tuan Khairy Jamaluddin Abu Bakar: Terima kasih Yang Berhormat. Di bawah
konsortium yang saya sebutkan tadi, Kementerian Kesihatan Malaysia, MOSTI, dan
Kementerian Pengajian Tinggi, kita menyasarkan 1000 penjujukan dapat dibuat setiap
bulan iaitu 1,000 whole genomic sequencing dapat dibuat sebulan. Ini memerlukan sistem
whole genome sequencing yang lebih canggih.

Ada sesetengah tempat menggunakan //lumina system yang agak lembab
berbanding dengan nanopore system. Nanopore system mempunyai kapasiti yang lebih
tinggi dan dapat menghasilkan 150 hingga 200 whole genome sequencing per batch
dalam 14 hari. Sekarang ini nanopore system ada di UNIMAS dan juga di Universiti
Kebangsaan Malaysia; dan /nstitute for Medical Research di bawah Kementerian
Kesihatan Malaysia sedang memperoleh sistem nanopore ini untuk kita meningkatkan lagi
kadar whole genome sequencing supaya lebih banyak dapat dilaksanakan.

Berkenaan dengan soalan Yang Berhormat tentang heterologous vaccination
ataupun vaksinasi dengan menggunakan vaksin yang berbeza, Jawatankuasa Jaminan
Akses Vaksin COVID-19 pada minggu lepas telah pun bermesyuarat dan jawatankuasa
kecil teknikal yang dipengerusikan oleh Dr Kalaiarasu Periasamy, Pengarah Institut
Penyelidikan Klinikal telah pun mengesyorkan kepada Jawatankuasa Jaminan Akses
Vaksin COVID-19 untuk booster dose ataupun untuk dos penggalak yang kita akan
mulakan pada bulan Oktober ini.

Kita) membenarkan heterologous vaccination ataupun vaksin yang boleh
dicampur, bukan vaksin yang sama seperti dos pertama dan dos kedua. Kajian berkenaan
dengan keselamatan ini telah pun dilaksanakan dan disyorkan untuk kita teruskan dengan
program heterologous vaccination kita.

Tuan Yang di-Pertua: Terima kasih.

Tuan Karupaiya a/l Mutusami [Padang Serai]: Padang Serai.
Tuan Yang di-Pertua: Yang Berhormat Semporna, ya.

Tuan Karupaiya a/l Mutusami [Padang Serai]: Padang Serai.

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua. Terima kasih Yang Berhormat Menteri berhubung kait dengan
perancangan dan kesiapsiagaan Kementerian Kesihatan.

Tuan Yang di-Pertua: Ringkas ya, Yang Berhormat.

Datuk Seri Panglima Haji Mohd Shafie bin Haji Apdal [Semporna]: Menangani
masalah ini, saya ingin bertanya, berhubung kait dengan application science, kita dapati
kalau tempat itu divaccinate dengan jumlah yang banyak, maka kesannya cukup baik.
Saya hendak tanya sedikit, apakah yang berlaku di wilayah Sarawak? la merupakan
tempat yang mempunyai banyak vaccinated, dengan izin, dan cukup aktif melaksanakan
langkah-langkah. Apakah varian selain daripada Delta yang didapati di tempat ini?
Malahan, kita nampak saban hari ia merupakan wilayah yang mempunyai jumlah yang
begitu besar.

Keduanya, saya hendak tanya langkah-langkah yang perlu dilakukan oleh
kementerian untuk mengatasi masalah ini. Terima kasih.
