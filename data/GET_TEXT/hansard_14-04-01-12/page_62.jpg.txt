54 DR.04.10.2021

Malah pembinaan benteng ini diperlukan bagi memudahkan bot-bot nelayan keluar masuk
di muara sungai ketika mencari rezeki.

Kita juga perlu sedar tidak lama lagi sektor pelancongan akan dibuka sepenuhnya
maka bot-bot pelancong juga pasti akan melalui muara sungai ini untuk ke Pulau Tenggol.
Telah banyak berlaku kes-kes kehilangan nyawa kerana kecetekan muara sungai yang
pada waktu itu dalam keadaan itulah berlakunya peristiwa yang paling terakhir ialah pada
22 September 2021 seorang nelayan telah ditemui mati kerana apabila ingin memasuki
muara sungai ini, bot fibrenya telah terbalik dan menyebabkan kematian.

01510

Banyak lagi statistik kes-kes lain saban tahun sebelum dari tahun 2021 bukan
sahaja melibatkan kehilangan nyawa tetapi juga kerugian harta benda kerana kadang-
kadang walaupun selamat tetapi kerana itu, kehilangan bot, peralatan penangkapan ikan
dan lain-lain yang diperlukan sehingga memerlukan sumber baharu untuk meneruskan
usaha mencari rezeki di laut.

Oleh itu, saya pohon supaya pihak kementerian yang bertanggungjawab
menyegerakan projek pembinaan benteng pemecah ombak di Parlimen Dungun ini bagi
memastikan segala permasalahan yang melibatkan sungai ini dapat diselesaikan dengan
kadar yang segera. Dimaklumkan juga bahawa sudah ada perancangan untuk pembinaan
benteng pemecah ombak ini dalam RMKe-11.

Tuan Yang di-Pertua, sebagai akhirnya oleh sebab Majlis Daerah Dungun
dahulunya telah dinaikkan taraf kepada Majlis Perbandaran Dungun, maka sangat perlu
sebuah bangunan guna sama Persekutuan dibina dalam Parlimen Dungun. Buat masa
ini, masih belum ada perancangan untuk pembinaan bangunan tersebut.

Cadangan saya ialah supaya dibangunkan dengan segera bangunan guna sama
Persekutuan ini untuk kepentingan rakyat Dungun. Terima kasih Tuan Yang di-Pertua,
saya menyokong usul Rancangan Malaysia ke-12 yang dibentangkan oleh Perdana
Menteri baru-baru ini. Wabillahi taufik walhidayah wassalamualaikum warahmatullahi
wabarakatuh.

Dato’ Sri Azalina Othman Said [Pengerang]: Terima kasih Yang Berhormat.
Selepas ini saya hendak menjemput Yang Berhormat Lumut, kemudian Yang Berhormat
Bagan Datuk, 15 minit tetapi insan daripada Yang Berhormat Pasir Salak, Yang Berhormat
Bagan Datuk akan berbahas 25 minit. Kemudian Yang Berhormat Jerlun dan Yang
Berhormat Petaling Jaya. Silakan Yang Berhormat Lumut.

3.13 ptg.

Datuk Wira Dr. Mohd. Hatta bin Md. Ramli [Lumut]: Terima_kasih.
Assalamualaikum warahmatullahi wabarakatuh, salam sejahtera. Tuan Yang di-Pertua,
saya juga ingin sedikit menyumbang pandangan dalam perbahasan usul RMKe-12 ini.

Lanjutan daripada COVID-19 yang menjadi pandemik yang melibatkan negara
kita, kita juga telah melihat beberapa perkembangan yang terpaksa kita lalui dan kita ubah
cara hidup kita. Di antaranya yang bukan baharu isu gig ekonomi ini telah memberikan
satu gambaran bahawa kita harus berubah.

Namun dengan pandemik ini, terdapat suatu pandangan daripada rakyat bahawa
kakitangan kerajaan, orang yang berpencen adalah mereka yang terselamat daripada
pandemik ini dalam konteks pengekalan ekonomi mereka. Jadi ini, kita khuatir akan
menjejaskan pemikiran generasi akan datang bahawa untuk keselamatan mereka,
mereka harus dididik, dilatih dan akhirnya bekerja dengan sektor kerajaan.

Jadi saya minta kerajaan supaya segera untuk memulihkan pandangan supaya
kita berhadapan dengan realiti semasa bahawa gig ekonomi di mana kerja-kerja adalah
tidak kekal, akan berada dalam bentuk kontrak dan berubah-ubah dan ini bagi membantu
persediaan generasi kita di masa akan datang dan pendidikan ini harus diterapkan dalam
sistem sama ada pendidikan rendah, menengah ataupun di peringkat tinggi.
