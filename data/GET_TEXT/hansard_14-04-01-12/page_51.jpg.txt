DR.04.10.2021 43

jambatan walaupun telah dijanjikan sejak PRU10 tahun 1999 kerana tidak ada sebarang
keuntungan politik untuk membina jambatan tersebut.

Akan tetapi Tuan Yang di-Pertua, di kawasan luar bandar ada dua perkara yang
saya rasa perlu kita lakukan dengan cepat dan kita boleh dapat hasilnya. Pertamanya kita
kena mengembangkan pertanian organik dan melampaui organik. Organik agriculture and
beyond organic agriculture untuk penternakan, dengan izin.

01250

Keduanya, kita perlu. mengembangkan pertanian yang berimpak tinggi.
Tumbuhan yang berimpak tinggi Tuan Yang di-Pertua, yang telah wujud di tempat kita
tetapi tidak kita gunakan dengan baik.

Dalam masa yang terhad ini, saya akan bercakap khusus pertanian organik, padi,
mengenai padi organik Tuan Yang di-Pertua. Kenapa organik? Ini kerana, semua
pandangan oleh pakar-pakar yang telah meneliti isu pertanian mengatakan bahawa the
future Tuan Yang di-Pertua, ialah organic farming and beyond organic farming for animal.
Itu pendapat oleh Paul Clayton yang merupakan felo di Oxford University, Institute for
Food, Brain & Behaviour, pendapat Bruce Ames, profesor di University of California,
Berkeley, pendapat Michael Pollan yang merupakan peneliti isu-isu makanan, bahawa itu
the future, itu masa depan.

Bukan sahaja pertanian organik ini baik untuk hasilnya, baik untuk kesihatan dan
kita tidak sihat sebagai satu negara, sebab terbesar ialah pemakanan.

Keduanya, ia juga baik untuk alam sekitar, ia baik untuk pendapatan, dan ia
sangat menguntungkan kalau dibandingkan dengan cara kita mengendalikan sektor
pertanian sekarang. Sekarang cara kita ialah top down— kita bagi arahan, kita bagi
subsidi, kita bagi arahan dan subsidi— betul tidak betul apa yang berlaku, itu kita tidak
dapat pastikan.

Akan tetapi Tuan Yang di-Pertua, apabila kita berikan, kita perkasakan rakyat
untuk melakukan sendiri, kita bantu mereka daripada segi teknikal dan galakan, mereka
boleh melakukan benda-benda yang cukup hebat.

Saya ingin menyebut tentang satu contoh...

Tuan Ahmad Tarmizi bin Sulaiman [Sik]: Yang Berhormat Kuala Kedah, Sik
mohon sedikit penjelasan.

Dr. Azman bin Ismail [Kuala Kedah]: Minta maaf, minta maaf. Terhad, masa
terhad Yang Berhormat.

Tuan Ahmad Tarmizi bin Sulaiman [Sik]: Sedikit sahaja berkaitan dengan
pertanian organik tadi.

Dr. Azman bin Ismail [Kuala Kedah]: Sekejap Yang Berhormat, minta maaf.
Saya teruskan dahulu kalau ada masa saya bagi. Misalnya di Kedah Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Yang Berhormat Kuala
Kedah saya bagi masa sampai pukul 1.

Dr. Azman bin Ismail [Kuala Kedah]: Okey, okey. Saya pergi, saya teruskan
dahulu.

Timbalan Yang di-Pertua [Dato' Mohd Rashid Hasnon]: Teruskan dahulu.

Dr. Azman bin Ismail [Kuala Kedah]: Ya, teruskan. Ada satu pertanian organik
beras, padi organik Tuan Yang di-Pertua, yang memulakannya dan menjayakannya
seorang electrical engineer, jurutera elektrik di kawasan saya Kuala Kedah. Dia pergi ke
kawasan yang bernama Belantik di Sik. Itu saya faham, Yang Berhormat Sik hendak sebut
ya.

Kawasan Belantik, dan dia memulakan padi organik yang sangat berjaya, Sri
Lovely, dan pada tahun 2014, saya terlibat berbincang dengan Food and Agriculture
Organization (FAO) tentang isu padi dan beliau dijemput. Saya melawat tempat beliau.
