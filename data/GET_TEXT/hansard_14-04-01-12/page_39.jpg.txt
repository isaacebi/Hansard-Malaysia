DR.04.10.2021 31

terhadap pembangunan negara. Penekanan dan keutamaan perlu diberikan kepada
sektor ini. Di Sabah contohnya...

Datuk Dr. Jeffrey Kitingan [Keningau]: Yang Berhormat Semporna. Boleh
minta penjelasan?

Datuk Seri Panglima Haji Mohd Shafie bin Haji Apdal [Semporna]: Saya minta
oleh sebab masa— oh! Ya, Yang Berhormat Keningau.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Keningau, dapat laluan. Ringkas.

Datuk Dr. Jeffrey Kitingan [Keningau]: Saya tertarik pada isu 17 hak Sabah
daripada 21 yang telah pun dipersetujui. Bolehkan beri penjelasan sedikit apa yang 17 ini
dan apakah manfaat yang telah dicapai? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Keningau.

Datuk Seri Panglima Haji Mohd Shafie bin Haji Apdal [Semporna]: Di antara
perkara yang kita telah persetujui ialah payment. Dahulu sejak tahun 1974, tidak pernah
berlaku perubahannya— formula. Itu pun saya cadangkan supaya ubahsuai. Kita hanya
mendapat, wilayah Sabah dan Sarawak, RM24 juta. Manakala di bawah Pakatan
Harapan, kita memperoleh hampir RM53 juta saya ingat dapat sedikit sebanyak, walaupun
kita yakin itu bukan sepatutnya kadar yang kita peroleh.

Kita juga telah putuskan supaya pengurusan gas dan elektrik di kedua-dua
wilayah ini ditadbir oleh Sabah dan Sarawak. Ini telah pun Kabinet luluskan. Ini kerajaan
dahulu pun sudah luluskan. Apa yang penting ialah pelaksanaannya.

01200

Jadi Tuan Yang di-Pertua, oleh kerana masa tidak mengizinkan saya ingin
menjuruskan...

Timbalan Yang di-Pertua [Dato’ Mohd Rashid Hasnon]: Teruskan.

Dato Seri Panglima Haji Mohd Shafie bin Haji Apdal [Semporna]: Tentang
perkara saya hendak bangkitkan di dalam Dewan yang mulia ini. Kerajaan seharusnya
memperhalusi kembali peranan sektor perindustrian terhadap pembangunan negara.
Penekanan dan keutamaan perlu diberikan kepada sektor ini.

Di Sabah contohnya, suatu ketika dahulu rakan saya mendiang Tun Lim Keng
Yaik, mantan Menteri Komoditi dan saya cadangkan oleh kerana Wilayah Sabah
merupakan di antara wilayah yang banyak tanam koko. Ibu pejabat Koko Malaysia terletak
di Tawau. Saya cadangkan supaya downstream must be done oleh kerana kita hendak
sustain bukan hanya plantation itu, bahkan juga spillover kepada penduduk tempatan.
Downstream tidak ada.

Pembuatan coklat, kek coklat semuanya di Shah Alam, Petaling Jaya. Kalau kita
lihat daripada segi nearness to the raw materials, kosnya tidak begitu tinggi kerana di
Tawau sudah ada kilang perlu kita wujudkan. Kadar pengangguran pun ramai. Takkan
kita hendak bergantung dengan pekerja dari Bangladesh, luar negara sedangkan rakyat
kita masih menganggur. Itu yang saya cadangkan. Spread out the development of this
country to benefit everyone, not just a cluster of some particular areas, oleh kerana ada
perkara-perkara tertentu yang kita pentingkan.

Akibat daripada itu seperti yang saya nyatakan, the spillover kepada masyarakat
tidak dapat dimanfaatkan. Oleh yang demikian, dengan RM400 bilion belanjawan untuk
Rancangan Malaysia Ke-12 adalah penting untuk kerajaan mengutamakan peruntukan
tersebut bagi mewujudkan lebih banyak peluang pekerjaan, terutama di sektor kemahiran
tinggi.

Adalah juga dicadangkan agar satu badan ditubuhkan untuk membantu
pelaksanaan Rancangan Malaysia Ke-12 dengan objektif utama iaitu mewujudkan lebih
banyak pekerjaan untuk rakyat Malaysia. Every cent, a million, hundred millions spent,
