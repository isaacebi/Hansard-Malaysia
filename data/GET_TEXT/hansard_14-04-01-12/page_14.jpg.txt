6 DR.04.10.2021

Sepertimana yang saya sebutkan, malah sebelum ini pun ada antara inisiatif yang
telah pun dilaksanakan oleh kerajaan. Umpamanya saya sebutkan satu-dua perkara di
sini yang pertama pengecualian pembayaran sewa selama tujuh bulan iaitu Mac hingga
September 2020 yang dahulu, Yang Berhormat. Maknanya COVID-19 ini telah berlaku
lebih awal tahun lepas. Kita telah memberikan pengecualian sewa kepada 3,636 unit PPR
disewa dan rumah transit yang melibatkan RM3.7 juta duit kerajaan. Bermakna duit yang
perlu dibayar oleh penyewa.

Kedua, ialah penangguhan pembayaran sewa, moratorium selama 21 bulan, Mac
2020 hingga Disember 2021. Jadi, ini semua adalah ruang-ruang yang cukup baik yang
kita berikan kepada penghuni-penghuni, penyewa-penyewa yang berhadapan dengan
tekanan khusus semasa COVID-19 ini. Ini adalah bagi rumah-rumah sewa untuk dimiliki
ataupun RTO di bawah program pengurusan KPKT yang melibatkan 10 projek, yang
melibatkan 4,650 unit rumah.

Saya ucap terima kasih banyak kepada pandangan Yang Berhormat termasuklah
pelaksanaan program-program yang dilakukan oleh negara luar dan insya-Allah kita akan
cuba cari jalan bagaimana kita boleh melihat penambahan peningkatan kepada bantuan
kepada rakyat di negara kita ini. Terima kasih banyak Yang Berhormat.

Tuan Yang di-Pertua: Terima kasih. Ada soalan tambahan daripada Yang
Berhormat Batang Lupar ya? Ya, Yang Berhormat Beaufort, silakan.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Soalan saya ialah bilakah agaknya PPR Selagon di Beaufort akan dapat diduduki
dan adakah cadangan kementerian untuk menambah lagi unit untuk membolehkan lebih
ramai lagi rakyat dapat menduduki PPR. Terima kasih.

Dato’ Sri Dr. Haji Ismail bin Abd Muttalib: Tuan Yang di-Pertua, oleh kerana
soalan ini agak terkeluar daripada soalan asal, jadi saya tidak ada maklumat di sini.
Walaupun kita ada maklumat di simpanan, kita tetapi saya tidak boleh beri kepada Yang
Berhormat. Insya-Allah saya akan beri jawapan segera hari ini juga kepada Yang
Berhormat. Terima kasih, Tuan Yang di-Pertua.

Tuan Yang di-Pertua: Bertulis. Soalan seterusnya, Yang Berhormat Kubang
Pasu.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Terima kasih Yang Berhormat Timbalan Menteri. Soalan saya ialah
tidak semua mereka yang menghadapi masalah untuk membayar sewa ini berada di PPR
ataupun di rumah-rumah di bawah skim RTO. Banyak mereka juga yang tidak dapat
peluang ini menyewa secara private di luar. Jadi, apakah perancangan kerajaan kerana
terdapat banyak kes-kes yang mereka ini diusir keluar kerana tidak mampu untuk
membayar sewa di rumah-rumah sewa yang mereka sewa daripada pemilik-pemilik
swasta ini. Terima kasih.

Tuan Yang di-Pertua: Terima kasih.

Dato’ Sri Dr. Haji Ismail bin Abd Muttalib: Tuan Yang di-Pertua, Ahli Yang
Berhormat, yang pertamanya terima kasih banyak. Kita juga Tuan Yang di-Pertua,
sebenarnya melihat perkara ini dan sebab itulah kita ada skim-skim perumahan di bawah
Kementerian Perumahan dan Kerajaan Tempatan. Kita ada skim perumahan di bawah
Kementerian Wilayah Persekutuan. Kita ada skim perumahan di bawah kerajaan negeri
dan kita ada juga perumahan-perumahan di bawah swasta. Jadi, inilah perkara yang agak
perlu kita berikan perhatian dan bagaimana kita mencari jalan untuk menyelaraskan
masalah ini.

Bagi Kerajaan Pusat di bawah Kementerian Perumahan dan Kerajaan Tempatan,
kita boleh menyelesaikan masalah ini dengan seragam. Oleh sebab itulah pernah
dicadangkan supaya National Housing Corporation (NHC) ditubuhkan dengan tujuan
supaya dapat kita menyelaraskan masalah sewa rumah dan sebagainya yang
sebagaimana yang dibangkitkan oleh Yang Berhormat. /nsya-Allah kita akan bagi
perhatian Yang Berhormat, terima kasih pandangan yang cukup baik yang kita perlu
