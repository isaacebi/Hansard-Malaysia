42 DR.04.10.2021

So, | hope this one saya memohon, sekarang Kementerian Dalam Negeri kaji balik
semula. Janganlah kita bagi macam pelabur ini nampak kita flip-flop, flip-flop termasuk
sekarang MM2H banyak orang hendak tarik diri. Kilang pun sama. Pelabur dalam sana
nampak kita flip-flop, flip-flop mereka pergi negara jiran. Jangan kita syok sendiri. Kita
mesti ambil perkara ini serius. Jangan kita biarkan sahaja, kita buat tidak tahu.

Akhir punya satu. Masa tidak panjang lagi aku hendak sentuh. Kita kata mahu
memperkukuhkan pembangunan sosial. Sorry, saya tidak boleh bernafas. Social economy
anak negeri Sarawak dan Sabah. Banyak lagi kita mesti linat. Jangan kita cerita atas
Rancangan Malaysia sahaja. Kita mesti mahu lihat di kawasan-kawasan luar bandar.
Macam mana negara jiran China kita mesti berani masuk, taburkan infrastruktur. Barulah
ekonomi boleh dinaik taraf. Jangan kata ini tiada hutang apa guna. Sekurang-kurangnya
pertanian boleh dinaik taraf, sekurang-kurang kalau tanam-tanaman sesuai, SME boleh
masuk.

Saya harap Yang Amat Berhormat Perdana Menteri boleh ambil dan kaji ini naik
taraf untuk kawasan luar bandar di negeri Sarawak dan Sabah. Kita mesti mahu berani
menaburkan infrastruktur kemungkinan permulaan mesti mahal.

Akhir sekali kita dapat hasil yang paling besar. We will get the good harvest from
what we invest. Contoh macam kita kalau mahu mereka dari kawasan luar bandar mahu
get out from the poor. Macam mana mahu get out from the poor kalau infrastruktur semua
tiada? Air pun tiada, elektrik pun tiada macam mana? So, | hope this one ini punya isu kita
boleh ambil kaji dan we must really mean what we say. Tuan Yang di-Pertua, terima kasih.
Saya menyokong RMKe-12.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bintulu. Seterusnya saya ingin menjemput Yang Berhormat Kuala Kedah.

12.47 tgh.

Dr. Azman bin Ismail [Kuala Kedah]: Bismillahi Rahmani Rahim. Terima kasih
Tuan Yang di-Pertua atas peluang untuk saya turut sama berdebat dalam perbahasan
Rancangan Malaysia Ke-12. Tuan Yang di-Pertua, Rancangan Malaysia Ke-12 kita
bahaskan dan akan kita laksanakan pada ketika yang sangat getir pada negara kita. Kita
menghadapi masalah kekurangan dana, masalah kemelesetan kerana kita menghadapi
pandemik yang cukup hebat, pengangguran yang melibatkan begitu ramai rakyat
Malaysia, peluang pekerjaan yang sangat terhad dan juga saingan yang sangat sengit
daripada negara-negara jiran kita.

Dalam menghadapi keadaan begini dan ketika kita sangat perlu untuk pulih
daripada kemelesetan oleh pandemik ini maka saya mengesyorkan supaya kita melihat
kembali kepada kekuatan-kekuatan kita sebagai satu bangsa dan negara dan kekuatan
kita negara Malaysia. Kita lihat kekuatan kita tadi dan kita gunakan sepenuhnya apa yang
telah ada pada kita dan memang cukup unik pada kita dan memang kita cukup baik dan
cukup tahu.

Kalau kita menggunakan berbilion ringgit untuk perkara-perkara besar dan mega
dan tidak memberikan kesan terus dan cepat kepada rakyat, ia akan menyebabkan
kesengsaraan selepas pandemik ini berterusan Tuan Yang di-Pertua. Rakyat sekarang ini
lapar, rakyat perlukan pekerjaan dan lain-lain lagi.

Oleh sebab itu saya mengesyorkan saya meminta supaya Dewan yang mulia ini
melihat ke kawasan luar bandar Tuan Yang di-Pertua. Kenapakah kawasan luar bandar?
Ini kerana kawasan luar bandar Malaysia merupakan 52 peratus daripada tanah Malaysia
tetapi hanya dihuni oleh 23 peratus penduduk Malaysia. Lebih kurang tujuh lebih juta
sedikit sahaja. Di sana ada kawasan yang luas yang tidak dihuni. Kita ada tumbuhan yang
menghijau, padang rumput, kita ada sungai, kita ada tasik, kita ada sumber air, kita ada
pelbagai benda yang pada saya tidak kita gunakan sepenuhnya potensinya.

Selama ini pada saya selaku Ahli Parlimen dari tahun 2013, pembangunan di luar
bandar hanya dilakukan bila ada tekanan politik dan ada kepentingan politik. Kampung
kelahiran saya Seberang Titi Gajah, Alor Setar misalnya sampai sekarang tidak ada
