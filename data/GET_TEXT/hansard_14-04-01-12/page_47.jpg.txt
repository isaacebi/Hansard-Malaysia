DR.04.10.2021 39

Kerja stock take ini akan meliputi rancangan pengurangan emission setiap negara
termasuk komitmen kewangan oleh negara-negara maju. Negara jiran kita, Indonesia
mengumumkan ia akan capai sasaran carbon neutral pada tahun 2060 dan negara
Thailand pada tahun 2065 ataupun 2070.

01230

Pengumuman oleh Malaysia untuk mencapai karbon neutral pada tahun 2050
sebenarnya adalah terlalu terburu-buru ataupun ambitious yang kelihatan tidak melalui
proses dan kajian yang serius.

Tuan Yang di-Pertua, saya, Bab 8 dalam buku RMKe-12 sebut program biodiesel
B20 akan diperluas secara berperingkat di seluruh negara manakala program B30 akan
diperkenalkan pada penghujung RMKe-12. Sebenarnya program biodiesel B20 telah
dilancarkan pada 20 Februari 2020 dan Kementerian Perusahaan Perladangan dan
Komoditi sepatutnya menaik taraf depot di beberapa tempat di Semenanjung, negeri
Sabah dan Sarawak untuk menampung biodiesel B20.

Kementerian Kewangan juga telah memberikan peruntukan kepada MPIC untuk
melakukan inisiatif ini. Walau bagaimanapun, selepas Kerajaan Pakatan Harapan jatuh,
saya difahamkan rancangan pelaksanaan biodiesel B20 ini diketepikan kerana harga
minyak sawit yang melambung naik.

Tuan Yang di-Pertua, minyak sawit adalah komoditi yang harganya dipengaruhi
oleh pasaran antarabangsa. Harga minyak sawit dalam keadaan yang tinggi sekarang
tetapi ia mungkin akan jatuh dengan seriusnya enam bulan kemudian. Biodiesel B20
adalah satu mekanisme yang meningkatkan penggunaan minyak sawit dan mengimbangi
harga sawit bila harganya rendah. Jadi saya berharap kerajaan akan serius daripada segi
penaiktarafan depot yang menampung biodiesel B20 pada tahun depan sebagai langkah,
“sediakan payung sebelum hujan” bagi industri sawit negara.

Tuan Yang di-Pertua, saya juga ingin tanya fasal lada atau pepper. Lada di
Sarawak adalah lada yang paling istimewa di dunia. Bekas Menteri dari Kuala Nerus telah
memberhentikan bekas jawatan— bekas Ketua Pengarah Lembaga Lada Malaysia yang
mempunyai banyak pengalaman dalam bidang pemasaran produk ataupun consumers.
Saya ingin tanya, apakah perancangan Lembaga Lada Malaysia dan juga MPIC terhadap
industri lada daripada huluan ke hiliran. Kementerian telah menubuhkan Sara Spice, anak
syarikat kepada Lembaga Lada Malaysia untuk memasarkan produk hiliran lada ke
pasaran antarabangsa.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

Puan Teresa Kok [Seputeh]: Jadi saya hendak tahu, berapa keuntungan pada
tahun 2019 dan tahun 2020.

Timbalan Yang di-Pertua [Dato' Mohd Rashid Hasnon]: Rumuskan, rumuskan.

Puan Teresa Kok [Seputeh]: Tuan Yang di-Pertua, saya tahu masa tidak
mengizinkan. Saya hanya hendak sebut tentang Kuala Lumpur kerana Yang Berhormat
Arau minta saya puji dia. [Dewan ketawa]

Timbalan Yang di-Pertua [Dato' Mohd Rashid Hasnon]: [Ketawa]

Puan Teresa Kok [Seputeh]: Tuan Yang di-Pertua, bila Yang Berhormat Arau
dilantik menjadi Menteri Wilayah Persekutuan, saya pernah keluarkan kenyataan yang
menyeru beliau teruskan impian kerajaan selama ini untuk menjadikan Kuala Lumpur
sebagai bandar raya kelas dunia atau world-class city.

Untuk mencapai impian ini, Yang Berhormat Menteri harus mengambil
pendekatan yang makro dan bekerjasama dengan pelbagai industri di Kuala Lumpur
untuk menarik pelabur dan pelancong ke Malaysia di samping menjadikan Kuala Lumpur
sebagai liveable city. Jadi saya menyeru Yang Berhormat Arau tidak menjejak langkah
bekas Menteri Wilayah Persekutuan seperti Yang Berhormat Putrajaya dan Yang
Berhormat Ketereh.
