DR.04.10.2021 85

(i) dana untuk membiayai pembinaan Lebuh raya Pan Borneo
secara PFI sepertimana yang telah dipersetujui di dalam
Mesyuarat Kabinet Sabah awal tahun ini;

(ii) dana yang mencukupi untuk tebatan banjir yang boleh
menyelesaikan masalah banjir di Sabah; dan

(iii) untuk memulakan infrastruktur internet termasuk rangkaian
jalur lebar 5G dengan sekurang-kurangnya lima tempat testbed
di Bandar raya Kota Kinabalu, Kota Kinabalu Industrial Park,
UMS, Pelabuhan Sepanggar dan POIC Lahad Datu. Kabel
dasar laut atau submarine cable ini sepatutnya sebagai hab
internet serantau, lengkap dengan teknologi industrial park dan
data centre hub.

Saya menyokong penuh keluhan dan permintaan daripada rakan saya, Yang
Berhormat Kinabatangan supaya dana untuk Lebuh raya Pan Borneo ini diluluskan dalam
RMKe-12. Tuan Yang di-Pertua, masalah banjir di Sabah tidak akan diselesaikan...

Tuan Yang di-Pertua: Yang Berhormat, tolong habiskan Yang Berhormat.

Datuk Dr. Jeffrey Kitingan [Keningau]: ...dengan dana yang diberi bercubit-
cubit.

Tuan Yang di-Pertua: Yang Berhormat, masa sudah tamat.

Datuk Dr. Jeffrey Kitingan [Keningau]: Kerajaan harus meneliti- sekejap lagi.
Bolehkah?

Tuan Yang di-Pertua: Sudah lama. Tiga, empat minit sudah lebih.
[Dewan riuh]

Datuk Dr. Jeffrey Kitingan [Keningau]: Masalah banjir di Sabah ini adalah
masalah yang besar, tetapi yang diberikan adalah sedikit. Bayangkanlah masalah banjir
dan masalah yang lain di Sabah adalah seperti gunung yang besar. Akan tetapi, apa yang
Kerajaan Pusat beri adalah cangkul dan ini tidak akan dapat menyelesaikan masalah ini
sepertimana yang kita perlukan baraj untuk menyelesaikan kebanjiran di Kota Kinabalu,
membina baraj berharga RM850 juta tetapi tidak ada peruntukan yang telah diberikan.

Tuan Yang di-Pertua: Yang Berhormat.

Datuk Dr. Jeffrey Kitingan [Keningau]: Saya juga memohon supaya submarine
cable fixing cabotage yang menghalangkan pelaksanaan submarine cable dan juga
maintenance submarine cable ini dihapuskan atau—supaya tidak ada halangan untuk
membangunkan internet di Sabah.

Tuan Yang di-Pertua: Tolong habiskan Yang Berhormat.

Datuk Dr. Jeffrey Kitingan [Keningau]: Yang /ast, saya memohon supaya
kerajaan pusat mengkaji dan membenarkan penanaman industrial hemp serta kanabis di
Sabah untuk tujuan industri hem serta kegunaan perubatan seperti yang dibenarkan di
banyak negara di seluruh dunia. Tuan Yang di-Pertua, dengan itu saya mohon
menyokong. Terima kasih.

Tuan Yang di-Pertua: Terima kasih Yang Berhormat. Yang Berhormat
sebenarnya mengambil masa 14 minit. Tidak apa, Yang Berhormat.

[Dewan riuh]

Seterusnya, saya jemput Yang Berhormat Hulu Langat. Silakan.

5.48 ptg.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim. Terima kasih Tuan Yang di-Pertua. Kita ada perancangan besar dan jauh seperti
