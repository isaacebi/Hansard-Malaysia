DR.04.10.2021 45

Akan tetapi, ubat herba Tuan Yang di-Pertua, ianya tertakluk kepada teori yang
lain. Kita tidak perlu mencari, buat kajian apa bahan yang aktif, ubat herba digunakan
secara menyeluruh. Falsafah ubat herba ialah the whole is always more than the sum of
its parts. Maksudnya kita tidak perlu cari bahan, tak perlu fraction. Kita boleh bagi seluruh
herba tadi, pasarkan sebagai ubat herba, tidak susah.

Cuma, kita perlu tanam dan kita pasarkan dengan betul. Kita—apa sahaja kalau
kita buat, akta khusus ketum, kita kawal dan kita bagi lesen kepada orang-orang tertentu
untuk tanam, kemudian kita pasarkan dengan baik. Siapa yang tanam dan tidak ada lesen
dan berpotensi disalahgunakan kita hapuskan, kita musnahkan ketum tadi. Maka, kita
dapat kawal penyalahgunaan ketum, kita dapat pasarkan ketum dan kita dapat— dan
kerajaan dapat keuntungan yang baik.

Ini akan memberikan impak yang besar kerana ketum adalah herba berimpak
tinggi. /t’s a high impact herb, lebih tinggi daripada ginseng dan lain-lain lagi, Tuan Yang
di-Pertua. Kita adalah yang terbaik di dunia, tetapi kita pula mengabaikannya kerana isu
remeh-temeh kerana kemalasan dan kejumudan kita.

Tuan Ahmad Tarmizi bin Sulaiman [Sik]: Yang Berhormat Kuala Kedah, lagi
dua minit lagi.

Timbalan Yang di-Pertua [Dato' Mohd Rashid Hasnon]: Baik, bagi peluang
Yang Berhormat Sik.

Tuan Ahmad Tarmizi bin Sulaiman [Sik]: Sik minta sedikit sahaja, dua minit
lagi.

Dr. Azman bin Ismail [Kuala Kedah]: Okey, sedikit lagi saya tambah sedikit,
sebab ada banyak benda yang telah disebut oleh ketum tetapi tidak betul, Tuan Yang di-
Pertua.

Ketum pula ialah satu stimulant yang tidak begitu kuat. Dia bukan- Dia bukan
macam heroin atau morfin. Kalau kita bebaskan polis kita daripada susah payah remeh-
temeh ketum, polis boleh memberi masa dan tumpuan kepada penyalahgunaan ubat-ubat
sintetik yang cukup bahaya, dadah sintetik.

Sedangkan ketum boleh dipasarkan sebagai ubat. Dia boleh menolong orang
pulih daripada penagihan heroin dan morfin dan lain-lain lagi, yang disebut sebagai
substitution therapy. Itu terbukti dari dahulu digunakan, dan kita ada cukup expertise Tuan
Yang di-Pertua.

Kita ada penyelidik-penyelidik saintifik yang baik di USM dan berbagai-bagai
institusi pengajian tinggi di Malaysia. Akan tetapi, siapa yang telah mendapat manfaat dari
ketum? Thailand tuan-tuan dan begitu juga padi organik kita yang terbaik di dunia
sekarang. Kita tidak kembangkan.

Timbalan Yang di-Pertua [Dato' Mohd Rashid Hasnon]: Yang Berhormat Kuala
Kedah, masa tinggal satu minit sahaja.

Dr. Azman bin Ismail [Kuala Kedah]: Ya, jadi, oleh kerana itu— minta maaf
semua sebab tidak dapat sewa masa.

Tuan Ahmad Tarmizi bin Sulaiman [Sik]: Boleh Yang Berhormat Kuala Kedah?
Sedikit sahaja. Hendak tambahkan apa yang disebut tadi.

Dr. Azman bin Ismail [Kuala Kedah]: Sekejap, sekejap sedikit sahaja, setengah
minit. Jadi, saya mengesyorkan, kita lihat kembali pembangunan di kawasan luar bandar
Tuan Yang di-Pertua, dan macam saya sebut tadi, pertanian yang kita kena fokus untuk
masa depan adalah pertanian organik dan pertanian herba-herba serta tumbuhan
berimpak tinggi dan ketum jangan kita abaikan. Silakan.

Timbalan Yang di-Pertua [Dato' Mohd Rashid Hasnon]: Sila Yang Berhormat
Sik, ringkas.

Tuan Ahmad Tarmizi bin Sulaiman [Sik]: Terima kasih Yang Berhormat Kuala
Kedah. Saya hendak tambah tadi, cadangan Yang Berhormat Kuala Kedah berkaitan
