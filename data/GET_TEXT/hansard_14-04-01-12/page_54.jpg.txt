46 DR.04.10.2021

dengan pengurusan padi organik. Adakah Yang Berhormat Kuala Kedah bersetuju untuk
Sri Lovely padi organik di Belantik yang diuruskan oleh Kapten Zakaria itu diangkat
menjadi Institut Pengurusan Pertanian Organik Bersepadu di peringkat nasional yang
perlu diambil atau perlu diurus, atau diangkat oleh Kementerian Pertanian sebagai institut
yang dapat mengembang lagi potensi penanaman padi organik kita di seluruh Malaysia
ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih.

Dr. Azman bin Ismail [Kuala Kedah]: Terima kasih Tuan Yang di-Pertua, terima
kasih Yang Berhormat Sik, itu memang syor saya dari dahulu, kerana kita ada edge, we
have the edge, kita ada kelebihan, maka kita kembangkan kelebihan tadi dan itulah juga
the future of paddy planting.

Dia bukan lagi MADA dan bagi subsidi dan lain-lain lagi itu. Itu pun perlu sekarang,
tetapi kita buat masa depan dan ia akan— kos dia tidak begitu banyak, tetapi
keuntungannya lebih. Potensinya sangat besar, Tuan Yang di-Pertua. Terima kasih Tuan
Yang di-Pertua atas peluang diberikan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Kedah, terima kasih. Ahli-ahli Yang Berhormat, jam telah menunjukkan
pukul 1. Majlis berhenti rehat dan disambung 2.30 petang dengan yang memanggil
kemudian Yang Berhormat Julau. Terima kasih Ahli-ahli Yang Berhormat.

[Mesyuarat ditempohkan pada pukul 1.01 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Sekarang saya jemput Yang
Berhormat Julau.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Peraturan Mesyuarat 36(2).

Dato’ Sri Azalina Othman Said [Pengerang]: Ya, Yang Berhormat.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
dengan izin, “Tidak boleh disebutkan apa-apa perkara yang sedang dalam timbangan
mahkamah sekiranya pada timbangan Pengerusi harus merosakkan kepentingan pihak-
pihak yang berbicara’”.

Untuk makluman Tuan Yang di-Pertua, pada hari Khamis yang lalu ketika
membahaskan RMKe-12, Yang Berhormat Pontian telah mengeluarkan di antara lain,
kenyataan-kenyataan bahawa beliau telah menjadi mangsa dan beliau_ telah
mengembalikan RM1.1 juta kerana beliau hanya menerima RM1.1 juta daripada Yang
Berhormat Pekan.

Sebagai seorang peguam yang berwibawa yang boleh menghayati peruntukan
ini, Tuan Yang di-Pertua sendiri telah pun menasihatkan apabila sesuatu perkara itu
sedang dibicarakan di mahkamah, sepatutnya tidak dibangkitkan. Saya di sini bangun
kerana sepatutnya pada hemat saya, perkara itu tidak dinyatakan langsung. Saya berikan
alasan. Nombor satu, Jabatan Peguam Negara tidak diwakili dalam Dewan yang mulia
ini. Nombor dua, badan kehakiman tidak diwakili dalam Dewan yang mulia ini.

Ketiga, Yang Berhormat Pontian bila mengatakan bahawa beliau telah
kembalikan RM1.1 juta hanya kerana beliau terima RM1.1 juta, ini menimbulkan macam-
macam polemik di luar, di mana rakyat biasa sedang bertanya, adakah ini bermaksud
kalau saya mencuri sebuah motosikal, saya kembalikan motosikal itu kepada tuan punya,
bolehkah saya dilepaskan daripada pertuduhan?
