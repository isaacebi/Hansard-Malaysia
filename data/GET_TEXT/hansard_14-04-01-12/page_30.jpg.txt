22 DR.04.10.2021

penilaian risiko dijalankan ke atas negara-negara berisiko. Penilaian risiko jangkitan
dijalankan bagi permohonan untuk menjalani kuarantin wajib di rumah atau tempat
kediaman iaitu lengkap vaksin COVID-19 dan penilaian risiko jangkitan di rumah adalah
rendah.

Pengembara yang tidak mematuhi syarat-syarat ini diwajibkan menjalani
kuarantin di stesen kuarantin, mewajibkan kuarantin selama 14 hari bermula daripada
tarikh kemasukan ke Malaysia, tempoh kuarantin 14 hari ini boleh dilanjutkan selama tujuh
hari lagi sekiranya terdapat keperluan berdasarkan hasil penilaian risiko terhadap
pengembara tersebut yang dijalankan pada hari keempat belas.

Selain itu, hanya membenarkan kemasukan pengembara disahkan negatif
COVID-19 dengan laporan ujian makmal RT-PCR yang dilakukan tiga hari sebelum
berlepas, melakukan swab ke atas pengembara di pintu masuk antarabangsa (PMA) pada
hari ketibaan bagi pengesahan jangkitan, pengesanan jangkitan COVID-19 dengan
menggunakan ujian RT-PCR dan ujian makmal pada hari ke-10 bagi individu dengan
kuarantin selama 14 hari dan ujian pada hari ke-18 bagi individu yang perlu menjalani
kuarantin selama 21 hari.

Satu lagi langkah adalah analisis penjujukan genom ataupun genomic
sequencing, melakukan analisis turutan jujukan genom penuh virus SARS-CoV-2 dengan
memberi fokus kepada pemantauan terhadap semua jenis mutasi gen.

Untuk meningkatkan kapasiti penjujukan genom, satu konsortium telah
ditubuhkan yang merangkumi tujuh makmal di bawah Kementerian Kesihatan Malaysia,
MOSTI serta institusi-institusi pengajian tinggi di bawah Kementerian Pengajian Tinggi.
Kerjasama konsortium termasuk pengagihan sampel klinikal yang diterima oleh IMR
daripada kesemua Jabatan Kesihatan Negeri kepada tujuh makmal berkenaan.

Makmal tersebut adalah /nstitute for Medical Research, Malaysia Genome
Institute, UKM Medical Molecular Biology Institute, Tropical Infectious Diseases Research
and Education Centre di Universiti Malaya. Jabatan Mikrobiologi Fakulti Perubatan, Institut
iPROMISE Universiti Teknologi MARA dan Institute of Health and Community Medicine,
UNIMAS.

Sebagai permulaan, MOSTI telah menyediakan sumber kewangan sebanyak
RM3.2 juta di bawah dana penyelidikan strategik untuk tujuh makmal berkenaan
menjalankan surveillance genome sebanyak 3,000 genome SARS-CoV-2. Sehingga 30
September, sejumlah 1,312 sampel telah dianalisis oleh konsortium dan ini telah
meningkatkan jumlah genome dari Malaysia yang telah dimuat naik ke GISAID kepada
3,009.

Terkini, hasil analisis penjujukan 1,312 sampel menunjukkan bahawa sebanyak
1,246 iaitu 95 peratus telah dikenal pasti sebagai varian Delta manakala 11 sampel dikenal
pasti sebagai Beta dan 55 yang lain tergolong dalam varian bukan VOC. Sampel-sampel
yang dipilih adalah daripada semua negeri.

Begitu juga, sehingga kini tiada varian MU dan Lambda dikesan daripada sampel-
sampel di Malaysia.

01130

Konsortium ini akan terus memantau penularan varian virus SARS-CoV-2 di
Malaysia. Bagi membolehkan konsortium dapat terus menjalankan analisis penjujukan
genom, MOSTI akan terus mengumumkan tambahan dana sebanyak RM13.9 juta. Dana
ini membolehkan kesinambungan dalam menjalankan penjujukan genom memandangkan
adalah sangat penting bagi pemantauan kemasukan varian-varian baru ke Malaysia.
Terima kasih.

Tuan Yang di-Pertua: Soalan tambahan pertama.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Saya mengucapkan terima kasih dan tahniah kepada kementerian atas usaha
untuk bersiap sedia menghadapi varian-varian yang akan datang. Usaha yang amat baik
sekali, tahniah.
