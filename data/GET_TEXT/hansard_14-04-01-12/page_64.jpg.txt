56 DR.04.10.2021

keperluan semasa dan dididik secara yang terbaik supaya mereka dapat ilmu ini melalui
penelitian, penyelidikan yang ada di universiti yang kemudiannya yang bagus dapat
dipasarkan.

Saya ingin bertanya kepada kerajaan, bagaimanakah kedudukan penyelidikan-
penyelidikan ataupun kajian-kajian yang dibuat oleh akademia, penyelidik-penyelidik kita
dan berapa banyak yang boleh dipasarkan dan boleh membantu pembangunan industri
di negara kita ini?

01520

Kerana ini melibatkan tanaman modal ataupun kos pembiayaan yang tinggi bagi
institusi-institusi penyelidikan tersebut. Dengan cara penggunaan teknologi ini, kita dapat
mengurangkan masalah perennial kita iaitu pengambilan pekerja-pekerja warga asing
untuk membantu industri-industri yang ada dalam negara kita. Kita tidak boleh berterusan
begitu kerana kadar kelahiran kita sentiasa bertambah. Kita akan punyai warganegara
yang memerlukan pekerjaan. Kita tidak boleh lagi membiarkan kerja-kerja mereka diambil
alih oleh warga asing.

Oleh yang demikian, mereka harus diberikan pendidikan yang sewajarnya supaya
akan menjadi lebih efisien, kurang penggunaan pekerja asing dan R&D serta
commercialisation of research ini akan menjadi satu industri yang sangat menguntungkan
negara kita.

Tuan Yang di-Pertua, bagi kawasan Lumut, kita telah meneliti laporan Tan Sri
Ambrin Buang yang menjadi pengerusi Jawatankuasa Tadbir Urus dan Perolehan
Kewangan, yang telah mendapati bahawa ada kes pembangunan kapal-kapal perang di
tempat pembinaan BNS di shipyard di Lumut yang tertangguh begitu lama, ia telah
menelan belanja dan kos yang tinggi, dilaporkan oleh jawatankuasa tersebut.

Ada juga laporan bahawa ada berlaku salah laku terhadap pembiayaan yang telah
yang telah dikeluarkan RM1 bilion, kita tidak tahu bagaimana ia diuruskan. Ini telah
berlanjutan beberapa ketika. Sampai hari ini, kita dimaklumkan belum ada lagi satu pun
kapal perang littoral combat ship (LCS) ini yang telah meluncur ke dalam perairan kita
untuk menjaga sempadan kita.

Dijangkakan, enam sepatutnya siap menjelang tahun 2023, tetapi satu pun belum
siap. Tentulah banyak alasannya, tetapi yang menderita kesannya ialah penduduk di
kawasan saya di Lumut sana. Kita ada syarikat-syarikat, kita ada vendor-vendor. Kita ada
pekerja-pekerja kontrak yang terlibat dengan industri ini yang terpaksa hilang pekerjaan
kerana program pembangunan kapal ini telah tertunggak.

Saya menyatakan interest saya. Saya ada di PAC, ini juga dibincangkan oleh
PAC. Akan tetapi, saya menggunakan maklumat daripada Jawatankuasa Tadbir Urus dan
Perolehan Kewangan, Tan Sri Ambrin Buang ini untuk meminta kerajaan menyegerakan
urusan pembinaan ini.

Biar negara kita selamat, pekerjaan warga Lumut terjaga, dan begitu juga wang
negara tidak akan terbazir berterusan dan ini memerlukan satu penelitian yang teliti, bukan
hanya oleh Kementerian Pertahanan tetapi oleh kerajaan sepenuhnya.

Cukup masa, terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih, sekarang saya
menjemput Yang Berhormat Bagan Datuk.

Dato’ Sri Haji Tajuddin bin Abdul Rahman [Pasir Salak]: Tuan Yang di-Pertua,
saya ambil masa untuk mengesahkan, saya memberi laluan kepada Yang Berhormat
Bagan Datuk daripada segi masa saya berucap. Sekian, terima kasih.

Dato’ Sri Azalina Othman Said [Pengerang]: Yang Berhormat Bagan Datuk, 25
minit. Silakan Yang Berhormat Bagan Datuk.
