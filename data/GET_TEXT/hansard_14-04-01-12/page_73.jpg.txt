DR.04.10.2021 65

Adakah ‘kementerian wanita’ sedia menjamin penekanan berterusan untuk
memastikan 30 peratus wanita memegang jawatan penting, termasuk sebagai ahli
lembaga pengarah dalam GLC dan syarikat awam berhad dan kepimpinan kanan gred
JUSA ke atas di sektor awam? Sekiranya Kementerian Pembangunan Wanita, Keluarga
dan Masyarakat tidak ada political will untuk melindungi hak wanita, adakah penasihat
Jabatan Perdana Menteri mengenai undang-undang dan hak asasi manusia dan Menteri
Undang-undang akan menyahut cabaran ini?

Satu lagi soalan ialah, kami mempunyai hampir tiga juta pendatang tanpa
dokumen (PATI) di Malaysia. Kita lihat kerajaan tidak takut untuk membawa 32,000 lagi
pekerja asing ke negara kita untuk kerja di ladang tetapi takut untuk memberikan hak
kepada ibu-ibu Malaysia ini.

Adakah kita sudah berjaya memberikan hak kewarganegaraan kepada ibu
Malaysia yang berkahwin dengan orang asing, yang mana satu keutamaan kerajaan pada
masa ini. Dalam Kumpulan Parlimen Rentas Parti SDG, kami sangat prihatin dengan
matlamat SDG untuk menghapuskan kemiskinan dan kelaparan. Kita perlu mengubahsuai
indeks kemiskinan, piawaian pendapatan garis kemiskinan iaitu RM980 sebulan gagal
untuk menggambarkan situasi kemiskinan sebenar.

Saya sudah lama mencadangkan garis kemiskinan pelbagai dimensi adalah lebih
sesuai kerana mengambil kira keperluan lain untuk mengikut konteks masyarakat dan
kerajaan mengambil tindakan lebih tepat mengatasi masalah kemiskinan ini.

Kedua ialah isu jaringan keselamatan sosial yang mana di Malaysia, kita telah
gagal menangani kekurangan yang didapati pada tahap individu ataupun isi rumah.
Sistem sosial harus dikaji semula kerana pangkalan data sistem kebajikan masyarakat
sekarang tidak lengkap manakala sistem pendaftaran tidak mesra dan susah diakses oleh
masyarakat miskin tegar, golongan tua, orang kurang upaya dan lain-lain. Saya
cadangkan inisiatif sokongan kumpulan komuniti untuk menguruskan data daripada
pelbagai agensi. Kita mempunyai big data tetapi tidak menggunakannya dengan bijak.

Saya cadangkan skim perlindungan sosial untuk memperluaskan skim bantuan
kewangan_ kebajikan sosial kepada semua golongan yang miskin dan juga
memperkenalkan langkah-langkah untuk meningkatkan peluang menjana pendapatan
bagi keluarga yang miskin. Memberi akses yang lebih luas untuk skim perlindungan
pekerja seperti SOCSO dan skim pelepasan pendapatan lain kepada yang bekerja sendiri.

Last sekali, saya rasa RMKe-12 tidak bermakna tanpa transformasi struktur yang
kukuh. Terdapat keperluan untuk meningkatkan ketulusan akauntabiliti dan pemantauan
dalam operasi kerajaan. A few more minutes. Transformasi institusi boleh dilaksanakan
dengan segera. Pembentukan dan penambahan jawatankuasa pilihan khas untuk
mengelakkan apa yang berlaku sekarang, di mana Ahli-ahli Parlimen diberikan masa yang
singkat untuk mendebat perbelanjaan berbilion ringgit. Membenarkan jawatankuasa
membahas belanjawan Menteri semasa peringkat jawatankuasa sebelum dibawa ke
Dewan yang mulia ini.

01610

Menggubal Akta Perkhidmatan Parlimen, mengubah Standing Orders untuk
menyingkirkan sexism dan racism. Apa yang saya juga cadangkan_ialah
memperkukuhkan SPR dan SPRM supaya lebih bebas dan menggubal undang-undang
lompat parti, Akta Pendanaan Politik dan Akta Parti Politik. Akhir sekali, pembentukan
IPCMC untuk membina pasukan polis yang berintegriti dan apa yang penting ialah
memberikan kebajikan yang sangat diperlukan kepada pegawai polis.

Akhir sekali saya cadangkan kepada Menteri Undang-undang untuk mengadakan
jangka masa untuk melaksanakan transformasi ini dan juga membolehkan Jawatankuasa
membahaskannya sebelum membawa rang undang-undang ke Dewan yang mulia ini.
Sekian, terima kasih.

Tuan Yang di-Pertua: Terima kasih, Yang Berhormat Petaling Jaya. Seterusnya
Yang Berhormat Tuan Tanjong Manis, silakan.
