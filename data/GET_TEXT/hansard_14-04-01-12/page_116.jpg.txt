108 DR.04.10.2021

memperkukuhkan sistem penjagaan kesihatan demi memastikan rakyat sihat dan
produktif. Perdana Menteri juga memberi jaminan bahawa kerajaan akan membangunkan
fasiliti kesihatan baharu dan menambahkan kelengkapan dan peralatan perubatan.

Timbalan Yang di-Pertua [Dato’ Mohd Rashid Hasnon]: Yang Berhormat
Tawau. Masa sudah habis.

Datuk Christina Liew Chin Jin [Tawau]: Rakyat di bawah pernah — satu minit
lagi.

Timbalan Yang di-Pertua [Dato’ Mohd Rashid Hasnon]: Cepat sikit ya.
[Ketawa]

Datuk Christina Liew Chin Jin [Tawau]: Okey, okey. Tidak boleh, panas. Rakyat
di bawah menaruh harapan tinggi kepada kerajaan untuk memenuhi keperluan mereka
selaras dengan semangat keluarga Malaysia supaya tiada siapa yang terpinggir, dalam
kata-kata Perdana Menteri sendiri, “So that no one will be left behind” in the words of the
Prime Minister. That is what he said.

Tuan Yang di-Pertua, setakat 26 September tahun ini Sabah telah menerima lebih
daripada lima juta dos vaksin sejak bermulanya Program Imunisasi COVID-19
Kebangsaan manakala 900,000 dos yang lain diterima pada hujung bulan itu. Adalah
dilaporkan bahawa bekalan vaksin ke Sabah mencukupi untuk program itu. Saya hendak
tanya, mengapakah Tawau masih belum mencapai kadar 60 peratus vaksinasi lengkap
bagi populasi dewasa di daerah ini? Adakah kerajaan sedang menjalankan program
vaksinasi outreach di kawasan luar bandar seperti mana yang diumumkan baru-baru ini?
One-minute ya.

Yang Berhormat Menteri Kesihatan telah pun memberi jaminan bahawa hospital
medan akan siap dibina secepat mungkin selepas melawat ke tapak cadangan hospital
itu di lapangan terbang lama Tawau pada 6 September lalu selain daripada berjanji
menyediakan...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tawau.

Datuk Christina Liew Chin Jin [Tawau]: ...10 buah katil ICU untuk hospital
daerah Tawau. Dengan ini saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tawau. Yang Berhormat kita ada dua orang lagi. Saya jemput Yang Berhormat
Shah Alam kemudian yang terakhir Yang Berhormat Ipoh timur. Sila Yang Berhormat
Shah Alam.

7.22 mim.

Tuan Khalid bin Abd Samad [Shah Alam]: Assalamualaikum warahmatullahi
wabarakatuh.

Timbalan Yang di-Pertua [Dato’ Mohd Rashid Hasnon]: Waalaikummussalam.

Tuan Khalid bin Abd Samad [Shah Alam]: Bismillahir Rahmanir Rahim.
[Membaca sepotong doa] Yang Berhormat Beruas beritahu saya, saya ambil dia punya
bahagian juga jadi 14 minit, boleh?

Tuan Wong Kah Woh [Ipoh Timur]: Tidak boleh Ipoh Timur.

Tuan Khalid bin Abd Samad [Shah Alam]: Tidak boleh. Okey.

Timbalan Yang di-Pertua [Dato’ Mohd Rashid Hasnon]: lpoh Timur. Okey, sila.

Tuan Khalid bin Abd Samad [Shah Alam]: Baru-baru ini Yang Amat Berhormat
Perdana Menteri telah menyatakan politik stabil adalah atas sebab MoU. Saya melihat
bahawa kenyataan ini berniat jahat dengan tujuan untuk mengelirukan rakyat jelata kerana
sebenarnya kestabilan yang dimaksudkan iaitu di mana kedudukannya tidak dicabar
bukan atas sebab MoU tetapi atas sebab 115 MPs yang menyokongnya buat masa ini
