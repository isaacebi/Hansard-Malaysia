DR.04.10.2021 77

Jadi Tuan Yang di-Pertua saya mohon menyokong usul Rancangan Malaysia Ke-
12 ini dan diharapkan kerajaan akan dapat memacu kemajuan rakyat dan negara. Terima
kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tasek Gelugor. Seterusnya, saya menjemput Yang Berhormat Sepanggar, 10
minit.

5.07 ptg.

Datuk Mohd Azis bin Jamman [Sepanggar]: Assalamualaikum warahmatullahi
wabarakatuh, terima kasih Tuan Yang di-Pertua. Walaupun ekonomi negara terjejas teruk
akibat pandemik COVID-19 namun Sabah masih kekal sebagai enam negeri teratas
penyumbang KDNK nasional di mana 10.2 peratus atau RM161 bilion daripada jumlah
keseluruhan RM1.34 trilion KDNK negara pada tahun 2020 adalah dari Sabah.

Justeru kerajaan telah mengumumkan Sabah dan Sarawak sebagai penerima
tertinggi peruntukan pembangunan berbanding negeri lain. Hakikatnya adakah ini benar?
Belanjawan 2021 contohnya yang telah diluluskan sebelum ini adalah sebanyak RM5.1
bilion kepada Sabah dan RM4.5 bilion untuk Sarawak.

Bagaimanapun Yang Amat Berhormat Perdana Menteri pula mengumumkan
peruntukan pembangunan tahun pertama untuk RMKe-12 cuma berjumlah RM4.66 bilion
untuk Sabah dan RM4.77 bilion untuk Sarawak. Bukankah tahun pertama RMKe-12
adalah tahun 2021? Jika ini benar bermakna peruntukan pembangunan tahun 2021 telah
pun dipotong sebanyak RM440 juta bagi Sabah, sebaliknya Sarawak pula telah dinaikkan
sebanyak RM270 juta.

Melalui jawapan lisan yang diberikan kepada saya juga, kerajaan mengakui
hampir 71 peratus daripada 940 projek di Sabah yang sepatutnya dilaksanakan semasa
RMKe-11 tidak dapat disiapbkan dan akan disambung dalam RMKe-12. Ini jelas
menunjukkan Tuan Yang di-Pertua bahawa peruntukan tahunan yang disebut sebagai
peruntukan besar kepada Sabah adalah wayang semata-mata untuk tujuan
memperbodohkan rakyat negeri Sabah.

Apa tidaknya, sudahlah kami hanya dapat tiga peratus daripada sumbangan
KDNK, malah 71 peratus projek di Sabah pula hanya projek recycle daripada RMKe-11.
Ketika pakej rangsangan diumumkan Kerajaan PN 1.0, kerajaan membelanjakan RM530
bilion dan Sabah hanya diberikan RM1.86 bilion.

Tuan Yang di-Pertua, kalau sebut bilion-bilion orang kampung tidak berapa tahu
tetapi dalam konteks Sabah ini seumpama RM530, Sabah hanya dapat RM1.86. Jadi ini
amat mengecewakan kami setelah 58 tahun Malaysia dibentuk.

Tuan Yang di-Pertua, sebagai Ahli Parlimen Sepanggar, adalah tidak lengkap jika
saya berdiri di sini tanpa membangkit isu-isu yang berkaitan dengan Parlimen saya. Tiga
isu yang paling kritikal yang wajib diberi perhatian oleh kerajaan. Pada ketika ini adalah
keperluan jalan raya termasuk jambatan yang selamat, masalah bekalan air dan sekali
lagi masalah banjir.

01710

Menyentuh isu keperluan jambatan yang selamat di Parlimen saya. Terlebih
dahulu, saya ingin merakamkan perasaan simpati dan takziah kepada keluarga Joseph
Yong di mana ayah beliau telah terkorban akibat kereta Myvi nya dihanyutkan air sungai
ketika melintas jambatan /ow level crossing bridge, dengan izin, yang difahamkan telah
dibina sejak zaman penjajahan British di Kampung Kionsom. Begitu juga Jambatan
Kampung Malaka-Kionsom yang telah hanyut dibawa banjir. Jambatan Kampung
Kionsom Tengah dan Jambatan Kampung Kelansanan Hujung yang telah reput dan
senget sehingga menyebabkan seorang wanita telah jatuh dan mengalami kecederaan.

Sekali lagi, setiap kali berlakunya hujan lebat, jalan-jalan raya utama di sekitar
Menggatal dan Inanam juga pasti akan ditenggelami air dan tidak dapat dilalui oleh
penduduk. Justeru, bagi mengelakkan kejadian yang tidak diingini berulang, jalan-jalan
utama dan low level bridge ini hendaklah ditinggikan kerana ia bukan sahaja laluan utama
