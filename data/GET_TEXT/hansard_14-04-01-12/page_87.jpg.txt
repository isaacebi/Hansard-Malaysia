DR.04.10.2021 79

tuntutan Filipina ke atas negeri Sabah. Jangan hanya dilaungkan pada musim pilihan raya
tetapi perlu diketengahkan dan disuarakan dalam sidang-sidang antarabangsa, contohnya
ASEAN, negara-negara berkecuali ataupun Pertubuhan Bangsa-bangsa Bersatu.

Kerajaan perlu mendesak Kerajaan Filipina untuk menggugurkan serta-merta
tuntutan yang dibuat ke atas Sabah atau berhadapan dengan tindakan yang boleh
menjejaskan hubungan diplomatik antara kedua-dua negara. Buktikan apa yang selalu
disebut oleh pemimpin kerajaan bahawa Malaysia akan mempertahankan setiap inci
tanah di Wilayah Sabah. Diharap Kementerian Luar, khususnya Wisma Putra
menyelesaikan isu ini sekali lagi, once and for all.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Datuk Mohd Azis bin Jamman [Sepanggar]: Tuan Yang di-Pertua, menyentuh
tentang isu belia dalam konteks pendidikan.

Timbalan Yang di-Pertua [Dato’ Mohd Rashid Hasnon]: Rumuskan.

Datuk Mohd Azis bin Jamman [Sepanggar]: Sedikit masa lagi. Saya
difahamkan bahawa MARA mempunyai satu kampusnya di Sabah, Kolej Politeknik MARA
yang mana saya fahamkan ianya akan ditutup akhir tahun depan. Saya ingin bertanya
kepada kerajaan kenapa kampus ini ditutup? Apa punca ditutup? Adakah kerana ia rugi?
Oleh sebab seingat saya, Tuan Yang di-Pertua, kampus ini dibawa ke Sabah bukan tujuan
untuk mendapat profit tetapi untuk memberi peluang kepada anak-anak di luar bandar
untuk mendapatkan pendidikan dan mengurangkan bebanan kos ibu bapa yang terpaksa
menghantar anak mereka ke bandar-bandar. Jadi, saya minta kepada kerajaan untuk
menjelaskan kenapa ditutup kampus ini?

Jadi, sebagai penutup Tuan Yang di-Pertua...
Timbalan Yang di-Pertua [Dato’ Mohd Rashid Hasnon]: Baik.

Datuk Mohd Azis bin Jamman [Sepanggar]: ...saya ingin memberi peringatan
kepada kerajaan agar jangan memandang ringan suara-suara yang semakin kuat
kedengaran dan kenyataan Sabah dan Sarawak akan keluar Malaysia. Kenapa perkara
ini timbul? lanya adalah kerana ketidakpuasan hati rakyat Sabah terhadap pengagihan
ekonomi dan pembangunan serta tuntutan hak-hak sepanjang mana yang tertulis di dalam
Perjanjian Malaysia 1993 yang sentiasa dipandang ringan.

Jika kerajaan mengambil sikap membuta mata, memekakkan telinga, saya tidak
hairan Tuan Yang di-Pertua, jika suara-suara seperti ini akan semakin kuat kedengaran.
Tidak esok, tidak lusa, minggu depan tetapi mungkin beberapa tahun ke hadapan.

Jadi, jangan sampai wujud kumpulan tertentu membuat gerakan menghantar
memorandum ke Pertubuhan Bangsa-bangsa Bersatu bagi mendesak agar satu
referendum dibuat untuk menentukan status Sabah dalam Malaysia. Perlu diingat, setiap
perjanjian ada syaratnya, setiap syarat wajib dipatuhi. Pada kebiasaannya, sebarang
perlanggaran kepada sesuatu perjanjian akan menyebabkan perjanjian itu terbatal dan
pastinya tidak terkecuali Perjanjian Malaysia 1993.

Justeru, sebagai penutup sudah tiba masanya pemimpin-pemimpin Sabah
bersatu hati dalam isu ini. Kita boleh berlainan ideologi, kita boleh bertelagah dalam
perkara yang lain tetapi dalam isu kepentingan Sabah dan hak-haknya, we need to have
a united voice. You can still be my enemy politically, but we must be united once it touches
on our rights and the interest for the sake of our future generation of Sabah. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sepanggar. Sekarang saya jemput Yang Berhormat Kemaman dan mulai
Kemaman sehingga kesemua dapat berbahas, ada 18 Ahli Parlimen. Saya memberikan
masa tujuh minit. Dipersilakan Yang Berhormat Kemaman.
