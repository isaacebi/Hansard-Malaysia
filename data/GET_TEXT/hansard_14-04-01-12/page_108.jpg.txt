100 DR.04.10.2021

lingkungan darurat ini. Saya agak hairan sehingga 60 projek telah diluluskan secara
runding terus di bawah Kementerian Kewangan yang membabitkan nilai projek itu antara
RM15 juta hingga RM400 juta.

Apabila saya bertanya kepada Kementerian Kewangan dijawab bahawa kerana
ia memerlukan kesegeraan pelaksanaan projek akibat penularan wabak COVID-19. Bagi
saya bahawa projek jalan tak akan perlu hendak disegerakan sehingga tak dan hendak
buat open tender. Kita perlu buat runding terus sedangkan dia tidak ada kaitan dengan
masalah COVID-19.

Jadi, ini bagi saya suatu yang sangat merugikan negara kita kerana saya
difahamkan bahawa kalau hendak diukur dengan projek-projek yang dibuat oleh JKR di
bawah JKR harganya akan lebih rendah daripada runding terus yang dibuat oleh
Kementerian Kewangan iaitu Projek JKR di bawah open tender.

Jadi, saya hendak mohon penjelasan boleh tak senaraikan nama-nama 60 projek
tersebut dan senaraikan syarikat-syarikat kontraktor yang telah pun diberikan kepada
mereka untuk mengendalikan projek-projek tersebut sebab saya difahamkan bahawa
antara kontraktor-kontraktor yang dapat itu ialah kontraktor-kontraktor contoh kontraktor
elektrik dia dapat buat projek jalan umpamanya.

Maknanya, ini kontraktor-kontraktor yang tidak mempunyai pengalaman dalam
bidang-bidang kontrak yang diberikan kepada mereka. Jadi ini bagi saya bahawa suatu
yang sangat merugikan dan saya mohon satu penjelasan daripada pihak kerajaan untuk
hal-hal yang sedemikian rupa.

Saya agak terkejut apabila projek sebegini rupa boleh disegerakan dengan kos
yang sangat tinggi hanya semata-mata kerana ada tujuan-tujuan tertentu untuk
mendapatkan imbuhan kepada pihak-pihak yang tertentu sedangkan kerajaan tidak boleh
menyegerakan bantuan untuk membantu pusat-pusat tahfiz yang hampir mati dalam
negara kita ini akibat daripada kerajaan tidak membenarkan mereka beroperasi dalam
sepanjang PKP ini sepanjang COVID-19 ini menyebabkan tahfiz di negara kita ada lebih
kurang 1,198 buah tahfiz murid berjumlah 84,643 orang dan guru kakitangan sebanyak
10,357 orang.

Sekarang pusat-pusat tahfiz ini berhadapan dengan isu-isu masalah yang sangat
berat. Sebahagian daripada mereka tidak dapat lagi membayar gaji kepada pekerja
mereka dan ada yang hanya boleh bertahan dalam tempoh tiga bulan, ada yang terpaksa
memberhentikan sepenuhnya kakitangannya. Kerajaan sepatutnya menyegerakan
bantuan untuk pusat-pusat tahfiz ini.

Kalau kerajaan boleh membelanjakan dalam tempoh Yang Amat Berhormat
Perdana Menteri yang lalu untuk membaiki rumah kediaman rasmi Yang Amat Berhormat
Perdana Menteri dengan kos RM38 juta kenapa kita tidak boleh untuk membelanjakan
kepada pusat tahfiz ini dengan satu jumlah yang munasabah untuk membantu mereka?

Kerajaan Yang Amat Berhormat Perdana Menteri yang ada sekarang ini dahulu
sewaktu jadi Yang Berhormat Ketua Pembangkang pernah menyarankan supaya Dong
Zong diharamkan tetapi kerajaan di bawah Yang Amat Berhormat Perdana Menteri yang
ada sekarang ini telah meluluskan bantuan RM15 juta kepada sekolah persendirian Cina
yang dibawa oleh memorandum yang dibawa oleh Dong Zong itu sendiri.

Saya tidak membantah memberikan peruntukan RM15 juta kepada sekolah
persendirian Cina tetapi apa masalah untuk tidak memberikan bantuan kepada sekolah-
sekolah tahfiz yang ada dalam negara kita ini?

Timbalan Yang di-Pertua [Dato' Mohd Rashid Hasnon]: Satu minit Yang
Berhormat. Minta rumuskan.

Dato’ Mahfuz bin Haji Omar [Pokok Sena]: Tuan Yang di-Pertua, kemudian isu
yang saya hendak sebut juga ialah isu yang berkaitan dengan soal integriti.
