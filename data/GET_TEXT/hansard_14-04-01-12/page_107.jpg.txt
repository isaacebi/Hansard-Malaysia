DR.04.10.2021 99

Jadi, harap kerajaan memandang serius tentang hal itu dan akhir sekali Tenom
mohon menyokong Usul Rancangan Malaysia Ke-12.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tenom.

Tuan Karupaiya a/l Mutusami [Padang Serai]: Tuan Yang di-Pertua, Tuan Yang
di-Pertua Padang Serai. Tuan Yang di-Pertua, saya mohon bagi kebenaran orang-orang
yang berbahas buka face mask sebab ramai yang tengok tidak boleh nafas, ramai yang
batuk.

Timbalan Yang di-Pertua [Dato' Mohd Rashid Hasnon]: Tidak, saya tidak
setuju. No, right. Minta maaf...

Tuan Karupaiya a/l Mutusami [Padang Serai]: Siapa hendak pakai boleh, siapa
yang tidak boleh nafas itu boleh buka.

Timbalan Yang di-Pertua [Dato' Mohd Rashid Hasnon]: No, | think we don't
allow that. Minta maaf dengan izin. Sekarang saya menjemput Yang Berhormat Pokok
Sena.

Dato’ Mahfuz bin Haji Omar [Pokok Sena]: Akan tetapi saya ingin Tuan Yang
di-Pertua dahulu ada satu ruling dibuat oleh Tuan Yang di-Pertua bila kita kena pakai mask
tetapi bila berucap boleh buka.

Memang ini memberikan kesihatan kepada tubuh kita yang berucap. Ini sangat
berbahaya bagi saya dari sudut diri seorang yang berucap itu kerana dia tidak boleh
pernafasan dia terlalu semput.

Timbalan Yang di-Pertua [Dato' Mohd Rashid Hasnon]: Tak apa teruskan
Yang Berhormat Pokok Sena.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
setuju kerana kalau orang yang berbahas itu sesak nafas akibat memakai menyebabkan
beliau tidak cukup bernafas menyebabkan beliau juga pengsan dan boleh juga
menyebabkan masalah. Tolong pertimbangkan.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Sudah 12 kali Malaysia merancang, kita masih lagi berdepan dengan masalah kemiskinan
luar bandar dan kini dengan kemiskinan bandar.

Sebanyak 12 kali Malaysia merancang kita berhadapan dengan masalah
bumiputera terpinggir. Sebanyak 12 kali kita merancang kita masih lagi berbincang isu
masalah pemilikan syer bumiputera, Melayu-bumiputera masih jauh ketinggalan dan 12
kali kita merancang hari ini RUKe-12 sekali lagi kita masukkan ke dalam RMKe-12 ini isu-
isu yang berkaitan dengan apa yang saya sebutkan tadi.

Di manakah kesilapan ini sehingga seolah-olahnya kita melihat bahawa satu
kegagalan kepada Rancangan-rancangan Malaysia yang 11 kali yang telah pun berlalu
sehingga sekarang kita masih lagi tidak dapat hendak mengatasi masalah ini?

Jadi, saya hendak dapatkan penjelasan daripada pihak kerajaan sejauh manakah
kita membuat satu kajian semula terhadap rancangan-rancangan yang telah pun kita
laksanakan ini di mana kegagalan-kegagalan terhadap isu-isu yang saya sebutkan tadi.
Apakah kita hanya melihat dari sudut projek semata-mata, kita hanya melihat ukuran RM
semata-mata ataupun apa yang perkara yang telah pun ditemui selama ini?

Oleh sebab bagi saya bahawa saya tidak mahu nanti kita mengulangi perkara
yang sama pada RMKe-13. Sebanyak 12 kali Malaysia merancang kita masih dihantui
oleh isu integriti. Integriti sangat membebankan negara kita dan ini memberikan sesuatu
yang sangat merugikan dari sudut implikasi kewangan kerana isu-isu integriti ini akhirnya
membawa kepada persoalan-persoalan penyalahgunaan kuasa soal rasuah dan sebagai
nya.

Contoh saya hendak sebut tuan-tuan bahawa Tuan Yang di-Pertua menjelang kita
membentang RMKe-12 ini dalam sepanjang negara berada dalam keadaan darurat dalam
