DR.04.10.2021 75

Tuan Yang di-Pertua, dalam ucapan pembentangan berkenaan dengan
Rancangan Malaysia Kedua Belas yang dibentangkan oleh Yang Amat Berhormat
Perdana Menteri, ada menyentuh tentang institusi wakaf dan pembangunan wakaf. Saya
menyambut baik pendekatan kerajaan menerusi Rancangan Malaysia Kedua Belas bagi
menjana pembangunan aset-aset wakaf yang kini dianggarkan bernilai mencecah
sehingga RM1.3 trilion. Wakaf adalah salah satu sumber pembiayaan sosioekonomi umat
Islam yang perlu diperkemaskan fungsinya. Penubuhan Jabatan Wakaf, Zakat dan Haji
(JAWHAR) pada tahun 2004 serta Yayasan Wakaf Malaysia pada tahun 2008 dilihat
mampu memperkasakan institusi terbabit.

Dalam pembentangan Belanjawan 2021 oleh Menteri Kewangan, Datuk Seri
Utama Tengku Zafrul bin Tengku Abdul Aziz pada tahun lalu juga telah menyentuh
mengenai institusi wakaf melalui penubuhan Pelan Induk Wakaf Nasional. Justeru,
Presiden Pertubuhan Profesional Tanah Malaysia, Prof. Dr. Ismail Omar yang dipetik
dalam akhbar Berita Harian pada 10 November 2020 ada menyebutkan, “Biarpun terdapat
30 ribu hektar tanah wakaf di negara ini, namun hanya 12 peratus ataupun 3,600 hektar
sahaja yang telah dibangunkan, manakala lebih 24 ribu hektar lagi masih belum dimajukan
selain hanya dua peratus yang berada di dalam ataupun hampir dengan pusat
pertumbuhan utama’.

Sehubungan dengan itu, soalan saya ialah sejauh manakah kerajaan bersedia
untuk membangunkan tanah wakaf ini serta apakah perancangan ke atas tanah-tanah
wakaf ini? Adakah kerajaan juga bersedia dengan konsep pembiayaan bagi membantu
menyediakan pinjaman kepada pembeli-pembeli sekiranya dibangunkan tanah-tanah
wakaf tersebut sebagai penempatan atau pun pusat perdagangan?

Begitu juga kita faham bahawa isu wakaf ini adalah merupakan isu bagi pihak
kerajaan-kerajaan negeri di bawah naungan Duli Yang Maha Mulia Sultan-sultan. Di situ
kita ingin mengetahui sedikit penjelasan daripada pihak kerajaan, sejauh mana hubungan
yang telah pun dibuat dan juga perbincangan-perbincangan yang telah diadakan dengan
pihak-pihak berwajib di peringkat negeri-negeri bersama dengan Kerajaan Persekutuan
terutama sekali bagi menyelaraskan konsep ataupun hala tuju serta bagi mewujudkan
peruntukan-peruntukan yang diperlukan?

01700

Adakah kerajaan berhasrat menilai semula apa yang dipanggil sindrom wakaf
bisu iaitu aset wakaf yang dimiliki oleh agensi-agensi tetapi tiada pembangunan dijalankan
di atas tanah-tanah wakaf terbabit.

Apakah dasar kerajaan tentang penggunaan tanah-tanah yang diwakafkan
sebagai institusi pendidikan atau sebagainya yang dikumpul melalui kutipan-kutipan
seperti derma atau sumbangan individu? Sejauh manakah pemantauan dibuat bagi
memastikan kutipan cukai ini benar-benar mengikut syariat wakaf atau berdaftar dengan
pemegang amanah tunggal iaitu Majlis Agama Islam negeri-negeri?

Jadi dalam hal ini kita juga ingin mengetahui apakah kaedah yang telah dimainkan
oleh kerajaan bagi menggalakkan lebih ramai individu ataupun institusi mewakafkan harta
ataupun hartanah, bangunan atau premis milik mereka supaya jumlah aset wakaf ini
semakin hari semakin bertambah?

Jadi kita melihat bidang wakaf adalah merupakan satu aset yang besar untuk
pembangunan negara. Maka dengan sebab itu ia perlu diuruskan dengan rapi, kemas,
penuh perancangan dan juga berfokus.

Tuan Yang di-Pertua, selain daripada itu dalam usaha memperkasakan
usahawan wanita, saya berterima kasih kepada komitmen kerajaan menerusi Rancangan
Malaysia Ke-12 yang tidak meminggirkan usahawan wanita malah terus diperkukuhkan
dengan pelbagai inisiatif baharu termasuk kaedah pemasaran secara atas talian yang
akan diperkenalkan.

Saya juga dalam hal ini ingin menyebutkan di sini bahawa Amanah Ikhtiar
Malaysia, perkara ini telah diberi perhatian knhusus terutama dalam waktu sukar ketika kita
berhadapan dengan pandemik COVID-19 ini. Pelbagai aktiviti telah dirancang dan
