DR.04.10.2021 69

kemiskinan, pertambahan golongan rakyat dari M40 ke B40. Keutamaan untuk
mengeluarkan rakyat daripada kesengsaraan hidup akibat daripada COVID-19 dan
kehilangan punca rezeki wajar diberikan perhatian utama.

Tuan Yang di-Pertua, saya faham kerajaan akan menyebut sembilan fokus
keutamaan dalam melaksanakan RMke-12 ini sepanjang tempoh lima tahun akan datang.
Namun adalah penting bagi kerajaan lebih kerap melakukan kajian semula rancangan
bukan bagi kajian separuh penggal. Apa terjadi kepada Laporan Audit Negara yang
terbaharu menyebut kes perakuan peruntukan ke atas 13 kementerian yang melibatkan
RM90.635 bilion di bawah RMK yang lalu.

Oleh sebab itu saya mencadangkan semua pihak perlu mengubah sikap untuk
membasmi rasuah dalam masyarakat, dalam pentadbiran dijadikan agenda utama
negara. Apakah yang terjadi kes wang sitaan SPRM boleh dilarikan baru-baru ini
dilibatkan pihak Taliban dan sabotaj wang sitaan dimasukkan ke Bank Negara tetapi
dimasukkan ke bank proksi yang lain?

Kerajaan Pakatan Harapan dahulu telah susun baik-baik SPRM sewaktu
pentadbiran dahulu tetapi sekarang musnah di bawah Kerajaan Perikatan Nasional. Panel
pemantau SPRM yang ditubuhkan dahulu tidak berfungsi. Adalah penting SPRM
diletakkan di bawah Parlimen. Ini peruntukan RM400 bilion pula. Apakah kerajaan boleh
pastikan ditadbir urus dengan selamat dari berlaku ketirisan?

Tuan Yang di-Pertua, kerajaan telah setiap masa minta anggota pentadbiran dan
perkhidmatan awam melakukan angkat sumpah tidak akan melakukan amalan rasuah dan
mendahulukan semua kes perbicaraan rasuah dalam negara ini.

Tuan Yang di-Pertua, baru-baru ini pada 28 September 2021 terdapat satu insiden
yang berlaku di kawasan saya, insiden kecemasan atau kebimbangan rakyat apabila
pihak Jabatan Ketua Pengarah Tanah dan Galian Persekutuan telah bertindak untuk
merobohkan pintu pagar masuk ke tanah lapang untuk dicadangkan untuk SMK, sekolah
menengah kebangsaan yang akan dibina tidak lama lagi.

Tapak kosong ini terletak di belakang Tokong Wong Low Shen See Chee How.
[Bercakap dalam bahasa Mandarin] Pintu pagar ini terletak antara SRJK(C) dan tokong
ini. Apabila PTG hendak merobohkan, ia satu pintu pagar sahaja dan lebar 20 kaki sahaja
sepanjang 100 kaki yang letak antara sekolah dan tokong. Apabila saya mendapat tahu
melalui WhatsApp terus datang ke tapak insiden ini. Nampaknya polis dari Cheras pun
sudah ada di sana menjaga keselamatan. Saya berterima kasih kepada OCPD dan juga
pihak polis menjaga keselamatan pada waktu itu.

Saya yakin bahawa insiden yang berlaku di tokong ini boleh dielakkan jika kedua-
dua pihak tenang berbincang, mengurus hal roboh pagar itu. Notis merobohkan pagar
boleh diberitahu kepada tokong seawal-awalnya dan boleh elak mendakwa bahawa notis
diberi tidak cukup masa.

01630

Walaupun pihak berkuasa berhak mengambil tindakan undang-undang, tetapi
perlulah menjelaskan yang tepat, yang diberi kepada pihak yang terlibat. Notis yang
dikeluarkan bukan sekadar tampal dan pergi sahaja. Kini tiada masa, semua pihak mampu
menggunakan media massa yang cepat. Internet, Facebook, WhatsApp dan lain-lain lebih
cepat, seperti pihak tokong tersilap memberi maklumat dan telah mencetus kemarahan
penganut.

Saya difahamkan pihak tokong pun telah—sudah memohon maaf kepada pihak
PTG dan polis. Selepas ini dan semua penganut yang ditahan pun sudah dibebaskan,
seramai 20 orang ditahan dan disiasat dan saya harap insiden ini tamat di sini dan insiden
tidak akan berulang lagi. Ini satu--saya cadangkanlah bahawa insiden ini telah
selesaikan, dua-dua pihak tak usah berulang lagi.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]
