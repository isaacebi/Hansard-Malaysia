10 DR.04.10.2021

Kedua, melahirkan 500,000 peluang pekerjaan di bawah Majlis Pekerjaan Negara
yang dipengerusikan oleh Yang Amat Berhormat Perdana Menteri. Ini adalah usaha sama
pelbagai agensi yang terdiri daripada Kementerian Sumber Manusia, Kementerian
Koperasi dan Usahawan dan sebagainya.

Maka keseluruhannya saya akan bagi secara bertulis, apakah hala tuju akan
datang. Terima kasih Tuan Yang di-Pertua.

Dato’ Mahfuz bin Haji Omar [Pokok Sena]: Yang Berhormat, Tuan Yang di-
Pertua, satu lagi. Satu lagi.

Tuan Yang di-Pertua: Terima kasih Yang Berhormat. Maaf. Tidak ada masa
dah.

Dato’ Mahfuz bin Haji Omar [Pokok Sena]: Satu, satu. Sorrylah. Satu sedikitlah.
Tuan Yang di-Pertua: 30 saat.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Mengikut statistik SIP daripada Mac 2020 hingga 20 Ogos 2021, seramai 140,608 orang
pekerja yang telah kehilangan pekerjaan. Daripada jumlah tersebut, hanya 58,530 orang
sahaja yang berjaya ditempatkan semula dalam sektor pekerjaan,

Soalan saya, bahawa maknanya masih ada baki 82,078 orang yang tidak dapat
masuk balik ke dalam sektor pekerjaan. Jadi, berapa lama tempoh perlu diambil untuk
dapat mengisi kembali 80,000 orang itu untuk masuk dalam sektor pekerjaan?

Tuan Yang di-Pertua: Terima kasih. Ringkas.

Datuk Seri M. Saravanan: Tuan Yang di-Pertua, ini sepertimana saya sentiasa
sebut, kita berada dalam satu keadaan luar biasa. Tiada sesiapa boleh bagi jaminan
seberapa lama kah kita akan begini. Akan tetapi, kita boleh lihat yang pentingnya kerajaan
dan agensi mengambil langkah-langkah positif membekalkan latihan-latihan kemahiran.
Itu sebab kita adakan upskilling dan reskilling supaya warga kerja ini menjadi warga kerja
yang boleh perform multi-talent. Maka saya percaya dengan usaha-usaha yang sedang
diambil oleh pihak kerajaan, kita sempat dalam masa terdekat. Terima kasih.

4. Tuan Cha Kee Chin [Rasah] minta Menteri Dalam Negeri menyatakan apakah
langkah yang telah dan akan diambil oleh kerajaan dalam usaha untuk membanteras
kegiatan judi nombor 4D tanpa lesen di negara ini, kerana kewujudannya telah
menjejaskan hasil kutipan cukai kerajaan dan pelaksanaan PKP telah menyebabkan judi
tanpa lesen semakin berleluasa.

01040

Timbalan Menteri Dalam Negeri II [Tuan Jonathan bin Yasin]: Tuan Yang di-
Pertua, Kementerian Dalam Negeri melalui Polis Diraja Malaysia (PDRM) mengambil
perhatian serius terhadap isu perjudian 4D tanpa lesen di negara ini. Pihak PDRM juga
mengambil maklum segala pandangan yang disuarakan oleh pelbagai pihak dan akan
melipatgandakan lagi usaha untuk memastikan aktiviti perjudian haram ini dapat
dibendung dengan lebih berkesan.

Sepanjang tempoh pelaksanaan Perintah Kawalan Pergerakan (PKP) atau Pelan
Pemulihan Negara, sektor perjudian berlesen yang dikawal oleh Kementerian Kewangan
Malaysia merupakan sektor yang tidak dibenarkan beroperasi sepanjang tempoh PKP
atau PPN dilaksanakan.

Namun, sindiket yang menjalankan loteri awam tanpa lesen tetap meneruskan
aktiviti mereka dengan penjualan loteri awam tanpa lesen dan melibatkan cabutan loteri
awam yang dijalankan oleh negara luar seperti Singapura, Kemboja dan China.

Susulan itu, antara tindakan telah diambil yang dirancang oleh pihak polis
termasuklah mengambil tindakan ke atas pemain, penjaga premis dan penganjur loteri
awam tanpa lesen di bawah Akta Rumah Judi Terbuka 1997. Kedua, mengenal pasti
