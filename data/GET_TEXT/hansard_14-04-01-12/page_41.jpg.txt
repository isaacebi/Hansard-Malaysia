DR.04.10.2021 33

Untuk ke arah ini, saya juga berharap Tuan Yang di-Pertua, saya hendak
pendekkan sedikit sebanyak apa yang telah saya nyatakan tadi. Kedudukan istimewa
bumiputera, anak-anak negeri Sabah dan Sarawak juga dan orang asal jelas ini telah
termaktub dalam Perlembagaan Persekutuan meliputi aspek reserved quota dalam
perkhidmatan awam, pendidikan dan juga lesen permit kerajaan. Seharusnya ini tidak
perlu dipersoalkan.

Namun demikian, polisi kerajaan yang ada tidak patut menggunakan peruntukan
secara tidak berlaku adil kepada warga berbilang bangsa di negara ini. Tambahan pula
ada di kalangan kita yang menggunakan slogan keistimewaan dan ketuanan untuk
melangsungkan politik kepartian. Perkara seperti ini tidak seharusnya berlaku dan perlu
ditentang. Pelaksanaan dasar formatif perlu melaksanakan prinsip adil dan saksama
untuk just atau just inequitable.

Penekanan bukan sahaja untuk mengurangkan jurang pendapatan antara kaum,
malah juga pendapatan antara golongan elit bumiputera T20 dan bumiputera
berpendapatan rendah B40. Keutaamaan sepatutnya diberikan ke atas usaha untuk
remove the barriers to succeed not to have perpetually system atau budaya tongkat secara
berpanjangan.

Fokus untuk diberi kepada usaha memberi modal dan kapital, knowlegde and
skills yang paling utama menekankan daya ketahanan iaitu greed and endurance.
Affirmative actions should be based on merits and accountability. We must not only give
carrots but also should provide the sticks.

Mengenai pemangkin kuota ekuiti bumiputera, saya berpandangan bahawa
kerajaan tidak seharusnya mencari jalan singkat dengan memberikan ekuiti secara terus
kepada kaum bumiputera. Terdapat pelbagai masalah yang berbangkit seperti A/i Baba,
sabotaj pemberian kontrak kepada kroni yang mana hanya mengayakan golongan
sesetengah pihak sahaja.

Fairness in getting rewards is as important as fairness is going through hardship.
Prinsip ini perlu dimansuhkan dalam setiap tindak affirmative yang ada. The most
important thing dengan izin, we need to monetise our country’s wealth for the people and
the nation, not just to enrich our cronies.

Timbalan Yang di-Pertua [Dato’ Mohd Rashid Hasnon]: Masa sudah habis
Yang Berhormat Semporna.

Dato Seri Panglima Haji Mohd Shafie bin Haji Apdal [Semporna]: Tuan Yang
di-Pertua, saya juga mendapati bahawa Rancangan Malaysia Ke-12 ini tiada fokus
meransangkan ke atas kepentingan perpaduan. Integrasi antara kaum perlu, bukan hanya
menerusi dalam bidang pendidikan, kebudayaan maka juga menggunakan kaedah
ekonomi yang ada.

Untuk penutup, pada masa ini kedudukan Malaysia di Asia Tenggara bukan lagi
seperti 20, 10 tahun yang lalu sebaliknya kini sudah pun digelar sebagai makin tenat
ataupun sick man of ASEAN. Indonesia, Vietnam, Thailand pada bila-bila masa boleh
meninggalkan kita daripada aspek ekonomi dan kesejahteraan rakyat.

Oleh yang demikian, rancangan pembangunan negara tidak sepatutnya hanya
cantik dan kemas di atas kertas namun hakikatnya ia gagal bila tiba proses pelaksanaan.
Lihat sahaja pencapaian Rancangan Malaysia Ke-11 dan Rancangan Malaysia yang lain.
Seharusnya setiap sen dan ringgit yang dibelanjakan perlu ada ketelusan (accountability)
di samping memastikan setiap aktiviti yang dicadangkan dilaksanakan kelak memberi
manfaat kepada rakyat di negara ini.

Kita juga perlu mencari jalan penyelesaian segera...

Timbalan Yang di-Pertua [Dato’ Mohd Rashid Hasnon]: Masa sudah habis
Yang Berhormat Semporna.

Dato Seri Panglima Haji Mohd Shafie bin Haji Apdal [Semporna]: Seterusnya
selesaikan barah utama pembangunan proses negara seperti rasuah, nepotisme,
ketirisan dan salah guna kuasa. Selagi anasir buruk ini ada, macam mana mampan pun
