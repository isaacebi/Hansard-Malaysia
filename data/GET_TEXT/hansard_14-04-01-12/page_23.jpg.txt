DR.04.10.2021 15

6. Puan Isnaraissah Munirah binti Majilis @ Fakharudy [Kota Belud] minta
Menteri Kesihatan menyatakan:

(a) alternatif yang tersedia buat individu yang tidak boleh divaksinasi
atas faktor-faktor berkaitan kemudaratan kesihatan; dan

(b) pewujudan dokumentasi yang dikhususkan bagi golongan
tersebut untuk tujuan pergerakan fizikal.

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, berhubung individu yang tidak boleh divaksinasi atas faktor-faktor perubatan
seperti alahan kepada vaksin, individu tersebut perlu mendapatkan pengesahan daripada
pakar perubatan berdaftar yang merawat individu tersebut. Pakar perubatan akan
menasihatkan pengambilan vaksin daripada jenis yang lain yang bersesuaian dan perkara
ini ada dalam clinical guidelines KKM untuk vaksinasi COVID-19.

Sebagai contoh, jika seseorang didapati menghidapi alahan kepada vaksin jenis
Pfizer, vaksin jenis lain seperti Sinovac boleh diberikan. Sekiranya individu tersebut
disahkan tidak boleh mengambil sebarang jenis vaksin COVID-19 atas sebab-sebab
perubatan, individu tersebut perlu mematuhi SOP dengan lebih ketat secara kendiri
seperti memakai pelitup muka, memastikan penjarakan fizikal, kerap mencuci tangan dan
lain-lain disebabkan individu tersebut lebih berisiko untuk mendapatkan jangkitan COVID-
19.

Individu tersebut boleh memohon sijil digital knas atau sijil pengecualian vaksinasi
di MySejahtera melalui Pejabat Kesihatan Daerah berdekatan dengan mengemukakan
borang khas Slip Penilaian Kesesuaian Menerima Vaksin COVID-19 Bagi Pesakit Dengan
Masalah Kesihatan Tertentu yang telah disahkan oleh pakar perubatan seperti berikut
kepada pihak PKD berdekatan:

(i) pakar perubatan di hospital swasta yang merawat individu; atau

(ii) pakar perubatan atau pegawai perubatan yang merawat semasa
ketiadaan pakar perubatan di hospital kerajaan yang berpakar;
atau

(iii) pakar perubatan keluarga di Klinik kerajaan.

Jika permohonan adalah lengkap dan mengikuti syarat yang telah ditetapkan, sijil
digital tersebut melalui MySejahtera akan diperoleh dalam tempoh seminggu. Terima
kasih.

Puan Isnaraissah Munirah binti Majilis @ Fakharudy [Kota Belud]: Terdapat
tiga kategori mereka yang belum menerima vaksin iaitu mereka yang berisiko kesihatan
disebabkan faktor kesihatan, anti-vaksin dan juga ada juga golongan vaccine hesitancy.

Mengikut laporan daripada International Monetary Fund, terdapat kira-kira 10
peratus hingga 20 peratus di UK, 50 peratus di Jepun dan 60 peratus di France yang ragu-
ragu dan bimbang dikategorikan sebagai vaccine hesitancy. Soalan saya, adakah
kementerian sudah membuat kajian dan penilaian kepada mereka yang belum lagi
mendaftar untuk menerima vaksin sama ada anti-vaksin ataupun vaccine hesitancy?

Juga, bagaimana mereka yang berada di luar bandar, berapa peratusan rakyat
Malaysia yang bergantung kepada kad fizikal vaksinasi ini? Sekiranya hilang, apa yang
perlu dilakukan dan apakah kementerian boleh membantu? Bagaimana kementerian akan
membantu mereka ini, terutamanya mereka yang berada di luar bandar dan pedalaman?
Terima kasih.

01100

Tuan Khairy Jamaluddin Abu Bakar: Terima kasih Yang Berhormat. Mengikut
data terkini di COVIDNOW Kementerian Kesihatan Malaysia, untuk golongan dewasa di
Malaysia yang mengikut statistik dari Jabatan Perangkaan, 94.3 peratus daripada
