12 DR.04.10.2021

Saya lihat perkara ini di bawah akta yang sedia ada iaitu Akta Rumah Judi
Terbuka 1953 tidak dipinda. Apabila sekian lama tidak dipinda, mereka ini berleluasa,
berani dan sebagainya. Apakah tindakan kementerian? Adakah perkara ini akan dibuat
pindaan ataupun ada undang-undang-undang baharu bagi menyekat judi haram ini
berlaku sampai ke kampung dan sebagainya? Terima kasih.

Tuan Jonathan bin Yasin: Terima kasih atas soalan itu. Segala perkara
diusahakan oleh pihak Kementerian Dalam Negeri bagi membendung jenayah perjudian
tanpa lesen ini di negara ini.

Semua pertimbangan juga akan diambil kira termasuklah dalam meminda
undang-undang yang ada supaya dapat mengekang aktiviti perjudian secara haram ini
secara online dan sebagainya. Terima kasih Tuan Yang di-Pertua.

Tuan Syed Saddiq bin Syed Abdul Rahman [Muar]: Sebanyak 30 saat sahaja.
Tuan Ahmad Fadhli bin Shaari [Pasir Mas]: Pasir Mas.

Tuan Yang di-Pertua: Maaf, maaf. Yang Berhormat Pasir Mas sudah berdiri lama
tadi sebenarnya, 30 saat.

Tuan Ahmad Fadhli bin Shaari [Pasir Mas]: Okey, terima kasih Tuan Yang di-
Pertua. Terima kasih Yang Berhormat Timbalan Menteri. Saya cuma hendak tanya,
hendak sambung pertanyaan daripada Yang Berhormat Rasah tadi berhubung cabutan
tingkatkan dari tahun 2022.

Saya tahu itu bidang kuasa Kementerian Kewangan tetapi setujukah Yang
Berhormat Timbalan Menteri, bahawa hujah yang menyatakan bahawa meningkatkan
cabutan ini boleh menghalang operasi judi haram sebenarnya adalah hujah yang tidak
betul dan tidak ada kaitan pun bila kita tingkatkan bilangan cabutan special draw ini judi
haram akan menjadi berkurangan. la tidak ada kaitan sama langsung dari sudut
keselamatan dan dari sudut bidang kuasa dalam negeri. Silakan.

Tuan Jonathan bin Yasin: Tuan Yang di-Pertua, saya masih lagi merasakan
bahawa soalan ini patut dikemukakan kepada Kementerian Kewangan.

Tuan Ahmad Fadhli bin Shaari [Pasir Mas]: Dari sudut judi haram, peningkatan
judi haram, soalan saya tidak ada kaitan. Bagaimana pandangan Yang Berhormat
Timbalan Menteri?

Tuan Cha Kee Chin [Rasah]: Kena jawab Yang Berhormat Timbalan Menteri.

Tuan Jonathan bin Yasin: Ya, Tuan Yang di-Pertua. Bagi pandangan saya
sendiri bahawa perkara sama ada ia dapat meningkatkan atau menurunkan kadar jenayah
judi haram ini ianya memerlukan kajian yang lebih dalam supaya kita dapat mengenal
pasti, apakah sebab-sebabnya. Terima kasih Tuan Yang di-Pertua.

Tuan Syed Saddiq bin Syed Abdul Rahman [Muar]: Tuan Yang di-Pertua.
Tuan Yang di-Pertua: Terima kasih. Soalan seterusnya...

Tuan Cha Kee Chin [Rasah]: Apa jawab macam in? Yang Berhormat Timbalan
Menteri jawab macam ini, tidak ada standard langsung.

Tuan Syed Saddiq bin Syed Abdul Rahman [Muar]: Ridiculous.
Tuan Yang di-Pertua: Seterusnya, Yang Berhormat Dato' Seri Tiong King Sing.

5. Dato’ Seri Tiong King Sing [Bintulu] minta Menteri Pembangunan Usahawan
dan Koperasi menyatakan apakah dasar-dasar kewangan jangka panjang dan
perancangan kementerian untuk membantu dan memulihkan Perusahaan Kecil dan
Sederhana (SME) dan industri yang telah terkesan teruk akibat pelaksanaan Perintah
Kawalan Pergerakan semasa pandemik COVID-19.

Menteri Pembangunan Usahawan dan Koperasi [Tan Sri Noh bin Haji Omar]:
Terima kasih Tuan Yang di-Pertua. Izinkan saya menjawab soalan ini bersekali dengan
