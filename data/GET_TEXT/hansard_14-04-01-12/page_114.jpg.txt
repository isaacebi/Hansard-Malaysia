106 DR.04.10.2021

untuk apprentice dan untuk pekerja 3D iaitu dangerous, difficult and demeaning. Pekerja-
pekerja tersebut. Ini kerana kalau subsidi-subsidi yang tertentu diberi yang lumayan
kepada pekerja-pekerja di negara ini, mereka akan ambil membuat kerja-kerja
sedemikian. Kalau seorang pekerja graduan boleh pergi ke Singapura bekerja sebagai
pengambil sampah di sana dengan gaji yang lumayan, kenapa pula dia tidak boleh bekerja
di negara kita? Apakah kita telah hilang fokus dalam hal ini?

Tuan Yang di-Pertua, saya harap kerajaan dapat mengambil kira apa yang saya
kata dan ambil tindakan dan juga memberi pandangan dan jawapan kepada perkara ini.

Tuan Yang di-Pertua, MTUC dan majikan juga memainkan peranan yang besar.
Akan tetapi, saya difahamkan di Rancangan Malaysia Ke-12, stakeholders sedemikian
tidak ada apa-apa perbincangan dibuat. Tidak ada pandangan diambil daripada mereka,
no input from them. Adakah kerajaan mengalih kepada the government knows best? Dulu
lebih kurang 10 tahun dulu, kerajaan kata the day of the government knows best is over
tetapi nampaknya dalam formulating Rancangan Malaysia Ke-12 ini, mereka telah
dipinggirkan. Saya harap satu jawapan yang menyeluruh dapat diberi.

Tuan Yang di-Pertua, saya alih kepada perkara yang akhir iaitu Orang Asli dan
masyarakat India. Tuan Yang di-Pertua, Orang Asli is a son of the soil. Nampaknya bukan
sahaja didiskriminasi tetapi dalam 60 tahun, mereka betul-betul menghadapi masalah
yang sangat serius yang perlu bantuan dan perlu persekolahan dan macam-macam
inisiatif dan insentif.

Demikian juga kepada masyarakat India, saya telah mencadangkan sebelum ini,
kita perlu meningkatkan peranan MITRA. Adakah masa sudah tiba supaya MITRA
diagihkan kepada satu yayasan untuk proses dibuat di sana untuk menolong masyarakat
India? Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Ipoh Barat. Seterusnya saya menjemput Yang Berhormat Tawau.

7.12 mlm.

Datuk Christina Liew Chin Jin [Tawau]: Tuan Yang di-Pertua, bolehkah saya
buka saya punya face mask?

Timbalan Yang di-Pertua [Dato’ Mohd Rashid Hasnon]: Kecuali you rasa ada
susah, ada masalah kesihatan, saya benarkan tetapi kalau boleh teruskan dengan
pemakaian.

Datuk Christina Liew Chin Jin [Tawau]: Okey.
Timbalan Yang di-Pertua [Dato' Mohd Rashid Hasnon]: Teruskan.

Datuk Christina Liew Chin Jin [Tawau]: Kalau saya langsung pakai, saya
punya suara akan— / will be very soft. As long as you can hear, | don’t mind.

Timbalan Yang di-Pertua [Dato' Mohd Rashid Hasnon]: Akan tetapi, ramai
sudah yang pakai.

Tuan Karupaiya a/l Mutusami [Padang Serai]: Bagi peluang. Takut dia nafas.

Datuk Christina Liew Chin Jin [Tawau]: Tuan Yang di-Pertua, izinkan saya
berkongsi pandangan saya tentang perkara-perkara tertentu berkenaan negeri Sabah.

Pada 16 September 1963, Jabatan Kesihatan Borneo Utara ketika itu telah
menjadi Jabatan Kesihatan Negeri. Bagaimanapun, portfolio telah diserahkan kepada
Kerajaan Persekutuan pada 1 Januari 1971.

Bagaimanapun, agak mengecewakan situasi yang ada sekarang kerana selepas
58 tahun lamanya mencapai kemerdekaan Sabah, kita masih ada barisan hadapan
perubatan menangis meminta pertolongan disebabkan kekurangan tenaga kerja dan
kemudahan terutamanya dalam pandemik COVID-19 ini yang berterusan. Inilah yang
sebabnya berlaku di dalam beberapa hospital utama di negeri Sabah iaitu kekurangan
tenaga kerja yang mengakibatkan kakitangan perubatan bekerja berlebihan masa,
