58 DR.04.10.2021

sebaliknya menyediakan pancing atau kail untuk mereka bergerak dan berdikari di dalam
menentukan masa hadapan isi rumah masing-masing.

Untuk itu, saya ingin menyarankan peminjam-peminjam PTPTN terutamanya
mereka yang telah hilang pekerjaan, mereka yang belum berpekerjaan, malah yang
berpekerjaan pun harus kita berikan nafas untuk mereka dengan pihak kerajaan
mewujudkan skema khas kepada peminjam-peminjam PTPTN ini, supaya jangka waktu
atau jeda waktu bagi mereka membayar semula pinjaman-pinjaman ini dapat
dipanjangkan dengan meletakkan satu skema agar pembayaran pinjaman ini dapat di-
absorb atau diserapkan ke dalam pinjaman-pinjaman lain, umpamanya_ pinjaman
perumahan.

01530

Ini kerana, mereka adalah merupakan dengan izin young family yang akan
memiliki rumah-rumah berkenaan. Maka dengan adanya absorption atau penyerapan
pinjaman ini mungkin satu langkah baharu dapat dilihat oleh kerajaan. Kita juga
mengetahui bahawa kerajaan terpaksa menanggung bebanan RM56 bilion yang
disalurkan melalui PTPTN.

Maka, diharap dengan skema yang baharu ini ada pihak yang boleh mengambil
alih pinjaman ini dan mengurangkan secara langsung bebanan kerajaan terhadap PTPTN.
Kita mahu juga entiti baharu ini akan merupakan satu harapan baharu untuk bukan sahaja
peminjam-peminjam PTPTN tetapi dapat mengurangkan bebanan pinjaman kerajaan
melalui Malaysian Government Securities (MGS) atau daripada domestic borrowings dan
pelbagai saluran.

Saya juga ingin menyarankan supaya lebuh raya bertol dapat dicantumkan
dengan memberikan kemudahan kepada pengguna-pengguna lebuh raya ini. Saya
menuntut agar mereka diberikan diskaun penggunaan tol ini sekurang-kurangnya 30
peratus. Bukan dengan memanjangkan konsesi tol itu tetapi satu skema khas di mana
beratus bilion telah digunakan oleh syarikat-syarikat konsesi ini dengan jaminan oleh
pihak kerajaan kepada institusi kewangan, di mana akhirnya bebanan kerajaan di dalam
ratio pinjaman ataupun ratio ranking mereka telah menyebabkan kita berada di tahap yang
agak rendah sekarang ini.

Maka, bagi mempertingkatkannya, saya mencadangkan agar skema khas dapat
diwujudkan bagi merger margin process restructuring ini dengan izin, agar apa yang dibuat
oleh beberapa negara bagi concessionaires merger ini akhirnya dapat mengurangkan
bebanan kerajaan, mengurangkan bebanan syarikat-syarikat concessionaires ini di
samping boleh memberikan keberuntungan kepada pengguna-pengguna.

Begitu juga daripada segi penggunaan pengangkutan awam. Tiba masanya untuk
Malaysia memberikan faedah kepada pengguna-pengguna dengan menstrukturkan
bahawa hanya satu kad digunakan oleh pengguna yang boleh digunakan untuk MRT,
LRT, KTM dan bas pengangkutan awam supaya kita menyebarluaskan faedah
penggunaan ini dan dengan secara tidak langsung ada accessibility untuk pengguna-
pengguna ini menggunakan semua kemudahan awam ini tanpa menyimpan kad yang
banyak untuk pay line perkhidmatan yang berbeza.

Di dalam hal ini, saya fikir game changers seperti inilah yang harus dilihat untuk
tempoh lima tahun yang mendatang ini bagi kita Ahli-ahli Dewan yang mulia ini untuk
bersama-sama dengan kerajaan yang ada untuk melihat perubahan-perubahan yang
drastik tetapi ia tidak akan membebankan rakyat.

Tuan Yang di-Pertua, dalam usaha pihak kerajaan untuk memulihkan ekonomi
saya fikir kita harus juga lihat realiti yang bakal ada di hadapan kita. Saya menyarankan
agar latihan bagi mempertingkatkan keterampilan atau kemahiran dengan rancangan
upskilling dan juga reskilling bagi tenaga kerja— guna tenaga yang ada di negara kini di
negara kita yang telah hilang pekerjaan ataupun yang berada di dalam pengangguran
tidak ketara.

Untuk itu, kebolehupayaan peluang pekerja melalui latihan-latihan itu mesti
dihalaarahkan terhadap kebolehpasaran bidang-bidang yang tertentu mengikut industri.
