DR.04.10.2021 109

puas dengan sogokan yang diberikan. Maka mereka tidak berpecah dan menarik
sokongan mereka daripadanya.

Seperti mana dunia tahu sokongan 115 Ahli Parlimen adalah atas dasar jawatan-
jawatan yang ditawarkan. Itulah sebabnya mengapa Kabinet merupakan satu Kabinet
yang triple XL. Ada banyak juga jawatan-jawatan yang diberikan yang setaraf Menteri
termasuklah Pengerusi kepada Majlis Pemulihan Negara yang diserahkan kembali
kepada Yang Berhormat Pagoh walaupun Yang Berhormat Pagoh telah pernah
diisytiharkan sebagai kerajaan gagal oleh parti UMNO-Barisan Nasional. Ini peliknya ya.

MoU ini adalah kerana Pakatan Harapan dalam bahasa Inggeris dengan izin, is a
different kettle of fish. Kita tidak boleh dibeli dengan tawaran jawatan ataupun sogokan.
Kita boleh adakan kerjasama atas dasar-dasar yang dipersetujui bersama. Kesatuan yang
kelihatan wujud adalah atas sebab kita telah menggariskan beberapa dasar yang kita
anggap amat penting untuk negara kita supaya matlamat-matlamat yang terkandung di
dalam RMKe-12 dan RMK-RMK yang lain sebelum itu akan insya-Allah dapat dicapai.

Baru-baru ini Yang Berhormat Bagan Datuk dia sebut tentang Melaka dan betapa
kecewanya bahawa berlakunya peristiwa lompat melompat sehingga akan terjatuhnya
sebuah kerajaan. Dia menyebut kita boleh ada kan pilihan raya peringkat negeri Melaka
kerana kita hendak serahkan balik kepada rakyat untuk memilih. Eh, sejak bila Bagan
Datuk ambil berat tentang pilihan rakyat?

Bukankah mereka yang menyebabkan jatuhnya Kerajaan Pakatan Harapan yang
telah dipilih oleh rakyat dalam Pilihan Raya Ke-14? Lalu janganlah berpura-pura.
Hakikatnya mereka sangat takut Kerajaan Pakatan Harapan akan kembali memerintah
bukan sekadar di peringkat pusat tetapi juga di peringkat negeri-negeri.

Atas sebab itu ada seorang bernama Tan Sri Shahrir Abdul Samad menyatakan
kerajaan ada dua pilihan iaitu isytihar darurat di Melaka ataupun bubar DUN. Saya hendak
sebut, kalaulah kerajaan yang ada ini kerajaan yang bermaruah, yang bercakap tentang
kepentingan rakyat dan sebagainya, biarlah kerajaan Melaka yang baharu itu meneruskan
pemerintahannya dan membuktikan kepada rakyat supaya rakyat boleh memilih pada
PRU yang akan datang yang mana satu yang lebih baik. Itu hak rakyat.

Walaupun kita tidak condone, kita tidak berapa seronok tengok lompat-lompat ini
tetapi inilah budaya yang telah dimulakan melalui Sheraton Move, ya. Apa yang hairan
golongan yang terlibat dalam Sheraton Move yang hendak kutuk. This is dengan izin, the
ultimate in hypocrisy.

Kedua, RMKe-12 seperti mana laporan yang telah disebarkan kepada kami
semua ini amat mengagumkan. Yang Berhormat Ketua Pembangkang telah menyebut
ianya telah menelan belanja sebanyak RM2 bilion dan bayaran itu telah dibayar kepada
konsultan-konsultan luar negara. Ada kenyataan yang menafikannya. Akan tetapi tidak
pula disebut berapa jumlah sebenarnya dan tidak juga disebut sama ada benar ataupun
tidak konsultan-konsultan luarlah yang telah mendapat bayaran yang besar itu.

Kita minta pihak kerajaan mendedahkan kos yang sebenar kerana ini adalah
sebahagian daripada persoalan ketelusan dan  kebertanggungjawaban yang
diperjuangkan oleh Pakatan Harapan yang menjadi asas kepada MoU di antara kita
dengan kerajaan.

Perancangan yang baik tidak menjamin perlaksanaan yang baik. Sudah 12 RMK
disediakan, namun walaupun RMK itu cantik, indah dan cukup mengagumkan tetapi
pelaksanaannya, minta maaf, jauh daripada apa yang sepatutnya. Maka, untuk
menentukan RMKe-12 ini akan mencapai keberkesanan dan matlamat yang seperti mana
yang dinginkan, maka ada beberapa transformasi Parlimen yang telah kita cadangkan
dalam MoU iaitu kita hendak membudayakan Parliamentary Select Committee (PSC).

01930

Biar pelaksanaan RMKe-12 ini dipantau dan dikawal dengan rapi supaya tidak
akan ada lagi penyelewengan dan perbelanjaan-perbelanjaan yang tersasar seperti mana
