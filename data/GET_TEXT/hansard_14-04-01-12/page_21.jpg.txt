DR.04.10.2021 13

soalan daripada Yang Berhormat Bukit Gelugor, soalan nombor 24 pada hari ini dan juga
soalan daripada Yang Berhormat Ipoh Timur, soalan nombor 42 pada hari ini kerana isu
yang sama.

Tuan Yang di-Pertua, penetapan dasar kewangan jangka panjang di peringkat
pusat adalah terletak di bawah bidang kuasa Kementerian Kewangan. Namun demikian,
Kementerian Pembangunan Usahawan dan Koperasi (MEDAC) mempunyai dasar
perniagaan khusus dalam tempoh jangka panjang kepada perusahaan kecil dan
sederhana SME melalui beberapa agensi di bawah MEDAC.

Di antaranya, SME Bank iaitu perniagaan pemilihan kepada perusahaan kecil dan
sederhana dengan nilai perbelanjaan sehingga RM500,000.

Bank Rakyat, menyediakan pembiayaan perusahaan kecil dan sederhana dengan
nilai perbelanjaan sehingga RM1 juta.

Perbadanan Usahawan Nasional Berhad (PUNB) menyediakan pembiayaan
kepada PKS dengan nilai perbelanjaan minimum RM100,000 dan maksimum RM10 juta.

Dalam masa yang sama, MEDAC juga akan terus memperkasakan Program
Keupayaan dan Pembangunan kapasiti serta latihan untuk usahawan terutamanya dalam
meningkatkan mengadakan teknologi dan digitalisasi dalam operasi perniagaan.

Selain daripada itu, kementerian juga ada menyediakan kursus-kursus latihan
untuk menjadi usahawan dan bukanya untuk makan gaji khususnya untuk golongan belia
dan siswazah seperti Program JUMPER ‘Start Up’, PUNB Protege dan juga TUBE.

Dalam masa yang sama, kementerian juga akan perkenalkan skim rent-to-own
dalam usaha membantu usahawan mempunyai bangunan ataupun aset sendiri.

01050

Sebagaimana kita sedia maklum, bahawa Dasar Keusahawanan Nasional pula
telah menggariskan sasaran jangka masa sederhana dan panjang untuk memastikan
pencapaian aspirasi Malaysia sebagai sebuah ‘negara keusahawanan’ menjelang 2030.
Sasaran yang telah ditetapkan adalah seperti berikut.

Sumbangan PKS kepada KDNK daripada 37.4 peratus pada tahun 2018 kepada
45 peratus pada tahun 2025 dan 50 peratus menjelang tahun 2030. Pekerjaan yang dijana
oleh PKS daripada 66.2 peratus pada tahun 2018 kepada 32 peratus pada tahun 2025
dan 80 peratus menjelang tahun 2030.

Sumbangan PKS kepada nilai eksport daripada 13.5 peratus pada tahun 2018
kepada 25 peratus pada tahun 2025 dan 30 peratus menjelang tahun 2030. Sumbangan
perolehan koperasi juga daripada RM40.3 bilion pada tahun 2018 kepada RM50 bilion
pada tahun 2025 dan RM60 bilion menjelang tahun 2030. Terima kasih.

Dato’ Seri Tiong King Sing [Bintulu]: Terima kasih Tuan Yang di-Pertua. Terima
kasih sahabat, Yang Berhormat Menteri atas jawapan diberi. Yang Berhormat Menteri,
kita sekarang di bawah- adakah kementerian lihat ataupun Kementerian Kewangan lihat
atau tidak, banyak sekarang SME yang pinjam pinjaman tidak boleh dibayar. Banyak
sudah mahu pergi lelong. Apa cadangan dan rancangan kementerian akan bantu?

Juga, adakah kementerian dapat melonggarkan syarat pinjaman dan
meningkatkan jumlah pinjaman untuk membantu membangunkan semula ekonomi
negara, terutamanya perusahaan kecil dan sederhana? Juga, adakah kementerian dapat
melonggarkan tempoh bayaran balik pinjaman, terutama dari SME Bank kepada para
usahawan SME? Sekian, terima kasih.

Tan Sri Noh bin Haji Omar: Terima kasih sahabat saya dari Bintulu yang begitu
prihatin mengenai masalah PKS. Saya ingin memaklumkan bahawa moratorium yang
diberi kepada peminjam-peminjam di bawah agensi-agensi di bawah MEDAC ini,
sekarang ini kalau ikut rangka yang diberi ialah RM5 bilion moratorium yang diberi. Saya
juga akan melihat kalau sehingga tahun ini masih usahawan-usahawan ini menghadapi
masalah, maka kita boleh pertimbangkan untuk memberikan kelonggaran dan juga
interest nanti yang dicadangkan.
