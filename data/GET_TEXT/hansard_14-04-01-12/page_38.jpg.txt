30 DR.04.10.2021

Kita sedar dan tahu bahawa terdapat cabaran globalisasi, liberalisasi mahupun
pandemik yang memungkinkan segala perancangan pembangunan negara ini tidak
menepati sasaran. Namun, dalam masa yang sama, perlu bagi kita bermuhasabah diri
dengan melihat segala kekurangan yang ada. Adalah penting untuk kita melihat cara
pelaksanaan sama ada terdapat banyak ketirisan atau apa sahaja yang lain yang
menyebabkan kita tidak berjaya.

Contoh, Sabah dan Sarawak. Di mana silapnya? Sabah dan Sarawak merupakan
sebuah wilayah yang kaya dengan sumber asli yang paling tinggi dalam negara. Namun,
statistik menunjukkan Sabah dan Sarawak masih lagi jauh ketinggalan dari negeri-negeri
lain di Semenanjung Malaysia.

Justeru, kerajaan perlu jujur dan tunai kesemua, bukan hanya 21 tuntutan di
dalam Perjanjian 63 yang mana 17 daripadanya telah pun berjaya ditunaikan oleh Pakatan
Harapan apabila mengambil alih tampuk pimpinan negara selepas PRU-14 yang lalu.
Walaupun demikian, daripada 17 itu, saya berharap semuanya akan dapat dilaksanakan.
Masih lagi tak dapat dilaksanakan. Yang tinggal hanya empat perkara yang masih lagi
dalam keadaan terbantut dan saya berharap Menteri Undang-undang yang datangnya
dari Sarawak akan dapat menjayakan agenda ini.

Dalam masa yang sama, kerajaan juga digesa untuk mencari cara dan kaedah
untuk mengurangkan jurang pendapatan antara penduduk bandar dan luar bandar, jurang
antara wilayah, jurang antara kaum, jurang antara kumpulan pendapatan, terutamanya
daripada golongan B40 dan miskin bandar. la perlu menjadi teras perancangan
pembangunan negara. Hanya dengan mengurangkan jurang perbezaan maka barulah
kemakmuran dapat dirasai bersama secara saksama.

Bagi tujuan ini, saya mencadangkan agar kerajaan membuat laporan berkala
kepada Parlimen mengenai perbelanjaan beratus bilion untuk Rancangan Malaysia Kedua
Belas memandangkan ini adalah rancangan Malaysia yang terbesar dalam sejarah
negara Malaysia.

Tuan Yang di-Pertua, saya ingin menyentuh mengenai hala tuju negara dalam
bidang perindustrian. Kita memerlukan penetapan dasar yang jelas daripada pihak
kerajaan. Sejak tahun 1970 hingga 2000, Malaysia disasarkan menjadi sebuah negara
perindustrian (industrialised nation). Namun, sejak tahun 2005, hala tuju negara berubah
menjadi trading nation, dengan fokus lebih kepada sektor perkhidmatan. Namun, ternyata
strategi ini tidak menunjukkan hasil.

la jelas apabila Dasar Transformasi Nasional 2010-2020 dalam Rancangan
Malaysia Kesepuluh dan Rancangan Malaysia Kesebelas tidak mencapai sasaran yang
diharapkan. Faktor utama adalah berikutan kadar keterbukaan pasaran ataupun
liberalisasi yang tinggi dalam ekonomi negara. Tambahan pula, dengan ekuiti pemilikan
asing yang semakin meningkat, adakah kita masih mengharapkan Malaysia menjadi
trading nation semata-mata tanpa menekankan aspek perindustrian? Ini merupakan
antara beberapa perkara yang perlu dihalusi, ditangani bersama.

Saya juga difahamkan third industrial masterplan telah tamat pada tahun 2020
dan sehingga hari ini new industrial masterplan bagi mencorak sektor perindustrian
negara belum lagi dimuktamadkan. Saya berharap sungguh agar kerajaan dapat
menyegerakan new industrial masterplan ini agar hala tuju perindustrian negara lebih
jelas.

Datuk Dr. Jeffrey Kitingan [Keningau]: Boleh minta penjelasan?

Datuk Seri Panglima Haji Mohd Shafie bin Haji Apdal [Semporna]: Perkara
ini penting bagi membantu meningkatkan ekuiti pemilikan warga tempatan dalam sektor
perindustrian dan korporat.

Datuk Dr. Jeffrey Kitingan [Keningau]: Yang Berhormat Semporna, boleh saya
minta penjelasan?

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua, kerajaan seharusnya memperhalus kembali peranan sektor perindustrian
