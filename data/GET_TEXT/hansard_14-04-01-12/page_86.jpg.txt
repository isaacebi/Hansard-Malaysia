78 DR.04.10.2021

penduduk tetapi Parlimen Sepanggar juga merupakan zon perindustrian dan ekonomi.
Penyelenggaraan parit dan aktiviti mendalamkan sungai hendaklah diberi perhatian yang
serius kerana sejak kebelakangan kejadian banjir yang berlaku di Parlimen Sepanggar
adalah sangat teruk berbanding tahun-tahun sebelum ini.

Menyentuh isu bekalan air Tuan Yang di-Pertua, ini kali kedua saya berdiri dan
menyuarakan perkara ini. Isu ini juga sudah pun berlarutan hampir setahun sehingga ada
yang terpaksa berpindah sementara dan tidak kurang juga ada yang merentang banner
merayu dan memohon diberikan bantuan segera.

Sesungguhnya kami berasa isi hati melihat jika masalah yang sama berlaku di
Semenanjung Malaysia, walaupun cuma baru seminggu pasti akan menjadi headline
utama di seluruh negara. Dalam tempoh beberapa hari sahaja masalah dapat
diselesaikan. Akan tetapi kami di Sabah, Tuan Yang di-Pertua, sudah berbulan, bukan
seminggu tetapi berbulan-bulan masalah air ini sedang berlarutan, malah hari ini di
kawasan Parlimen Sepanggar sekali lagi masih menghadapi masalah bekalan air.

Oleh itu, saya ingin menuntut agar tindakan diambil oleh kerajaan bagi
menyelesaikan masalah_ ini. Setidak-tidaknya menyediakan peruntukan untuk
membekalkan air menggunakan water tanker sementara menunggu Loji Talibung 2 yang
dijangka siap pada tahun 2025. Menyentuh tentang isu keselama tan. Isu wajib yang akan
menjadi modal utama beberapa buah parti politik di Sabah menjelang pilihan raya dalam
isu pendatang asing tanpa izin. Ini pun telah berlarutan lebih 50 tahun.

Sekali lagi saya ulang, Tuan Yang di-Pertua, lebih 50 tahun. Puncanya juga sudah
dimaklumi oleh kerajaan iaitu disebabkan terdapatnya banyak lorong tikus yang menjadi
akses mudah kepada PTI dan wujudnya rakyat Malaysia yang menjadi petualang kepada
kemasukan PTI ini bagi tujuan mengaut keuntungan peribadi.

Persoalannya, di mana komitmen kerajaan dalam mengatasi masalah ini? Kajian
yang telah dijalankan oleh ESSCOM mendapati ancaman berterusan masih berlaku di
kawasan ESSZONE. Fencing ESSZONE diperlukan bagi mengawal dan mencegah
jenayah rentas sempadan, termasuk penculikan untuk wang tebusan, khususnya di 70
kawasan yang telah dikenal pasti. Kenapa kita tidak memaksimumkan penggunaan aset-
aset pertahanan negara? Kenapa kita tidak meletakkan aset-aset ini di tempat yang lebih
strategik demi menjamin keselamatan negara?

Contohnya Tuan Yang di-Pertua, Kem Lok Kawi, Putatan yang menempatkan
Batalion Ketiga Rejimen Askar Melayu Diraja Malaysia dan Kem Paradise. Nama pun
Paradise, kem syurga yang terletak di Kota Belud. Apa perlunya kem-kem ini dikekalkan
di zon yang tidak pernah menghadapi sebarang ancaman luar sejak puluhan tahun? Saya
juga difahamkan kem ini akan dinaiktarafkan. Untuk apa? Bukankah sekarang ini kita
sudah tidak berhadapan dengan ancaman komunis. Bukankah jika terdapat serangan ke
atas Pantai Timur Sabah, kerahan dari kem-kem ini akan mengambil masa.

Semasa saya menjadi Timbalan Menteri, Tuan Yang di-Pertua, saya juga telah
memohon agar beberapa mothership PDRM ataupun tentera diletakkan di Pantai Timur
Sabah sebagai omnipresence bagi menakutkan kapal-kapal asing, penceroboh dan
sindiket-sindiket penculikan dan tekong-tekong yang membawa pendatang asing
memasuki negara kita. Pada masa itu, kerajaan melalui Kementerian Dalam Negeri telah
pun bersetuju dan Ketua Polis Negara pun telah mengumumkan mengenai rancangan
PDRM meletakkan mothership mereka di Pantai Timur Sabah.

Jadi, saya ingin tahu apakah status pelaksanaannya? Tuan Yang di-Pertua, isu
tuntutan Filipina ke atas Sabah bukanlah isu yang baru. Apa yang mengecewakan, setelah
58 tahun Sabah berada dalam Malaysia isu ini masih berlarutan dan cuma kedengaran
hangat menjelang pilihan raya di Sabah. la bukan sahaja menjadi modal politik oleh
pemimpin Malaysia mahupun pemimpin Filipina. Buktinya, sejak setahun berakhir PRN di
Sabah, isu tuntutan Filipina ini tiba-tiba tidak kedengaran lagi.

Tuan Yang di-Pertua, sebagai rakyat Sabah kami merasakan hidup kami, nasib
kami dijadikan mainan dan pertaruhan demi mencapai visi politik oleh golongan elit.
Justeru, once and for all, kerajaan perlu menunjukkan komitmen yang serius dalam isu
