DR.04.10.2021 51

menuntut agar kerajaan meminda Perlembagaan Persekutuan supaya perkara ini dapat
diselesaikan sekali gus.

Adakah Perdana Menteri bangga melihat Malaysia tergolong antara negara
seperti Iran, Iraq, Kuwait, Lebanon, Libya, Qatar, Syria, Sudan dan lain-lain negara yang
sedang atau masih menghadapi pergolakan politik yang tidak membenarkan anak-anak
itu mengikut kewarganegaraan ibu? Tuan Yang di-Pertua, tidak dilupakan beratus ribu
pemohon kewarganegaraan Malaysia yang masih menunggu. Ada yang berdekad untuk
digelar anak bangsa Malaysia. Ingin saya kemukakan empat cadangan di sini kepada
pihak kerajaan.

Satu, agar satu SOP tempoh masa maklum balas ditetapbkan kepada pemohon
agar pemohon tidak perlu menunggu bertahun-tahun untuk feedback dari KDN dan diikuti
dengan laporan KPI prestasi kerja pegawai atau agensi kepada Yang Berhormat Menteri.
Kedua, sebab apa permohonan ditolak juga harus diletakkan di dalam surat penolakan
dari KDN.

Ketiga, garis panduan yang jelas yang ditetapkan intra-kementerian atau, dengan
izin, cross-ministry agar SOP yang tunggang-langgang dan tidak selaras tidak digunakan
sebagai petua. Apabila pegawai pendidikan daerah menasihati pelajar-pelajar bukan
warganegara yang telah memasukkan ke permohonan kewarganegaraan agar
memperoleh pasport mengikut kewarganegaraan si ibu dengan alasan, kalau tidak dapat
kewarganegaraan Malaysia, maka ada backup.

Polisi jenis apa ini? Pertindihan kuasa antara pendidikan dan Imigresen.
Keempat, cadangan saya supaya satu tempoh masa 30 hari ditetapkan bagi dokumen-
dokumen yang telah ditapis semua lapisan di KDN yang lengkap sepenuhnya
ditandatangani oleh Menteri KDN dalam 30 hari daripada dokumen-dokumen ini
bertimbun atas meja Menteri.

Tuan Yang di-Pertua, Akta Gangguan Seksual sudah lebih 20 tahun menunggu
masa untuk dibentangkan di Parlimen. Kandungan draf Rang Undang-undang Akta
Gangguan Seksual sudah siap untuk dibentangkan oleh Pakatan Harapan. Akan tetapi
‘Langkah Sheraton’ telah berlaku dan RUU tersebut, sama ada kandungan tersebut
watered down atau elemen-elemen penting dikeluarkan, kami tidak tahu. Mengapa? Oleh
kerana Menteri Pembangunan Wanita, Keluarga dan Masyarakat tidak pernah pun
mengadakan sesi taklimat atau perbincangan dengan kami dan NGO untuk mengukuhkan
lagi RUU ini supaya wanita dan lelaki akan mendapat pembelaan dan keadilan.

Saranan Menteri untuk membuat laporan daripada menunggu RUU Akta
Gangguan Seksual sungguh tidak bertanggungjawab dan mencerminkan bahawa beliau
kurang arif dalam isu ini. Oleh kerana sekiranya beliau telah bersembang dengan mangsa
gangguan seksual, beliau akan sedia maklum bahawa tangan pihak polis juga terikat
kerana jenayah ini sukar untuk dibuktikan mengikut undang-undang yang sedia ada.

Maka, saya ingin satu kepastian daripada pihak kerajaan agar satu taklimat
diadakan oleh Kementerian Pembangunan Wanita, Keluarga dan Masyarakat atau pihak
Pejabat Peguam Negara untuk mengadakan satu sesi rundingan bersama ke semua Ahli
Parlimen, termasuk pembangkang dan Bebas untuk memperhalus kandungan akta
supaya ia padat, jitu dan betul-betul mencerminkan tujuan akta tersebut.

Tanggungjawab seorang Menteri adalah menuntut dan melobi di kalangan
Jemaah Kabinet, Perdana Menteri, Peguam Negara dan bersama Ahli Parlimen
backbencher dan pembangkang agar mana-mana rang undang-undang yang progresif
dan untuk kebaikan masyarakat sejagat harus dipercepatkan pembentangannya di
Parlimen. Tidak guna bertanya, “Saya Menteri atau kamu Menteri?’, kalau kami Ahli
Parlimen pembangkang masih perlu mengajar kamu untuk menjalankan tanggungjawab
dan menggalas amanah rakyat walaupun wujud sebelum ini elemen-elemen penebukan
atap dan sebagainya.

Tuan Yang di-Pertua, pandemik ini telah menunjukkan dan mendedahkan betapa
rapuhnya sistem sokongan dan perlindungan bagi golongan rentan, golongan minoriti,
golongan B40 dan mereka yang telah ditolak daripada kategori M40 ke B40. Bantuan
