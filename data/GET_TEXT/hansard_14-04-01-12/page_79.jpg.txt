DR.04.10.2021 71

Jadi, kami meminta. Bagi kami, autonomi mengurus ekonomi dan pembangunan
Sabah itu sendiri. Saya tidak mahu cakap dengan Sarawak, sebab mereka juga ada hala
tuju masing-masing.

Tuan Yang di-Pertua, baru-baru ini juga saya ada berbahas tentang pelaksanaan
Pan-Borneo di Sabah fasa 1. Saya belum menerima apa-apa berita ataupun balasan
daripada Kementerian Kewangan. Akan tetapi baru-baru ini, ucapan Yang Amat
Berhormat Perdana Menteri ada menyentuh soal Pan-Borneo.

Demikian juga dengan apa yang dipanggil terapan Jabatan Kerja Raya Sabah
dan saya telah berbincang dengan pihak JKR di Malaysia dan mereka menyatakan ini
iaitu melalui Kementerian Kewangan.

Selama ini, di mana ada peruntukan yang diluluskan oleh Kementerian
Kewangan, ia akan salurkan dahulu kepada JKR Malaysia. JKR Malaysia salurkan kepada
JKR Sabah. Kita ada JKR, Jabatan Kerja Raya yang bertauliah di Sabah, yang saya kata
lebih hebat di antara engineers yang ada.

Kementerian Kewangan perlu buat projek-projek untuk Sabah, salur terus kepada
JKR negeri Sabah. Tidak perlu lagi makluman saya dengan JKR di sini. Jadi, sekurang-
kurangnya JKR Sabah diiktiraf sebagai satu jabatan teknikal yang bertauliah. Ini saya
memohon supaya dapat diselesaikan.

Isu-isu lain. Masa ini berjalan pantas Tuan Yang di-Pertua, iaitu tentang
MySejahtera. MySejahtera telah menimbulkan banyak persoalan, iaitu mungkin ada 40
peratus daripada yang divaksin ini tidak memiliki telefon pintar sedangkan mereka sudah
divaksin. Apabila pergi kedai, pergi mini market, makan, mereka tidak dibenarkan masuk
sebab tidak boleh menunjukkan rekod MySejahtera mereka telah divaksin. Mereka
membawa kad pernyataan bahawa mereka divaksin dua kali, tetapi tidak dilayan.

Mereka persoalkan, adakah pilihan raya kami juga diminta menunjukkan
MySejahtera? Memanglah kurang adillah. Saya minta Yang Berhormat Menteri Kesihatan
buat satu kenyataan yang boleh meyakinkan rakyat, sebab mereka teraniaya. Kesian.
Bukan semua orang kampung ini ada duit mahu beli iPhone atau Samsung yang hebat-
hebat. Mereka ada burner phone yang harga RM100, tidak adalah rekod MySejahtera. Ini
penting untuk diselesaikan oleh pihak Jabatan Kesihatan sebab ia berlaku di merata-rata
negeri di Malaysia ini.

Tuan Yang di-Pertua, satu perkara, iaitu kami memohon juga di Sabah ini,
mutakhir ini saya ulang, selalu berlaku bencana alam. Bencana ini berbagai-bagai bentuk.
Banjir, jambatan runtuh, tanah runtuh, jalan runtuh, kebakaran dan sebagainya.
Peruntukan ini, apabila berlaku kita buat ad hoc, di mana kerajaan negeri akan
mengemukakan permohonan kepada Kementerian Kerja Raya, kepada Kementerian
Kewangan, untuk meminta kewangan.

Ini yang orang kata— dia punya prosedur terlalu banyak landasan dia.
Seharusnya bagilah kita peruntukan RM200 juta, RM300 juta satu tahun untuk tujuan
melaksanakan, menyelesaikan perkara-perkara emergency ataupun bencana alam ini.

01640

Sekarang ini di Sabah sahaja, berapa kali rumah terbakar? Kerajaan negeri tidak
mampu untuk melaksanakan semua ini. Perlu juga ada bantuan daripada Kerajaan
Persekutuan. Ini memang sudah selaras bahawa kemasukan Sabah dan Sarawak dalam
Kerajaan Malaysia ini dengan persetujuan bahawa Kerajaan Persekutuan akan
membantu kerajaan negeri dengan apa juga masalah sekalipun yang dihadapi. Akan
tetapi selama ini — inilah sebabnya orang dulu ada rumah.

Apabila tiada rumah, seumur hidup dia tiada rumah lah sebab bukan mudah untuk
membeli rumah ataupun menyediakan sebuah rumah. Sebuah rumah PPRT, harganya
RM65,000 di Sabah. Kalau 10, RM65,000. Kalau 100, RM650,000. Kalau 1,000, RM65
juta ataupun lebih. Oleh sebab itu, perkara-perkara seperti ini perlu dilihat oleh Kerajaan
Persekutuan untuk memastikan bahawa Sabah benar-benar terbela untung nasib mereka.
