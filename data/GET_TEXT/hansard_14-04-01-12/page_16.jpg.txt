8 DR.04.10.2021

01030

Selain itu, sejumlah RM125 juta telah diperuntukkan untuk melaksanakan inisiatif
place and train di bawah Program Janapreneur, Pembangunan Sumber Manusia Berhad
dan inisiatif ini akan membuka peluang kepada 30,000 orang terutama belia lepasan
sekolah dan graduan yang mengikuti program latihan dengan jaminan pekerjaan setelah
tamat latihan.

Kementerian Sumber Manusia melalui agensi-agensinya sentiasa berusaha
meningkatkan ketersediaan dan kebolehpasaran bakat melalui pelbagai platform.
Antaranya termasuk program Upskill Malaysia di bawah Pembangunan Sumber Manusia
Berhad, latihan dan pendidikan teknikal dan vokasional di 562 buah institusi latihan
kemahiran awam, Program Latihan Industri Berstruktur, Structured Internship Programme,
dengan izin dan program Nurturing Expert Talent (NEXT) oleh TalentCorp.

Tuan Yang di-Pertua, Kementerian Sumber Manusia akan terus komited dan
bekerjasama dengan semua pihak dalam usaha membantu untuk golongan belia ataupun
rakyat Malaysia mendapatkan pekerjaan serta memastikan kadar pengangguran Malaysia
terkawal. Terima kasih.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Saya sedar kerajaan telah menyediakan dana kepada pelbagai
kementerian dan agensi untuk tujuan latihan bagi meningkatkan peluang kebolehpasaran
pekerjaan.

Soalan saya, apakah pelan strategik 100 hari ataupun KPI 100 hari kementerian
dalam meningkatkan peluang ini untuk memantau keberkesanan latihan-latihan yang
diadakan supaya dana yang disalurkan dapat dimanfaatkan sepenuhnya dalam memberi
ruang dan peluang kepada angka seramai 768,700 orang yang sedang menganggur yang
disebutkan oleh Yang Berhormat Menteri tadi?

Ini penting. Wow factor, Sir, dengan izin. Pastikan 100 hari KP! Kementerian
Sumber Manusia selain daripada memberikan RM300, RM500 one-off, pastikan mereka
mendapat pekerjaan yang sewajarnya. Terima kasih Tuan Yang di-Pertua.

Tuan Yang di-Pertua: Yang Berhormat Menteri.

Datuk Seri M. Saravanan: Terima kasih Tuan Yang di-Pertua. Satu soalan yang
cukup panjang.

Sepertimana Dewan yang mulia ini sedia maklum, dalam usaha mengatasi kadar
pengangguran, kerajaan sedang dan akan melaksanakan pelbagai pendekatan. Pertama
adalah memperbanyakkan peluang pekerjaan sedia ada. Kedua adalah menambahkan
ilmu-ilmu kemahiran di kalangan warga kerja supaya mereka jadi modal insan yang
kompetitif dan kompeten dan supaya mereka dapat melaksanakan multi-talent supaya
majikan terus kekalkan mereka sebagai warga kerja.

Sepertimana yang dibangkitkan mengenai dana yang disalurkan kepada agensi-
agensi, memang kerajaan daripada MCO pertama sehingga hari ini telah
memperuntukkan berjuta-juta ringgit untuk menambahkan ilmu kemahiran di kalangan
warga kerja. Sepertimana yang diumumkan baru-baru ini, kerajaan akan melaksanakan
Pelan Strategik Penciptaan Pekerjaan Nasional, seiring dengan sasaran untuk
mewujudkan 500,000 peluang pekerjaan.

Selaras dengan usaha untuk menambah baik latihan kemahiran bagi
meningkatkan peluang mendapat pekerjaan, Mesyuarat Majlis Pekerjaan Negara yang
dipengerusikan oleh Yang Amat Berhormat Perdana Menteri pada 22 September telah
menyambut baik dan bersetuju dengan cadangan Kementerian Sumber Manusia untuk
membangunkan satu platform digital sehenti, single tracer di mana kita akan mengenal
pasti latinan-latihan yang diberikan kepada warga kerja dan kita akan memantau sejauh
manakah kejayaan mereka selepas mendapat latihan dan sebagainya. Single tracer ini
diletakkan di bawah Kementerian Sumber Manusia.

Selain daripada itu, dalam 100 hari ini, sepertimana dibangkitkan oleh Yang
Berhormat, tiga program penting yang akan dilaksanakan. Pertama adalah Second
