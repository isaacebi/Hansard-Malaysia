74 DR.04.10.2021

Kementerian Pendidikan dan Kementerian Perpaduan harus melakukan sesuatu
terhadap isu ini yang telah merebak sehingga ke sekolah. Antara strategi dan aktiviti
Kementerian Pendidikan perlu buat untuk memupuk ataupun mengangkat konsep
perpaduan ialah kalau di sekolah ada subjek Moral, kita tubuh subjek baharu, subjek
Perpaduan. Sebab diskriminasi ini adalah satu virus yang lebih bahaya daripada COVID.
Sebab diskriminasi, anak muda telah pun melalui mental breakdown, tak nak pergi sekolah
dan ia telah menjejaskan kehidupan mereka.

Saya juga ingin membangkitkan isu kematian dalam tahanan yang baru-baru ini
banyak individu yang dalam tahanan telah pun meninggal akibat kesihatan ataupun
masalah yang dihadapi di dalam lokap. Adakah kematian dalam lokap ini juga satu
diskriminasi di mana kaum India yang selalu meninggal dalam lokap? Adakah ini betul?
Menteri Dalam Negeri perlu jawab.

Bulan lepas, saya juga melawat satu keluarga yang suami dia meninggal dalam
lokap berpunca daripada ulser. Ulcer with COVID-19. Akan tetapi, semasa dia buat test
sebelum masuk ke lokap, dia COVID-19 negatif. Selepas dia masuk dalam lokap, COVID-
19 positif. Apakah maksud ini sebenarnya? So, dalam lokap itu tidak ada keselamatan.
Sepatutnya pihak polis perlu pastikan lokap itu bebas daripada COVID-19 tetapi jika orang
dalam itu ada COVID-19, macam mana hendak mengatasi?

Semasa Pakatan Harapan, telah meluluskan RM73 juta untuk mengadakan
CCTV.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Tuan P. Prabakaran [Batu]: Sebanyak 570 lokap. Apakah status projek
tersebut? Adakah lokap-lokap di balai polis ada CCTV? Saya hendak tahu status projek
tersebut.

Juga, untuk mengakhiri ucapan saya, dalam Rancangan Malaysia Kedua Belas
juga ada dibangkitkan bahawa Malaysian Indian Blueprint akan diimplementasi. Saya
hendak tanya, bila MIB ini akan diimplement? Sebab daripada RMKe-11 sehingga
sekarang, tiada apa-apa implementation. Jika ada apa-apa implementation, bolehlah
menjemput Ahli-ahli Parlimen untuk berbahas, berbincang untuk kebaikan kaum India
masing-masing. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu. Sekarang saya jemput Yang Berhormat Tasek Gelugor, kemudian diikuti
oleh Yang Berhormat Sepanggar, Yang Berhormat Kemaman, Yang Berhormat Cheras,
Yang Berhormat Keningau dan Yang Berhormat Hulu Langat. Sila, Yang Berhormat
Tasek Gelugor.

4.55 ptg.

Datuk Haji Shabudin Yahaya [Tasek Gelugor]: Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh.

Tuan Yang di-Pertua, saya mengucapkan terima kasih kepada Tuan Yang di-
Pertua kerana memberi peluang kepada saya untuk bangun membahaskan usul berkaitan
Rancangan Malaysia Kedua Belas 2021-2025 yang bertemakan, “Keluarga Malaysia—
Makmur, Inklusif, Mampan” pada petang yang berbahagia ini.

Pelan pembangunan lima tahun ini dilihat amat menyeluruh kerana meliputi tiga
tema utama dan empat pemangkin dasar serta 14 pemacu perubahan yang akan
menonjolkan hala tuju negara dalam tempoh lima tahun yang akan datang. Sebanyak
RM400 bilion telah pun diperuntukkan oleh kerajaan untuk membiayai projek-projek
baharu dan sambungan di bawah Rancangan Malaysia Kedua Belas ini berbanding
RM260 bilion dalam RMKe-11 terdahulu. Peruntukan besar ini adalah bagi mencapai
sembilan fokus utama Rancangan Malaysia Kedua Belas yang dilihat amat relevan
terutama bagi menghadapi cabaran getir berhadapan dengan pandemik COVID-19.
