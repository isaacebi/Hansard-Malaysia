90 DR.04.10.2021

yang membolehkan beliau pada waktu ini boleh pula berjaya memimpin negara pulih dari
kesan pandemik COVID-19?

Kita mungkin perlu berani untuk revamp sistem pendidikan kita agar kita mampu
melahirkan pelajar yang inovatif dan mampu menjadi mencipta dan pengguna teknologi
tinggi, smart manufacturing, yang mampu memberi ganjaran tinggi, gaji yang Iumayan
serta juga mampu untuk mengurangkan industri yang kebergantungan kepada tenaga
buruh yang tinggi. Get our best brains back to our country. Beri keistimewaan tertentu
kepada mereka. Sediakan landskap pelaburan yang kondusif untuk menarik pelaburan
domestik dan antarabangsa.

Kita. mahu mendengar ‘harimau Asia’ ini mengaum semula. Kita pernah
melakukan dulu semasa Yang Berhormat Langkawi menjadi Perdana Menteri. Ayuh Yang
Berhormat Bera, buktikan anda tidak akan jauh ketinggalan. Show us your strong
leadership, Yang Berhormat Bera.

Tuan Yang di-Pertua, saya merujuk kepada Strategi A2 dalam Bab 5 iaitu
Menambah Baik Akses Terhadap Perkhidmatan Penting. Jika kita lihat dalam dokumen
ini, hanya dua perkhidmatan penting yang diberi penekanan iaitu pendidikan dan
perkhidmatan kesihatan.

Umum mengetahui bahawa pasca pandemik ini telah merubah kehidupan kita
untuk mempraktikkan norma baharu dengan kelas atas talian, pekerjaan atas talian dan
hampir semua berada atas talian. Malah COVID-19 Assessment Centre (CAC) juga ada
dilakukan secara atas talian bagi individu yang kuarantin di rumah.

Saya memetik cadangan daripada Datuk Dr. Madeline Berma untuk meletakkan
akses internet sebagai perkhidmatan penting malah meletakkannya di dalam Indikator
Kemiskinan Pelbagai Dimensi atau Multidimensional Poverty Index (MPI). Ini kerana
dalam fasa ini, mereka yang tidak mendapat akses internet akan ketinggalan dari sudut
pendidikan terutamanya. Ketinggalan dalam pendidikan akan sekali gus membantutkan
peluang mereka untuk keluar dari kepompong kemiskinan.

Tuan Yang di-Pertua, sistem kewangan Islam dan Malaysia sangat sinonim dan
tidak dapat dipisahkan. Malaysia kekal sebagai peneraju ekonomi Islam global selama
lapan tahun berturut-turut menurut State of the Global Islamic Economy Report 2020-2021
di mana kita sentiasa berada di tangga tertinggi di dalam Global Islamic Economic
Indicators ini yang terdiri dari halal food, Islamic finance, Muslim friendly travel, modest
fashion, kemudiannya pharma and cosmetics dan media dan recreation.

Malaysia juga kekal menjadi pengeluar sukuk terbesar dunia pada tahun 2019
bersamaan dengan 37 peratus daripada pasaran sukuk seluruh dunia. Jika kita lihat dalam
RMKe-12, dalam Strategi C3 dalam Bab 2 — Memperkukuh Agenda Kewangan Islam, saya
menyambut baik idea dan keterbukaan kerajaan untuk memperkukuhkan ini. Di
kesempatan ini, saya ingin mencadangkan agar pihak kerajaan meneruskan mewujudkan
blueprint economy Islam yang pernah saya cadangkan tetapi tidak sempat dilaksanakan
pada tahun 2019.

Pada pendapat saya, kita perlu mensasarkan Malaysia ke arah menjadi peneraju
ekonomi Islam yang lebih luas berbanding skop kewangan Islam sahaja.

01810

Kita perlu. bersaing dengan negara jiran kita, Indonesia yang kerap
membincangkan tentang usaha menjadikan mereka sebagai pusat ekonomi dan
kewangan syariah utama di dunia. Indonesia sudah ke hadapan dengan kewujudan
committee national economy dan kewangan Islam sejak tahun 2016. Di kesempatan ini,
saya ingin mencadangkan untuk kita meletakkan indikator penubuhan blueprint economy
Islam dan menyasarkan pertumbuhan purata GIEI 20 peratus menjelang tahun 2025.
Dengan adanya dua indikator ini, Malaysia akan lebih terarah untuk menjadi peneraju
utama ekonomi dan kewangan Islam seantero dunia.

Tuan Yang di-Pertua, akhirnya. Saya ingin menyentuh beberapa projek yang telah
dirancang dan sebahagiannya telah dilaksanakan berada dalam kawasan saya mahupun
