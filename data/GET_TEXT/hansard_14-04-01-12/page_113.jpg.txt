DR.04.10.2021 105

Puan Nurul Izzah binti Anwar [Permatang Pauh]: Tuan Yang di-Pertua, Terima
kasih dan saya harap inilah Keluarga Malaysia yang diperjuangkan dalam RMKe-12.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh. Seterusnya sila Yang Berhormat Ipoh Barat.

7.05 mlm.

Tuan M. Kulasegaran [Ipoh Barat]: Terima kasih Tuan Yang di-Pertua. Tuan
Yang di-Pertua, Rancangan Malaysia Ke-12 saya rasa telah terlepas pandang mengenai
perkara yang sangat mustahak ialah mengenai pekerjaan dan pendapatan. Itu adalah
fokus yang mustahak dan pokok dalam hal Rancangan Malaysia Ke-12 yang patut diberi
tetapi kalau kita baca Rancangan Malaysia Ke-12, kita nampak fokus mereka adalah
macam mana meningkatkan produktiviti.

Saya hendak tahu — saya nak tanya soalan ini macam mana pekerja biasa macam
pekerja cleaner, pekerja yang potong rumput dan sebagainya, macam mana mereka
boleh meningkatkan produktiviti? Tolong beritahu kepada saya. Rakyat Malaysia nak tahu.

Kalau kita tengok dalam buku Rancangan Malaysia Ke-12, tidak ada apa-apa
mengenai macam mana kita hendak meningkatkan dan macam mana kita nak syorkan
supaya pendapatan rakyat biasa— pendapatan mereka boleh ditingkatkan dan mereka
juga boleh dianggap sebagai pekerja yang mendapat pendapatan yang sewajarnya.

Tuan Yang di-Pertua, dari tahun 2020 sehingga sekarang, yang kita tahu sistem
yang sedia ada adalah gaji minima. Kita sebelum itu banyak lama lawan di Parlimen untuk
membawa akta tersebut. Akta itu bagus. Akan tetapi, adakah itu menjadi satu siling
sahaja? Adakah itu bermakna kita tidak ingin tengok atau baca atau mengambil tahu lain-
lain formula yang sedia ada?

Kenapa kerajaan hanya mengkhusus kepada gaji minimum sahaja? Lagipun,
dalam Rancangan Malaysia Ke-12, tidak ada satu pun satu petunjuk fokus kepada gaji
minima. Adakah ia akan ditingkatkan, kalau tidak kenapa? Memandangkan inflasi dan
lain-lain perkara. Adakah kerajaan ini tidak akan mengambil kira hal-hal berkaitan pekerja?
Ini tidak mustahak? Mereka menjadi satu faktor yang sangat mustahak di negara ini.

Tuan Yang di-Pertua, semasa kita dalam kerajaan kita ada tengok satu model
yang lain juga. Model itu bernama Progressive Wage Model. |tu adalah di mana insentif-
insentif yang tertentu diberi kepada pekerja supaya semasa mereka bekerja, mereka
dapat akreditasi, mereka dapat training yang lebih, mereka dapat reskilling and skilling
dan ini sekali gus akan meningkatkan pendapatan mereka.

Untuk majikan yang akan membawa satu pendirian yang bagus daripada pekerja
iaitu mereka berhasrat untuk bekerja di sana, retain as workers. Akan tetapi, nampaknya
ini semua tidak diberi perhatian. Saya nampak dalam Rancangan Malaysia Ke-12 tidak
ada langsung disebut mengenai progressive wage model langsung. Apakah ini tidak
mustahak? Di negara Singapura, ia telah diguna pakai lebih kurang lebih dari 15 tahun
dan mereka khusus kepada tiga sektor iaitu cleaning sector, security sector dan landscape
sector.

Ketiga-tiga ini Tuan Yang di-Pertua adalah sangat mustahak di mana ramai di
antara rakyat bekerja di sektor-sektor ini. Kita ada pada masa yang sama, pekerja asing
yang sedang bekerja. Itu sebab semasa kita menerajui kerajaan, kita telah bercadang
Malaysia@Work programme di mana kita bercadang supaya — untuk mengatasi dan tidak
bergantung kepada pekerja asing, kita adakan insentif-insentif yang tertentu.

Daripada analisa yang kita buat di mana Bajet 2020 kita telah katakan kita akan
mewujudkan 350,000 pekerjaan baharu tetapi nampaknya dalam Rancangan Malaysia
Ke-12 tidak ada dinyatakan sedemikian.

01910

Kita hendak tahu adakah cadangan-cadangan Malaysia@work itu boleh diambil
kira oleh kerajaan kerana ia akan memberi hasil yang bagus untuk graduan, untuk wanita,
