DR. 4.8.2022 110

Akan tetapi, selama kita menyertai ini, aoa manfaat yang telah dapat kita peroleh.
Kita bukan sekadar untuk memberi kepada orang lain, tetapi kita hendak belajar daripada
program IFAD dalam membangunkan golongan miskin ini di kawasan-kawasan luar bandar
dalam negara-negara membangun ini untuk— dalam konteks meningkatkan hasil pertanian
mereka untuk memastikan supaya kita tidak lagi berhadapan dengan krisis makanan ini. Kita
sedang berhadapan dengan apa yang orang sebut selalu krisis makanan sekarang ini.

Apa yang boleh kita belajar daripada kejayaan IFAD dalam membantu
membangunkan negara-negara miskin, masyarakat miskin di luar bandar ini untuk kita
manfaatkan. Kita lakukan perkara tersebut di dalam negara kita. Kita juga berdepan dengan
masalah tersebut. Sekarang baru — Tuan Yang di-Pertua, kita baru dok fikir nak tanam jagung
bagi menghasilkan produk makanan untuk haiwan, khususnya untuk ayam. Akan tetapi, kita
tidak tanam lagi. Kita tidak tahu bila tanaman yang mungkin ada tanam, tetapi hasilnya
apabila kita hendak dapat, berapa tahun, berapa banyak dan sebagainya. Jadi, ini yang
seharusnya dilihat.

Begitu juga dengan kawasan padi di negeri Kedah khususnya. Kita tidak melihat
bagaimana untuk kita membangunkan secara yang lebih efisien. Tuan Yang di-Pertua,
minggu lepas, hari Jumaat lepas, saya balik, saya turun ke kawasan saya, 300 relung lebih
kurang, mereka tidak dapat mengusahakan padi secara yang sempurna. Sebanyak tiga kali
hingga empat kali tabur benih, baru hendak naik. Ini kerana, masalah air bertakung, tidak
keluar. Maknanya kita tidak melihat kepada masalah sistem perparitan, saliran. Ada sungai
takungan, dia ada sungai buangan.

Jadi, apabila sungai buangan itu tidak dapat diurus dengan baik, akhirnya mereka
tidak boleh hendak buat padi. Sekarang ini musim orang hendak ambil padi, tetapi ada orang
yang padi dia baru hanya dalam 20 hari.

21730

Jadi, akhirnya hasil padi itu nanti dia tidak akan baik dan tidak akan mendatangkan
pendapatan yang lumayan. Jadi, ini yang saya minta supaya kita, dalam kita membantu
orang, membangunkan negara-negara miskin ini, masyarakat miskin di luar negara ini, kita
harus melihat apa yang telah mereka lakukan, IFAD lakukan untuk kita lakukan di negara
kita. Jadi itu yang saya mohon penjelasan dan sebelum saya duduk kerana ada masa, saya
hendak dapat fatwa daripada Tuan Yang di-Pertua.

Tadi Yang Berhormat Pulai, pagi tadi ada minta supaya dalam peraturan mesyuarat
berkaitan dengan penerangan Menteri untuk Menteri yang bertanggungjawab di Jabatan
Perdana Menteri menerangkan isu yang berlaku di Lapangan Terbang KLIA semalam yang
membabitkan KPPA dengan KPP Imigresen di airport.

Oleh sebab begini, kita tidak menuduh, kita tidak mengakui itu sebenarnya dan
sebagainya. Akan tetapi di pasaran sekarang ini berlegar berbagai-bagai, seolah-olah ada
politicking dalam PTD sehingga membabitkan, oh! Ini kem KSN. Hendak buang KPPA,
hendak halang KPPA naik pangkat dan sebagainya.

Ini sudah tersebar dalam pasaran dan saya fikir ini tidak baik kepada negara kita

apabila membabitkan soal pentadbiran awam kita ini, PTD kita ini dalam perkara begini, dia
