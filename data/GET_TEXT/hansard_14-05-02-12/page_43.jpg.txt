DR. 4.8.2022 37

Timbalan Yang di-Pertua [Dato' Mohd Rashid Hasnon]: Saya jemput Yang
Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan Yang di-
Pertua dan terima kasih kepada Yang Berhormat Menteri yang telah memberikan jawapan.

Tuan Yang di-Pertua, keselamatan makanan tidak dapat lari daripada kecukupan
makanan mudah didapati pada setiap masa dan selamat juga digunakan. Di Malaysia,
walaupun perbincangan tentang isu keselamatan makanan telah ditanggapi dalam maksud
yang luas. Perbincangan masih menyentuh tentang padi dan beras yang menjadi makanan
ruji penduduk di negara kita Malaysia.

Soalan saya, adakah penularan wabak COVID-19 yang melanda dunia termasuk
Malaysia ketika ini boleh membuka ruang kepada kementerian MAFI melihat semula
mekanisme kawalan padi dan beras untuk kegunaan pemakanan bagi penduduk-penduduk
di Malaysia. Terima kasih Tuan Yang di-Pertua.

#1200

Datuk Seri Dr. Ronald Kiandee: Terima kasih Yang Berhormat Libaran. Memang
kedudukan dan dasar kita untuk menanam 70 peratus daripada keperluan mengeluarkan
beras 70 peratus daripada keperluan dan mengimport 30 peratus iaitu lebih kurang 80,000
metrik tan setiap bulan. Namun, adalah menjadi tanggungjawab kerajaan untuk memastikan
bukan sahaja kita boleh mencapai 70 peratus pengeluaran untuk bekalan tempatan, tetapi
untuk terus meningkatkan pengeluaran ini dari semasa ke semasa.

Oleh sebab itu, pelbagai pendekatan dan dasar diolah oleh kerajaan melalui MAFI
untuk memastikan bahawa kita mampu mencapai bukan sahaja pada tahap 70 peratus
keperluan negara, tetapi lebih daripada itu. Jadi antara pendekatan yang dibuat oleh kerajaan
adalah pendekatan melalui SMART Sawah Berskala Besar (SMART SBB). Tujuan dan
matlamatnya adalah untuk mengurus ladang sawah secara berkumpulan, secara efficient
untuk menentukan hasil pengeluaran itu dapat ditingkatkan dan mengurangkan
pergantungan kita kepada import.

Saya bersetuju dengan Ahli Yang Berhormat Libaran bahawa beras makanan adalah
merupakan aspek sekuriti makanan yang perlu ditangani oleh kerajaan. Dalam menangani
keadaan ini, kita harus mampu mengeluarkan bekalan-bekalan makanan yang boleh
dikeluarkan dari negara kita pada tahap yang maksima dan mengurangkan kebergantungan
kita kepada import. Ini kerana kalau kerajaan, kalau negara bergantung kepada import dalam
keadaan sekuriti makanan, kita akan terdedah kepada kenaikan kos, harga dan sebagainya.

Oleh sebab itu adalah penting bagi kita untuk meningkatkan pengeluaran termasuk
meningkatkan pengeluaran beras, padi bagi memastikan keperluan negara sentiasa dapat
dipenuhi sepenuhnya oleh negara kita. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Fong Kui Lun [Bukit Bintang]: /Bangun]

Timbalan Yang di-Pertua [Dato’ Mohd Rashid Hasnon]: Saya bagi ruang soalan
tambahan yang ketiga kepada Yang Berhormat Bukit Bintang.
