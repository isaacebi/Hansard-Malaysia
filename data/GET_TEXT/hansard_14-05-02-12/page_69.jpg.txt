DR. 4.8.2022 63

efektif untuk mengena dan melevikan cukai jualan ke atas barang bernilai rendah di bawah
akta yang dicadangkan.

Fasal 2 bertujuan memasukkan bahagian baharu IIIA dengan pengenaan cukai
jualan ke atas barang bernilai rendah dan seksyen baharu 11A, 11B, 11C dan 11D ke dalam
Akta 806.

Seksyen 11A yang dicadangkan mengandungi tarif bagi perkataan atau ungkapan
tertentu yang digunakan dalam Bahagian IIIA yang dicadangkan dan apa-apa peraturan yang
dibuat di bawah Akta 806 berhubung dengan bahagian itu. Seksyen 11B yang dicadangkan
mengadakan peruntukan bagi pemakaian Akta 806 sebagai mana yang diubahsuai oleh
Bahagian IIIA yang dicadangkan dan jadual baharu ke atas barang bernilai rendah. Seksyen
11C yang dicadangkan mengadakan peruntukan bagi pemakaian dalam wilayah dan luar
wilayah Bahagian IIIA yang dicadangkan. Seksyen 11D yang dicadangkan memperkatakan
tentang paparan maklumat pada bungkus barang bernilai rendah.

Fasal 3 Tuan Yang di-Pertua, bertujuan untuk memasukkan subseksyen 19(5) ke
dalam Akta 806 bagi membolehkan Ketua Pegawai Kastam membatalkan pendaftaran
pengilang berdaftar setelah pengilang berdaftar membuat permohonan pembatalan.
Sekiranya Ketua Pengarah Kastam berpuas hati, pengilang berdaftar itu telah dikecualikan
daripada pendaftaran di bawah Akta 806.

Fasal 4 bertujuan untuk memasukkan seksyen baharu 57A yang memperuntukkan
bahawa sekiranya terdapat pengurangan dalam kuantiti barang bercukai yang sepatutnya
dijumpai dalam kawasan khas hendaklah dalam ketiadaan bukti yang berlawanan, dianggap
telah salah mengalih barang tersebut dan bertanggungan untuk membayar cukai yang
dilevikan ke atas barang yang dijumpai kurang tersebut. Manakala subseksyen 57A(2)
memperuntukkan bahawa jika pengurangan yang disebut dalam subseksyen 57A(1)
disebabkan oleh kebocoran, pecah atau kemalangan lain, Ketua Pengarah boleh meremitkan
keseluruhan atau mana-mana bahagian daripada cukai jualan yang boleh dilevikan ke atas
barang yang dijumpai kurang itu.

Fasal 5 Tuan Yang di-Pertua bertujuan untuk meminda perenggan 91(a) bagi
memasukkan rujukan kepada pekerja di bawah seksyen 89 Akta 806 berkenaan perlakuan
satu kesalahan di bawah seksyen 91 Akta 806.

Fasal 6 bertujuan untuk meminda seksyen 106 Akta 806 bagi memberi Menteri kuasa
untuk membuat peraturan mengenai perkara yang berhubung dengan barang bernilai rendah.

Fasal 7 bertujuan memasukkan seksyen baharu 106A dan 106B ke dalam Akta 806.
Seksyen 106A adalah untuk memberi kuasa kepada Menteri bagi melanjutkan tempoh untuk
melakukan perbuatan atau benda yang perlu disempurnakan dalam tempoh tertentu di bawah
Akta 806 sekiranya dia berpuas hati bahawa perbuatan atau benda itu tidak dapat
disempurnakan dalam tempoh itu disebabkan oleh berlakunya apa-apa kecemasan awam
atau krisis kesihatan awam. Manakala seksyen 106B adalah untuk memberi Menteri kuasa
untuk menambah, memotong, mengubah terma dan syarat yang dikenakan menurut kuasa
Akta 806 bagi maksud melaksanakan tujuan Akta 806 dengan syarat bahawa notis

munasabah diberikan kepada orang yang terikat dengan terma dan syarat tersebut.
