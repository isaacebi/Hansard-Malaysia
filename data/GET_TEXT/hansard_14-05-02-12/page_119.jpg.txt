DR. 4.8.2022 113

saya ingat catatannya 177 buah negara ahli beri sumbangan dan bagaimana kita boleh dapat
semula kepada negara kita dalam usaha untuk membantu membangunkan secara
komprehensif hal-hal yang berkaitan tentang apa yang dipanggil food security ataupun
memastikan sekuriti makanan kita dapat dijaga dengan baik.

Saya ingin minta jasa baik Timbalan Menteri untuk merujuk kepada undang-undang
kita ini ataupun akta yang kita bentangkan dalam Dewan untuk memberikan endorsement
ataupun sokongan kepada dana ini iaitu dalam perkara seksyen 8 , saya baca di sini kerana
saya ada yang bahasa Inggeris Tuan Yang di-Pertua.

Seksyen 8 dalam akta menyatakan all moneys received by or on behalf of the
Government of Malaysia from the fund shall be paid into the Consolidated Fund. Jadi saya
ingin tanya kepada Yang Berhormat Timbalan Menteri, oleh kerana wang yang kita terima,
katalah kita dapat bantuan ini untuk pembangunan pertanian. Berdasarkan undang-undang
ini Tuan Yang di-Pertua, yang kita luluskan dalam Dewan ini tahun 1992, ia mestilah hendak
masuk ke dalam Kumpulan Wang Yang Disatukan.

Jadi, saya ingin tanya kepada Kementerian Kewangan bagaimana kita mengurus
dana, bagaimana kita pastikan sementara dana itu masuk ke dalam Consolidated Fund tetapi
ianya tidak dibuat untuk program-program yang lain, ianya memberikan khusus kepada
pembangunan pertanian kerana saya bimbang kalau kita tidak ada mekanisme ini, sementara
duit masuk, jadi kita guna pada perkara-perkara yang lain, ianya terjumlah kepada
penyalahgunaan ataupun tidak memanfaatkan sepenuhnya dana ini yang khususnya untuk
pembangunan pertanian.

1740

Perkara yang seterusnya yang ingin saya tanya kepada Yang Berhormat Timbalan
Menteri, tadi saya bangkitkan soalan ini tetapi tidak dijawab. Saya ingat mungkin dia boleh
dijawab sekali, iaitu contribution to the fund. Di mana contribution to the fund ini di dalam
seksyen 4 menyatakan bahawa wang ini kita boleh bayar dalam bentuk freely convertible
currency ataupun in Malaysian Currency.

Jadi, saya ingin tanya kepada Kementerian Kewangan, kenapa kita tidak buat
pembayaran menggunakan mata wang kita? Apa rasionalnya untuk kita terus membayar
dalam USD dan tidak kepada currency yang lain? Pada saya sekarang ini, saya percaya
banyak lagi opsyen lain, yang disebut di dalam Dewan ini oleh Yang Berhormat Menteri
Kewangan yang lepas dalam sesi soal jawab. Kita ada banyak lagi currency lain yang boleh
kita pertimbangkan.

Terakhir, saya ingin minta perhatian dan jawapan langsung daripada Yang Berhormat
Timbalan Menteri Kewangan, tadi disebut bahawa suara kita, berdasarkan sumbangan kita
ini, suara kita hanya 0.25 percent. Jadi, Dewan pun hendak tahu bagaimana nilainya 0.25
percent ini? Apakah kita undi dapat separuh undi ataupun suku undi atau apa? Apakah perlu
kita tambah lagi? Apakah perlu kita kaji semula?

Ini kerana saya percaya bahawa ini perkara-perkara yang membabitkan secara

tuntas ataupun secara terperinci wang daripada pembayar cukai. Tadi pun kita sudah
