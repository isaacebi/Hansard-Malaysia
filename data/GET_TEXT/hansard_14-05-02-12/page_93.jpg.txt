DR. 4.8.2022 87

digunakan bagi tujuan oleh kerajaan untuk memenangi pilihan raya. Apa pendapat Yang
Berhormat?

Tuan Cha Kee Chin [Rasah]: Ya, Yang Berhormat Jelutong. Tidak apa. Kita mohon
masukkan sebagai sebahagian daripada ucapan saya. Jadi kita mohon Yang Berhormat
Timbalan Menteri untuk menjawab ketika penggulungan nanti. Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Rasah. Yang Berhormat

Puchong, seterusnya Yang Berhormat Tebrau. Silakan.

4.09 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
kerana mengizinkan saya sertai perbahasan RUU untuk meminda Akta Cukai Perkhidmatan.

Tuan Yang di-Pertua, permintaan ini yang saya difahamkan adalah untuk mengemas
kini apa yang dalam akta ini. Ini adalah susulan PKP yang dilakukan oleh kerajaan pada dua
tahun yang lepas untuk memberi kuasa kepada Ketua Pengarah dan juga Menteri Kewangan.
1610

Sekiranya berlaku apa-apa yang mengganggu pelaksanaan atau tempoh untuk
habiskan apa-apa yang dimaksudkan dalam akta ini supaya kuasa boleh diberi kepada Ketua
Pengarah dan Menteri untuk dilakukan tanpa rujuk kepada Dewan ini lagi.

Jadi soalan saya ialah fasal 3 yang akan memasukkan seksyen baharu 38A itu, ini
memberi Ketua Pengarah untuk memegang keseluruhan atau mana-mana bahagian amaun
yang kena dibayar balik itu untuk dikreditkan pada apa-apa tempoh bercukai berikutan. Jadi,
soalan saya ialah kalau ini dilakukan, adakah ini akan buat service provider dengan izin
enggan memberi perkhidmatan di Malaysia?

Kedua, kalau pindaan di bawah fasal 5 dengan meminda seksyen 56D agar “Ketua
Pengarah sekiranya berpuas hati bahawa jumlah nilai semua perkhidmatan digital yang
diberikan olehnya dalam bulan itu dan 11 bulan sebaik sebelum bulan itu tidak melebihi
jumlah nilai perkhidmatan digital yang ditetapkan di bawah subseksyen 56B(1); atau...”.

Saya ingin bertanya Yang Berhormat Timbalan Menteri, macam mana dengan
service provider yang memberi perkhidmatan digital sekali sahaja dalam satu tahun dan fi
yang dicaj melebihi ambang yang ditetapkan setahun yang di bawah 56B(1) ini. Adakah
mereka harus dikenakan cukai perkhidmatan? Kalau tidak, saya tidak nampak ini akan
berkesan.

Jadi, kemungkinan mesti ada kaedah yang lain atau pendekatan yang lain untuk
memastikan walaupun apa pun berlaku sekali sahaja, dia dapat ditangkap kerana bukan
senang untuk memastikan semua yang memberi perkhidmatan dari luar negara secara digital
dapat ditangkap di bawah akta ini.

Akhir sekali ialah fasal 7 yang memasukkan seksyen 90A dan QOB. Ini adalah dua
seksyen baharu yang memberi kuasa kepada Menteri untuk melakukan apa yang saya
sebutkan di dalam ini. Jadi, saya fikir ini harus diberikan untuk mengatasi masalah sekiranya

berlaku apa-apa yang akan buat kerja tidak dapat dihabiskan atau diselesaikan pada tempoh
