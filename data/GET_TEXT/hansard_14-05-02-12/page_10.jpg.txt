DR. 4.8.2022 4

Tuan Yang di-Pertua: Yang Berhormat. Soalan. Terima kasih.

Datuk Seri Takiyuddin bin Hassan: Tuan Yang di-Pertua, terima kasih Yang
Berhormat Kuantan atas soalan yang cukup baik.

Sebagaimana yang kita tahu bawah tapak rizab biosphere ini ia ada tiga zone tadilah
yang disebut. Satunya, core zone. Kawasan ini dilindungi dan hanya aktiviti penyelidikan dan
pembangunan tanah berimpak rendah sahaja dibenarkan. Itu core zone.

Manakala buffer zone, aktiviti penggunaan sumber asli misalnya aktiviti aspek
arkeologi kajian dan eksperimen saintifik alam sekitar ekopelancongan sahaja yang
dibenarkan. Manakala transition zone ini kawasan yang dibenarkan masyarakat setempat
menggunakan tanah dan air tetapi harus selari dengan ini.

Sebagaimana saya sebutkan tadi bahawa kerajaan amat serius dalam perkara ini
walaupun yang sudah berlaku, sudah berlakulah. Secara jujurnya kerajaan mengakui
mungkin itu ada sedikit lagged daripada segi supervision. Sekarang ini Kerajaan Negeri
Pahang meletakkan satu amaran yang amat tegas kepada mana-mana aktiviti perlombongan
dan juga pengambilan mineral tidak dibenarkan langsung. Stop work order telah dikeluarkan.

Saya hendak sebutkan bahawa perkara ini telah mendapat perhatian khusus
daripada Pemangku Raja Pahang sendiri yang amat concerned dengan perkara yang berlaku
di Chini ini dan baginda amat menitikberatkan perkara ini. Jadi, atas dasar itu saya yakin dan
percayalah bahawa laporan yang kita akan buat dan tindakan yang kita akan ambil ini tidak
akan menyebabkan status UNESCO biosphere ini akan ditarik baliklah.

Saya percaya perkara itu. Saya pun beritahu pada Yang Berhormat Kuantan tadi
saya akan gerakkan penanaman pokok secara besar-besaran akan melibatkan semua
pimpinan MP, ADUN di Pahang dan sebagainya dalam waktu terdekat ini untuk tujuan inilah
yang kita rasa akan dapat memulihkan semula keadaan sebenar on the ground di Tasik Chini
ini. Terima kasih Tuan Yang di-Pertua.

Tuan Yang di-Pertua: Terima kasih.

Tuan Shaharizukirnain bin Abd Kadir [Setiu]: Setiu.

Dato’ Muhammad Bakhtiar bin Wan Chik [Balik Pulau]: Balik Pulau.

Tuan Haji Ahmad bin Hassan [Papar]: Papar.

Tuan Yang di-Pertua: Sebelah sini, sebelah sini. Yang Berhormat Setiu silakan.

Tuan Shaharizukirnain bin Abd Kadir [Setiu]: Terima kasih Tuan Yang di-Pertua.
Terima kasih Menteri atas jawapan yang diberikan.

Soalan tambahan saya, apakah fungsi tapak rizab biosfera yang telah ditetapkan di
bawah program Man and the Biosphere (MAB), UNESCO?

Datuk Seri Takiyuddin bin Hassan: Terima kasih sahabat saya Yang Berhormat
Setiu. Soalan yang cukup baik. Ini untuk makluman umumlah.

Fungsi sebenar tapak rizab biosfera yang amat kita jaga ini adalah kerana bukan
mudah untuk kita mendapatkan taraf UNESCO biosphere ini. Di dunia ini terdapat 738 buah
tapak sahaja rizab biosfera di 134 buah negara di seluruh dunia. Jadi, kita ada tiga baharu di

negara kita ini. Jadi, kita perlu jagalah.
