DR. 4.8.2022 5

Antara fungsi tapak rizab biosfera ini adalah yang pertamanya, pemuliharaan dan
konservasi biodiversiti yang menyumbang ke arah usaha konservasi landskap ekosistem,
spesies dan kepelbagaian genetik.

Keduanya, menyokong pembangunan lestari yang tadilah. Keseimbangan antara
pembangunan yang diperlukan dan juga kelestarian alam itu perlu ada keseimbangan di situ.

Ketiganya sudah tentulah sokongan logistik sebagai pusat pembelajaran latihan
research dan juga yang perlu diadakan untuk tujuan kita mendapat maklumat bagi menjaga
persekitaran yang baik kepada negara kita dalam usaha kita menjaga alam sekitar supaya
kita dapat berdepan dengan isu climate change ataupun perubahan iklim yang sekarang ini
pun banjir berlaku di rata-rata tempat sama ada di bandar ataupun di luar bandar.

Inilah usaha yang dilakukan oleh kementerian ini dan juga kementerian-kementerian
lain yang mana antaranya ialah kita bagi tahun 2040. Kita tidak mahu negara kita ini dilitupi
tidak kurang daripada 50 peratus bumi Malaysia ini dengan pokok-pokok dan juga tanaman-
tanaman hijau. Jadi itu antara matlamat murni lah kerajaan dan juga perlu mendapatkan
sokongan daripada seluruh rakyat kita. Itu sahaja jawapan saya. Terima kasih.

Dato’ Muhammad Bakhtiar bin Wan Chik [Balik Pulau]: Soalan tambahan ketiga.

Tuan Haji Ahmad bin Hassan [Papar]: Papar.

Tuan Yang di-Pertua: Sudah 18 minit soalan ini. Yang Berhormat Setiu. Tuan
Shaharizukirnain bin Abd Kadir. Silakan.

2. Tuan Shaharizukirnain bin Abd. Kadir [Setiu] minta Menteri Komunikasi dan
Multimedia menyatakan perancangan kementerian untuk meminda beberapa fasal dalam
Akta Perlindungan Data Peribadi bagi menangani jenayah pencerobohan hampir 100 juta
data peribadi dan kekangan yang dihadapi oleh kementerian menyebabkan sehingga kini
akta tersebut masih belum dipinda.

Menteri Komunikasi dan Multimedia [Tan Sri Datuk Seri Panglima Haji Annuar
bin Haji Musa]: Bismillahi Rahmani Rahim, Assalamualaikum warahmatullahi wabarakatuh.
Salam sejahtera, salam Keluarga Malaysia.

Tuan Yang di-Pertua, terima kasih kepada Yang Berhormat yang bertanya.
Kementerian Komunikasi dan Multimedia Malaysia (K-KOMM) melalui Jabatan Perlindungan
Data Peribadi adalah bertanggungjawab mengawal selia pemprosesan data peribadi dalam
transaksi komersial berdasarkan bidang kuasa yang termaktub di bawah Akta Perlindungan
Data Peribadi 2010 atau Akta 709.

Ya, memang benar. Kerajaan berhasrat untuk membuat beberapa pindaan kepada
akta ini untuk penambahbaikan bagi masa akan datang. Cadangan pindaan tersebut telah
pun dipanjangkan oleh K-KOMM ke Jabatan Peguam Negara pada 28 Jun 2022 yang lalu
untuk tindakan lanjut oleh pihak Jabatan Peguam Negara.

#1020

Untuk makluman, antara cadangan-cadangan pindaan yang dibuat akan melibatkan

antara lain:

(i) mewajibkan semua pengguna data melantik data protection officer,
