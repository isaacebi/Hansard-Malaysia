DR. 4.8.2022 83

Sekarang ini apa yang berlaku kita terpaksa di kaunter. Saya pergi sendiri Yang
Berhormat. Saya pergi sendiri ke lapangan, saya pergi ke KLIA tempoh hari saya melihat
proses begitu renyah, begitu sulit dan menyukarkan. Jadi, dengan apa yang kita buat ini di
samping kita dapat hasil negara dan kita dapat mempercepatkan proses pengeluaran.

Yang Berhormat saya harap Yang Berhormat dapat bacalah...

Tuan Lim Guan Eng [Bagan]: Sekarang sebut, apakah jumlah hasil yang dikutip
daripada 10 peratus ini? Itu yang ditanya oleh Yang Berhormat Bukit Bendera. Bukan sahaja
untuk luar negeri, tetapi tempatan tidak dijawab langsung oleh Yang Berhormat Timbalan
Menteri.

Tuan Pengerusi [Dato’ Ramli bin Dato’ Mohd Nor (Cameron Highlands)]: Okey
Yang Berhormat Timbalan Menteri, ada?

Dato’ Indera Mohd Shahar bin Abdullah: Yang Berhormat, saya bagi jawapan
bertulis. Saya ada ini Yang Berhormat, banyak saya tidak dapat.

Tuan Lim Guan Eng [Bagan]: RM200 juta. Betul, saya tidak percaya.

Dato’ Indera Mohd Shahar bin Abdullah: RM200 juta untuk LVG sekiranya kita
laksanakan.

Tuan Lim Guan Eng [Bagan]: So, bukan untuk inilah?

Dato’ Indera Mohd Shahar bin Abdullah: Untuk inilah kita jangka dapat RM200
juta.

Tuan Lim Guan Eng [Bagan]: Daripada 10 peratus untuk low value goods?

Dato’ Indera Mohd Shahar bin Abdullah: Ya, tadi saya sudah sebut tadi Yang
Berhormat. Saya sebut satu persatu tadi daripada jangkaan simulation yang kita buat
daripada beberapa tahun ke belakang. Saya ingat Yang Berhormat kena tengok baliklah apa
yang saya sebut tadi Yang Berhormat. Terima kasih Yang Berhormat.

Tuan Lim Guan Eng [Bagan]: Ini hanya dari luar negeri tetapi tempatan berapa?

Dato’ Indera Mohd Shahar bin Abdullah: Terima kasih Tuan Pengerusi.

Tuan Lim Guan Eng [Bagan]: Harap boleh bagi untuk tempatan.

Tuan Pengerusi [Dato’ Ramli bin Dato’ Mohd Nor (Cameron Highlands)]: Okey,
cukup. A very good deliberation, dengan izin, of the debate it was good. Alright.

Berikutannya kita teruskan kepada agenda mesyuarat.

[Fasal-fasal 1 hingga 10 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Kesihatan | (Dato’ Dr. Haji Noor Azmi bin Ghazali)

dan diluluskan]
