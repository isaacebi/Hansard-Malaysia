DR. 4.8.2022 73

Tuan Cha Kee Chin [Rasah]: Okey, terima kasih kepada kedua-dua Yang
Berhormat. Tuan Yang di-Pertua, saya ambil 30 saat. Saya memohon masukkan apa-apa
ucapan mereka dianggap sebahagian ucapan saya.

01530

Cuma, saya pun bersetuju dengan Yang Berhormat Bukit Bendera. Perbelanjaan
apabila buat lawatan ke luar negara itu patut diumumkan sebab ia adalah lawatan yang
menggunakan dana awam dan rakyat berhak tahu. Saya cukup terkejut kenapa lawatan ke
Jepun itu perbelanjaannya tidak diumumkan.

Jadi kalau saya boleh, saya minta Yang Berhormat Timbalan Menteri Kewangan
apabila menggulung nanti, tolong bagikan berapa kos yang terlibat dalam lawatan Yang Amat
Berhormat Perdana Menteri ke Jepun sebab Yang Berhormat Menteri Tugas-tugas Khas dia
tidak dapat hendak jawab. Mungkin Timbalan Menteri Kewangan boleh jawab. Sekian sahaja.
Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Rasah. Memandang Yang Berhormat Sepang tidak ada, Yang Berhormat Menteri

sila menjawab.

3.30 ptg.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Terima kasih
Tuan Yang di-Pertua. Terima kasih Ahli-ahli Yang Berhormat yang seramai lima Ahli-ahli
Yang Berhormat yang telah mengambil bahagian. Yang Berhormat Tebrau, Yang Berhormat
Bukit Bendera, Yang Berhormat Jerai, Yang Berhormat Papar dan Yang Berhormat Rasah.
Semua pandangan Ahli-ahli Yang Berhormat saya kira ada perkara yang berkaitan dengan
pindaan, ada perkara yang di luar pindaan. Akan tetapi, saya cuba menjawab sebaik mungkin
supaya dapat memuaskan hati Ahli-ahli Yang Berhormat.

Ahli Yang Berhormat Tebrau ada bangkitkan, adakah dengan mengenakan LVG ini,
ia akan menyebabkan berlakunya kenaikan inflasi. Saya yakin Ahli Yang Berhormat
merupakan latar belakangnya seorang akauntan dan saya harus memberitahu kepada Yang
Berhormat, inflasi ini bukanlah semata-matanya datang daripada cukai semata-matia. la juga
melihat dengan perkara-perkara yang melibatkan pasaran, yang melibatkan konflik dan
sudah pasti perkara yang kita buat ini telah kita libat urus dengan semua negara yang pernah
melakukan /ow value goods ini sepertimana yang saya telah nyatakan dalam ucapan bacaan
kali kedua sebentar tadi.

Jadi, saya kira isu inflasi ini tidak perlu kita perdalamkan. Saya hendak pergi kepada
perkara-perkara yang spesifik sepertimana yang telah saya sebutkan semalam. Kita punya
kadar inflasi negara purata pada tahun ini, pada sekarang ini berada pada 2.5 peratus
berbanding pada awal tahun, 2.2 peratus.

Ahli Yang Berhormat juga ada membangkitkan berkaitan bagaimana Kementerian

Kewangan hendak pastikan peniaga luar negeri dan peniaga tempatan berdaftar. Yang
