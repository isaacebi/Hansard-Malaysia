DR. 4.8.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KEDUA
Khamis, 4 Ogos 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

USUL

MENANGGUHKAN BACAAN KALI YANG KEDUA DAN KETIGA
RANG UNDANG-UNDANG DI BAWAH P.M.62

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Bismillahi Rahmani Rahim. Assalamualaikum
warahmatullahi wabarakatuh. Tuan Yang di-Pertua,

“Bahawa menurut Peraturan Mesyuarat 62, saya mohon Rang
Undang-undang Pencegah dan Pengawalan Penyakit Berjangkit (Pindaan)
2021, Rang Undang-undang Kesatuan Sekerja (Pindaan) 2022, Rang
Undang-undang Pencetakan Teks Al-Qur’an (Pindaan) 2022, Rang Undang-
undang Tenaga Boleh Baharu (Pindaan) 2022 dan Rang Undang-undang
Pihak Berkuasa Pembangunan Tenaga Lestari (Pindaan) 2022 seperti yang
telah tertera di nombor 11 hingga 15 dalam Aturan Urusan Mesyuarat dan
Usul-usul pada hari ini ditangguhkan bacaan kali yang kedua dan ketiga dan
dibawa ke Mesyuarat yang akan datang.”

Tuan Yang di-Pertua: Baiklah Yang Berhormat Menteri. Terima kasih.

JAWAPAN-JAWAPAN MENTERI BAGI PERTANYAAN-PERTANYAAN

1. Puan Hajah Fuziah binti Salleh [Kuantan] minta Menteri Tenaga dan Sumber Asli
menyatakan secara terperinci:

(a) tindakan yang sedang dan akan diambil oleh kementerian untuk
merawat dan memulihkan kembali kawasan Tasik Chini supaya
tidak hilang status UNESCO; dan

(b) pihak manakah yang akan dipertanggungjawabkan untuk
memastikan pelan tindakan terlaksana.

Tuan Yang di-Pertua: Terima kasih Yang Berhormat. Silakan Yang Berhormat
Menteri.
Menteri Tenaga dan Sumber Asli [Datuk Seri Takiyuddin bin Hassan]:

Assalamualaikum warahmatullahi wabarakatuh. Salam bahagia Tuan Yang di-Pertua. Terima
