DR. 4.8.2022 109

merealisasikan sasaran kutipan USD1.55 bilion bagi memastikan kesinambungan program
pinjaman dan geran IFAD yang akan memanfaatkan 140 juta orang penduduk luar bandar
dalam meningkatkan hasil tanaman, pendapatan dan memastikan mereka mendapat nutrisi
yang secukupnya.

Bagi Program Penambahan Dana Ke-12 (IFAD) ini, Malaysia bercadang untuk
menyumbang sebanyak USD70,000. Jumlah ini adalah jumlah sumbangan minimum yang
dicadangkan oleh Majlis Gabenor IFAD. Keputusan Malaysia untuk menjadi negara
penderma IFAD adalah bersesuaian dengan status negara sebagai sebuah negara
berpendapatan sederhana tinggi dan bertepatan dengan pendirian negara dan sentiasa
menyokong pembangunan di negara-negara miskin.

Sehubungan ini, akan dapat mengekalkan Malaysia agar terus relevan sebagai ahli
IFAD serta memaparkan sifat kebersamaan dengan negara anggota ASEAN yang lain seperti
Cambodia, Filipina, Indonesia, Laos, Myanmar, Thailand dan Vietnam yang turut bersama-
sama menyumbang kepada IFAD yang Ke-12.

Tuan Yang di-Pertua, Program Penambahan Dana Kedua Belas (IFAD) ini amat
penting bagi menyokong usaha untuk mengekalkan sistem makanan yang mampan, inklusif,
berkhasiat dan efisien kepada penduduk di negara-negara miskin serta menyumbang kepada
sustainable development goals dengan izin terutamanya matlamat untuk mencapai dengan
izin zero hunger.

Penglibatan Malaysia sebagai negara penderma pada Program Penambahan Dana
Kedua Belas (IFAD) ini adalah selaras dengan pendirian negara yang sentiasa menyatakan
sokongan terhadap pembangunan global yang inklusif. Selain itu, peranan Malaysia sebagai
penderma IFAD ini akan dapat meningkatkan imej serta mencerminkan komitmen Malaysia
sebagai sebuah negara ahli yang sentiasa memberi keutamaan terhadap usaha
menggalakkan pertumbuhan ekonomi serantau dan global melalui kerjasama organisasi
antarabangsa.

Dengan ini disyorkan supaya Malaysia menyumbang sebanyak USD70,000 kepada
Program Penambahan Dana Kedua Belas Tabung Antarabangsa Bagi Pembangunan
Pertanian (IFAD). Tuan Yang di-Pertua, saya mohon mencadangkan.

Tuan Yang di-Pertua: Ada yang menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua, saya mohon menyokong, terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, masalah sekarang ini terbuka untuk dibahas. Ada tiga orang. Dimulakan oleh
Yang Berhormat Pokok Sena, kemudian Yang Berhormat Kuala Langat dan kemudian Yang

Berhormat Hang Tuah Jaya.

5.27 ptg.
Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Sedikit sahaja. Saya hendak mendapatkan penjelasan daripada— kita telah menyertai IFAD

ini dan kita tidak ada masalah untuk menyokong sumbangan sebanyak USD70,000 ini.
