DR. 4.8.2022 35

juga. Saya bincang dengan Yang Berhormat Menteri, saya bincang dengan Pengerusi SBP
bagaimana cara untuk kita menyelesaikan isu kekurangan guru di Sabah, di Sarawak dan
seluruh negara. Saya sangat concern Yang Berhormat. Jadi bagi kepercayaan kepada KPM
untuk cari jalan sama-sama kita.

Datuk Seri Haji Shamsul Iskandar @ Yusre bin Haji Mohd Akin [Hang Tuah

Jaya]: Kasi selesai ini kalilah, jangan lain kali.

8. Dr. Azman bin Ismail [Kuala Kedah] minta Menteri Pertanian dan Industri Makanan
menyatakan tentang stok penimbal negara bagi beras:

(a) berapa saiz stok di dalam ukuran tan; dan

(b) bagaimana ditentukan saiz stok berbanding dengan keperluan
negara. Di mana disimpan stok-stok beras itu.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua dan terima kasih Ahli Yang Berhormat dari Kuala Kedah.

Untuk makluman Ahli Yang Berhormat, pada masa ini kedudukan stok penimbal
beras adalah pada paras 221,311 tan metrik iaitu 88.5 peratus daripada jumlah sasaran yang
ditetapkan oleh kerajaan iaitu sebanyak ‘250,000’ tan metrik menjelang tahun 2022. Kerajaan
sedang menggandakan stok penimbal secara berperingkat daripada 150,000 tan metrik
kepada 290,000 tan metrik menjelang tahun 2023 bagi memastikan jaminan bekalan
makanan negara untuk menghadapi sebarang situasi luar jangka.

Bagi menampung keperluan beras negara, kementerian sentiasa memastikan
kedudukan stok beras sentiasa melebihi paras purata keperluan iaitu 200,000 tan metrik
sebulan. Kedudukan stok beras di dalam negara di peringkat kilang, borong dan runcit
sentiasa pada kadar konsisten setiap masa iaitu purata 400,000 tan metrik hingga 500,000
tan metrik.

Kementerian sentiasa memantau kedudukan stok ini secara dekat dan membuat
survey stock tacking berkala pada setiap bulan bagi memastikan kedudukan stok dan bekalan
dalam negara sentiasa stabil. Jika diambil kira dengan stok dagangan (trading stock), bekalan
beras negara adalah pada keadaan stabil dan mencukupi untuk menampung keperluan
domestik untuk tempoh empat hingga lima bulan dan bukan seperti yang dianggarkan
sebelum ini Tuan Yang di-Pertua. Saya pernah menganggarkan lima hingga enam bulan
tetapi sebenarnya empat hingga lima bulan stok domestik bagi menampung keperluan yang
ada.

Selain itu, terdapat juga stok padi yang sedia diproses menjadi beras di kilang-kilang
dengan purata 100,000 metrik tan hingga 200,000 metrik tan setiap bulan iaitu mengambil
kira pengeluaran padi beras negara yang sentiasa berterusan melalui kawasan jelapang dan
luar jelapang negara. Bagi memastikan pengeluaran padi tempatan secara berterusan, jadual
penanaman di seluruh negara adalah dirancang secara bersistematik iaitu melalui pusingan
kitaran antara negeri-negeri.

Bagi menampung keperluan yang tidak dapat ditampung oleh pengeluaran beras

tempatan negara, kerajaan mengimport sebanyak 80,000 tan metrik beras secara purata
