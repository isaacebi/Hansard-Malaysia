DR. 4.8.2022 76

Kemudahan de minimis ada dua. Duti import dengan cukai jualan. Duti import kita
masih kecualikan. Kita hanya kenakan pada LVG ini cukai jualan 10 peratus dan kita yakin
kadar ini kadar yang tidak membebankan. Sebab objektif utama untuk adakan LVG ini adalah
kerana pertamanya, untuk kita memastikan kita samakan a level playing field between
peniaga luar negara dan peniaga tempatan.

Kita hendak menggalakkan supaya lebih banyak rakyat tempatan membeli produk
tempatan. Keduanya, kita hendak mengelakkan isu-isu yang salah ikrar ini kerana seperti
mana yang saya sebut dalam bacaan pertama tadi, banyak tangkapan yang kita buat yang
menunjukkan ada pihak mengambil kesempatan atas ruang dan peluang yang kita berikan.

Tuan Lim Guan Eng [Bagan]: Bermakna bahawa sebenarnya apabila pindaan ini
diluluskan, yang beli barangan kurang daripada RM500 akan bayar lebih kalau dibandingkan
sebelum ini. Betul tidak?

Dato’ Indera Mohd Shahar bin Abdullah: Betul.

Tuan Lim Guan Eng [Bagan]: Okey. So, maksud apa ini Yang Berhormat ialah untuk
memastikan seperti yang disebut. Saya hendak bertindak adillah. You at a level playing field
supaya peniaga tempatan dapat bersaing dengan sama rata dengan peniaga-peniaga luar
negeri. Betul tidak?

Dato’ Indera Mohd Shahar bin Abdullah: Yang Berhormat peniaga tempatan kena
cukai jualan Yang Berhormat dan...

Tuan Lim Guan Eng [Bagan]: Ya, saya tahu.

Dato’ Indera Mohd Shahar bin Abdullah: ... cukai pendapatan. Jadi sekarang ini
apa yang berlaku, peniaga luar negara menikmati apa yang tidak dinikmati kemudahan yang
berada...

Tuan Lim Guan Eng [Bagan]: Saya tahu, tetapi saya sebutkan tentang online.

Dato’ Indera Mohd Shahar bin Abdullah: Sudah pasti apa Yang Berhormat cakap
itu betul, memang akan ada peningkatan. Akan tetapi, kadar peningkatan ini adalah kadar
yang munasabah bagi pandangan Kementerian Kewangan.

01540

Tuan Lim Guan Eng [Bagan]: Itu munasabanh, itu terpulang kepada masing-masing
tetapi yang saya hendak tambah secara fakta sahaja. Ini bukan untuk berbahas. Saya dapat
secara fakta bahawa ini adalah untuk perdagangan ataupun pembelian online. Betul tidak?

Kalau untuk pembelian online...

Dato’ Indera Mohd Shahar bin Abdullah: Yang Berhormat...

Tuan Lim Guan Eng [Bagan]: ...Adakah ini termasuk juga mereka yang berdagang
ataupun peniaga-peniaga tempatan yang buat secara online?

Dato’ Indera Mohd Shahar bin Abdullah: Tidak Yang Berhormat, ini saya jelaskan.
Barang bernilai rendah low value goods adalah barang bernilai rendah iaitu tidak melebihi
RM500, yang berada di luar Malaysia dan dijual dalam pasaran dalam talian online
marketplace oleh seseorang penjual luar negara dan dihantar kepada pengguna di Malaysia,
mengguna mod udara, darat dan laut.

Clear. Clear Yang Berhormat? Saya rasa clear sebab saya sudah...
