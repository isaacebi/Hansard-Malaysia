DR. 4.8.2022 100

Keempat, projek kecil berselerak. Meningkatkan kos operasi ladang. Sebahagian
peserta tarik dir, hendak buat management dan ada juga perkara-perkara yang
menyebabkan projek yang dicerobohi oleh peserta yang nanti saya akan pergi kepada yang
disebut oleh Yang Berhormat Hang Tuah Jaya, Sarawak tadi.

Itulah sebabnya Yang Berhormat, kenapa rasional pinjaman FELCRA Berhad perlu
ditukar dalam ekuiti kerana ini telah dibawa ke dalam Mesyuarat Jemaah Menteri dan Jemaah
Menteri membuat keputusan. Tujuan penukaran ini untuk memperkukuhkan FELCRA Berhad
daripada segi kewangan, rasionalisasi pinjaman FELCRA Berhad termasuk penstrukturan
semula jangka masa bayaran balik daripada 25 tahun kepada 35 tahun, dan kita juga bagi
moratorium lima tahun kepada FELCRA Berhad untuk bayar kepada MOF.

Penukaran sebahagian hutang kepada ekuiti ini mengukuhkan kewangan syarikat.
Seperti mana yang saya sebutkan tadi, menurutkan nisbah gearing, nisbah hutang kepada
ekuiti. Kadar gearing sekarang 3.89. Bila kita ubah pinjaman RM986 juta ini, ia akan turun
kepada 0.89. Maknanya bakeable seperti mana disebut oleh Yang Berhormat Hang Tuah
Jaya tadi. Jumlah aset per liabiliti meningkat daripada dari 1.18 kepada 1.84. Kenaikan yang
tinggi ini melambangkan aset yang lebih tinggi daripada liabiliti.

Seterusnya ia akan memberi peluang kepada FELCRA Berhad mengembangkan
perniagaan dengan bantuan pembiayaan dari luar. Sebab suka saya maklumkan FELCRA
dahulu memang hanya ada pemulihan dan penyatuan (PDP) peserta-peserta. Sekarang ini,
FELCRA sudah ada 16 buah syarikat perniagaan komersial di bawah FELCRA Berhad yang
melibatkan perladangan enam buah, perkilangan, baja, pendidikan, benih padi, benih sawit,
hartanah dan pembinaan pelaburan.

Jadi saya fikir cukup untuk saya bagi penerangan kenapa pentingnya untuk kita
menukar pinjaman yang tidak berdaya saing ini kepada ekuiti dan duit tadi seperti mana yang
disebutkan oleh Yang Berhormat Kuala Selangor, terima kasih memberi pencerahan kepada
Yang Berhormat Sungai Buloh. Duit ini tidak hilang, kita pindahkan dalam bentuk ekuiti dan
sudah pasti dahulu RM500 juta kita beri kepada FELCRA sekarang insya-Allah dia punya
kapital itu lebih kurang RM1.4 bilion lebih.

Datuk Seri Saifuddin Nasution bin Ismail [Kulim-Bandar Baharu]: Boleh minta
celahan sedikit?

Dato’ Indera Mohd Shahar bin Abdullah: Boleh, Tuan Yang di-Pertua.

Datuk Seri Saifuddin Nasution bin Ismail [Kulim-Bandar Baharu]: Tadi Yang
Berhormat Timbalan Menteri sebut soal FELCRA Berhad- ini yang saya faham. Satu dia
menguruskan bagi pihak peserta FELCRA. Satu lagi FELCRA Berhad itu pun dia ada juga
dia punya ladang dia sendiri. Dia ada dua, kan. Dua ya.

Tajuk yang kita bincang ini untuk Parlimen bersetuju meluluskan pinjaman ini,
akhirnya apabila diurus oleh FELCRA ini, apa maksud untuk memajukan tanah yang FELCRA
urus bagi pihak peserta yang lebih kurang 200 ribu hektar itu, ataupun untuk dimanfaatkan di
bawah FELCRA Berhad ke atas ladang milik Syarikat FELCRA Berhad. Oleh sebab kalau

kita sebut soal pulangan dividen balik, kalau dividen langsung itu atas tanah yang FELCRA
