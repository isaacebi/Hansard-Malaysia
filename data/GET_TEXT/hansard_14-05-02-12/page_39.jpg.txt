DR. 4.8.2022 33

pun diumumkan oleh Yang Berhormat Menteri. Saya ingin bertanya kepada Yang Berhormat
Menteri.

Datuk Mohamad bin Alamin: Terima kasih kepada Yang Berhormat Semporna.
Untuk makluman Ahli Yang Berhormat, di Sabah sahaja seramai 1,653 anak Sabah telah pun
dilantik sebagai guru di mana 1,498 daripada pengambilan one-off dan seramai 155 orang
daripada pengambilan COS.

Jadi jumlah keseluruhan yang telah dihantar ke Sabah sahaja Yang Berhormat,
sebanyak 1,221 untuk pengambilan one-off tadi. Manakala pengambilan COS, seramai 1,221
ke Sabah dan 432 ke negeri-negeri lain, tetapi mereka adalah anak-anak Sabah. Kenapakah
kita hantar ke negeri lain? Oleh sebab kekosongan opsyen itu tidak ada di Sabah, tetapi ada
di negeri lain.

Jadi, kita berdasarkan kepada keperluan Yang Berhormat, opsyen ya. Ini adalah
sangat penting sebab opsyen yang ada ini kita amat terhad. Saya minta bantu kepada Yang
Berhormat sendiri, kalau ada mana-mana guru yang mempunyai opsyen yang tepat, minta
mereka memohon akan datang.

Kita sudah cari sedaya upaya Yang Berhormat, untuk mencari calon-calon guru yang
mempunyai opsyen-opsyen yang kita cari. Untuk makluman Yang Berhormat, di Sabah
sahaja contoh, contoh opsyen yang sangat kritikal apa dia? Opsyen Pendidikan Islam. Susah
kita hendak penuhi. Guru-guru yang mempunyai opsyen Pendidikan Islam, itu fasal kita cari
daripada mana-mana negeri untuk datang ke Sabah bantu buat seketika.

Akan tetapi mana-mana opsyen yang lain, umpamanya opsyen Bahasa Melayu ya,
kita juga cari mana-mana graduan kita yang mempunyai ijazah tetapi bukan ikhtisas
pendidikan, tetapi mereka ada ambil subjek-subjek tertentu dalam ijazah mereka, kita juga
pertimbangkan graduan-graduan ini untuk mengisi pengambilan melalui COS sahaja.

Akan tetapi insya-Allah Yang Berhormat, kita akan terus berusaha untuk memastikan
isu kekurangan guru yang ada di seluruh negara, bukan sahaja di Sabah, bukan sahaja di
Sarawak, tetapi kita akan cuba sedaya upaya untuk mengambil langkah-langkah yang perlu
bagi memenuhi keperluan pendidikan anak-anak kita di seluruh negara. Insya-Allah.

01150

Datuk Seri Panglima Haji Mohd Shafie bin Haji Apdal [Semporna]: Yang
Berhormat, saya soal tadi. Tuan Yang di-Pertua, soalan saya mengapa 292 orang anak-anak,
saya ingat mereka pun communicate dengan Yang Berhormat Timbalan Menteri tetapi
mereka engage dengan saya. Selepas itu mereka maklumkan mereka telah pun melalui
kursus dan lulus, bukan persoalan opsyennya.

Ada opsyen kekosongan jawatan yang ada background pengajian tinggi, yang
pengajian pendidikan mereka itu ditempatkan. Akan tetapi mereka ini sudah pun melulusi
ujian yang telah dilakukan. Kenapa seramai 292 anak-anak tidak dipilin? Bukan oleh kerana
persoalan opsyen semata-mata. Terima kasih.

Tuan Ma'mun bin Sulaiman [Kalabakan]: [Bangun]

Datuk Mohamad bin Alamin: Dasar pengambilan kita kena ingat Yang Berhormat.

Berdasarkan kekosongan perjawatan pertama dan juga kekosongan opsyen yang ada ini.
