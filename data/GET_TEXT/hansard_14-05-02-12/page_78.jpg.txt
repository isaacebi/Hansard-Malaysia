DR. 4.8.2022 72

Menteri Kewangan ketika itu. Komitmen daripada Kerajaan Pakatan Harapan ketika itu yang
mana tidak mahu ketirisan masalah yang berlaku kerana GST berlarutan di Malaysia.

Saya masih ingat antara figure ataupun nombor yang masih segar dalam ingatan
saya adalah RM19.4 bilion. Ini mantan Menteri Kewangan ada di sini. Kalau saya buat silap,
boleh buat teguran. Sejumlah RM19.4 bilion yang sepatutnya refund atau dipulangkan
kepada mereka yang layak dan sebagainya. Akan tetapi apabila Pakatan Harapan mengambil
alih kerajaan ketika itu, cuma ada dalam RM150 juta kalau tidak silap saya dalam tabung
yang dikhaskan untuk refund. Jadi, ketirisan sebegini akhirnya diselesaikan oleh Kerajaan
Pakatan Harapan pada tahun 2019. Semuanya telah refund.

Saya berbesar hati apabila kerajaan yang ada pada hari ini membentangkan
amendment, pindaan kepada RUU ini yang menunjukkan bahawa kerajaan yang ada pada
hari ini walaupun ramai di kalangan pimpinan kerajaan hari ini sebenarnya tidak bersetuju
dengan akta ini ketika mula-mula dibentangkan pada Ogos 2018, tetapi telah mengakui
tindakan rakyat yang menyokong Pakatan Harapan pada PRU ke-14 dan seterusnya
membolehkan GST menjadi sebahagian daripada lipatan sejarah tersebut adalah tepat sekali
yang membolehkan kerajaan hari ini setuju dengan apa yang Kerajaan Pakatan Harapan
pernah lakukan pada empat tahun dahulu. Jadi saya mohon sahabat saya, Yang Berhormat
Timbalan Menteri Kewangan boleh bagi ulasan sedikit berkenaan dengan perkara ini.

Tuan Sanisvara Nethaji Rayer a/l Rajaji [Jelutong]: Yang Berhormat, Yang
Berhormat. Sedikit Yang Berhormat.

Tuan Cha Kee Chin [Rasah]: Ya, Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Ya, saya hendak bertanya
Yang Berhormat, apa pandangan Yang Berhormat bahawa cukai ini dikenakan ke atas rakyat
untuk menampung perbelanjaan-perbelanjaan kerajaan yang tidak perlu di— kita bayar.
Seperti membayar duta-duta khas ke luar negara, membayar Timbalan-timbalan Menteri.
Kenapa perlu kita sebagai rakyat menanggung perbelanjaan-perbelanjaan ini? Ini adalah
persoalan saya. Mungkinkah cukai ini dikutip daripada rakyat yang sudah susah untuk
menampung perbelanjaan-perbelanjaan yang tidak perlu dibayar oleh rakyat? Apa pendapat
Yang Berhormat.

Tuan Cha Kee Chin [Rasah]: Ya, saya setuju dengan...

Tuan Wong Hon Wai [Bukit Bendera]: Saya tambah lagi daripada Yang Berhormat
Jelutong. Rombongan ke luar negara Jepun dengan delegasi 100 orang tidak diumumkan
juga akaunnya apabila ditanya oleh Yang Berhormat Seputeh. Sama ada Yang Berhormat
Rasah setuju bahawa sekiranya penjimatan dilakukan oleh kerajaan, maka kutipan kecil ini a
new tax introduced untuk mengenakan cukai ke atas barang bernilai kecil yang kebanyakan
mungkin orang yang kurang berada.

Dato’ Ramli bin Dato' Mohd Nor [Cameron Highlands]: Yang Berhormat, sila...

Tuan Wong Hon Wai [Bukit Bendera]: Saya minta pandangan Yang Berhormat
Rasah.
