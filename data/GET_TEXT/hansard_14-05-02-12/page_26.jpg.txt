DR. 4.8.2022 20

menyenaraihitamkan nombor telefon dan peranti mudah alih yang terlibat dalam kes
penipuan kewangan.

Kita juga mempunyai CCID atau Scam Response Centre yang merupakan pusat
sehenti yang menyediakan perkhidmatan untuk orang ramai dan institusi kewangan
menyalurkan maklumat atau aduan secara atas talian kepada pihak PDRM tentang jenayah
penipuan kewangan.

Platform ini disokong oleh agensi-agensi kerajaan yang lain dan swasta yang
berkaitan seperti SKMM, Suruhanjaya Sekuriti Malaysia, Payments Network Sendirian
Berhad (PayNet), BNM dan institusi-institusi kewangan bagi memastikan tindak balas
terhadap insiden scam atau scam response oleh semua pihak dapat dibuat dengan lebih
pantas serta proses siasatan dapat dijalankan dengan lebih berkesan. Terima kasih.

Dato’ Wira Haji Amiruddin bin Haji Hamzah [Kubang Pasu]: /Bangun]

Tuan Khoo Poay Tiong [Kota Melaka]: [Bangun]

Tuan Fong Kui Lun [Bukit Bintang]: /[Bangun]

Tuan Yang di-Pertua: Terima kasih. Yang Berhormat Bukit Bintang, silakan.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Memandangkan banyak kes berlaku bahawa wang simpanan di akaun bank
dipindah keluar tanpa diketahui pendeposit. Ini salah satu kelemahan sistem perbankan.

Saya ingin tanya Yang Berhormat Timbalan Menteri, adakah Bank Negara akan
mengarahkan pihak bank-bank menukar OTP bagi mengelakkan pemindahan palsu atau
kena scam? Minta penjelasan daripada Yang Berhormat Timbalan Menteri. Terima kasih.

Tuan Haji Yamani Hafez bin Musa: Terima kasih kepada Ahli Yang Berhormat yang
baru sahaja bertanyakan soalan susulan tadi. Kita ingin menegaskan bahawa institusi
perbankan perlu mengamalkan piawaian sistem keselamatan yang tinggi bagi melindungi
akaun pelanggan mereka.

Dalam menangani ancaman terhadap keselamatan siber yang berubah dengan
cepat ini, Bank Negara Malaysia (BNM) secara berterusan akan memperkukuhkan garis
panduan dan dasar keselamatan perbankan yang perlu dipatuhi oleh semua institusi
kewangan. Antara keperluan yang disarankan oleh Bank Negara Malaysia ialah memastikan
setiap transaksi perbankan itu mematuhi ciri-ciri keselamatan seperti keperluan pengesahan
transaksi oleh pelanggan dan menghantar notifikasi setelah transaksi dijalankan.

Kita juga memupuk kesedaran orang ramai agar berwaspada terhadap cubaan
memancing data (phishing) dan mempercepatkan pendaftaran dan penggunaan kaedah
pengesahan yang lebih selamat daripada short message service one time password (SMS
OTP) dan memastikan peranti pelanggan dikemas kini dan berada dalam keadaan yang
selamat, sebelum aktiviti perbankan dapat dijalankan secara dalam talian.

Kita juga mengikat peranti (device binding), dengan izin kepada profil pelanggan
untuk mengelakkan pemindahan wang daripada akaun bank dengan menggunakan

maklumat pengguna yang dicuri.
