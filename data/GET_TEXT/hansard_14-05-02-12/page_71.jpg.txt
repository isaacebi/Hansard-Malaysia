DR. 4.8.2022 65

Dato’ Ramli bin Dato’ Mohd Nor [Cameron Highlands]: Okey. Yang Berhormat
Sepanggar, perkara Yang Berhormat Sepanggar bangkitkan itu saya rasa tidak mungkin
Yang Berhormat Menteri dapat menjawab on the spot.

Datuk Mohd Azis bin Jamman [Sepanggar]: Faham, faham. Saya faham.

Dato’ Ramli bin Dato’ Mohd Nor [Cameron Highlands]: Jadi, saya mohon dapat
Yang Berhormat Sepanggar tuliskan secara hitam putih, nyatakan bahagian mana dan
sebagainya, forward-kan kepada pihak Dewan.

Datuk Mohd Azis bin Jamman [Sepanggar]: Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Kita teruskan dengan
agenda kita. Ada sesiapa yang menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan Yang
di-Pertua, saya mohon menyokong.

Dato’ Ramli bin Dato’ Mohd Nor [Cameron Highlands]: Baik. Ahli-ahli Yang
Berhormat, masalah di hadapan Majlis ialah rang undang-undang bernama suatu Akta untuk
meminda Akta Cukai Jualan 2018 dibacakan kali yang kedua sekarang dan terbuka untuk
dibahaskan.

Mengikut senarai yang telah diberi kepada pihak Majlis, mereka yang akan berbahas
adalah Yang Berhormat Tebrau, Yang Berhormat Bukit Bendera, Yang Berhormat Jerai, Yang
Berhormat Papar, Yang Berhormat Rasah, Yang Berhormat Sepang. Semuanya lima minit.

Saya mulakan dengan Yang Berhormat Tebrau.

3.01 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya sertai perbahasan RUU Akta Cukai Jualan 2018 (Pindaan) 2022. Saya
sudilah menyokong RUU ini kerana ia akan /evel the playing field dengan izin, antara penjual
tempatan dan penjual di luar Malaysia mengenai barangan yang bernilai rendah yang banyak
dibeli atas talian melalui Shopee atau Lazada dan sebagainya.

Saya ucap terima kasihlah kepada Kementerian Kewangan kerana selalu mengemas
kini peraturan-peraturan dan juga undang-undang untuk memastikan apa yang dalam
undang-undang adalah up to date, yang ikut keperluan semasa. Akan tetapi, saya pun
berharaplah Yang Berhormat Menteri yang menjaga perundangan di dalam Pejabat Perdana
Menteri pun lakukan yang sama untuk buat satu usul atau mencadangkan untuk mengemas
kini Perkara 48 (1)(e) di mana disebut kalau seorang Ahli Dewan Rakyat akan hilang
kelayakan untuk menjadi seorang Ahli Parlimen sekiranya didenda melebihi RM2,000.

Itu adalah satu angka yang sudah lama tidak dikemas kini. Saya berharaplah Yang
Berhormat Menteri yang menjaga perundangan kalau dapat tahu, dapat buat satu usul pada
masa yang akan datang. Walaupun saya sokong tetapi saya ada soalan nak beri kepada
Yang Berhormat Timbalan Menteri untuk menjawab. Walaupun ini bagus, tetapi kemungkinan
rakyat di luar kena tahu dan jelas apa kesan kepada mereka. Jadi soalan saya adalah, adakah

ini akan menyebabkan inflasi semakin naik ketika rakyat knususnya golongan B40 sedang
