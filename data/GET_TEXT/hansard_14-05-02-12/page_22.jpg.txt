DR. 4.8.2022 16

Tuan Yang di-Pertua: Terima kasih. Yang Berhormat.

Tuan Haji Akmal Nasrullah bin Mohd Nasir [Johor Bahru]: Terima kasih Tuan
Yang di-Pertua, terima kasih Yang Berhormat Menteri yang menjelaskan langkah-langkah
yang diambil. Jadi saya harap mahasiswa di luar sana ataupun yang mungkin menangguhkan
pendidikan ketika ini untuk melihat peluang yang disediakan oleh kementerian.

Cuma pada masa yang sama, saya nak rujuk Yang Berhormat Menteri kepada
jawapan yang saya terima dalam sidang yang lepas yang mengatakan bahawa soal yang
sama, saya tanya soal keciciran tetapi tak naik, kali ini naik. laitu untuk tahun 2020, angka
yang dibekalkan oleh kementerian, mahasiswa yang tercicir seramai 13,291 orang.

Tahun 2021, Tuan Yang di-Pertua, ia meningkat kepada 17,613 orang. Bila saya kira
secara mudah, maksudnya peningkatan lebih daripada 32.51 peratus. Jadi, saya nak tanya
Yang Berhormat Menteri, tadi saya linat soalan kepada Yang Berhormat Menteri Komunikasi.
Maksudnya kalaulah /aptop ataupun tablet itu dibekalkan lebih awal, mungkin kita dapat
selamatkan mereka ini. Adakah Kementerian Pengajian Tinggi dilibatkan dalam soal
pemberian peranti tersebut sebab ada mismatch yang hari ini baru nak buka permohonan
yang baru lagi sedangkan pelajar atau mahasiswa yang telah terpaksa berhenti itu telah
berlaku.

Soalan saya kepada Yang Berhormat Menteri, anggaran berdasarkan berlaku
COVID-19 semua dan juga laporan DOSM mengatakan 72 peratus lepasan SPM tidak
berminat nak sambung pelajaran. Maka boleh tak kita lihat punca kenapa mereka ini tercicir?
Adakah sebab minat tadi? Sebab terbukti lepasan SPM tidak berminat untuk sambung
pelajaran ke pengajian tinggi? Adakah kerana peluang yang semakin menipis? Dia rasa tak
berbaloi. Pergi universiti, tanggung hutang. Keluar, dapat kerja pun balik kepada kerja yang
sama, gig economy dan sebagainya.

Yang kedua, mungkin Yang Berhormat Menteri boleh bantu huraikan apa yang kita
telah laksanakan untuk kurangkan bebanan ekonomi mahasiswa untuk membantu mereka
meneruskan pengajian di universiti. Terima kasih Tuan Yang di-Pertua.

Tuan Yang di-Pertua: Yang Berhormat Menteri.

Datuk Seri Dr. Noraini Ahmad: Terima kasih Yang Berhormat Johor Bahru.
Sebenarnya Yang Berhormat, KPT melaksanakan pelbagai inisiatif dalam kita nak membantu
pelajar meneruskan pengajian mereka sehingga mereka bergraduasi dan saya nak ceritakan
sedikitlah hasil daripada inisiatif yang KPT laksanakan.

Pengurangan telah berlaku daripada segi mahasiswa yang tak tamat dalam
pengajian, di mana tahun 2018 sehingga 2019, seramai lebih 42 ribu orang pelajar yang tak
tamat pengajian. Akan tetapi dia ada komposisi-komposisi dia dan peratusan mereka yang
tidak tamat itu adalah yang paling tinggi dalam lebih kurang dalam satu peratus adalah
apabila mereka tak tamat disebabkan kegagalan.

Akan tetapi itu pun kita pergi buat engagement dengan mereka untuk pastikan
mereka boleh meneruskan pengajian tetapi kita ada satu program. Tuan Yang di-Pertua,
boleh tak saya sambung?

Tuan Abdul Latiff bin Abdul Rahman [Kuala Krai]: [Bangun]
