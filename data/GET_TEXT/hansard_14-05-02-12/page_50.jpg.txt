DR. 4.8.2022 44

termasuk dalam ruangan yang kita pinda ini seperti gangguan elektrik, gangguan bekalan air,
gangguan internet iaitu contoh kecemasan teknikal?

Perkara kedua saya hendak bertanya bahawa seksyen 3B, seksyen 11, seksyen 14
memberi kuasa kepada Ketua Pengarah dan tentu Ketua Pengarah akan menurunkan kuasa
itu kepada pengarah-pengarah. Jadi, mohon dipastikan tiada salah guna kuasa yang berlaku
bila terlalu besar budi bicara yang diguna untuk menerima segala levi yang dikenakan.

Perkara ketiga, disebut pindaan seksyen 19 menuntut ketelusan dalam pembayaran.
Ini kerana ada syarikat yang membuat penipuan dalam menjelaskan pembayaran cukai.
Apakah bentuk tindakan daripada kastam? Apakah jumlah denda atau penjara yang
dikenakan bagi pihak yang memalsukan maklumat?

Perkara keempat, pindaan ini membolehkan Ketua Pengarah menggunakan
kuasanya menentukan kaedah pembayaran levi dan ada perubahan-perubahan. Perubahan-
perubahan yang dibuat itu, adakah dilakukan setiap tahun, dua tahun sekali, tiga tahun
sekali?

Perkara kelima, kenapa kaedah manual masih digunakan sedangkan kaedah
elektronik lebih mudah dan menjimatkan masa? Saya ingin mengambil perhatian Ahli-ahli
Yang Berhormat yang hadir. Di atas meja kita ini, bertimbun-timbun kertas dipanggil Kertas
Statut 157 Tahun 2022.

01220

Ini semua daripada agensi Yang Berhormat Timbalan Menteri, Kastam banyak betul.
Bertimbun-timbun warna putih atas ini dan berat pula itu. Saya kira dia satu pembaziran. Jika
boleh kita adakan semuanya dalam bentuk format yang elektronik, e-paper yang
kemudiannya boleh digunakan sebaiknya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang

Berhormat Pontian. Seterusnya saya jemput Yang Berhormat Beruas.

12.20 tgh.

Dato’ Ngeh Koo Ham [Beruas]: Terima kasih, Tuan Yang di-Pertua kerana
membenarkan saya membahaskan Rang Undang-undang Levi Keuntungan Luar Biasa
(Pindaan) 2022. Saya mohon 10 minit kerana ada lima hujah yang penting yang perlu saya
kemukakan untuk mendapat respons jawapan daripada pihak kerajaan.

Pertama Tuan Yang di-Pertua, kerajaan digesa melayan syarikat dan industri
tempatan secara adil. Kerajaan Malaysia memberikan pelbagai insentif dan pengecualian
cukai untuk menarik syarikat-syarikat asing melabur di Malaysia tetapi tidak melayan pelabur-
pelabur tempatan sendiri dengan baik. Monyet di hutan disusui, anak di rumah kebuluran.

Dalam satu rencana yang ditulis oleh Encik Pankaj C. Kumar dalam surat khabar The
Star pada 6 Jun 2022, beliau menyatakan bahawa jumlah cukai yang dikenakan ke atas
pemegang-pemegang saham syarikat perladangan kelapa sawit setinggi 54 peratus
keuntungan syarikat.

Kerajaan mengenakan cukai pendapatan korporat, cukai makmur, levi keuntungan

luar biasa, bayaran ses, cukai jualan dan levi eksport ke atas syarikat perladangan kelapa
