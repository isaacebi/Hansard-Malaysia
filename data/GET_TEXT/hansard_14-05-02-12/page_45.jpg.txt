DR. 4.8.2022 39

Timbalan Menteri Pembangunan Wanita, Keluarga dan Masyarakat [Dato’ Hajah
Siti Zailah binti Mohd Yusoff]: Tuan Yang di-Pertua, saya menyokong.

Timbalan Yang di-Pertua [Dato’ Mohd Rashid Hasnon]: Terima kasih Ahli-ahli
Yang Berhormat, sekarang saya kemukakan masalah pada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG KANUN KESEKSAAN (PINDAAN) 2022
Bacaan Kali Yang Pertama
Rang undang-undang bernama Suatu Akta untuk meminda Kanun Keseksaan;
dibawa ke dalam Mesyuarat oleh Timbalan Menteri di Jabatan Perdana Menteri (Parlimen
dan Undang-undang) [Datuk Wira Hajah Mas Ermieyati binti Samsudin]; dibaca kali yang
pertama; akan dibaca kali yang kedua pada Mesyuarat akan datang.

RANG UNDANG-UNDANG KANUN TATACARA JENAYAH (PINDAAN) (No.2) 2022
Bacaan Kali Yang Pertama
Rang undang-undang bernama Suatu Akta untuk meminda Kanun Tatacara
Jenayah; dibawa ke dalam Mesyuarat oleh Timbalan Menteri di Jabatan Perdana Menteri
(Parlimen dan Undang-undang) [Datuk Wira Hajah Mas Ermieyati binti Samsudin]; dibaca kali

yang pertama; akan dibaca kali yang kedua pada Mesyuarat akan datang.

Datuk Seri Haji Salahuddin bin Ayub [Pulai]: Tuan Yang di-Pertua, Peraturan
Mesyuarat.

Timbalan Yang di-Pertua [Dato’ Mohd Rashid Hasnon]: Sila.

Datuk Seri Haji Salahuddin bin Ayub [Pulai]: Saya bangun untuk membawa
Peraturan Mesyuarat 14 (1)(i). Izinkan saya dalam dua minit untuk membawa dan berhujah
atas peraturan ini iaitu penerangan menteri-menteri. Semalam negara dikejutkan dengan
satu insiden di KLIA. Ketua Pengarah Jabatan Perkhidmatan Awam telah dilaporkan
menengking pegawai tinggi Imigresen. Saya rasa Parlimen harus mendapat satu
penerangan kerana ia telah dilaporkan secara viral dalam media sosial mahupun mainstream
media dan telah ada kenyataan dari pihak JPA dan dibalas pula oleh Kesatuan Imigresen
yang menyatakan kesal terhadap sikap kasar Ketua Pengarah Jabatan Perkhidmatan Awam
yang tidak sepatutnya melakukan perkara tersebut.

Ini adalah nama baik Jabatan Perkhidmatan Awam, nama baik pegawai-pegawai di
bawah JPA yang saya rasa salah seorang Menteri di Jabatan Perdana Menteri, harus tampil
dalam Dewan ini untuk memperjelaskan. la bukan dilakukan oleh pegawai rendah ataupun

pegawai biasa, tetapi Ketua Pengarah Jabatan Perkhidmatan Awam. Saya rasa perlu untuk
