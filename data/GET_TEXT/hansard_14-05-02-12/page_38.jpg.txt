DR. 4.8.2022 32

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baram. Sila Yang Berhormat Timbalan Menteri, satu minit.

Datuk Mohamad bin Alamin: Terima kasih Yang Berhormat Baram. Untuk
makluman Yang Berhormat Baram, bahawa dasar yang sedang dilaksanakan ini yang
disebut-sebut sebagai Dasar 90:10, di mana 90 peratus guru-guru harus diambil dari negeri
Sarawak. Dasar akan kita teruskan sehingga ada satu ketetapan terbaharu daripada Kabinet
Malaysia.

Jadi, untuk makluman Yang Berhormat dan juga Dewan yang mulia ini, bahawa
Kementerian Pendidikan Malaysia mempunyai beberapa pendekatan untuk mengisi mana-
mana kekosongan guru di mana-mana negeri sekalipun. Di negeri Sarawak contohnya, kita
akan membuat pertukaran guru di mana guru-guru yang berasal daripada Sarawak kita akan
hantar semula ke Sarawak, tetapi berdasarkan kekosongan perjawatan dan juga opsyen
seseorang guru tersebut.

Keduanya, kita juga akan melantik guru-guru baharu yang berasal dari Sarawak, kita
akan menempatkan juga di negeri kelahiran mereka, juga berdasarkan kekosongan
perjawatan dan juga opsyen yang ada.

Ketiganya, untuk makluman Yang Berhormat Baram juga, di institut pendidikan guru
(IPG), kita juga ada bakal-bakal guru yang akan dilahirkan dari sana dan ini juga kita akan
bagi mereka keutamaan. Mana-mana yang lahir di negeri Sarawak, kita akan tempatkan di
negeri Sarawak juga.

Untuk makluman Yang Berhormat, pihak Suruhanjaya Perkhidmatan Pendidikan
(SPP) sedang melaksanakan sesi temu duga untuk guru-guru di IPG ini untuk mereka
ditempatkan di negeri Sarawak juga, insya-Allah. Terima kasih.

Datuk Seri Panglima Haji Mohd Shafie bin Haji Apdal [Semporna]: Terima kasih
Tuan Yang di-Pertua, tentang ruang yang diberikan dan terima kasih kepada Yang Berhormat
Timbalan Menteri yang telah menjawab soalan berhubung kait dengan penempatan guru-
guru di Sarawak. Saya harap juga bukan hanya di Sarawak, bahkan juga di negeri seperti
Sabah ya.

Pada tahun 2001, adakah Yang Berhormat sedar bahawa Yang Berhormat Menteri
telah mengumumkan sebanyak 2,400 kekosongan jawatan? Selepas itu, cukup ramai anak-
anak Sabah yang mempunyai keupayaan dan telah pun menerusi ujian. Akan tetapi
malangnya, kurang daripada 40 orang sahaja yang diambil. Seramai 292 anak Sabah yang
qualified, tetapi tidak ditempatkan.

Saya bimbang di Sarawak kerana kita dalam keadaan ekonomi yang begitu rumit.
Kos yang akan perlu dibelanjakan kalau hendak transfer ataupun menempatkan guru-guru
dari Semenanjung, perumahan, pengangkutan, berbagai-bagai masalah yang ada. Saya
sedar bahawa perlu integrasi.

Saya sedar untuk membolehkan anak-anak ini, tetapi sudah ada yang qualified.
Mengapa tidak dilakukan oleh pihak kementerian sehingga tercicir anak-anak Sabah yang

sudah pun mengikuti ujian, 292 tidak dapat tempat yang contract of service (COS) yang telah
