DR. 4.8.2022 an

Tuan Lim Guan Eng [Bagan]: Bolehkah kita membuat perbincangan tentang
perkara ini? Kita tidak mahu langgar semua fasal-fasal yang diusulkan oleh pihak
kementerian. Akan tetapi kerana ini melibatkan mereka yang membeli barangan kurang
daripada RM500.

So, kalau boleh untuk membantu mereka yang membeli low value goods, saya rasa
bukan untuk sama ratakan dengan kenakan cukai. Kalau boleh sama ratakan dengan
kurangkan cukai untuk peniaga tempatan untuk barangan kurang daripada RM500. Saya rasa
ini lebih munasabah.

So, di sini saya hendak cadangkan, ini saya tidak mahu you jadi isulah. Yang
Berhormat pun tahu kita buat secara ikhlas. Bolehkah kita bincang tentang fasal ini sahaja?
Hal ini kerana saya rasa apa yang berlaku sekarang dalam keadaan ekonomi yang tidak
menentu, kita tidak harus mengenakan cukai tambahan.

Kalau boleh kita kurangkan cukai, khususnya untuk mereka yang berpendapatan
rendah. So, di sini saya syorkan jangan untuk sama ratakan di antara peniaga tempatan
dengan peniaga luar negeri. Kita tambah cukai untuk mereka yang membeli barangan
daripada peniaga luar negeri.

Hal yang kita patut buat ialah kita kekalkan pengecualian ini untuk peniaga dari luar
negeri dan kita kurangkan untuk peniaga tempatan bahawa mereka tidak harus dikenakan
cukai jualan ini. Boleh tidak? Ini saya syorkan supaya perkara ini saya rasa kita akan
bersetuju.

Dato’ Ramli bin Dato’ Mohd Nor [Cameron Highlands]: Yang Berhormat Menteri,
satu minit dan gulung.

Dato’ Indera Mohd Shahar bin Abdullah: Yang Berhormat, saya kira sudah...

Tuan Lim Guan Eng [Bagan]: Sudah, sudah. Saya mohon untuk lanjutkan kerana
ini perkara penting. RM200 juta dan ini akan ada kesan untuk macam pengundi Yang
Berhormat. Bila dia hendak buat kita hendak mengalahkan mereka buat e-commerce tetapi
kena cukai. Tidak munasabahlah.

Dato’ Indera Mohd Shahar bin Abdullah: Yang Berhormat, kan saya sudah
nyatakan tadi, penjelasan saya sudah jelas. Saya ulang sendiri depan Yang Berhormat.
Maknanya, barang bernilai rendah ini tidak melebihi RM500 yang berada di luar Malaysia
dijual dalam pasaran oleh seseorang penjual di luar negara dan dihantar kepada pengguna
Malaysia menggunakan ketiga-tiga mod Yang Berhormat.

Saya sudah jelaskan tadi, objektif kita pertamanya adalah untuk memastikan kita
samakan level playing field. Akan tetapi, Yang Berhormat mempunyai pandangan berbeza.
Saya faham pandangan Yang Berhormat, maknanya untuk mengurangkan cukai di negara
ini supaya sama rata. Akan tetapi Yang Berhormat...

Tuan Lim Guan Eng [Bagan]: Sama ratakan dengan kurangkan cukai, bukan sama
ratakan dengan tambah cukai, itu yang saya maksudkan.

Dato’ Indera Mohd Shahar bin Abdullah: Tidak Yang Berhormat, itu sebabnya kita
buat libat urus dengan industri-industri dan kita melihat semua perkara ini. Itu sebabnya

tempoh untuk kenakan kuat kuasa ini belum kita tentukan lagi.
