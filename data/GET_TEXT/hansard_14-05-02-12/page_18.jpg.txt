DR. 4.8.2022 12

Pertama_ sekali, saya ingin memberikan pemakluman bahawasanya proses
perolehan peranti yang telah dibuka semula secara tender terbuka telah pun selesai
dilaksanakan menjelang penghujung Julai 2022 berdasarkan kepada penelitian dan
keputusan perolehan tender semula oleh Kementerian Kewangan. Justeru itu, sukalah saya
memaklumkan pada hari ini bahawasanya proses pemberian dan edaran PerantiSiswa akan
dimulakan pada bulan ini.

Untuk peringkat awalan ini, dijangkakan kira-kira 350,000 unit yang telah terlibat
dalam pesanan dan dijangka akan diagihkan kepada mahasiswa-mahasiswa pada kelompok-
kelompok seperti berikut.

Tuan Yang di-Pertua, oleh sebab ada beberapa pembaharuan atau
penambahbaikan, saya mengambil peluang untuk mengumumkan pada hari ini perluasan
skop dan kelayakan mahasiswa dan pelajar-pelajar untuk membuat permohonan bagi
program PerantiSiswa. Yang layak adalah daripada pelajar-pelajar daripada keluarga B40
yang mengikuti pengajian secara sepenuh masa di peringkat diploma, diploma lanjutan dan
ijazah sarjana muda di universiti awam dan di universiti swasta, kendalian Kementerian
Pengajian Tinggi.

Kedua, politeknik dan kolej komuniti di bawah Kementerian Pengajian Tinggi serta
juga akan diperluaskan kepada pelajar-pelajar institut pendidikan guru (IPG) di bawah
Kementerian Pendidikan Malaysia dan pelajar-pelajar ASWARA di bawah Kementerian
Pelancongan, Seni dan Budaya.

Hari ini juga saya ingin mengumumkan perluasan seterusnya bagi mereka yang ingin
memohon kemudahan PerantiSiswa kepada kategori-kategori berikut yang boleh membuat
permohonan bermula hari ini. Selepas daripada pengumuman ini, iaitu pelajar-pelajar
mengikuti program asasi di IPTA Kementerian Pengajian Tinggi, pelajar-pelajar yang
mengikuti program matrikulasi di bawah Kementerian Pendidikan Malaysia, pelajar-pelajar
semester 1 dan 2 sekolah-sekolah menengah.

Kalau dulu dirujuk sebagai pelajar Tingkatan 6 Kementerian Pelajaran Malaysia juga
mulai hari ini. Pelajar-pelajar Diploma Vokasional Malaysia di kolej-kolej vokasional yang
menjalankan program diploma. Permohonan ini dibuka sehingga 30 September bagi mereka
yang belum membuat permohonan.

Jawatankuasa Perolehan juga telah memilih jenama Samsung sebagai jenama yang
telah memenangi tawaran tender terbuka yang akan melibatkan lima pembekal bagi lima zon
yang berbeza bagi Sabah dan Sarawak zon pertama, Utara, Tengah, Timur dan Selatan.
Saya juga ingin memaklumkan dalam permohonan fasa pertama yang telah dibuka terdapat
sejumlah kira-kira hampir 40 peratus daripada pemohon didapati tidak layak tapisan awal.

Untuk memastikan tiada yang tercicir, proses rayuan akan mula dibenarkan kepada
mereka yang didapati permohonan tidak melepasi syarat permohonan secara online. Bagi
membolehkan kes rayuan dibuat dengan cara yang lebih teratur, kementerian mengambil
keputusan untuk melibatkan kepimpinan persatuan-persatuan mahasiswa di universiti-
universiti untuk membuat pengesahan-pengesahan sementara bagi kes-kes rayuan pelajar-

pelajar sekolah akan melibatkan pemimpin-pemimpin tempatan, termasuk Ahli-ahli Parlimen.
