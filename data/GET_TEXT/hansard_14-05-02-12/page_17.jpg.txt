DR. 4.8.2022 11

40 peratus penyertaan dan bakinya kita akan tingkatkan dalam pelan pembangunan kita pada
tahun ini dan tahun hadapan.

Kita hendak pastikan semua bandar kita terlibat sama dalam program ini. Oleh sebab
itu kerajaan telah menyediakan dana. Sebelum ini kita tidak ada dana. Kita beri dana supaya
PBT-PBT kita dapat terlibat sama. Hingga setakat ini, saya telah turun di beberapa PBT dan
melihat sendiri program yang dibuat di peringkat PBT.

Bagi menjawab isu hutan, saya menyambut baik usaha yang telah dibuat oleh
KETSA untuk reserve kawasan-kawasan tadahan air, kawasan-kawasan hijau ini yang
dikawal selia dan tidak boleh diberikan kelulusan untuk penebangan balak dan sebagainya.
Saya sebut tadi adalah kawasan balak, kawasan hutan yang kekal. Kita tidak masuk litupan
hijau yang sebenarnya meliputi lebih daripada 70 peratus keluasan negara. Ini sebab semua
hutan kita ini dia menyerap karbon dan kita harus menerima realiti tersebut, bukan hanya
hutan yang dijaga sahaja.

Berhubung dengan perairan marin, juga termasuk dalam usaha-usaha di peringkat
kementerian untuk mengawal selia dan menjaga semua taman laut kita bersama dengan
agensi-agensi di bawah Kementerian Tenaga dan Sumber Asli dan sebagainya. Kita
harapkan usaha-usaha ini insya-Allah, dapat kita jaga supaya negara kita dapat kita pantau
pemanasan global yang berlaku dan kita tidak menyumbang.

Suka saya maklumkan untuk makluman Dewan yang mulia, pelepasan karbon kita
sehingga setakat ini sebanyak 316.83 juta tan CO2 setara dan kita offset karbon kita
sebanyak 245.79 juta tan. Bermakna kita ada sedikit lebinan lebih kurang dalam 75.4 juta tan
CO2 dan inilah pelan-pelan adaptasi yang kita buat supaya 75 juta tan itu dapat kita serap
dan kita sampai net zero pada tahun 2050. Terima kasih.

Puan Yeo Bee Yin [Bakri]: Tuan Yang di-Pertua.

Tuan Yang di-Pertua: Yang Berhormat, maaf kita sudah lebihi masa 10 minit. Maaf,
Yang Berhormat. Yang Berhormat, sekarang tamatlah sesi untuk waktu pertanyaan-
pertanyaan Menteri pada hari ini. Terima kasih semua.

[Sesi Waktu Pertanyaan-pertanyaan Menteri tamat]
01040

JAWAPAN-JAWAPAN LISAN BAGI PERTANYAAN-PERTANYAAN

1. Tuan Lukanisman bin Awang Sauni [Sibuti] minta Menteri Komunikasi dan
Multimedia menyatakan apakah status pemberian tab/et melalui program PerantiSiswa dan
setakat maklumat terkini berapa jumlah tablet bakal diagihkan kepada pelajar dalam golongan
B40.

Menteri Komunikasi dan Multimedia [Tan Sri Datuk Seri Panglima Haji Annuar
bin Haji Musa]: Terima kasih Tuan Yang di-Pertua. Oleh sebab isu PerantiSiswa ini telah
menjadi polemik mutakhir ini, izinkan saya untuk memberikan jawapan secara lebih terperinci

dengan izin Tuan Yang di-Pertua.
