DR. 4.8.2022 123

Sebanyak 25 rang undang-undang dan sembilan usul telah diluluskan oleh Dewan
Rakyat semasa Mesyuarat Kedua ini. [Tepuk] Paling menarik perhatian ramai adalah dengan
lulusnya Rang Undang-undang Perlembagaan (Pindaan) (No.3) 2022 mengenai peruntukan
larangan Ahli Parlimen bertukar parti juga menarik perhatian ramai ialah usul kelangsungan
seksyen 4(5) SOSMA dan juga akhir sekali Usul Menteri mengenai Rang Undang-undang
Generational End Game yang telah pun dirujuk, diserahkan kepada Jawatankuasa Pilihan.
Sebanyak 100 Pertanyaan Jawab Lisan dan 18 soalan waktu pertanyaan Menteri telah
dijawab dalam Dewan, manakala 24 ucapan telah dirunding di Kamar Khas.

Saya ingin merakamkan ucapan setinggi-tinggi terima kasih kepada semua Ahli Yang
Berhormat yang telah memberi kerjasama bagi membolehkan perjalanan Majlis Mesyuarat
dapat disempurnakan sepanjang tempoh persidangan ini.

Tidak saya lupakan juga ucapan terima kasih yang tidak terhingga kepada semua
pegawai kerajaan, warga Parlimen Malaysia, khususnya Bahagian Pengurusan Dewan
Rakyat yang diketuai oleh Setiausaha Dewan Rakyat. Pihak Sekretariat Parlimen di bawah
pimpinan Yang Berbahagia Ketua Pentadbir, wakil media massa serta semua pihak yang
turut terlibat secara langsung mahupun tidak langsung dalam pengendalian urusan Majlis
Mesyuarat sepanjang tempoh Dewan kali ini bersidang.

Saya ingin menasihatkan semua Yang Berhormat untuk sentiasa mematuhi SOP
yang dikeluarkan kerajaan agar kita sama-sama dapat mengekang dan membendung
penularan wabak COVID-19 yang masih belum ada kesudahan ini. Semoga Ahli-ahli Yang
Berhormat dan seluruh warga Parlimen sentiasa dilindungi daripada wabak penyakit ini.

Saya ada karang pantun. Karangan sendiri.

25 RUU dan sembilan usul,
Kita bahas dan kita luluskan,
Parlimen Malaysia tetap unggul,
Menjalankan tugas dengan berkesan.

Nancy Pelosi datang berkunjung,
Nancy Syukri Menteri Pelancongan,
Amanah rakyat kita junjung,
Beban rakyat kita mahu ringankan.

Tuntutan Sulu menghangatkan Dewan,
SOSMA dan lompat parti jadi perhatian,

Terkasar tersilap semasa perbahasan,
Harap dimaafkan demi persahabatan.

Banjir di Baling amat menyedihkan,
Adakah durian punca angkara,

Alam semula jadi perlu dipeliharakan,
Agar generasi ke hadapan terpelihara.

Generational End Game langkah yang berani,
Jawatankuasa Pilihan perlu telitikan,
Semoga kita berjumpa lagi,
Moga semua dalam kesejahteraan.

Akhir kata saya ingin mengucapkan terima kasih kepada semua. Selamat pulang dan

selamat sampai ke destinasi masing-masing. Semoga Ahli-ahli Yang Berhormat sentiasa
