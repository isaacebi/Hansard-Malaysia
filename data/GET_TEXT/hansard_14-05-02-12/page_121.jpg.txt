DR. 4.8.2022 115

daripada development expenditure. Kita akan cari jalan macam mana kita kena buat satu
balance dalam perkara ini.

Yang Berhormat Kuala Langat juga saran kajian food security, macam mana kita
kena bantu petani kita dalam masa-masa akan datang ini. Macam mana kita tingkatkan
pertanian di negara kita melalui teknologi dan sebagainya. Bagaimana kita membuat ini, saya
mungkin akan buat sedikit analisis jawapan secara bertulislah kepada Yang Berhormat Kuala
Langat.

Yang Berhormat Hang Tuah Jaya juga menanyakan tadi berapa sumbangan yang
telah kita beri setakat ini. Ini adalah kali keenam kita membuat sumbangan kepada IFAD
sejak penubuhan IFAD pada tahun 1977. Jumlah keseluruhan yang kita telah sumbangkan
kepada IFAD adalah sebanyak USD1.175 juta. Kita telah sumbang pada siri keempat hingga
kelapan yang mana setiap siri ialah tiga tahun dan kita tidak menyumbang pada siri
kesembilan hingga kesebelas iaitu pada tahun 2013 hingga 2021.

Kenapa kita bayar dalam USD? USD adalah mata wang yang diterima oleh semua
negara. la common currency dan ia telah dipersetujui sebagai mata wang dalam urusan
transaksi dalam kalangan negara anggota World Bank Group dan kita diminta juga oleh World
Bank Group untuk membayar menggunakan USD.

Yang Berhormat Hang Tuah Jaya juga mengatakan suara kita hanya 0.25 peratus,
how significant suara kita ini dalam IFAD? Walaupun suara kita kecil tetapi bagi setiap USD1
sumbangan pembayaran oleh negara anggota, IFAD akan menyokong sebanyak USD8.4
program keseluruhan. Dalam perkara ini, USD70,000 yang akan disumbangkan oleh
Kerajaan Malaysia boleh membantu projek berjumlah USD588,000 secara keseluruhan.

Sebagai mungkin comparative dengan negara-negara jiran kita, negara jiran kita

contohnya:
Negara Penyumbang Jumlah (USD)
Cambodia 600,000
Filipina 700,000
Indonesia 10,000,000
Lao PDR 91,500
Myanmar 6,000
Thailand 13,000
Vietnam 600,000

Sumbangan ini bukan pinjaman tetapi satu pemberian berbentuk derma. Setiap tiga
tahun sekali, IFAD akan memohon kepada negara ahli untuk menderma kepada Tabung
IFAD. Jadi, kita sebagai negara penderma akan menyalurkan sumbangan kepada IFAD dan
pentadbir atau pengarah pengurusan akan menguruskan sumbangan untuk diagihkan
kepada negara miskin dan negara yang layak meminta bantuan dan memenuhi kriteria yang
ditetapkan oleh World Bank Group. Terima kasih

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri.

Ahli-ahli Yang Berhormat, sekarang saya kemukakan masalah kepada Majlis bagi

diputuskan. Masalahnya ialah bahawa usul seperti yang dikemukakan oleh Yang Berhormat
