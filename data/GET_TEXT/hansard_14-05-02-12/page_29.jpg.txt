DR. 4.8.2022 23

dalam kegunaan teknologi penternakan yang lebih moden, lebih canggih supaya mereka
dapat bersaing lagi bukan sahaja dapat membekal sepenuhnya untuk pasaran tempatan
tetapi boleh bersaing dengan negara lain supaya mereka boleh eksport dengan harga yang
lebih murah, lebih bersaing. Terima kasih.

Tuan Yang di-Pertua: Baik.

Datuk Seri Dr. Ronald Kiandee: Terima kasih Yang Berhormat Kluang. Memang
benar, kita-— industri ayam merupakan satu industri yang matang dan stabil. Akan tetapi,
seperti yang saya katakan tadi langkah intervensi yang diambil oleh kerajaan untuk
memberhentikan eksport adalah diambil berasaskan kepada keadaan negara dalam
mengalami kekurangan bekalan ayam pada bulan Mei yang lalu. Seperti yang dikatakan tadi,
bahawa langkah intervensi ini adalah bersifat sementara dan dijadualkan pada ketika ini akan
berakhir pada 31 Ogos.

Untuk makluman Yang Berhormat. Langkah perlindungan seperti ini merupakan
langkah yang diambil oleh beberapa buah negara yang berhadapan dengan masalah
kekurangan bekalan. India mengurangkan eksport wheat, Indonesia juga memberhentikan
eksport kelapa sawit semata-mata untuk memastikan bekalan tempatan itu memenuhi
bekalan tempatan.

Oleh sebab itu, langkah kerajaan untuk memberhentikan eksport yang diambil ada
berasaskan kepada keadaan di mana negara berhadapan dengan kekurangan bekalan
ayam. Jadi, seperti yang saya katakan, langkah ini adalah merupakan langkah sementara
yang diambil oleh kerajaan.

Namun demikian, tindakan yang diambil oleh kerajaan, langkah intervensi yang
diambil oleh kerajaan dibuat dengan bertanggungjawab. Oleh sebab itu, kita faham bahawa
menghalang eksport akan mengurangkan keuntungan penternak, sebab itu kita tampung
melalui kenaikan kos import baja dan juga makanan yang ditanggung oleh pengindustri
dengan memberikan subsidi. Jumlah subsidi seperti yang saya katakan tadi akan mencecah
RM1.1 bilion untuk exercises enam bulan. Sesuai dengan langkah-langkah intervensi yang
diambil oleh kerajaan.

Jadi, langkah-langkah ini merupakan satu langkah yang bertanggungjawab yang
dibuat oleh kerajaan untuk mementingkan bekalan tempatan dipenuhi sepenuhnya. Apabila
bercakap tentang langkah intervensi sementara, finally apabila dalam keadaan yang stabil-
Kita bercakap tentang dalam keadaan stabil di keseluruhan negara, bukan lambakan yang
berlaku di beberapa lokasi tetapi keseluruhan negara apabila bekalan stabil tentu sekali
kerajaan akan membuat keputusan untuk membenarkan eksport dan sebagainya seperti
yang sedia kala. Akan tetapi, memang benar kita ada kapasiti melebihi daripada keperluan
bekalan yang telah pun ada pada kita dalam industri ternakan ayam dan telur ini.

Jadi, sekali lagi saya hendak katakan bahawa langkah ini merupakan satu langkah
sementara yang tentu sekali dipantau oleh kerajaan sebelum tindakan dan juga penyesuaian
baharu dibuat kelak. Terima kasih.

Tuan Yang di-Pertua: Terima kasih.

Datuk Zakaria bin Mohd. Edris @ Tubau [Libaran]: Libaran.
