DR. 4.8.2022 99

pengurangan keuntungan FELCRA yang dianggarkan sebanyak RM6 juta dan pengurangan
dividen sebanyak RM41 juta.

Jadi, bagi kumpulan mandat sosial- titik pulang modal berada pada CPO 4,500.
Kenapa saya perlu sebut perkara ini adalah apabila CPO 4,500 kebolehbayaran hutang oleh
peserta-peserta atas mandat sosial. FELCRA tidak sama dengan FELDA, saya ingat Ahli-ahli
Yang Berhormat lebih maklum daripada saya. FELCRA ini kita ambil tanah-tanah orang
kampung dan kita usahakan melalui FELCRA. Jadi untuk mereka, kita bagi pinjaman kepada
mereka, apabila hendak bayar balik dia mesti threshold dia 4,500. Ahli Yang Berhormat pun
sedia maklum. Baharu setahun, dua tahun inilah harga CPO itu meningkat.

Akan tetapi sekiranya bawah daripada 4,500 ketidakbolehbayaran hutang itu akan
berlaku. Itu sebabnya kita sudah lihat perkara-perkara ini. Jumlah hutang FELCRA berkaitan
peserta Projek Penyatuan dan Pemulihan sebanyak RM2.841 bilion sehingga 2021. Apa yang
kita hendak tukar ini hanya jumlah yang kita yakin atas analisa yang kita buat, projek ini tidak
akan boleh memberi pulangan dan akhirnya, ia akan memberi gearing kepada FELCRA
sebagai syarikat berhad.

Maknanya, kebolehupayaan nanti saya beritahu daripada segi gearing berapa
apabila kita pinda ini berapa dapat kerana apa seperti mana hasrat Yang Berhormat semua
untuk melihat FELCRA akan memberi dividen yang lebih kepada golongan 99 peratus
golongan B40.

Seperti mana yang saya sebutkan tadi mandat sosial, FELCRA Berhad
membangunkan tanah-tanah milik peserta dengan menggunakan dana daripada MOF
melalui pinjaman pembangunan disalurkan kepada projek milik peserta. Pinjaman tersebut
akan dibayar semula dengan menolak kadar keuntungan selepas jualan hasil. Maknanya
kalau bawah daripada 4,500 Yang Berhormat Pokok Sena, depa tidak mampulah hendak
bayar. Walau bagaimanapun, terdapat projek-projek yang tidak berdaya saing yang tidak
dapat menjana keuntungan dan menyebabkan hutang tersebut dijangka tidak dapat
dibayarkan. Lagi lama lagilah masalah daripada segi susun atur syarikat ini.

Oleh hal yang demikian, berlaku ketidakpadanan hutang antara FELCRA Berhad
dengan MOF dengan hutang FELCRA Berhad dengan peserta. FELCRA tidak boleh terima
daripada peserta, peserta pun tidak boleh bayar ke MOF. Lagi lama tunggu, lagi masalah.
Jadi, kita buat transformasi supaya kita dapat memberi suntikan dana. Faktor yang
menyumbang kepada projek rugi adalah seperti berikut.

Pertama, harga buah tandan segar (BTS) sawit yang tidak menentu seperti mana
yang saya sebutkan tadi dalam pindaan Cukai Levi Keuntungan Luar Biasa, ada penurunan
ada kenaikan.

Kedua, projek masih berada di fasa awal penghasilan seperti tahun keenam dan
ketujuh untuk tanaman kelapa sawit dan tahun kelapan dan kesembilan untuk tanaman getah.
Hasil masih rendah dan tidak mencukupi untuk membayar pinjaman pembangunan.

Ketiga, keadaan fiskal projek yang berbukit, berpaya, kawasan banjir, berbatu

hampar.
