DR. 4.8.2022 61

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Menteri. Kita teruskan agenda selanjutnya. Ahli-ahli Yang Berhormat, sekarang
saya kemukakan masalah kepada Majlis bagi diputuskan. Masalahnya ialah bahawa rang
undang-undang ini dibaca kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Dato’ Ramli bin Dato’ Mohd Nor (Cameron Highlands) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 6 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perusahaan, Perladangan dan Komoditi (Datuk Hajah Zuraida

binti Kamaruddin) dan diluluskan].

RANG UNDANG-UNDANG CUKAI JUALAN (PINDAAN) 2022
Bacaan Kali Yang Kedua dan Ketiga

2.49 ptg.

Timbalan Menteri Kewangan | [Dato' Indera Mohd Shahar bin Abdullah]: Tuan
Yang di-Pertua, saya mohon mencadangkan suatu akta untuk meminda Akta Cukai Jualan
2022 dibacakan kali kedua sekarang.

Tuan Yang di-Pertua, Rang Undang-undang Cukai Jualan (Pindaan) 2022 yang
dicadangkan ini merupakan pindaan ke atas Akta Cukai Jualan 2018 [Akta 806]. Pindaan
yang dibuat ini secara asasnya melibatkan pindaan ke atas empat seksyen sedia ada dan
mewujudkan lima seksyen, satu jadual dan satu bahagian baharu di dalam akta tersebut.

Antara pindaan utama yang dibuat adalah bagi meluaskan skop kenaan Cukai Jualan
dengan mengenakan Cukai Jualan ke atas Barang Bernilai Rendah atau Low Value Goods
(LVG) yang dijual secara atas talian dan barang tersebut diimport masuk ke Malaysia.
01450

Cadangan peluasan skop ini merupakan salah satu langkah di bawah inisiatif
kemampanan hasil yang telah diumumkan dalam pembentangan Bajet 2022.

Untuk makluman Ahli Yang Berhormat, pada masa ini, barang bernilai rendah iaitu
RM500 ke bawah tidak dikenakan sebarang cukai apabila ia diimport masuk ke dalam
Malaysia selaras dengan kemudahan de minimis, dengan izin. Namun begitu, didapati cara

ini menyebabkan layanan tidak adil, terutamanya kepada peniaga tempatan kerana barang
