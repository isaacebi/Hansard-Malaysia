DR. 4.8.2022 43

Tuan Yang di-Pertua, secara umumnya, pindaan Akta 592 ini tidak melibatkan
implikasi kewangan kerajaan. Sebaliknya, ia adalah pindaan bersifat positif untuk memberi
kelonggaran tertentu kepada pihak industri, dalam melaksanakan obligasi yang ditetapkan di
bawah Akta 592 dan perundangan subsidiarinya.

Tuan Yang di-Pertua, saya mohon mencadangkan.

Timbalan Yang di-Pertua [Dato' Mohd Rashid Hasnon]: Ada sesiapa yang
menyokong?

Menteri Perusahaan, Perladangan dan Komoditi [Datuk Hajah Zuraida binti
Kamaruddin]: Saya menyokong.

Timbalan Yang di-Pertua [Dato' Mohd Rashid Hasnon]: Terima kasih. Ahli-ahli
Yang Berhormat, masalah di hadapan Majlis ialah rang undang-undang bernama suatu akta
untuk meminda Akta Levi Keuntungan Luar Biasa 1998 dibacakan kali kedua sekarang dan
terbuka untuk dibahaskan.

Saya ada menerima senarai. Pertama, Yang Berhormat Pontian, Yang Berhormat
Beruas, Yang Berhormat Dungun, Yang Berhormat Kota Kinabalu, Yang Berhormat Kuala
Nerus, Yang Berhormat Kalabakan. Sila, Yang Berhormat Pontian.

Tuan Noor Amin bin Ahmad [Kangar]: Saya ada bagi nama.

Datuk Seri Dr. Haji Dzulkefly bin Ahmad [Kuala Selangor]: Saya awal bagi nama
sebenarnya.

Timbalan Yang di-Pertua [Dato' Mohd Rashid Hasnon]: Nanti saya uruskan. Sila

Yang Berhormat Pontian dahulu.

12.17 tgh.

Datuk Seri Haji Ahmad bin Haji Maslan [Pontian]: Assalamualaikum
warahmatullahi wabarakatuh, salam sejahtera.

Tuan Yang di-Pertua, nilai ambang kenaan levi keuntungan luar biasa kelapa sawit
bagi Semenanjung telah dinaikkan ke RM3,000 berbanding RM2,500. Untuk Sabah dan
Sarawak, telah dinaikkan kepada RM3,500 berbanding RM3,000 sebelum ini dan kadar levi
ialah tiga peratus. Disebut oleh Timbalan Menteri sebelum ini, sejak dikenakan levi ini pada
Oktober tahun lepas, beliau memaklumkan kutipan ialah RM4.1 bilion. Saya ingin bertanya,
berapakah kutipan terkini levi keuntungan luar biasa kelapa sawit ini?

Difahamkan oleh Menteri Kewangan, ada dua skim yang digunakan wang itu. RM35
juta untuk Skim Rangsangan Tanam Semula Sawit Pekebun Kecil. Saya ingin bertanya,
adakah dalam bentuk geran atau dalam bentuk pinjaman? Kalau dalam bentuk geran, itulah
yang diharapkan. Disebut juga oleh Menteri Kewangan, ada RM20 juta digunakan untuk
menangani kempen anti minyak sawit peringkat antarabangsa. Ini antara dua tujuan yang
diumumkan daripada levi itu tetapi kutipannya jauh lebih besar. Jadi, saya ingin bertanya, ke
mana pergi wang selain daripada itu?

Soalan mengenai RUU ini. Kita tahu bahawa krisis kesihatan ialah COVID-19.
Contohnya, kecemasan awam sudah disebut banjir, ribut, Kebakaran, musim tengkujuh. Saya

ingin bertanya, jika berlaku apa yang kita sebut sebagai kecemasan teknikal, adakah
