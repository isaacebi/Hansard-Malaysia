DR. 4.8.2022 116

Timbalan Menteri Kewangan di bawah No.6 dalam Aturan Urusan Mesyuarat dan Usul-usul

hari ini hendaklah dipersetujukan.

[Usul dikemukakan bagi diputuskan; dan disetujukan]

AKTA TATACARA KEWANGAN 1957 [AKTA 61]

Nama Kumpulan Wang Amanah Majlis Sains dan
Penyelidikan Kebangsaan (MSPK) Dijenamakan
kepada Malaysia Science Endowment (MSE)

5.49 ptg.
Timbalan Menteri Kewangan Il [Tuan Haji Yamani Hafez bin Musa]: Tuan Yang

di-Pertua, saya mohon mencadangkan:

“Bahawa Majlis ini, mengambil ketetapan supaya selaras dengan
peruntukan di bawah Seksyen 10(4)(a) Akta Tatacara Kewangan 1957 [Akta

61] Jadual Kedua Akta berkenaan dipinda dengan butiran nama Kumpulan

Wang Amanah Majlis Sains dan Penyelidikan Kebangsaan (MSPK)

dijenamakan kepada Malaysia Science Endowment (MSE) di bawah seliaan

Kementerian Sains, Teknologi dan Inovasi”.

Tuan Yang di-Pertua, saya mohon untuk membentangkan satu resolusi berkaitan
ketetapan butiran nama Kumpulan Wang Amanah Majlis Sains dan Penyelidikan
Kebangsaan (MSPk) dijenamakan kepada Malaysia Science Endowment (MSE) mengikut
keperluan Seksyen 10(4)(a) Akta Tatacara Kewangan 1957 [Akta 61]. Resolusi ini
dibentangkan supaya kerajaan bersetuju Kumpulan Wang Amanah Majlis Sains dan
Penyelidikan Kebangsaan (MSPK) dijenamakan kepada Malaysia Science Endowment
(MSE) di bawah kawal selia Kementerian Sains, Teknologi dan Inovasi (MOSTI) dan Akademi
Sains Malaysia (ASM) dilantik sebagai agensi pelaksana.

01750

Untuk makluman Ahli Yang Berhormat, Kumpulan Wang Amanah MSPK ditubuhkan
dengan kelulusan Dewan Rakyat pada 19 April 2012, selaras dengan penubuhan MSPK pada
10 Disember 2010. MSPK berperanan untuk menentukan hala tuju dan bidang utama sains
dan penyelidikan negara dengan menggunakan peruntukan Kumpulan Wang Amanah MSPK
yang mana ditubuhkan bagi membiayai usaha penyelidikan dan pembangunan R&D Sains,
Teknologi dan Inovasi (STI) serta menguruskan segala pembayaran sagu hati kepada
pegawai yang mana rekaan harta intelek atau penyelidikan mereka telah dikomersialkan.

Tuan Yang di-Pertua, Mesyuarat Majlis Ekonomi pada 17 Februari 2014 dan
Mesyuarat Jemaah Menteri pada 22 September 2015 telah bersetuju supaya semua aktiviti
berkaitan dengan STI diselaraskan oleh satu majlis sahaja iaitu Majlis Sains Negara, National
Science Council (NSC) yang berfungsi sebagai sebuah jawatankuasa tertinggi peringkat
kebangsaan dalam tadbir urus STI. Mesyuarat Jemaah Menteri pada 23 Disember 2020 telah

bersetuju supaya MSPK dimansuhkan kerana ia tidak lagi relevan.
