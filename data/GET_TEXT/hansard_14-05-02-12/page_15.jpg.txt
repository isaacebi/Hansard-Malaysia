DR. 4.8.2022 9

(ii) pencapaian kapasiti penjanaan tenaga boleh baharu sebanyak 31
peratus pada tahun 2025 dan 40 peratus pada tahun 2035 bagi grid
kebangsaan dan Pelan Peralihan Tenaga Malaysia 2021-2040;

(iii) inspirasi sasaran perolehan 100 peratus kenderaan kerajaan yang
bukan berasaskan ejen pembakaran dalaman pada tahun 2030;

(iv) mengekalkan litupan hutan melebihi 50 peratus selaras dengan

komitmen negara semasa Persidangan Kemuncak Bumi di Rio de
Janeiro pada tahun 1992 di mana jumlah keluasan hutan pada tahun
2018 adalah sebanyak 18,273,480 hektar iaitu bersamaan dengan
55.3 peratus daripada keluasan tanah negara;

(v) Program Penghijauan Malaysia melalui kempen penanaman 100
juta pokok bermula tahun 2021 hingga 2025 di bawah RMKe-12
dengan peruntukan sebanyak RM25 juta. Sehingga 6 Julai 2022,
sebanyak 35.38 juta pokok telah berjaya ditanam di seluruh negara;

(vi) pencapaian sasaran sifar sisa yang dihantar ke tempat pelupusan

sampah melalui konsep sisa kepada tenaga dan peningkatan kadar
kitar semula sebanyak 40 peratus pada tahun 2025;

(vii) transformasi bandar di Malaysia ke arah pembangunan bandar
rendah karbon, Pelan Induk Bandar Rendah Karbon Negara; dan

(viii) | peningkatan ketahanan kepada impak jangka masa panjang

perubahaniklim = melalui pembangunan’ Pelan  Adaptasi
Kebangsaan.

Bagi menyelaras dan melaksanakan agenda perubahan iklim negara pula, KASA
telah mengukuh tadbir urus perubahan iklim negara melalui pembentukan Majlis Tindakan
Perubahan Iklim Negara atau MyCAC yang dipengerusikan oleh Yang Amat Berhormat
Perdana Menteri.

Keputusan-keputusan dasar berkaitan perubahan iklim seperti pematuhan komitmen
perubahan iklim negara di peringkat antarabangsa juga diputuskan oleh Jemaah Menteri
yang turut dipengerusikan oleh Yang Amat Berhormat Perdana Menteri. Itu pelan tindakan
yang telah kita buat sehingga kini. Terima kasih.

Puan Nor Azrina binti Surip [Merbok]: Terima kasih atas jawapan Yang Berhormat
Menteri. Cuma saya ingin— saya jangkakan kira-kira 2,025 bidang kuasa di 35 buah negara
telah mengisytiharkan darurat iklim yang meliputi gabungan populasi melebih satu bilion
rakyat.

Jadi, kita lihat di Malaysia ini menyaksikan khususnya di Malaysia berlakunya banjir
yang berulang di luar jangka. Bukan sahaja berulang, tetapi luar jangka yang saya jangkakan.
Apakah pendekatan beretika serta tuntas kerajaan ataupun kementerian serta status Pelan
Adaptasi Nasional yang terkait dengan perubahan iklim ini? Terima kasih,

Dato’ Sri Tuan Ibrahim bin Tuan Man: Terima kasih Yang Berhormat. Untuk

makluman, sehingga kini, lebih kurang 1,900 kerajaan tempatan daripada 34 buah negara
