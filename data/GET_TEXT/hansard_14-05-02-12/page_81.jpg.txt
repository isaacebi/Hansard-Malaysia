DR. 4.8.2022 75

Dato’ Indera Mohd Shahar bin Abdullah: Sepertimana Yang Berhormat— Betul.
Maknanya kita akan kenakan barangan di bawah RM500. Dahulu kita de minimis, tetapi
masih ada duti import. Duti import juga dikecualikan. Kita hanya kenakan cukai jualan...

Tuan Lim Guan Eng [Bagan]: So, sekarang cukai import tidak dikenakan lagi?

Dato’ Indera Mohd Shahar bin Abdullah: Bawah RM500, yang atas RM500...

Tuan Lim Guan Eng [Bagan]: De minimis masih ada?

Dato’ Indera Mohd Shahar bin Abdullah: De minimis masih ada pengecualian duti
import, lima peratus ke 30 peratus duti import.

Tuan Lim Guan Eng [Bagan]: So, duti import di antara lima peratus hingga 30
peratus tidak akan dikenakan?

Dato’ Indera Mohd Shahar bin Abdullah: Tidak akan dikenakan di bawah RM500.

Tuan Lim Guan Eng [Bagan]: Hanya itu cukai jualan sahaja?

Dato’ Indera Mohd Shahar bin Abdullah: Cukai jualan sahaja.

Tuan Lim Guan Eng [Bagan]: Cukai jualan lima peratus hingga 10 peratus.

Dato’ Indera Mohd Shahar bin Abdullah: 10 peratus Yang Berhormat.

Tuan Lim Guan Eng [Bagan]: Lima peratus atau 10 peratus? 10 peratus flat?

Dato’ Indera Mohd Shahar bin Abdullah: Itu yang atas, atas RM500...

Tuan Lim Guan Eng [Bagan]: Saya tahu.

Dato’ Indera Mohd Shahar bin Abdullah: Lima peratus, 10 peratus— Mesti Yang
Berhormat tahu sebab Yang Berhormat pernah menjadi Menteri Kewangan.

Tuan Lim Guan Eng [Bagan]: Ya. Saya tahu, tetapi di bawah RM500 berapa?

Dato’ Indera Mohd Shahar bin Abdullah: Kita letakkan 10 peratus.

Tuan Lim Guan Eng [Bagan]: Di bawah RM500?

Dato’ Indera Mohd Shahar bin Abdullah: 10 peratus.

Tuan Lim Guan Eng [Bagan]: 10 peratus flat lah.

Dato’ Indera Mohd Shahar bin Abdullah: Ya flat.

Tuan Lim Guan Eng [Bagan]: So, apakah kesannya kalau kita lihat daripada segi
cost-benefit analysis, dengan izin Tuan Yang di-Pertua? Di antara cost-benefit analysis
bahawa dengan menghapuskan cukai import, adakah ini bermakna bahawa dengan
mengenakan cukai jualan, beban ataupun the tax incidence adalah lebih rendah? Adakah ini
dimaksudkan oleh Yang Berhormat Timbalan Menteri?

Dato’ Indera Mohd Shahar bin Abdullah: Boleh Yang Berhormat ulang balik?

Tuan Lim Guan Eng [Bagan]: Sekarang kalau kita hapuskan itu nilai ambang,
bermakna yang sebelum ini tidak di cukai, kini dicukai. So, ini akan menambahkan beban
cukai ke atas pembeli. Apakah impak kepada pembeli ini kerana dengan tanpa dia de minimis
yang tadi Yang Berhormat sebut bahawa duti cukai import pun akan dihapuskan. Saya tidak
tahu apakah kesan untuk barang-barang yang kurang daripada RM500. Saya harap boleh
bagi penjelasan Yang Berhormat Timbalan Menteri.

Dato’ Indera Mohd Shahar bin Abdullah: Yang Berhormat, pertamanya Yang
Berhormat sedia maklum, RM500 ke atas kita kenakan seperti biasa. Sama ada lima peratus,

10 peratus atau dikecualikan perkara-perkara yang melibatkan yang kita kecualikan.
