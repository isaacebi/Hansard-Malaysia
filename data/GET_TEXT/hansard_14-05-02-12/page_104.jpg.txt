DR. 4.8.2022 98

yang baik. Apa jaminan bila kita tukar kepada pelaburan dan pelaburan itu akan
mendatangkan manfaat balik kepada negara dan kepada keseluruhannya?

Ini yang perlu dilihat oleh kerajaan, knususnya salah satu daripada laporan audit itu
ialah anak syarikat kepada FELCRA ini iaitu FELCRA Bina. FELCRA Bina ini tidak mencapai
objektif penubuhan syarikat. Itu kata audit dan tidak membayar dividen kepada syarikat induk.
Ini satu perkara yang sangat memalukan dan saya fikir bahawa kerajaan harus
memperjelaskan secara tepat. Apatah lagi ada kes-kes yang membabitkan FELCRA
walaupun secara tidak direct, tetapi ada kes yang membawa kepada mahkamah. Itu saya
tidak hendak bincanglah. Bekas Pengerusi FELCRA sendiri yang telah dibawa ke mahkamah
dan kes itu ada kaitan dengan hal-hal yang berkaitan dengan pengurusan dan kelulusan
daripada FELCRA itu sendiri. Jadi, ini yang perlu diperjelaskan oleh pihak Kementerian
Kewangan. Terima kasih.

01650
Tuan Yang di-Pertua: Terima kasih. Silakan Yang Berhormat Timbalan Menteri

untuk menjawab.

4.50 ptg

Timbalan Menteri Kewangan | [Dato’ Indera Mohd Shahar bin Abdullah]: Tuan
Yang di-Pertua, saya ucapkan terima kasih kepada tiga orang Ahli Yang Berhormat yang
membangkitkan perkara-perkara yang saya kira amat penting untuk saya perjelaskan di
Dewan yang mulia ini. Saya ucapkan terima kasih kepada Yang Berhormat Kuala Selangor,
Yang Berhormat Hang Tuah Jaya dan Yang Berhormat Pokok Sena.

Ramai yang bertanyakan berkaitan- saya hendak pergi dahulu kepada Yang
Berhormat Hang Tuah Jaya yang 200 peratus tadi. Impak kenaikan harga minyak sawit
mentah (CPO) ke atas prestasi FELCRA. Kenaikan harga minyak mentah memberi impak
kepada keuntungan boleh agih kepada peserta. Pada tahun 2021, sejumlah RM475.2 juta
telah diagihkan berbanding RM159.09 juta pada tahun 2020 dengan peningkatan sebanyak
RM316.1 juta, dalam peratusannya 199 peratus. Itu yang dibundarkan kepada 200 peratus.

Bagi tahun 2022 pula, untuk jangka masa daripada Januari sehingga April 2022,
dividen interim satu telah diagihkan adalah sebanyak RM153.2 juta berbanding RM74.3 juta
pada jangka masa yang sama pada tahun 2021. Peningkatan ini sebanyak RM78.9 juta atau
peratusannya 106 peratus. Itu yang dibangkitkan oleh Ahli Yang Berhormat Hang Tuah Jaya.

Dibangkitkan juga adalah- saya faham Yang Berhormat pun sedia maklum. Bekas
Yang Berhormat Menteri Kewangan, Yang Berhormat Bagan pun ada di sini, perbincangan
ini berlaku semenjak tahun 2019. Kita teruskan kerana kita lihat penstrukturan transformasi
perlu dilakukan dalam FELCRA. Itu sebabnya usul ini dibawa bagi kita menukarkan daripada
jumlah pinjaman kepada projek-projek yang tidak berdaya saing. Nanti saya perjelaskan satu
persatu seperti mana kehendak Ahli Yang Berhormat sebentar tadi, Yang Berhormat Sungai
Buloh dan Yang Berhormat Kuala Selangor.

Yang Berhormat, sekiranya berlaku penurunan impak CPO, FELCRA telah

menganggarkan sekiranya penurunan sebanyak 100 metrik tan, ia akan menyebabkan
