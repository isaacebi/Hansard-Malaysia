DR. 4.8.2022 47

berdasarkan lonjakan harga minyak sawit mentah (MSM), kesan peningkatan permintaan
terhadap komoditi itu.

Kedua, saya juga berminat ingin tahu berkenaan adakah kementerian
berkemungkinan akan meningkatkan atau mengurangkan nilai ambang berkenaan
keuntungan luar biasa kelapa sawit ini pada masa akan datang bagi tujuan menambah
pendapatan negara ataupun berkemungkinan apabila dikurangkan nilai ambang maka, akan
menurun pendapatan negara kerana hasil daripada apa yang berlaku ialah kesan pada turun
naiknya harga sawit. Ini adalah berdasarkan kepada kepentingan mengikut keadaan semasa.

Tuan Yang di-Pertua, pada hemat saya kerajaan juga hendaklah melihat kepada
kepentingan levi keuntungan luar biasa kepada industri yang mempunyai keuntungan luar
biasa dari masa ke masa. Saya ingin mengambil contoh industri pembuatan sarung tangan
getah yang mana, yang pertama, Top Glove Corporation Berhad.

Top Glove sebagai salah satu pengeluar sarung tangan getah yang merekodkan
keuntungan bersih melebihi lima kali ganda kepada RM2.064 bilion bagi suku ketiga berakhir
31 Mei 2021 daripada RM357 juta yang diraih bagi tempoh yang sama bagi tahun 2019.

Syarikat ini mencatatkan keuntungan RM7.98 bilion bagi tahun kewangan berakhir
31 Ogos 2021. Melonjak 346 peratus berbanding tahun sebelumnya.

Dato’ Ngeh Koo Ham [Beruas]: Boleh dapat pencerahan?

Tuan Haji Wan Hassan bin Mohd Ramli [Dungun]: Ya, sila.

Dato’ Ngeh Koo Ham [Beruas]: Saya sudah dapat pandangan dari Yang
Berhormat, sekarang ini harga sarung tangan ini turun mendadak. Saham Top Glove ini, turun
sampai hampir 80 peratus kerana tidak lagi begitu menguntungkan. Apakah respons ataupun
pandangan dalam isu ini? Syarikat ini sekarang mempunyai masalah yang banyak,
oversupplied. Thank you.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beruas.

Tuan Haji Wan Hassan bin Mohd Ramli [Dungun]: Terima kasih. Daripada apa
yang telah dibangkitkan oleh Yang Berhormat Beruas, dengan ini saya pohon kepada apa
yang ingin hendak saya tanyakan dan dipohon juga jawapan daripada Yang Berhormat
Beruas dan juga pihak Menteri supaya dapat juga melihat kepada apa yang hendak ingin
saya sampaikan iaitu, dalam soal yang berkait dengan pindaan kepada cadangan dibuat ini
supaya kita juga melihat jika, syarikat-syarikat yang ada itu mengalami masalah.

Jadi, perlu juga dilihat kepada kepentingan ketentuan bahawa levi keuntungan luar
biasa ini tidak dikenakan kepada mereka kerana kita bukan sahaja memungut kepentingan
cukai daripada syarikat tetapi, juga mesti melihat kepada keadaan di mana keuntungan tidak
diperolehi oleh mereka.

Akhirnya, saya ingin untuk melihat kepada satu akta yang juga penting dalam—kita
melihat kepada maksud pindaan yang dibuat ini iaitu, Seksyen 19 Akta Ibu yang akan dipinda
dan menggantikan perenggan 1(C) yang dimaksudkan melancong atau menyebabkan
dilancongkan atau memalsukan atau menyebabkan dipalsukan apa-apa dokumen yang

dikehendaki atau mungkin dikehendaki di bawah akta ini atau digunakan dalam transaksi
