DR. 4.8.2022 48

apa-apa urusan perkara yang berhubung dengan levi atau menggunakan atau menyebabkan
digunakan atau dalam apa-apa cara membantu dalam penggunaan dokumen yang
dilancongkan atau dipalsukan itu.

Bolehkah jelaskan apakah pemangkin atau pencetus yang membawa kepada
maksud pindaan ini? Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Dungun. Seterusnya, saya menjemput Yang Berhormat Kota Kinabalu.

12.35 tgh.

Tuan Chan Foong Hin [Kota Kinabalu]: Ya, terima kasih kepada Tuan Yang di-
Pertua. RUU untuk Levi Keuntungan Luar Biasa ini pernah dibawa ke Dewan yang mulia ini,
pada tahun lepas. Itu merupakan satu pindaan yang baharu untuk meningkatkan nilai ambang
untuk CPO price supaya dikutip ini levi keuntungan luar biasa.

Sekarang, kita pun adakan satu lagi pindaan yang di mana kita memberikan kuasa
untuk melanjutkan tempoh dan kuasa untuk mengubahsuai terma dan syarat kepada Yang
Berhormat Menteri dan juga kepada Ketua Pengarah.

Daripada ini, saya rasa sumber untuk levi keuntungan luar biasa ini biasanya datang
dari dua industri. Kalau semasa pandemik, kemungkinan ia berasal daripada syarikat-syarikat
seperti Top Glove. Akan tetapi, yang sekarang ini, yang tahun ini, salah satu bidang ini ialah
bidang kelapa sawit. Saya lihat, pada 2021 cukai durian runtuh yang dikutip daripada sektor
minyak sawit ini, setahun 2021, RM1.9 bilion untuk tahun lalu. Akan tetapi, untuk pertengahan
pertama, tahun ini, sudah RM2.1 bilion.

So, maksudnya yang kutipan daripada cukai durian runtuh, dari minyak sawit ini pada
tahun ini, sudah bersamaan dengan cukai keseluruhan tahun untuk tahun 2021. Ini satu
peningkatan yang mendadak. Kalau kita lihat Sabah sebagai pengeluar terbesar untuk CPO,
untuk minyak sawit mentah di Malaysia ini saya berpandukan kepada CPO production
mengikut MBOP. Pada tahun 2020 dan 2021 lebih kurang 24 peratus pengeluaran ini
daripada Sabah.

Akan tetapi, masalahnya berapakah jumlah yang kutipan levi keuntungan luar biasa
RM'1.9 bilion untuk tahun lalu dan RM2.1 bilion untuk pertengahan tahun pertama untuk tahun
ini dikembalikan untuk penggunaan di Sabah. Ini yang soalan saya.

Kalau ikut 40 peratus seperti yang dikatakan ini, hasil bersih yang dijana oleh Sabah
harus dikembalikan kepada Sabah mengikut Perlembagaan Persekutuan 112(C) dan 112(D).
Saya buat anggaran sepatutnya tahun lalu, Sabah mendapat keuntungan yang luar biasa
RM128.4 juta dan peningkatan untuk RM201.6 juta untuk pertengahan tahun ini.

So, berapakah levi keuntungan luar biasa ini yang di mana kelapa sawit ditanam di
atas bumi Sabah, berapa ini dikembalikan untuk penggunaan di Sabah. Jangan cuma ambil
hasil daripada Sabah tetapi hasil itu tidak dikembalikan kepada negeri pengeluar ini. So, dari
yang kelapa sawit ini, kita masuk untuk minyak petroleum. Minyak petroleum untuk tahun ini,

ini saya baru dapat.
