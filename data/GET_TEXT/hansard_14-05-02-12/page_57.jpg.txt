DR. 4.8.2022 51

lawatan ini. Ada Menteri yang menyebut potong gaji Menteri tidak menyelesaikan masalah
negara sekarang khususnya inflasi. Masalah Malaysia ada kira-kira 1.6 juta orang penjawat
awam berbanding rakyat Malaysia 32.7 juta penduduk dengan nisbah kira-kira 1.21 peratus.
Adalah sangat perlu dioptimumkan peranan dan tanggungjawab penjawat awam. Lantikan-
lantikan tidak penting, tidak perlu dibuat seperti lantikan politik.

Dengan harga barang keperluan yang semakin tidak dapat dikawal, kita harus
menerima hakikat rakyatlah yang paling terkesan dan sudah tentu kumpulan penjawat awam
akan menuntut kenaikan gaji demi kelangsungan hidup dan menanggung segala bebanan
hutang apabila kadar asas pinjaman bank-bank juga dinaikkan.

Di sini saya ingin bertanya kepada Menteri, hasil cukai keuntungan luar biasa dan
Cukai Makmur ini, kalau mengikut jawapan-jawapan rasmi kerajaan, kerajaan bakal
menerima hasil bagi dua cukai ini berjumlah RM65 bilion. Di manakah ia akan dibelanjakan?
Adakah akan digunakan bagi menampung kos operasi kerajaan atau digunakan bagi tujuan
pembangunan? Digunakan bagi meningkatkan kemahiran golongan belia dan peluang
pendidikan dan peluang kerjaya? Berapa peratuskah hasil yang akan dibelanjakan untuk
membangunkan wilayah yang jauh ketinggalan seperti Sabah dan Sarawak? Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kalabakan. Sila, saya jemput Yang Berhormat Kuala Selangor. Ada satu lagi saya

jemput kemudian Yang Berhormat Kangar. Sila Yang Berhormat Kuala Selangor.

12.46 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Ringkas sahaja. Pertama, kita memahami akan keperluan kemas kini yang
perlu dibuat ke atas Rang Undang-undang Levi Keuntungan Luar Biasa (Pindaan) 2022 ini
Tuan Yang di-Pertua.

Meskipun ada beberapa perkara yang saya tidak perlu ulang daripada apa yang
disebut oleh rakan-rakan sebentar tadi, fasal-fasal yang terkait dengan keperluan untuk kita
menangani ketika gendala kesihatan awam, pandemik, kecemasan dan sebagainya. Adapun
yang hendak saya sebutkan Tuan Yang di-Pertua adalah pertama, semacam ada satu
treatment ataupun cara kita menangani komoditi. Biasanya keuntungan luar biasa ini
tersangkut dengan commodity based, dengan izin. Maka, kelapa sawit ataupun sawit dengan
Top Glove itu semacam ada differential treatment perbezaan respons ataupun sikap dan
pendirian. Saya ingin hendak pastikan daripada Menteri, mengapa berlaku sedemikian?

Kedua, kerana kita tahu akan keuntungan besar yang dipungut, diperoleh oleh
company gergasi seperti Top Glove ataupun sarung tangan semasa pandemik tidak kurang
daripada RM8 bilion, ada yang RM2 bilion. Cumanya, mengapa perbezaan itu berlaku
berbanding treatment kepada kelapa sawit?

Ketiganya, sementara kita mahukan memungut keuntungan luar biasa ini, jangan kita
lupa bahawa tanggungjawab kerajaan. Hari ini kita dapati bahawa khasnya industri sawit ini

yang menanggung juga pelbagai gendala terutama gendala kekurangan tenaga kerja,
