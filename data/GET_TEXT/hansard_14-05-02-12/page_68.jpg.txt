DR. 4.8.2022 62

yang diimport dari luar negara tidak dikenakan cukai, sedangkan barang keluaran tempatan
tertakluk kepada kenaan cukai jualan pada kadar yang ditetapkan. Senario ini tidak
berbangkit kerana barang bernilai RM500 ke atas kerana ia tertakluk kepada kenaan duti atau
cukai berdasarkan kadar yang ditetapkan. Tiada sebarang kemudahan atau pengecualian
yang diberikan.

Tuan Yang di-Pertua, selain daripada layanan tidak adil, kemudahan de minimis ini
juga telah diambil kesempatan oleh pihak tertentu. Sebagai contoh, barang bernilai tinggi di
ikrar sebagai barang bernilai RM500 dan ke bawah bagi mengelakkan membayar duti atau
cukai dan menyebabkan kerugian kepada kerajaan. Berdasarkan maklumat daripada pihak
Kastam Diraja Malaysia, sebanyak 1,922 kesalahan pengingkaran dagangan de minimis
telah direkodkan bagi tahun 2020. Pada tahun 2021 pula, JKDM berjaya mengutip semula
duti atau cukai sebanyak dari 1,228 transaksi yang melibatkan kesalahan pengingkaran
barang de minimis. Manakala sehingga Jun 2022, sebanyak 276 kesalahan pengingkaran
dengan jumlah duti cukai telah direkodkan.

Cadangan peluasan skop kenaan ini bukan merupakan langkah ke belakang dan
Malaysia bukanlah satu-satunya yang akan atau telah melaksanakan. Di peringkat global,
negara seperti Australia, New Zealand, United Kingdom dan Norway telah pun mengenakan
cukai sama ada GST atau VAT ke atas barang bernilai rendah. Singapura juga telah
melaksanakan perkara yang sama mulai 1 Januari 2023 di mana barang bernilai SGD400
dikenakan GST pada kadar tujuh peratus.

Ahli Yang Berhormat, tindakan yang diambil oleh negara-negara ini adalah selaras
dengan perkembangan ekonomi semasa dan pihak Organisation for Economic Co-operation
and Development (OECD) melalui International VAT atau GST Guidelines yang diterbitkan
pada tahun 2017, juga menggariskan cadangan kenaan cukai tidak langsung ke atas urus
niaga yang melibatkan transaksi rentas sempadan dalam menangani cabaran mencukai
ekonomi e-dagang. Peluasan skop cukai jualan ini secara tidak langsung dapat memberi hasil
tambahan kepada kerajaan dengan anggaran kutipan sebanyak RM200 juta. Tambahan hasil
ini pasti akan digunakan sepenuhnya bagi pembangunan negara dan akan memberi manfaat
kepada rakyat terutamanya golongan yang memerlukan.

Selain daripada pindaan tersebut Yang Berhormat, berkaitan dengan cadangan
pengenaan cukai jualan ke atas barang bernilai rendah tersebut, pindaan yang dicadangkan
dalam rang undang-undang ini juga berkaitan dengan kemudahan yang disediakan kepada
pengilang daripada aspek pelanjutan tempoh masa bagi melaksanakan sesuatu obligasi atau
pindaan ke atas terma dan syarat yang ditetapkan dalam keadaan tertentu, pembatalan
pendaftaran dan peremitan cukai bagi keadaan tertentu. Terdapat juga pindaan tambahan
lain yang bertujuan untuk memperjelas dan memperkemaskan peruntukan sedia ada.

Tuan Yang di-Pertua, saya mohon untuk menghuraikan setiap fasal dalam rang
undang-undang ini. Rang undang-undang ini mempunyai 10 fasal seperti berikut.

Fasal 1 mengandungi tajuk ringkas dan tarikh permulaan kuat kuasa akta yang

dicadangkan. Fasal ini juga bertujuan untuk memberi Menteri kuasa untuk menetapkan tarikh
