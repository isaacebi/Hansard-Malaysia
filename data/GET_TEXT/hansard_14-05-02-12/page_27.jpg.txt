DR. 4.8.2022 21

01110

Kita juga akan memantau percubaan penipuan dalam sistem perbankan dengan
menggunakan sistem pengesahan penipuan automatik dan memperketatkan lagi prosedur
semakan tambahan bagi mengesahkan transaksi perbankan talian yang berisiko tinggi,
seterusnya menyekat aktiviti perbankan sekiranya mengesyaki berlakunya penipuan
kewangan. Terima kasih.

Tuan Ahmad Fadhli bin Shaari [Pasir Mas]: Nombor tiga.

Tuan Yang di-Pertua: Maaf. Soalan tambahan ketiga mesti yang sebelah sini.
[Merujuk kepada Blok Kerajaan]

Dato’ Wira Haji Amiruddin bin Haji Hamzah [Kubang Pasu]: Tidak bolehkah Tuan
Yang di-Pertua?

Tuan Yang di-Pertua: Jadi, Yang Berhormat Pasir Mas sudah berdiri lama.

Tuan Ahmad Fadhli bin Shaari [Pasir Mas]: Okey. Terima kasih Tuan Yang di-
Pertua.

Datuk Wilson Ugak anak Kumbong [Hulu Rajang]: Ringkaslah Yang Berhormat.

Tuan Ahmad Fadhli bin Shaari [Pasir Mas]: Baik, isunya apabila berlakunya
scammer dan sebagainya. Kadang-kadang apabila dibuat report polis. Biasanya scammer
dia ini akan menggunakan satu akaun sama ada keldai akaun, akaun yang ditumpang dan
sebagainya. Akan tetapi jawapan pihak polis, kami tidak boleh buat apa-apa. Apabila dana
ataupun sebahagian nilai amaun yang sudah dipancing itu dimasukkan ke dalam akaun
tertentu. Polis menyatakan mereka tidak boleh buat apa-apa.

Jadi, apabila Yang Berhormat Timbalan Menteri menyatakan data itu dilindungi,
adakah tidak boleh untuk didedahkan data ini terutamanya untuk tujuan penyiasatan kerana
setiap akaun yang dibuka di mana-mana bank dalam negara kita sudah pasti mempunyai
maklumat detail tentang pemiliknya. Terima kasih.

Tuan Yang di-Pertua: Terima kasih.

Tuan Haji Yamani Hafez bin Musa: Kalau untuk siasatan, kita akan terpaksa juga
minta keizinan tuan punya data itu sebelum menyerahkan kepada pihak polis. Akan tetapi,
selalunya dalam mana-mana siasatan yang pemilik data itu tidak mempunyai masalah untuk
memberi izin kepada pihak bank untuk bekerjasama dengan pihak polis untuk memberi data-
data yang terlibat dalam scam-scam tersebut. Terima kasih.

Tuan Yang di-Pertua: Terima kasih. Yang Berhormat Kluang, Puan Wong Shu Qi,
silakan.

4. Puan Wong Shu Qi [Kluang] minta Menteri Pertanian dan Industri Makanan
menyatakan kerugian dihadapi oleh sektor penternakan ayam seluruh Malaysia semenjak
larangan eksport ayam berkuat kuasa pada 1 Jun 2022.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua. Terima kasih Yang Berhormat Kluang. Untuk makluman
Ahli Yang Berhormat negara mengalami kekurangan bekalan ayam yang ketara bermula

pada bulan Mei 2022. Sehubungan dengan itu, kerajaan telah membuat keputusan
