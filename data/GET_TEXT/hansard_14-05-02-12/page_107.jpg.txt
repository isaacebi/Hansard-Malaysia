DR. 4.8.2022 101

majukan yang milik peserta. Apakah peruntukan ini juga akan disalurkan untuk manfaat
ladang milik FELCRA Berhad bukan milik langsung oleh peserta? Mohon penjelasan.

Datuk Seri Dr. Haji Dzulkefly bin Ahmad [Kuala Selangor]: Saya sambung sedikit
Timbalan Menteri. Jumlah berapa peratus nisbah usia pokok sama ada yang dimiliki oleh
peserta FELCRA dan berbanding yang dimiliki FELCRA selaku yang dikatakan badan
korporat itu? Itu satu.

01700

Keduanya, Yang Berhormat Timbalan Menteri mungkin tidak menyinggung lagi
perkara yang terkait evaluasi ataupun assessment nilai, syer ataupun saham yang saya
sebutkan yang saya mintakan penjelasan.

Dato’ Indera Mohd Shahar bin Abdullah: Tuan Yang di-Pertua, yang dibangkitkan
oleh Yang Berhormat Kulim-Bandar Baharu tadi adalah berkaitan dua. Satu PPP, pemulihan
dan penyatuan yang FELDA punya, satu lagi betullah yang diuruskan. Cuma dalam
penstrukturan yang secara keseluruhan izinkan saya Tuan Yang di-Pertua untuk memberi
sedikit penerangan tentang kedua-dua perkara yang mungkin saling terkait di antara soalan
Yang Berhormat Kuala Selangor dan soalan daripada Yang Berhormat Kulim-Bandar Baharu
berkaitan transformasi yang kita persetujui dalam Jemaah Menteri secara gambaran surface
saja.

Pertamanya adalah apabila kita sudah tahu sebab-sebab apa kita tidak boleh
mengutip hutang daripada projek PPP kerana tanahnya, kawasannya dan dahulu FELCRA
hanya menerima semua tanah yang diberi oleh kerajaan ini, tidak boleh tolak.

Jadi, dalam pelan transformasi yang kita adakan ini, kita juga telah memasukkan satu
perkara supaya kita dapat dulu hantar agronomist untuk membuat semakan tanah tersebut.
Walaupun kuasa tanah ini pada kuasa kerajaan negeri tetapi dalam pelan transformasi yang
telah dipersetujui oleh Jemaah Menteri, supaya kita menilai dahulu tanah yang diberikan ini
bersesuaian atau tidak. Sekiranya tidak bersesuaian, kita akan beritahu ia tidak bersesuaian
dan kita boleh ada kuasa untuk menolak.

Sudah pasti apabila penukaran ekuiti ini ia juga melibatkan penstrukturan semula
pinjaman dalam tempoh 35 tahun dan kita bagi moratorium lima tahun. la juga termasuk
perkara-perkara yang di bawah urus FELCRA, perladangan di bawah urusan FELCRA yang
tidak melibatkan peserta-peserta.

Jadi Yang Berhormat Kuala Selangor, saya masih menunggu berkaitan syer yang itu
tapi pada hemat saya, saya anggap itu adalah syer yang domino yang kita gunakan untuk
translate. Dulu kita ada RM500 juta syer dengan nilai RM500 juta dan hari ini ya, sebab kita,
saya faham sebab ia Berhad, ia ada naik, turun. Akan tetapi yang detil nanti Tuan Yang di-
Pertua, saya akan bagi jawapan secara terperinci kepada Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih.

Dato’ Indera Mohd Shahar bin Abdullah: Saya bagi jaminan kepada Ahli-ahli Yang
Berhormat, saya tahu jumlah RM2.8 bilion yang telah saya nyatakan tadi satu jumlah yang
besar. Saya pun sendiri sudah berjumpa dengan pengurusan FELCRA dan saya sendiri yang

bertanya. Saya sendiri pun seperti Yang Berhormat juga. Di kawasan saya pun ada peserta-
