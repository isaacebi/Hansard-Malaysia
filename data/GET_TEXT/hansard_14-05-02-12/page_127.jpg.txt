DR. 4.8.2022 121

AKTA TATACARA KEWANGAN 1957 [AKTA 61]

Nama Kumpulan Wang Amanah Projek Pelantar Benua Malaysia Dijenamakan kepada
Kumpulan Wang Amanah Kedaulatan Maritim Negara

6.01 ptg.
Timbalan Menteri Kewangan Il [Tuan Haji Yamani Hafez bin Musa]: Tuan Yang

di-Pertua, saya mohon mencadangkan supaya Majlis ini mengambil ketetapan supaya:

"Bahawa mengikut peruntukan di bawah eksyen 10(4)(a) Akta
Tatacara Kewangan 1957 [Akta 61] Jadual Kedua Akta berkenaan dipinda
dengan butiran nama Kumpulan Wang Amanah Projek Pelantar Benua
Malaysia dijenamakan kepada Kumpulan Wang Amanah Kedaulatan
Maritim Negara di bawah seliaan Majlis Keselamatan Negara Jabatan
Perdana Menteri."

[Tuan Yang di-Pertua mempengerusikan Mesyuarat]

Tuan Yang di-Pertua, saya mohon untuk membentangkan satu resolusi berkaitan
ketetapan butiran nama Kumpulan Wang Amanah Projek Pelantar Benua Malaysia
dijenamakan kepada Kumpulan Wang Amanah Kedaulatan Maritim Negara mengikut
keperluan seksyen 10(4)(a) Akta Tatacara Kewangan 1957 [Akta 61].

Untuk makluman Ahli Yang Berhormat Kumpulan Wang Amanah Projek Pelantar
Benua Malaysia (PPBM) diluluskan penumbuhan pada 18 Disember 2008 bertujuan untuk
membiayai kos-kos berkaitan persediaan bagi membolehkan Malaysia mengemukakan
submission extended continental shelf tuntutan had pelantar benua melebihi had 200 batu
nautika dan tidak melebihi 350 batu nautika di Laut China Selatan. Selaras dengan Artikel 76,
Konvensyen Undang-undang Laut 1982 (UNCLOS 82) pada Suruhanjaya mengenai had-had
pelantar benua Commission on the Limits of the Continental Shelf (CLCS) di bawah
Pertubuhan Bangsa-bangsa Bersatu.

Sejak penubuhannya, Malaysia telah mengemukakan submission tersebut ke CLCS
pada 6 Mei 2009, Joint Submission Malaysia-Vietnam dan 12 Disember 2019, Unilateral
Submission bagi remaining portion of the extended continental shelf.

Sebagai Ahli Yang Berhormat sedia maklum, Malaysia adalah sebuah negara maritim
yang memiliki lebih kurang 1,698 buah pulau dan entiti dan kebanyakan pulau dan entiti di
Malaysia ini memerlukan pemuliharaan, pemeliharaan dan penyelenggaraan agar
memberikan impak dalam usaha untuk mengukuhkan lagi keselamatan dan kedaulatan pulau
atau entiti berdasarkan peta baharu Malaysia 1979. Pulau entiti sedia ada juga dijadikan
sebagai kawasan strategik untuk bertujuan pemantauan dan pertahanan.

Tuan Yang di-Pertua, susulan itu satu Kumpulan Wang Amanah dicadangkan untuk
tubuhkan bagi tujuan penaiktarafan, penambahbaikkan, penyelenggaraan kawasan dan
infrastruktur serta pemulihan pulau entiti paling terkeluar Alta Island di perairan dan Zon

Ekonomi Eksklusif Malaysia.
