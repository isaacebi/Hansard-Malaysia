DR. 4.8.2022 52

kekurangan 120,000 tenaga kerja yang terkait juga dengan peningkatan kos pengeluaran,
kos baja tiga kali ganda dan kos racunnya dua kali ganda. Kesemua ini menjadikan — dahulu
kalau boleh pungut, boleh proses dua daripada ini, dikutip dua kali sebulan. Sekarang ini
hanya mampu sebulan sekali. Persoalannya, apakah bantuan atas perkara-perkara gendala
ini perlu juga diberikan oleh kerajaan ataupun dibantu?

Seterusnya juga kalau kita perhatikan di samping perlu juga segera menangani
masalah kekurangan pekerja, apakah juga boleh kita berikan insentif kepada syarikat sawit
ini untuk memberikan struktur gaji yang lebih menarik kepada pekerja, tenaga kerja mereka?
Sekali gus akan dapat menggamit kerja, penglibatan pekerja-pekerja tempatan. Kesemua ini
adalah ruang untuk kita tangani masalah ketika kekurangan pekerja di sektor industri kelapa
sawit ini. Itu adalah antara perkara yang hendak saya bangkitkan...

Datuk Wira Dr. Mohd. Hatta bin Md. Ramli [Lumut]: Tuan Yang di-Pertua...

Datuk Seri Dr. Haji Dzulkefly bin Ahmad [Kuala Selangor]: Ya, sila. Sila.

Datuk Wira Dr. Mohd. Hatta bin Md. Ramli [Lumut]: ...Penjelasan sedikit. Lanjutan
tempoh yang boleh diberikan oleh Menteri ini boleh sahaja menambah seksa lagi kepada
kakitangan yang memang sudah mengalami kesusahan di tempat kerja akibat daripada
pengabaian. Jadi, apakah langkah yang boleh kita cadangkan supaya walaupun Menteri
boleh melanjutkan masa tetapi usaha-usaha untuk menangani isu penempatan pekerja yang
lebih baik dan sebagainya, gaji yang lebih baik, rehat yang lebih mencukupi dapat kita
laksanakan bersama. Terima kasih.

Datuk Seri Dr. Haji Dzulkefly bin Ahmad [Kuala Selangor]: Ya, saya mahu Menteri
untuk menjawab soalan daripada Yang Berhormat Lumut itu, sekali gus dalam perbahasan
saya ini.

1250

Akhir sekali saya ingatkan, sementara kita mahu pungut cukai-cukai ini, kita juga
perlu mengisi ataupun mengatasi gendala-gendala dalam industri-industri kita ini yang sekali
gus akan mengizinkan mereka mendapat pengeluaran dan keuntungan yang lebih untuk kita
cukai. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Kuala Selangor. Terakhir saya menjemput Yang Berhormat Kangar.

12.50 tgh.

Tuan Noor Amin bin Ahmad [Kangar]: Terima kasih Tuan Yang di-Pertua. Rang
undang-undang yang kita bahaskan ini ialah berkaitan levi keuntungan luar biasa yang mana
ia adalah dalam ekonomi kita boleh katakan sebagai satu bentuk campur tangan kerajaan.
Justeru itu, saya berpendapat bahawa kita mesti berhati-hati kerana tugas kerajaan
sewajarnya adalah untuk menggalakkan kegiatan ekonomi yang sihat dan bukan
menyukarkan lagi ataupun dalam bahasa Inggeris kita kata, kita patut memainkan peranan
untuk incentivise economy activity instead of disincentivise.

Jadi dalam perbahasan ini, saya cuba nak mengajak- tadi kawan-kawan bercakap

tentang kelapa sawit, saya cuba hendak mengajak untuk kita bercakap tentang perkara yang
