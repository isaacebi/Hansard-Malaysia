DR. 4.8.2022 56

tersebut. Akan tetapi pada tahun 2020, kita hanya berjaya mengutip RM209 juta. Pada tahun
2019, kita hanya dapat kutip RM256 ribu. Pada tahun 2018, kita hanya berjaya kutip sebanyak
RM197,244 berbanding dengan tahun 2017, kita dapat kutip RM288 juta dan tahun 2016,
RM86 juta.

Kalau Yang Berhormat lihat kenaikan kutipan ini, ada yang naik, ada yang turun, ia
adalah kerana pasaran komoditi ini seperti mana yang disebut Yang Berhormat Beruas. Saya
faham Yang Berhormat Beruas amat arif berkaitan industri perladangan dan kita mengetahui
secara jelasnya bagaimana minatnya Yang Berhormat berkaitan industri sawit ini. Akan tetapi
yang paling pentingnya seperti mana yang disebut oleh Yang Berhormat Pontian tadi dan
beberapa Ahli Yang Berhormat, ke mana duit ini disalurkan. Betul, kita ada bantu untuk RM35
juta untuk getah dan RM20 juta untuk membuat promosi. Selebihnya ke mana?

Saya nak beritahu kepada Yang Berhormat, kita juga telah melaksanakan COSS iaitu
subsidi minyak masak. Kalau saya dapat beritahu, maklumkan kepada Dewan yang mulia ini,
subsidi minyak masak yang diperuntukkan sepatutnya pada tahun 2022 hanya RM440 juta.
Akan tetapi disebabkan kenaikan harga minyak, kita jangka subsidi minyak masak ini akan
berlaku pertambahan sebanyak RM700 juta.

Jumlah keseluruhan untuk subsidi minyak masak sahaja adalah berjumlah RM1.1
billion pada tahun 2022. Bermakna, kutipan yang kita kutip Yang Berhormat, sudah pastinya
kita akan salurkan dan selebihnya kita akan membuat- Ini sebab kutipan semua ini kita akan
masukkan ke dalam Akaun Hasil Disatukan seperti mana yang telah diperuntukkan oleh
Perlembagaan Persekutuan...

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, sebelum nak masuk next subject, saya nak berhentikan Majlis untuk kita
berhenti rehat dan disambung semula 2.30 petang.

Dato' Indera Mohd Shahar bin Abdullah: Terima kasih.

Timbalan Yang di-Pertua [Dato' Mohd Rashid Hasnon]: Baik. Ahli Yang
Berhormat, Majlis berhenti berehat dan disambung semula jam 2.30 petang.

Terima kasih Ahli-ahli Yang Berhormat.

[Mesyuarat ditempohkan pada pukul 1.03 tengah hari]
01430
[Mesyuarat disambung semula pada pukul 2.30 petang]
[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Dato’ Ramli bin Dato’ Mohd Nor [Cameron Highlands]: Bismillahi Rahmani
Rahim. Kita mulakan sesi petang ini dengan meneruskan Timbalan Menteri untuk menjawab

semula adalah baki dalam 10 minit lagi. Silakan.
