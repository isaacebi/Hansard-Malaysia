DR. 4.8.2022 8

Akta Perlindungan Data Peribadi ini hanya tertumpu kepada data yang melibatkan transaksi-
transaksi komersial. Itu satu-satu perkara.

Kerjasama- betul, akan melibatkan beberapa buah agensi terutama yang menjaga
keselamatan data secara keseluruhannya adalah di bawah NACSA, di bawah Jabatan
Perdana Menteri. Sementara Suruhanjaya Perlindungan Data Peribadi di bawah [Akta 709]
ini di bawah K-KOMM. Sudah tentu badan penyiasatnya melibatkan PDRM. Oleh sebab itu
apa yang kita cuba lakukan sekarang ini adalah untuk melihat secara keseluruhannya
termasuk selain daripada advocacy untuk memberikan kesedaran kepada orang ramai
supaya jangan mudah terjebak dengan panggilan-panggilan yang tidak menentu dan
sebagainya.

Kita sedang merancang untuk mengadakan platform di mana orang awam, apabila
menerima panggilan-panggilan yang meragukan, dia dapat terus merujuk untuk menyemak
kesahihan nombor tersebut sama ada datang daripada pemegang talian yang sah ataupun
tidak. Ini memerlukan kita bekerjasama dengan semua pembekal perkhidmatan ataupun
telcos untuk memastikan kita ada satu depositori untuk semua rekod pemegang akaun talian
bagi semua syarikat yang membekalkan perkhidmatan. Perkara ini sedang disusuli oleh

kementerian, khususnya MCMC.

3. Puan Nor Azrina binti Surip [Merbok] minta Menteri Alam Sekitar dan Air
menyatakan, pendirian kementerian dalam mengisytiharkan Darurat Iklim di negara ini dalam
mengehadkan pemanasan global.

Menteri Alam Sekitar dan Air [Dato' Sri Tuan Ibrahim bin Tuan Man]: Bismillahi
Rahmani Rahim. Assalamualaikum warahmatullahi wabarakatuh dan selamat pagi semua.
#1030

Terima kasih Tuan Yang di-Pertua. Terlebih dahulu, saya ucapkan terima kasih
kepada Yang Berhormat kerana prihatin kepada isu perubahan iklim yang berlaku buat masa
ini. Untuk makluman Ahli-ahli Yang Berhormat, berdasarkan pelbagai program dan inisiatif
yang sedang dijalankan oleh negara, kerajaan berpandangan buat masa ini, tiada keperluan
untuk kita mengisytiharkan darurat iklim atau climate emergency.

Namun begitu, kerajaan sentiasa memantau secara dekat segala program dan
aktiviti-aktiviti berkaitan mitigasi untuk memastikan tiada peningkatan suhu yang ketara.
Malaysia telah pun memberi komitmen untuk mengurangkan intensiti pelepasan gas rumah
kaca atau GHG merentas ekonomi sebanyak 45 peratus berdasarkan KDNK pada tahun 2030
dan berdasarkan tahap pada pencapaian pada tahun 2005.

Pengurangan intensiti ini dibuat tanpa syarat dan 10 peratus lebih tinggi daripada
sasaran sebelum ini. Selain daripada itu, Malaysia juga telah pun menyatakan aspirasi untuk
mencapai pelepasan GHG sifar bersih, alternate zero GHG emission dengan izin, seawal-
awalnya pada tahun 2050.

Antara program inisiatif dan yang dilaksanakan ialah:

(i) melaksanakan dasar carbon pricing secara berfasa untuk

menyokong usaha negara bagi mengurangkan pelepasan GHG;
