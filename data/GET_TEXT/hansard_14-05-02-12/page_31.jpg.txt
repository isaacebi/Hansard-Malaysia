DR. 4.8.2022 25

Oleh sebab itu saya katakan selagi setakat ini sekatan harga ayam akan dibuat
sehingga 31 Ogos. Sebarang tindakan baharu dan langkah-langkah baharu akan dibuat
selepas 31 Ogos ini. Setakat ini tidak ada penentuan bahawa ia akan berakhir dan
sebagainya. Terima kasih.

Tuan Yang di-Pertua: Soalan tambahan Yang Berhormat Beruas.

Dato’ Ngeh Koo Ham [Beruas]: Terima kasih Tuan Yang di-Pertua. Indonesia telah
mendapati larangan eksport minyak kelapa sawit itu satu keputusan yang salah dan Yang
Berhormat Menteri yang buat keputusan itu telah disingkirkan atau ditukar oleh Presiden dia.

Adakah kita di Malaysia perlu tukar Yang Berhormat Menteri ataupun kita dengan
segera mempertimbangkan semula tindakan larangan eksport kerana ia ada kesan besar ke
atas industri membela ayam ini.

Tuan Yang di-Pertua: Terima kasih.

Datuk Seri Dr. Ronald Kiandee: Yang Berhormat seperti yang saya katakan
langkah ini merupakan satu langkah sementara. Definitely- kerajaan akan mengambil
keputusan dan pendekatan yang baharu selepas tempoh yang telah dijadualkan.

Jadi itu jawapan saya bahawa kita merupakan sebuah kerajaan yang
bertanggungjawab. Kita bukan sahaja melindungi pihak industri tetapi juga melindungi rakyat
Malaysia keseluruhannya daripada aspek bekalan dan juga harga.

Jadi itu langkah yang perlu dibuat oleh kerajaan untuk diimbangi pihak industri dan
juga kepentingan rakyat umum negara kita. Jadi seperti saya katakan itu merupakan satu
langkah sementara dan tindakan langkah sementara ini telah menampakkan hasil. Kita lebih
stabil daripada segi harga. Kita lebih stabil daripada segi bekalan pada ketika ini.

Jadi kita ingin pastikan bahawa kestabilan ini merupakan satu kestabilan yang akan
berpanjangan sebelum satu langkah dan tindakan baharu yang diambil oleh kerajaan. Terima
kasih.

Datuk Seri Panglima Haji Mohd Shafie bin Haji Apdal [Semporna]: Minta kasi.

Tuan Yang di-Pertua: Terima kasih. Maaf sudah juga. Yang Berhormat Datuk Hajah
Rubiah binti Haji Wang.

5. Datuk Hajah Rubiah binti Haji Wang [Kota Samarahan] minta Menteri
Pembangunan Wanita, Keluarga dan Masyarakat menyatakan, program dan bantuan
kerajaan untuk pengupayaan kapasiti ekonomi wanita pada era pandemik COVID-19.

Timbalan Menteri Pembangunan Wanita, Keluarga dan Masyarakat [Dato’ Hajah
Siti Zailah binti Mohd Yusoff]: Bismillahi Rahmani Rahim. Assalamualaikum
warahmatullahi wabarakatuh dan salam sejahtera. Terima kasih Tuan Yang di-Pertua. Terima
kasih Yang Berhormat atas soalan yang dikemukakan.

Kementerian Pembangunan Wanita, Keluarga dan Masyarakat sentiasa prihatin dan
komited untuk menjaga kebajikan semua wanita di negara ini. Pelbagai program, aktiviti dan
langkah-langkah telah diambil bagi memperkasakan ekonomi wanita.

Antaranya ialah Program Karnival Wanita Bangkit (KWKM) yang melibatkan

kerjasama strategik dengan lebih daripada 50 buah agensi kerajaan dan swasta yang telah
