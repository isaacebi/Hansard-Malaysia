DR. 4.8.2022 10

daripada 197 negara yang berdaftar dengan UNFCCC yang telah pun mengisytiharkan
perubahan iklim. Bererti 34 daripada 197 negara.

Untuk menjawab soalan adaptasi yang kita buat, sebab sesuatu kawasan yang
hendak diisytiharkan declare emergency climate ini, ia mesti mematuhi beberapa perkara.
Pertama sekali ialah apakah pelan mitigasi perubahan iklim yang dibuat dan dianggap tidak
mencukupi yang terpaksa kita isytiharkan darurat. Kedua, selepas kita isytiharkan darurat,
apakah langkah-langkah drastik negara yang perlu dibuat seolah-olah kita gagal mencapai
target tadi.

Untuk makluman Dewan yang mulia, buat masa ini, impak perubahan iklim dialami
negara yang agak ketara ialah banjir. Bagi menangani impak tersebut, KASA melalui JPS
telah pun merancang pelan jangka panjang dan jangka pendek untuk naik taraf, baik pulih
sistem pengurusan banjir seluruh negara, kaedah-kaedah dapat mempertingkat dan
memenuhi pelaksanaan banjir secara lebih efektif.

Untuk makluman Dewan yang mulia, di bawah RMKe-11, kos bagi pengurusan banjir
diluluskan adalah dianggarkan sebanyak RM9.6 bilion dengan jumlah peruntukan
dianggarkan sebanyak RM4.8 bilion. Kita telah pun mengangkat ARI daripada 100 tahun ke
200 tahun ARI. Itu mengambil kira tentang kesan perubahan iklim tersebut.

Untuk makluman juga, NAHRIM menyediakan pelan adaptasi perubahan iklim
melalui penerbitan Climate Change Adaptation Framework dan ini telah pun dibentangkan
dan pelaksanaan sedang berjalan. Di samping itu, beberapa langkah juga sedang diambil
termasuklah pelaksanaan tindakan adaptasi yang lebih menyeluruh.

Kerajaan dalam proses memohon dana dibawa Green Climate Fund bagi
membangunkan Pelan Tindakan Adaptasi Kebangsaan yang merangkumi jaminan air dan
sumber pesisir, pertanian dan jaminan makanan, infrastruktur, tenaga, persekitaran dan isu
perhutanan dan biodiversiti serta kesihatan awam. Ini antara program-program yang kita
rancang sebagaimana yang ditanya oleh Yang Berhormat. Terima kasih.

Datuk Seri Haji Ahmad bin Haji Maslan [Pontian]: Terima kasih Tuan Yang di-
Pertua. Yang Berhormat Menteri ada mengumumkan bahawa 41 PBT telah diumumkan
sebagai Bandar Rendah Karbon. Berapa banyakkah lagi PBT yang belum dimasukkan dalam
senarai dan apa usaha-usaha ke arahnya? Disebut tadi 55 peratus kawasan tanah di
Malaysia diliputi hutan, tetapi dalam kehendak NGO dan tuntutan darurat iklim ini, perlu ada
30 peratus hutan di kawasan terlindung sepenuhnya dan 30 peratus perairan marin sebagai
taman laut. Adakah dua perkara lagi itu dapat dicapai? Terima kasih.

Dato’ Sri Tuan Ibrahim bin Tuan Man Untuk makluman Dewan yang mulia, bahawa
di bawah kementerian kita melaksanakan program Geran Pemangkin Bandar Rendah Karbon
ataupun GeRAK dan kerajaan telah pun memperuntukkan sebanyak RM35 juta dalam
Belanjawan 2021 supaya PBT-PBT kita ini berdaftar dan dapat mengikuti program Geran
Pemangkin Bandar Rendah Karbon ini.

Berhubung dengan soalan yang dibangkitkan, kita bukan hanya fokus kepada

bandar, termasuk institusi pengajian dan sebagainya. Hingga setakat ini, lebih kurang dalam
