DR. 4.8.2022 86

beberapa seksyen baharu terutamanya seksyen 38A yang dimasukkan selepas seksyen 38
asal.

Saya nampak daripada cara pengolahan ayat yang digunakan dalam versi yang
diberikan kepada kami, ia memberikan kuasa yang amat besar, luas kepada Ketua Pengarah
Kastam berkenaan dengan — Ayat dia kata, “..bo/eh memegang keseluruhan atau mana-
mana bahagian amaun yang kena dibayar balik untuk dikreditkan pada apa-apa tempoh
bercukai berikutnya atau seterusnya”. Saya anggap, ini sebagai satu klausa ataupun seksyen
yang memberikan kuasa yang banyak. Apakah dengan pemberian kuasa yang sebegitu luas
kepada Ketua Pengarah, ia akan menimbulkan apa-apa permasalahan apabila kalau berlaku
mana-mana pulangan yang perlu dibayar balik kepada mereka yang berhak selepas diaudit
dan sebagainya?

Jadi saya mohon satu penjelasan daripada perkara ini sebab saya rasa semua pihak
tidak kira — Saya tahu ini ia sebut sebagai kepada orang berdaftar asing, tidak kira siapa. Bagi
saya, kita masih ingat insiden yang berlaku apabila Pakatan Harapan mengambil alih
kepimpinan kerajaan selepas PRU Ke-14 di mana sebelum itu kita langsung tidak tahu.
Selepas jadi kerajaan, apabila Yang Berhormat Bagan menjadi Menteri Kewangan, baru
diketahui bahawa sebanyak RM19.4 bilion yang sepatutnya dipulangkan kepada mereka
yang berhak di bawah GST, refund of GST gagal dilaksanakan oleh Kerajaan Barisan
Nasional sebelum PRU Ke-14 tempoh hari dan Kerajaan Pakatan Harapan terpaksa
memulangkannya. Ini disebabkan itu adalah obligasi walaupun hutangnya di bawah Kerajaan
BN tetapi Kerajaan PH yang membayar hutang RM19.4 bilion tersebut kepada mereka yang
berhak.

Kita tidak mahu keadaan sebegini berulang, yang mana kerajaan apabila ada orang
tertentu, tidak bertanggungjawab yang menyebabkan tuntutan tidak dilayan ataupun
dilengah-lengahkan dan akhirnya ia akan menjejaskan sistem perjalanan pentadbiran
kerajaan. Kalau melibatkan peniaga asing, sudah tentunya ia akan menjejaskan nama baik
negara kita. Bukan sahaja nama baik kerajaan, tetapi nama baik negara kita di peringkat
antarabangsa.

Jadi saya mohon penjelasan daripada Yang Berhormat Timbalan Menteri, apakah
jaminan apa yang pernah berlaku ketika GST dahulu, tidak berlaku untuk kali ini sebab ia
adalah suatu yang amat mustahak untuk kita memastikan integriti kewangan dana awam
kita? Jadi, itu sahaja Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Saya minta laluan sekejap.

Tuan Cha Kee Chin [Rasah]: Okey, Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Saya hendak tanya Yang
Berhormat, apa pendapat bahawa ada juga kerisauan kutipan wang ini akan dibuat oleh
kerajaan bagi tujuan persediaan pilihan raya dan bukannya digunakan bagi tujuan untuk
menaiktarafkan perkhidmatan-perkhidmatan awam, kemudahan-kemudahan untuk orang-
orang awam dan sebagainya? Itu adalah kerisauan. Wang ini akan dikutip daripada rakyat

oleh kerajaan untuk membuat persediaan untuk pilihan raya, bagi tujuan-tujuan tertentu dan
