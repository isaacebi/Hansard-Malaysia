DR. 4.8.2022 2.

kasih kepada sahabat saya dari Kuantan yang bertanya soalan mengenai Tasik Chini sebagai
satu tapak rizab biosfera di Malaysia ini.

Tuan Yang di-Pertua, sebagaimana yang kita maklum bahawa Tasik Chini di Pahang
yang mempunyai keluasan seluas 6,922.97 hektar merupakan tapak rizab biosfera yang
pertama di Malaysia yang diiktiraf oleh UNESCO di bawah Program Man and the Biosphere
(MAB) pada 26 Mei 2009. Selain Tasik Chini, kita ada dua lagi iaitu Banjaran Crocker di
Sabah, 12 Jun 2014 diiktiraf dan Bukit Bendera, Pulau Pinang pada 15 September 2021.

Program MAB merupakan satu program saintifik antara kerajaan atau
intergovernmental yang menetapkan asas saintifik bagi memperbaiki pertalian antara
manusia dan alam sekitar dengan mengimbangi antara keperluan pembangunan dan
penjagaan alam sekitar. Saya mengesahkan bahawa kerajaan telah menerima satu surat
daripada Sekretariat MAB yang bertarikh 28 hari bulan Mei 2021 yang meminta Malaysia
melakukan satu penambahbaikan ke atas Tasik Chini sebagai tapak rizab biosphere
UNESCO.

Oleh itu, kerajaan knususnya kementerian ini dan juga Kerajaan Negeri Pahang telah
bekerjasama erat dalam usaha untuk memelihara tapak rizab biosfera di Chini ini. Di mana
KeTSA pada tahun 2016 telah memperuntukkan lebih daripada RM1.5 juta bagi
melaksanakan kajian di Tasik Chini termasuk kajian kualiti air. Kerajaan Negeri Pahang pula
telah membelanjakan RM4.018 juta dengan menggunakan peruntukan EFT yang diperoleh
daripada Kerajaan Persekutuan untuk menambah baik pengurusan Tasik Chini daripada
tempoh 2019 hingga 2021.

Selain daripada itu, saya ingin menarik perhatian bahawa Jabatan Perhutanan
Semenanjung Malaysia (JPSM) telah mempergiatkan program penanaman pokok di kawasan
Tasik Bera ini sejak dari tahun 2015 lagi. Tujuannya untuk memulihkan kawasan terosot yang
turut melibatkan pihak berkepentingan seperti komuniti Orang Asli. Saya ada beberapa
gambar di sini Tuan Yang di-Pertua yang menunjukkan Pokok Kekacang Tutup Bumi. [Sambil
menunjukkan gambar] Ini ataupun LCC.

Kemudian, pokok spesies Meranti dan sebagainya ditanam di kawasan Tasik Chini
ini. Ini telah dilakukan dengan peruntukan pada tahun 2020 sahaja, sebanyak RM800,000
telah dibelanjakan di peruntukan daripada Kumpulan Wang COVID-19 dan kita telah
melakukan pemerkasaan komuniti dan pemuliharaan kawasan rizab biosfera ini.

Di samping itu, Kerajaan Negeri Pahang telah mengambil inisiatif- Ini penting saya
sebutkan bahawa Tasik Chini ini pada asalnya adalah tanah kerajaan ataupun state land.
Jadi, dalam usaha memulihara Tasik Chini sebagai tapak rizab biosphere ini, Kerajaan Negeri
Pahang telah mewartakan tanah itu sebagai Hutan Simpanan Kekal Chini. Daripada state
land kepada forest reserve land.

#1010

Kerajaan juga telah menghentikan semua operasi perlombongan di kawasan itu
termasuk dengan rekod saya ini ada tiga pajakan melombong yang dikeluarkan pada tahun
2020 dan tahun 2021. Sekarang ini kerajaan tidak mempertimbangkan apa-apa

penyambungan surat kelulusan dan juga apa yang dipanggil operational mining scheme
