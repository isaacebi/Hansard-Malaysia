DR. 4.8.2022 59

Akan tetapi, kalau ada kelewatan membayar, akan — tadi Yang Berhormat Menteri
sudah katakan akan dikenakan penalti. Tadi kata 10 kali hingga 20 kali. Kalau tidak silap
saya is progressive 10 percent, 20 percent up to 50 percent. Mungkin| stand corrected tetapi
orang dalam industri ini hendak tahu, adakah perintah Yang Berhormat Menteri itu masih
berkuat kuasa. Terima kasih.

Dato’ Indera Mohd Shahar bin Abdullah: Itu sebabnya Yang Berhormat saya
beritahukan tadi, Kementerian Kewangan mengambil maklum seperti mana isu yang
dibangkitkan oleh Yang Berhormat dan juga kita akui sedang ada kes-kes yang Judicial
Review (JR) oleh pihak mahkamah. Itu sebabnya saya tidak boleh beyond apa penjelasan
di sini kerana bagi saya yang paling penting, kita mengambil maklum apa Yang Berhormat
sebutkan tadi dan kita akan pastikan segala tatacara kewangan negara dapat dipatuhi dan
keadilan mesti diberikan sebaik mungkin kepada semua pihak. Terima kasih Yang
Berhormat.

Dato’ Ngeh Koo Ham [Beruas]: Yang Berhormat Menteri, saya minta satu jaminan.
Sementara menunggu keputusan muktamad, kerajaan jangan mengenakan penalti kalau
mereka lambat bayar. Ini kerana kita belum pasti lagi cukai ini perlu dibayar atau tidak. Kalau
kerajaan boleh longgarkan dari segi ini, kalau kerajaan sudah buat keputusan, mesti bayar
mengikut undang-undang, mereka yang tidak bayar, akan dikenakan penalti.

Akan tetapi, sekarang ini kita pun tidak tahu perlu bayar atau tidak. Keraguan timbul
janganlah kita mengenakan penalti, itu permintaan saya.

Dato’ Indera Mohd Shahar bin Abdullah: Yang Berhormat, saya ingat Yang
Berhormat lagi arif dari segi pay first, talk later. Dasar ini memang telah ada dalam akta kita
Yang Berhormat. Yang Berhormat jangan risau, kita ini kerajaan yang bertanggungjawab
dan prihatin. Yang Berhormat minta syarikat Yang Berhormat ajukan tempoh hari itu bayar
kepada Kastam dahulu, sekiranya esok, sekiranya memang ada perintah mahkamah yang
menyebabkan kita perlu bayar balik, kita akan bayar balik. Jangan risau Yang Berhormat.
Kita tidak akan lakukan kezaliman, kita akan bertindak atas perundangan yang sedia ada.
Terima kasih Yang Berhormat.

Dato’ Ngeh Koo Ham [Beruas]: Berdasarkan pengalaman, lambat kerajaan bayar
balik. Macam GST sampai dua tahun pun tidak bayar balik. Itulah masalah dia, thank you.

Dato’ Indera Mohd Shahar bin Abdullah: Yang Berhormat, saya kira Yang
Berhormat ambil secara selektif. Ada perkara-perkara yang kita — melalui perundangan sedia
ada, kita bayar awal Yang Berhormat tidak sebut. Jadi, saya harap Yang Berhormat juga
bersifat adil kepada Kementerian Kewangan. Terima kasih Yang Berhormat.

Cadangan Yang Berhormat Kangar, tiada. Apa yang dibangkitkan oleh Yang
Berhormat Kangar kita akan ambil maklum. Saya ingat Yang Berhormat...

Dato’ Ramli bin Dato' Mohd Nor [Cameron Highlands]: Yang Berhormat Menteri,
mana yang tidak ada itu ataupun ada, jawapan bertulis ya.

Dato’ Indera Mohd Shahar bin Abdullah: Okey. Ada yang membangkitkan Tuan
Yang di-Pertua Cukai Makmur ini dikenakan kepada industri sawit. Saya hendak jelaskan

dekat sini, Cukai Makmur ini hanya dikenakan pada syarikat yang mendapatkan keuntungan
