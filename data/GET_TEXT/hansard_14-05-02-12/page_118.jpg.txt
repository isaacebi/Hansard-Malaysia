DR. 4.8.2022 112

isu food security dan sebagainya sebab tanpa subsidi, kita tidak akan tengok kejayaan di
dalam industri ini walaupun kita tahu sudah, kita hendak tanam jagung dan sebagainya
ataupun beras dan padi dan sebagainya, sayur-sayuran.

Kalau tidak cukup, ada satu situasi yang akan berlaku bila-bila masa di dalam dunia
ini, kita kena bersedia untuk tentukan bahawa negara kita adakan food security untuk
penduduk kita di dalam negara kita. So, itulah sedikit yang saya hendak katakan di sini
bahawa kita kena cuba dan fikir sedikit, maybe out of the box untuk macam mana kita hendak
meningkatkan pertanian di dalam negara kita dapat the young people to involve in agriculture.
Akan tetapi ini semua ialah tentang usaha yang akan dilakukan oleh MOF dan Menteri
Pertanian dengan pemberian subsidi. Tanpa subsidi, kita tidak boleh berjaya di dalam industri
pertanian ini untuk masa depan yang akan datang.

So, saya ingat ini kena dilakukan sesuatu dan saya percaya pada bulan Oktober ini
dalam bajet untuk tahun 2023 ini, kita akan nampak satu usaha dari MOF dan juga
Kementerian Pertanian untuk meningkatkan subsidi-subsidi yang akan dikeluarkan untuk
pertanian-pertanian kita, entrepreneur baru dan juga anak-anak muda kita untuk masuk di
dalam kalangan industri pertanian untuk masa depan yang akan datang. Sekian, terima kasih
Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Kuala Langat. Dipersilakan Yang Berhormat Hang Tuah Jaya.

5.36 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Yang di-Pertua.
Yang Berhormat Timbalan Menteri, sepertimana yang dinyatakan tadi bahawa ini merupakan
usul untuk menambah dana yang mana kita telah pun menjadikan ia sebagai satu undang-
undang melalui dana antarabangsa untuk pembangunan pertanian, Akta Dana Antarabangsa
Pembangunan Pertanian 1992.

Sepertimana yang dinyatakan Yang Berhormat tadi, sumbangan negara kita kepada
IFAD ataupun /nternational Fund for Agriculture Development ini penting. Apatah lagi dalam
kita berdepan dengan masalah sekuriti makanan sekarang ini.

Sejak ianya dilancarkan ataupun sejak kita memberikan komitmen kepada tabung ini
ataupun dana, saya ingin tanya kepada Kementerian Kewangan, berapakah sumbangan
negara kita yang telah pun kita salurkan ke dalam tabung ini. Ini tentunya penting untuk kita
menilai semula sumbangan dan manfaat yang kita dapat daripada komitmen melalui tax
payer money ataupun wang pembayar cukai yang kita berikan komitmen kepada dana
antarabangsa ini untuk pembangunan pertanian yang tentunya sebagai satu usaha kita,
ikhtiar kita bersama untuk membantu negara-negara yang memerlukan bantuan dan
sokongan.

Seterusnya saya ingin tanya kepada Timbalan Menteri, kita memberikan komitmen
sumbangan dana tetapi bagaimana pula kadar bantuan yang boleh kita perolehi untuk negara

kita daripada tabung ini. Kita beri sumbangan, negara-negara lain memberi sumbangan. Jadi
