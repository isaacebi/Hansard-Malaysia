DR. 4.8.2022 104

kesan signifikan pada kedudukan kewangan negara dengan tempoh pembayaran selama
sembilan tahun iaitu dari tahun 2021 hingga tahun 2029.

Malaysia juga ingin meneruskan sumbangan melalui IDA Ke-20 selaras dengan
pendirian negara untuk sentiasa komited dalam menyokong dan menjadi rakan strategik
pembangunan global khususnya melalui World Bank Group yang berdasarkan keadaan
ekonomi dan kewangan semasa, dicadangkan supaya sumbangan Malaysia dalam IDA Ke-
20 ditetapkan pada jumlah yang sama dengan sumbangan Malaysia dalam IDA Ke-19 iaitu
sebanyak USD9,000,000.

01710

Pembayaran untuk komitmen baru ini ditunaikan secara ansuran bermula pada tahun
2023 dalam tempoh sembilan tahun bagi meminimumkan aliran keluar tunai. Persetujuan
pemberian sumbangan Malaysia kepada IDA ke-19 dan IDA ke-20 membuktikan komitmen
Malaysia dalam menyokong usaha World Bank Group dengan terus menyokong IDA yang
membantu pembangunan negara-negara miskin, khususnya dalam pemulihan negara
kategori, dengan izin, fragility, conflict and violence yang terjejas teruk akibat pandemik
COVID-19.

Melalui sumbangan ini, Malaysia juga berpeluang untuk bersuara dalam mesyuarat
IDA bagi menentukan hala tuju serta perbincangan berkaitan agenda tadbir urus global.

Tuan Yang di-Pertua, dengan ini disyorkan supaya Kerajaan Malaysia menyumbang
sebanyak USD9 juta kepada Program Penambahan Dana Ke-19 dan USD9 juta kepada
Program Penambahan Dana Ke-20 IDA.

Tuan Yang di-Pertua, saya mohon mencadangkan.

Tuan Yang di-Pertua: Terima kasih. Ada yang menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua, saya mohon menyokong.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, masalah sekarang ini terbuka untuk dibahas.

Cuma, Yang Berhormat Hang Tuah Jaya yang ingin membahas. Silakan.

5.11 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Assalamualaikum warahmatullahi wabarakatuh.
Salam sejahtera. Tuan Yang di-Pertua, saya terpanggil untuk membahaskan usul ini kerana
saya punya sedikit pengalaman ketika menjadi Bendahari Rangkaian Ahli-ahli Parlimen Bank
Dunia dan IMF. Kita bincang secara detail dalam setiap pertemuan kita tentang IDA ini.

Sepertimana yang dinyatakan oleh Yang Berhormat Timbalan Menteri_ tadi,
sumbangan ini tentunya membantu negara-negara yang memerlukan bantuan terutamanya
negara-negara miskin. IDA19 dan IDA20 ini tentunya akan memberikan fokus kepada isu
seperti climate change dan yang terbaru adalah berkaitan tentang human capital, dengan

izin, Tuan Yang di-Pertua.
