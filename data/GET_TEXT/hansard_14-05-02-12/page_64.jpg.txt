DR. 4.8.2022 58

Yang Berhormat Kalabakan juga tidak ada. Yang Berhormat Kuala Selangor pun tidak ada.
Jadi, saya pergi kepada Yang Berhormat Beruas.

Yang Berhormat Beruas bertanyakan kenapa levi bertukar daripada CPO kepada
BTS. untuk makluman Yang Berhormat, berkenaan levi ke atas CPO ditukar kepada buah
sawit kerana bermula pada tahun 2007, lesen ladang dikenakan berdasarkan pengeluaran
buah sawit. Dulu, kita pakai CPO dan CPKO, Yang Berhormat seperti mana Yang Berhormat
sebutkan tadi, tetapi kita tukar kepada Buah Tanam Segar (BTS) kerana agensi yang
berkaitan telah mendaftarkan syarikat-syarikat ini mengikut ladang-ladang tersebut.

Itu sebabnya kita beralih kepada BTS kerana dalam akta ibu kita tidak ada
menyatakan apa-apa dan lebih mudah untuk kita gunakan secara BTS kerana MPOB akan
mengeluarkan nilai CPO pada setiap bulan. Silakan, Yang Berhormat.

Dato’ Ngeh Koo Ham [Beruas]: Penjelasan. Terima kasih, Tuan Yang di-Pertua.
Apa yang saya nak tanya ialah adakah kerajaan akan menilai semula dan mencari satu
formula di mana cukai dikenakan ke atas keuntungan. Ini kerana akta ini niatnya untuk cukai
keuntungan luar biasa. Akan tetapi, kalau formula yang digunakan sekarang ini bukannya
keuntungan di atas jualan. Itulah yang saya bantah kerana niat Parlimen dan orang ramai
memberi satu tanggapan kerana kerajaan mencukai keuntungan yang berlebihan. Jadi,
bolehkah satu formula dicari supaya niat Parlimen ini dilaksanakan?

Dato’ Indera Mohd Shahar bin Abdullah: Terima kasih, Yang Berhormat. Saya
faham ini juga perkara Yang Berhormat bangkitkan pada tahun lepas, semasa saya juga
membawa pindaan kepada rang undang-undang ini. Itu sebabnya Yang Berhormat lihat, kita
naikkan threshold, Yang Berhormat.

Dulu, Yang Berhormat bangkitkan threshold tersebut RM2,500 untuk Semenanjung,
RM3,000 untuk Sabah dan Sarawak. Selepas kita bawa perbincangan dengan semua industri
dan pihak-pihak berkepentingan, bukan sahaja industri seperti mana Yang Berhormat
dimaklumkan tadi, kita juga melibatkan agensi-agensi berkuasa. Itu sebabnya kita cadang
bagi kaedah menang-menang, RM3,000 untuk Semenanjung dan RM 3,500 untuk di Sabah
dan Sarawak.

Terima kasih, Yang Berhormat. Yang Berhormat juga bangkitkan isu Perintah P.U.
(A) 250/208 yang telah tamat tempoh. Saya yakin, perkara ini untuk makluman Yang
Berhormat, pihak Kementerian Kewangan mengambil maklum tentang kutipan levi
keuntungan luar biasa dan tindakan sedang diambil untuk memastikan semua prosedur dan
tatacara yang sewajarnya dapat diselaraskan.

Kita nak beri jaminan kepada Yang Berhormat kutipan kita, amaun yang kita kutip
daripada syarikat-syarikat ini mematuhi kuantum atau kadar yang sepatutnya syarikat itu
dikenakan. Yang Berhormat Kangar juga mencadangkan...

01440

Dato’ Ngeh Koo Ham [Beruas]: Yang Berhormat Menteri, soalan saya ialah adakah
perintah itu masih berkuat kuasa, straight forward. Ini kerana tidak berkuat kuasa, tidak boleh
terus mengutip kerana kerajaan mesti ikut undang-undang cukai. Jadi kalau — kerana

kekhuatiran di luar sana, kerana keraguan ini timbul, ada yang tidak bayar.
