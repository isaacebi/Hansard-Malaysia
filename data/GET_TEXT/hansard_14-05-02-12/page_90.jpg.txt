DR. 4.8.2022 84

1600
RANG UNDANG-UNDANG CUKAI PERKHIDMATAN
(PINDAAN) 2022
Bacaan Kali Yang Kedua dan Ketiga
4.00 ptg.

Timbalan Menteri Kewangan | [Dato’ Indera Mohd Shahar bin Abdullah]: Tuan
Yang di-Pertua, saya mohon mencadangkan suatu akta untuk meminda Akta Cukai
Perkhidmatan 2018 dibacakan kali yang kedua sekarang.

Tuan Yang di-Pertua, Rang Undang-undang Cukai Perkhidmatan (Pindaan) 2022
yang dicadangkan adalah bagi meminda Akta Cukai Perkhidmatan 2018 [Akta 807] dengan
meminda peruntukan sedia ada dan memasukkan peruntukan baharu dengan tujuan
memberi fasilitasi kepada industri dan pembayar cukai daripada tempoh masa dalam
melaksanakan tanggungjawab yang ditetapkan di bawah akta tersebut. Di samping itu,
terdapat juga pindaan akta ini bersifat pentadbiran am lain bagi memberi kemudahan kepada
industri dan pembayar cukai termasuk orang berdaftar asing.

[Tuan Yang di-Pertua mempengerusikan Mesyuarat]

Tuan Yang di-Pertua, saya mohon untuk menghuraikan fasal dalam rang undang-
undang ini. Rang undang-undang ini mempunyai tujuh fasal seperti berikut.

Fasal 1 mengandungi tajuk ringkas dan kuasa Menteri untuk menetapkan tarikh
permulaan kuat kuasa akta yang dicadangkan.

Fasal 2 bertujuan untuk meminda subseksyen 26A(1) Akta 807 dalam teks bahasa
kebangsaan, dengan menggantikan perkataan “perkhidmatan  bercukai” dengan
“perkhidmatan bercukai diimport’.

Fasal 3 Tuan Yang di-Pertua, bertujuan untuk memasukkan seksyen baharu 38A
bagi memberi kuasa kepada Ketua Pengarah untuk memegang keseluruhan atau apa-apa
bahagian amaun yang kena dibayar balik kepada seseorang orang berdaftar asing di bawah
seksyen 38 Akta 807 untuk dikreditkan pada apa-apa tempoh bercukai berikutnya atau
selanjutnya dan menganggap amaun yang dikreditkan itu sebagai pembayaran atau
pembayaran sebahagian cukai oleh orang berdaftar asing itu.

Fasal 4 bertujuan untuk memasukkan subseksyen baharu (4B) ke dalam seksyen
56A Akta 807 bagi memperuntukkan bahawa berkenaan orang berdaftar asing yang terhenti
daripada bertanggungan untuk berdaftar di bawah seksyen 56D Akta Cukai Perkhidmatan
hendaklah menjadi genap masa dan kena dibayar pada hari penyata dikemukakan kepada
Ketua Pengarah di bawah subseksyen 56H(4A).

Fasal 5 Tuan Yang di-Pertua, bertujuan untuk meminda seksyen 56D Akta 807 bagi
memasukkan perenggan baharu (aa) untuk memperuntukkan bahawa orang berdaftar asing
terhenti daripada bertanggungan untuk berdaftar sekiranya Ketua Pengarah berpuas hati

bahawa jumlah nilai semua perkhidmatan digital diberikan olehnya dalam bulan itu dan 11
