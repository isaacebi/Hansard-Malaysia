DR. 4.8.2022 13

Satu jadual untuk mengedarkan kepada pemohon-pemohon yang berjaya sedang
disiapkan dan ia akan bermula pada akhir bulan ini. Terima kasih Tuan Yang di-Pertua.

Tuan Lukanisman bin Awang Sauni [Sibuti] Terima kasih Yang Berhormat Menteri
atas jawapan yang cukup lengkap dan juga pengumuman yang telah dibuat sebentar tadi.
Saya juga mewakili anak-anak Keluarga Malaysia mengucapkan terima kasih, khususnya
kepada pemberian bagi kategori Tingkatan 6, vokasional dan matrikulasi yang baru sahaja
diumumkan.

Begitu juga saya ingin mendapatkan satu jawapan daripada Yang Berhormat Menteri
berkenaan tentang pemberian PerantiSiswa ini adakah secara pemilikan tetap ataupun
melalui secara pinjaman. Begitu juga adakah pelajar-pelajar akan dikenakan hukuman
sekiranya peranti-peranti siswa ini hilang ataupun rosak. Itu sahaja soalan saya Yang
Berhormat Menteri.

Tan Sri Datuk Seri Panglima Haji Annuar bin Haji Musa: Tuan Yang di-Pertua,
kaedah perincian pelaksanaan program ini telah pun disiapkan dan akan diedarkan kepada
institusi-institusi yang berkenaan. Secara prinsipnya program ini ialah memberi kKemudahan
kebolehgunaan peranti selama mana mereka masih lagi belajar di institusi-institusi berkenaan
secara percuma.

Dr. Kelvin Yii Lee Wuen [Bandar Kuching]: Bandar Kuching.

Tuan Yang di-Pertua: Maaf, Yang Berhormat Semporna bangun tadi.

Seorang Ahli: Terima kasih Tuan Yang di-Pertua.

Datuk Seri Panglima Haji Mohd Shafie bin Haji Apdal [Semporna]: Terima kasih
banyak Yang Berhormat Menteri yang telah memberi jawapan tentang usaha yang baik ini
untuk membolehkan anak-anak kita mendapat kemudahan seumpama ini, tablets yang
diperlukan.

Saya ingin bertanya, sama ada pihak kementerian telah pun meneliti secara
mendalam tentang penggunaannya kelak nanti. Ini kerana ini penting kepada kita
pengalaman dahulu saya masih ingat di mana bila kita belanjakan hampir setengah bilion
untuk bagi komputer di merata tempat, termasuk tadi disebut sekolah-sekolah menengah,
bukan hanya matrikulasi, tempat-tempat- ada sesetengah tempat khususnya luar bandar
Sarawak dan Sabah ini yang tidak kesampaian, you know accessibilities are not there.

Ada kiranya sebahagian daripada langkah yang diambil perhatian oleh pihak
kementerian untuk memastikan it is not a waste. Oleh sebab saya bimbang bila saya dahulu
membuat lawatan ke kampung-kampung tanya komputer, masuk dalam store room. Oleh
sebab apa? Elektrik tidak ada. Oleh sebab apa? Internet tidak ada. Ini antara perkara-perkara
yang saya ingin tahu sama ini dah pun diambil perhatian oleh pihak kementerian untuk
mengatasi masalah supaya mereka dapat manfaatkan sepenuhnya tablet yang diberikan.
Terima kasih banyak.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat Semporna. Memang benar pengalaman yang lalu itu menjadi satu daripada

panduan. Oleh sebab itu pertama jenama yang dipilih ialah jenama yang ada dalam pasaran
