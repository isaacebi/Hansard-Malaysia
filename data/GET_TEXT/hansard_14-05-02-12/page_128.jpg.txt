DR. 4.8.2022 122

Pada 13 November 2020, kerajaan telah bersetuju agar Kumpulan Wang Amanah
PPBM sedia ada dijenamakan semula kepada Kumpulan Wang Amanah Kedaulatan Maritim
Negara dengan skop fungsi Kumpulan Wang Amanah ini diperluaskan bagi menggunakan
kegunaan merangkumi aspek keselamatan dan kedaulatan maritim negara termasuk pelantar
benua, perbatasan sempadan maritim negara dan pulau entiti strategik negara dan tidak
terbatas kepada Projek Pelantar Benua Malaysia sahaja.

Penjenamaan dan perluasan skop fungsi Kumpulan Wang Amanah ini akan memberi
impak dalam usaha untuk mengukuhkan lagi keselamatan dan kedaulatan laut atau entiti
berdasarkan peta baharu Malaysia 1999. Selain itu dana yang didedikasikan bagi tujuan
pemuliharaan dan penjagaan pulau entiti yang melibatkan tanggungjawab Kerajaan
Persekutuan dalam hal keselamatan dan kedaulatan negara dapat disediakan melalui
Kumpulan Wang Amanah ini.

Di samping itu, Kumpulan Wang Amanah ini juga boleh menerima sumbangan dan
pemberian daripada mana-mana individu pertubuhan perbadanan pihak berkuasa berkanun
atau mana-mana entiti dari dalam dan luar negara. Ini sekali gus akan dapat mengurangkan
kebergantungan kepada peruntukan kerajaan.

Tuan Yang di-Pertua, dengan ini saya mohon mencadangkan Bahawa mengikut
peruntukan di bawah seksyen 10(4)(a) Akta Tatacara Kewangan 1957 [Akta 61], mengambil
ketetapan supaya Jadual Kedua Akta tersebut dipinda dengan butiran nama Kumpulan Wang
Amanah Projek Pelantar Benua Malaysia dijenamakan kepada Kumpulan Wang Amanah
Kedaulatan Maritim Negara. Tuan Yang di-Pertua, saya mohon mencadangkan.

Tuan Yang di-Pertua: Terima kasih. Yang menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua, saya mohon menyokong. Terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, masalah sekarang ini terbuka untuk di bahas tetapi tidak ada siapa yang telah
memberi tahu saya niat mereka untuk berbahas.

[Tiada perbahasan]

Tuan Yang di-Pertua: Maka Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa Usul seperti yang
dikemukakan oleh Yang Berhormat Menteri Kewangan di bawah No.10 dalam Aturan Urusan
Mesyuarat dan usul-usul hari ini hendaklah disetujukan.

[Usul dikemuka bagi diputuskan; dan disetujukan]

Tuan Yang di-Pertua: Ahli-ahli Yang Berhormat, sebelum saya mengakhirkan
sidang kali ini, izinkan saya memberi sepatah dua kata. Ahli-ahli Yang Berhormat, Mesyuarat
Kedua, Penggal Kelima Parlimen Keempat Belas telah berlangsung selama 12 hari, mulai
Isnin 18 Julai hingga ke hari ini Khamis 4 Ogos 2022. Persidangan kali ini diadakan semasa
Malaysia sedang berada dalam fasa peralihan ke endemik dan penekanan terus diberikan
kepada usaha-usaha untuk menangani risiko penularan COVID-19 dengan mengambil

langkah-langkah kesihatan awal yang sewajarnya.
