DR. 4.8.2022 90

jangkaan kenaikan sehingga 10 peratus bagi model pemasangan tempatan dan sekitar lima
peratus bagi model import sepenuhnya. Saya difahamkan bahawa Proton Nasional
menjangkakan jumlah tempahan akan berkurangan mendadak pada bulan Julai dan
seterusnya.

Dengan iklim ekonomi yang belum stabil, kebimbangan kita bahawa jika
pengecualian ini tidak diteruskan, kita akan menyaksikan jualan kereta nasional dalam negara
akan terjejas. Oleh itu, saya ingin menggesa kerajaan melanjutkan sepenuhnya ataupun
menimbangkan bagi pelanjutan sepenuhnya insentif pengecualian cukai jualan dan
perkhidmatan SST bagi merancakkan industri seterusnya merancakkan ekonomi.

Tuan Yang di-Pertua, seterusnya saya ingin mendapat penjelasan daripada pihak
kerajaan. Adakah benar sistem GST lebih baik daripada SST sebagai sistem percukaian.
Saya ingin merujuk kepada pendapat beberapa orang pakar ekonomi yang mengatakan GST
berbanding SST mempunyai model percukaian yang adil, cekap dan sesuai untuk menutup
jurang kewangan kerajaan dan mengelakkan ketirisan. Bahkan sehingga kini, lebih 170 buah
negara menggunakan sistem percukaian ini di seluruh dunia.

Oleh itu, saya ingin mengetahui sama ada kementerian membuat kajian yang
komprehensif berkenaan modul sistem percukaian mana lebih baik dan apakah kerajaan
berhasrat untuk memperkenalkan semula GST. Jadi, saya mohon penjelasan daripada
kerajaan dan mohon menyokong. Terima kasih.

Tuan Yang di-Pertua: Terima kasih Yang Berhormat Tumpat. Saya tidak tahu apa
Timbalan saya buat. Akan tetapi kalau saya Pengerusikan, saya selalu bagi laluan pada Yang
Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih, Tuan Yang di-
Pertua.

Tuan Yang di-Pertua: Tiada lagi ya? Saya menjemput Yang Berhormat Timbalan

Menteri untuk menjawab. Silakan.

4.22 ptg.

Timbalan Menteri Kewangan | [Dato’ Indera Mohd Shahar bin Abdullah]: Terima
kasih Tuan Yang di-Pertua. Terima kasih Ahli-ahli Yang Berhormat yang telah mengambil
bahagian dalam pindaan Akta Cukai Perkhidmatan.

Tuan Yang di-Pertua, izinkan saya menjawab satu persatu dan mungkin ada
jawapan-jawapan saya ini terkait dengan mana-mana Ahli Yang Berhormat yang bangkitkan.

Saya hendak pergi yang pertamanya, memberi penjelasan berkaitan perkara-perkara
yang dibangkitkan di bawah seksyen 38A iaitu memberi kuasa kepada Ketua Pengarah untuk
membuat bayaran balik. Ini perkara yang penting.

Sekejap, Tuan Yang di-Pertua... [Meneguk air]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Minum dahulu.
