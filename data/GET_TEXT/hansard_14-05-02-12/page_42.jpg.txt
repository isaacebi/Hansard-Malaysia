DR. 4.8.2022 36

setiap bulan. Berdasarkan kepada data-data tersebut, ia jelas membuktikan bahawa
kedudukan beras negara adalah kekal stabil sepanjang masa. Malah ketika kerajaan dan
negara berhadapan dengan pandemik COVID-19, bekalan beras di seluruh negara adalah
juga stabil dan tidak terputus.

Untuk makluman Ahli Yang Berhormat, saiz stok penimbal beras ditentukan
berdasarkan keupayaan negara untuk mengurus, memulihara, menyelenggara dan
mengekalkan stok penimbal beras pada kadar yang ditetapkan oleh kerajaan. Perkara ini
adalah penting supaya kualiti beras stockpile yang disimpan sentiasa berada dalam keadaan
baik dan sedia untuk digunakan apabila diperlukan.

Saiz stok penimbal beras yang terlalu besar adalah tidak bersesuaian kerana akan
menyebabkan pengurusan yang kurang efisien serta menelan kos yang tinggi dalam
mengurus, memulihara dan mengekalkan stok penimbal beras tersebut.

Selain itu, jumlah stockpile juga mengambil kira keperluan penduduk ketika situasi di
luar jangka. Sekian, terima kasih.

Dr. Azman bin Ismail [Kuala Kedah]: Terima kasih Tuan Yang di-Pertua dan terima
kasih Yang Berhormat Menteri. Itu jawapan yang panjang dan memuaskan saya. Namun
saya ada soalan.

Beras ialah satu barang yang boleh rosak. Umumnya dua tahunlah saya difahamkan
kalau kita telah gilap. Apakah langkah-langkah yang diambil untuk memastikan bahawa kita
tidak mengalami kerugian kerana kerosakan beras? Pertama.

Keduanya ialah setakat ini berapakah peratus kerosakan beras yang berlaku pada
stok penimbal kita? Terima kasih.

Datuk Seri Dr. Ronald Kiandee: Seperti yang saya katakan tadi, memang benar
stockpile beras jumlahnya itu ditentukan berdasarkan kepada keadaan dan kapasiti kita untuk
mengurus dan memulihara stockpile. Memang benar beras tidak boleh disimpan lebih dari
jangka waktu yang tertentu. Jadi sebab itu stockpile kita itu dipusing setiap kali. After how
many months, setiap beberapa bulan ia akan dijual dan direfurbish stok yang baru kerana
beras tidak boleh disimpan untuk jangka masa yang lama kerana ia akan rosak seperti yang
dikatakan, memang benar.

Oleh sebab itu, saiz stockpile itu ditentukan berdasarkan kepada kapasiti dan
keupayaan kita untuk mengurus dan memulihara stockpile. Jadi pada peringkat ini,
kedudukan stockpile kita adalah mencukupi untuk tempoh empat hingga lima bulan seperti
yang dikatakan tadi. Jadi kita memandang serius tentang kedudukan stockpile bagi
memastikan bahawa keperluan beras negara sentiasa mencukupi dalam keadaan apa
sekalipun. Terima kasih.

Datuk Zakaria bin Mohd. Edris @ Tubau [Libaran]: Libaran.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua...

Dato’ Haji Che Abdullah bin Mat Nawi [Tumpat]: Tumpat.

Datuk Seri Haji Mohd Salim Sharif [Jempol]: Ha! Jempol, Jempol.
