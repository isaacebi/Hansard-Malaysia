DR. 4.8.2022 107

Dengan perancangan dan pelaksanaan Dasar Pembangunan Negara yang konsisten
berserta suntikan dana tersebut, Malaysia telah berjaya meningkatkan GDP perkapita kita
pada ketika itu, daripada USD235 pada tahun 1960 kepada USD11,319 pada tahun 2014.

Mulai tahun 2015, Malaysia telah layak menjadi negara penderma dan kita pula
memainkan peranan kita sebagai negara yangs mencarum kepada sumbangan dan
membantu negara-negara lain yang memerlukan dana bagi tujuan pembangunan seperti kita
ketika dulu, waktu merdeka.

Malaysia secara automatik tidak lagi berada dalam kategori negara penerima dana.
Kumpulan Bank Dunia (World Bank Group) diketuai oleh Presiden dan dibantu oleh Lembaga
Pengarah Eksekutif (Board of Executives Director), ia terdiri daripada 25 orang wakil
pengarah eksekutif daripada negara-negara ahli. Melalui sumbangan yang kita beri ini, Yang
Berhormat, Malaysia diberi peluang meletakkan wakil pengarah eksekutif yang membolehkan
Malaysia mempunyai kuasa daripada segi mempengaruhi hala tuju, dasar, program dan
aktiviti Bank Dunia.

01720

Dengan menjadi negara penderma, Malaysia mendapat visibility dengan izin di
persada dunia serta menjadi negara yang boleh dicontohi oleh negara-negara lain yang
sedang membangun. Kekuatan kita dalam pelaksanaan dasar pembangunan boleh jadikan
Malaysia sebagai titik fokal dan secara tidak langsung memberi peluang kepada negara untuk
menawarkan perkhidmatan kita dalam perkara lain. Mungkin dalam perkongsian pengalaman
dan sebagainya.

Kita juga ingin memperkukuhkan kerjasama dan hubungan antarabangsa dengan
negara-negara lain yang mana negara-negara lain ini juga mungkin mempunyai resources
yang kita boleh bangunkan bersama. la juga banyak manfaat juga yang diterima melalui
hubungan baik ini daripada segi buka membuka ruang dan peluang ekonomi yang lain,
memandangkan negara kita juga adalah sebuah negara perdagangan (trading nation)
dengan izin.

Pada tahun 2016, World Bank Global Knowledge and Research Hub yang telah
ditubuhkan di sini, di Kuala Lumpur. la bertujuan untuk merakamkan pengalaman dan inovasi
dasar yang dilaksanakan oleh Malaysia untuk dikongsi dengan negara lain dalam
menjalankan kajian-kajian ekonomi, berkongsi pengalaman global, serta kepakaran dalam
menyokong pengalaman pembangunan Malaysia dan hab ini merupakan satu seumpamanya
di dunia ini yang mana meletakkan Malaysia sebagai salah satu hab pengetahuan mereka.

Mulai tahun 2019, hab ini dikenali sebagai World Bank Inclusive Growth and
Sustainable Financial Hub Malaysia sejajar dengan aspirasi Malaysia untuk mencapai
pembangunan inklusif, kKemakmuran bersama dan mencapai status negara maju serta
mengekalkan peranan utama dalam memacu bidang kewangan yang mampan (sustainable
finance).

Dengan adanya hab ini, Malaysia juga dapat membina keupayaan sumber manusia
melalui peminjaman pegawai untuk satu jangka masa. World Bank hub di Kuala Lumpur

bukan sahaja mengumpul pakar-pakar luar negara untuk membantu melaksanakan kajian-
