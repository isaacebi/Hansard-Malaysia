DR. 4.8.2022 103

seperti yang dikemukakan Yang Berhormat Menteri Kewangan di bawah No. 4 dalam Aturan

Urusan Mesyuarat dan usul-usul hari ini hendaklah disetujukan.

[Usul dikemukakan bagi diputuskan; dan disetujukan]

INTERNATIONAL DEVELOPMENT ASSOCIATION ACT 1960 [ACT 431]

Sumbangan Penambahan Dana Kepada International Development Association (IDA)
5.07 ptg.

Timbalan Menteri Kewangan II [Tuan Haji Yamani Hafez bin Musa]: Terima kasih

Tuan Yang di-Pertua. Tuan Yang di-Pertua, saya mohon cadangkan:

“Bahawa mengikut seksyen 5, Akta Persatuan Permohonan
Antarabangsa 1960 [Akta 431] dengan ini mengambil ketetapan supaya
Kerajaan Malaysia membuat sumbangan sebanyak USD9,000,000 kepada
Program Penambahan Dana Ke-19 dan USD9,000,000 kepada Program
Penambahan Dana Ke-20, Persatuan Pembangunan Antarabangsa (IDA)
diluluskan.”

Tuan Yang di-Pertua, mengikut peruntukan seksyen 5, Akta Persatuan
Pembangunan Antarabangsa 1960 [Akta 431] bila masa jua apa-apa tambahan dalam yuran
Malaysia kepada persatuan dibenarkan mengikut seksyen 1, Perkara 3 perjanjian. Tiada
amaun boleh disumbangkan berkenaan dengannya, kecuali dengan kelulusan terlebih dahulu
yang ditandakan melalui ketetapan daripada Dewan Rakyat.

Sehubungan ini persetujuan Dewan yang mulia ini adalah yang dipohon bagi
membolehkan Kerajaan Malaysia memberi sumbangan USD9,000,000 kepada Program
Penambahan Dana Ke-19 dan USD9,000,000 kepada Program Penambahan Dana Ke-20
bagi Persatuan Pembangunan Antarabangsa, dengan izin International Development
Association (IDA).

Tuan Yang di-Pertua, IDA merupakan salah sebuah agensi di bawah Kumpulan Bank
Dunia atau dengan izin World Bank Group yang bertanggungjawab memberikan geran dan
pinjaman jangka panjang tanpa faedah atau dengan kadar faedah yang sangat rendah
dengan izin concessional loan kepada 76 buah negara kategori termiskin.

Malaysia mula menjadi negara penderma semasa pusingan IDA yang ke-17 bagi
tempoh 1 Julai 2014 hingga 30 Jun 2017 dan meneruskan sumbangan melalui pusingan IDA
ke-18 bagi tempoh dari 1 Julai 2017 hingga 30 Jun 2020. Sumbangan Malaysia kepada IDA
Ke-17 dan IDA Ke-18 masing-masing sebanyak USD27,000,000 dengan tempoh penunaian
selama sembilan tahun.

Penunaian untuk pusingan IDA Ke-17 dijangka selesai pada tahun 2023 manakala
IDA Ke-18 dijangka selesai pada tahun 2026. Pada pusingan IDA Ke-19 bagi tempoh dari 1
Julai 2020 hingga 30 Jun 2023, Malaysia mengambil pendirian untuk terus menjadi negara
penderma namun dengan sumbangan yang ditetapkan pada kadar yang lebih rendah iaitu

USD9,000,000 selepas mengambil kira keadaan ekonomi global semasa yang memberi
