DR. 4.8.2022 95

pinjaman yang diberikan kepada FELCRA Berhad yang hampir RM1 bilion ataupun
RM969,268,000 kepada FELCRA yang sekali gus akan pastinya memberi bantuan kepada
FELCRA daripada segi perbaiki balance sheet mereka the gearing ratio supaya mereka lebih
bankable.

Kesemua itu adalah satu niat yang baik Tuan Yang di-Pertua, memandangkan
seperti mana yang disebutkan oleh Yang Berhormat Timbalan Menteri sebentar tadi. Hampir
99 peratus adalah daripada golongan yang berpendapatan rendah, B40 .Saya memerhatikan
peserta-peserta yang tercatat dalam program-program yang dikatakan projek-projek
penyatuan dan pemulihan itu. Semuanya dalam usaha untuk memacu apa yang diistilahkan
dengan transformasi FELCRA baharu atau memacu FELCRA baharu dalam satu engineering
atau kejuruteraan transformasi. Kesemua itu adalah baik Tuan Yang di-Pertua dan perlu kita
sokong. Cuma, apakah dalam hal-hal ini— saya ingin bertanya sedikit kepada Yang
Berhormat Timbalan Menteri.

Pertama adalah valuation. Penilaian yang dibuat itu ordinary shares yang dengan
nilai RM1 satu syer. Apakah itu satu nilai yang munasabah berdasarkan valuation pasaran?
Is it a market value? Perkara itu adalah mustahak untuk kita diberi faham kepada Dewan
Rakyat ini.

01640

Kedua, juga perjelaskan daripada segi terms and conditions. Apakah ada di sana
kawalan ataupun management contro! dan sebagainya supaya tidak mudah diberikan,
ditukarkan Joan kepada investment ini sebagai satu precedent kerana mustahak untuk kita
sebagai wakil rakyat memahami bahawa - saya memerhatikan juga daripada Laporan Ketua
Audit Negara sedikit waktu dahulu, memang banyak KPI yang tidak mereka capai. Itu adalah
yang lalu. tahun 2017 hingga tahun 2020. Akan tetapi, saya...

Tuan Sivarasa Rasiah [Sungai Buloh]: Yang Berhormat Kuala Selangor, boleh
mencelah?

Datuk Seri Dr. Haji Dzulkefly bin Ahmad [Kuala Selangor]: Ya, sila.

Tuan Sivarasa Rasiah [Sungai Buloh]: Terima kasih Yang Berhormat Kuala
Selangor. Terima kasih kepada Tuan Yang di-Pertua. Yang Berhormat Kuala Selangor, saya
minta penjelasan sedikit. Jumlah ini bukan kecil, hampir RM1 bilion yang dihulurkan kepada
FELCRA oleh kerajaan dalam bentuk pinjaman untuk membantu FELCRA sebagai satu
dengan izin, social project. Jadi, FELCRA dianggap sebagai social enterprise. Akan tetapi,
soalan saya kepada Yang Berhormat Kuala Selangor, tidak patutkah Yang Berhormat Menteri
dan Yang Berhormat Timbalan Menteri menjelaskan kepada Dewan, apa FELCRA sudah
buat dengan RM1 bilion itu? Macam mana RM1 bilion itu dibelanja ataupun macam mana
digunakan supaya kita boleh menerima alasan untuk menukar pinjaman itu kepada share
sebab akhirnya, dengan bentuk share ini seperti mana yang ditanya oleh Yang Berhormat
Kuala Selangor, apa nilainya? Adakah ini fact, Yang Berhormat Kuala Selangor? We are
writing off dengan izin, RM1 bilion ini. Inilah soalan kepada Yang Berhormat Kuala Selangor

dan saya harap Yang Berhormat Menteri boleh jawab.
