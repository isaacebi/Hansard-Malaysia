DR. 4.8.2022 27

Tuan Yang di-Pertua: Terima kasih.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan yang dikemukakan. Kementerian Pembangunan Wanita, Keluarga dan Masyarakat
sentiasa berusaha terutama melalui Jabatan Pembangunan Wanita negeri-negeri dan
kerjasama juga dengan Kerajaan-kerajaan negeri-negeri untuk menjalankan pelbagai kursus
keusahawanan, pemasaran kewangan daripada semasa ke semasa untuk membela,
terutama ibu tunggal kaum wanita di seluruh negara dan untuk penyebaran luas maklumat.
Pelbagai inisiatif kita telah buat iaitu melalui penubuhan Skuad WAJA dan juga pusat
sokongan sosial setempat dan yang berbentuk statik dan juga yang berbentuk mobil.

Skuad WAJA yang berperanan memperkasakan komuniti melalui program
bimbingan, sektor sosial, aktiviti komuniti bagi meningkatkan kesedaran tentang isu-isu,
pelbagai isu yang berada termasuk juga berkaitan dengan isu ekonomi.

Jadi sehingga ini terdapat seramai 323,515 orang ahli Skuad WAJA di seluruh negara
dan seramai 71,113 orang individu telah disantuni termasuklah ibu tunggal di kawasan luar
bandar.

#1130

Manakala PSH pula ialah berperanan untuk kita menerima aduan dan pertanyaan
untuk memperoleh maklumat dan nasihat, serta mendapat perkhidmatan termasuk juga
kaunseling. Jadi, insya-Allah dengan pelbagai medium yang ada termasuk kerjasama yang
kita buat melalui program tajaan negeri, insya-Allah kita bersama-sama membantu ibu
tunggal di seluruh negara. /nsya-Allah. Terima kasih.

Tuan Yang di-Pertua: Ada soalan tambahan kedua, sebelah sini? Tidak ada, saya

mempersilakan Yang Berhormat Tengku Zulpuri bin Raja Puji. Silakan.

6. Tengku Zulpuri bin Raja Puji [Raub] minta Menteri Kewangan menyatakan
langkah-langkah oleh Kerajaan Pusat untuk mempergiatkan rakyat dalam penggunaan
urusan transaksi tanpa wang tunai dan e-perbankan serta apakah akta-akta yang dapat
menjamin urusan transaksi e-perbankan ini.

Timbalan Menteri Kewangan II [Tuan Haji Yamani Hafez bin Musa]: Terima kasih
Tuan Yang di-Pertua. Matlamat penggunaan e-pembayaran adalah bagi memacu
transformasi digital negara dengan visi untuk Malaysia menjadi peneraju serantau dalam
ekonomi digital dan mencapai pembangunan sosioekonomi yang inklusif, bertanggungjawab
dan mampan. Sebagaimana terkandung dalam Rangka Tindakan Ekonomi Digital Malaysia,
yang telah dilancarkan pada Februari 2021. Antara sasaran yang digariskan dalam rangka
tindakan tersebut ialah menyediakan pilihan pembayaran tanpa tunai di semua kementerian
dan agensi kerajaan menjelang tahun 2022.

Pelbagai inisiatif lain juga dilaksanakan oleh kerajaan untuk menggalakkan
penggunaan e-dompet secara lebih meluas contohnya pelaksanaan Program eBelia dan
ePemula masing-masing di bawah Bajet 2021 dan Bajet 2022. Hal ini disokong oleh usaha-
usaha untuk meningkatkan kesedaran dan kefahaman pengguna tentang ePembayaran dan

manfaatnya.
