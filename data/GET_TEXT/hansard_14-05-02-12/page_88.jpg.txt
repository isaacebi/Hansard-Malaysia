DR. 4.8.2022 82

Dato’ Indera Mohd Shahar bin Abdullah: Yang Berhormat Bukit Bendera, biarlah
saya jawab dahulu dengan tidak hormat kepada bos DAP ini?

Apabila kita memperkasakan pasaran tempatan, peniaga tempatan, sudah pasti nilai
duit kita tidak mengalir keluar. Apabila duit kita tidak mengalir keluar, pengukuhan kedudukan
kewangan negara kita dan Ringgit kita bertambah kuat. Itu salah satu daripada objektif yang
kita buat selain seperti mana yang telah saya sebutkan tadi dalam Bacaan Kali Yang Kedua,
ada pihak-pihak yang mengambil kesempatan kepada yang telah dilaporkan oleh pihak
Jabatan Kastam Diraja Malaysia.

Pada tahun 2020, sebanyak 1,922 kesalahan Yang Berhormat. Bila 1,922 kesalahan,
nampak mungkin jumlah kecil pada hemat Yang Berhormat tetapi ini telah membebankan
pengurusan di port-port yang akhirnya akan merencatkan easy doing business kita- itu yang
pertama.

Tahun 2021, kita hadapi kesalahan pengiklanan sebanyak 1,228, dan Jun tahun 2022
pada tahun ini sebanyak 226. Jadi, kita mengambil kira dalam keadaan kita hendak
memperkukuhkan pasaran tempatan, peniaga tempatan supaya dapat layanan sama rendah,
sama tinggi dengan negara luar. Itu sebabnya kita membawa pindaan ini supaya pindaan ini
akan memberi hasil kemapanan fiskal negara dan akhirnya ini juga akan- sebab bukan
negara kita sahaja yang melakukan perkara ini seperti mana yang telah saya sebutkan tadi.
Terima kasih Tuan Pengerusi, terima kasih Ahli Yang Berhormat.

Tuan Lim Guan Eng [Bagan]: Penjelasan. Sekarang ya berlawanan dengan konsep
de minimis. Apakah maksudnya de minimis kalau ia tidak diterima pakai? Saya rasa de
minimis maksudnya ialah kerana kita tahu kos transaksi you know- transactional cost?
Transactional cost adalah bila kita kena isi borang-borang, kita kena patuhi peraturan-
peraturan itu adalah satu kos untuk business.

Akan tetapi, kerana dengan kutipan yang begitu remeh dia tidak berbaloi. Itu sebab
ada konsep de minimis.

Dato’ Indera Mohd Shahar bin Abdullah: Yang Berhormat.

Tuan Lim Guan Eng [Bagan]: So, kalau semua macam ini tidak perlu ada de
minimis.

Dato’ Indera Mohd Shahar bin Abdullah: Yang Berhormat itu sebabnya dalam fasal
yang saya bentangkan tadi...

Tuan Pengerusi [Dato’ Ramli bin Dato’ Mohd Nor (Cameron Highlands)]: Yang
Berhormat soalan terakhir ya, Yang Berhormat Timbalan Menteri jawab, /ast.

Tuan Lim Guan Eng [Bagan]: Ada maklumat pengikraran awal. Tuan Yang di-
Pertua...

Tuan Lim Guan Eng [Bagan]: Sebab saya harap ini...

Dato’ Indera Mohd Shahar bin Abdullah: Ada maklumat pengikraran awal yang
telah kita buat tagging. Kita buat pindaan dan kita tambah satu seksyen Yang Berhormat.
Yang Berhormat, baca dahulu pindaan ini, supaya bila barang masuk dan kita tidak payah

buat.
