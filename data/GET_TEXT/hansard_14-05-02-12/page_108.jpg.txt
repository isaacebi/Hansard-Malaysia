DR. 4.8.2022 102

peserta FELCRA dan saya nak juga peserta FELCRA saya mendapat dividen yang tinggi
kerana mereka telah menyerahkan tanah mereka.

Akan tetapi daripada pelan jangka pendek, jangka sederhana yang telah dinyatakan
kepada saya tempoh hari, saya melihat ada perkara-perkara yang boleh memberi nafas baru
kepada masa depan FELCRA. Oleh kerana itu sebabnya saya minta sangat Ahli-ahli Yang
Berhormat untuk menyokong usul ini kerana ia memberi gearing.

Bila gearing ini makeable dia boleh mandiri. la ada sustainable lah. la tidaklah
bergantung sepenuhnya kepada kerajaan kerana kalau saya lihat, bukan sahaja kumpulan
mandat sosial, tetapi mereka ada komersial yang sudah pasti komersial ini akan memberi
pulangan yang baik kepada FELCRA dalam akaun yang terkumpul sepertimana yang kita
sedia maklum.

Tuan Yang di-Pertua, izinkan saya sikit Tuan Yang di-Pertua untuk menerangkan dua
perkara yang dibangkitkan oleh Yang Berhormat Pokok Sena dan Yang Berhormat Hang
Tuah Jaya berkaitan projek-projek yang disebutkan tadi, yang spesifik disebutkan tadi.

Satunya ialah FELCRA BINA. Betul FELCRA BINA- laporan audit negara
memberhentikan subkontraktor, meletakkan kadar keterhutangan, lepas itu alih tunai, lepas
itu tidak bayar dividen yang sepertimana disebutkan oleh Yang Berhormat. Memang
Kementerian Kewangan ambil maklum perkara ini. Setiap Laporan Ketua Audit Negara,
Kementerian Kewangan melalui Government Investment Companies Division (GIC)
mengambil perkara yang serius.

Itu sebabnya kita telah mengarahkan supaya ada SOP dan SOP telah diluluskan oleh
lembaga pengarah pada tahun 2021. Pembayaran juga dijalankan secara berperingkat oleh
FELCRA Berhad mengikut tuntutan pay by claim dan rekod telah dikemas kini mengikut
kedudukan semasa. Yang dibangkitkan spesifik tadi ialah berkaitan isu peserta di Sarawak.
Sebab-sebab yang tidak bayar ada juga peserta ceroboh Yang Berhormat. Ini juga menjadi
masalah dan pencerobohan ini berlaku sudah pasti kerana dividen rendah, peserta ceroboh
dan ingin keluar tanpa membayar hutang pembangunan.

Jadi, kawasan mungkin Yang Berhormat itu detilnya dekat sini Yang Berhormat.
Kalau saya huraikan, mungkin mengambil masa yang panjang. Kami pun masih ada usul
yang berbaki. Saya kira saya minta Tuan Yang di-Pertua untuk memberi jawapan secara
bertulis supaya Yang Berhormat lebih faham perkara Yang Berhormat rujuk. Saya tahu
perkara yang berlaku di Sarawak ini Yang Berhormat, ia merupakan satu mandat sosial.

Kebanyakan tanah yang dibuat itu adalah dekat border. Zaman dulu kita nak
menghalang satu perkara yang berlaku orang masuk ke kawasan kita, kita letaklah
penempatan. Jadi, ia juga memberi kesan kerana tanah tersebut tidak sesuai untuk tanam
ini. Itu dulu Yang Berhormat, selepas kita korporatkan tahun 1997 dan kita baru ini luluskan
transformasi insya-Allah Yang Berhormat, dalam masa terdekat kita akan lihat perubahan
sekiranya usul ini diluluskan. Terima kasih Tuan Yang di-Pertua. Terima kasih Ahli-ahli Yang
Berhormat.

Tuan Yang di-Pertua: Terima kasih. Ahli-ahli Yang Berhormat, sekarang saya

kemukakan masalah kepada Majlis sebagai diputuskan. Masalahnya ialah bahawa usul
