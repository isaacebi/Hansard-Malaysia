DR. 4.8.2022 118

AKTA TATACARA KEWANGAN 1957 [AKTA 61]

Memotong Butiran Sedia Ada
Kumpulan Wang Amanah Tabung Inovasi Negara

5.54 ptg.
Timbalan Menteri Kewangan Il [Tuan Haji Yamani Hafez bin Musa]: Tuan Yang
di-Pertua, saya mohon mencadangkan:

"Bahawa mengikut peruntukan di bawah Seksyen 10(4)(a) Akta
Tatacara Kewangan 1957 [Akta 61], mengambil ketetapan supaya Jadual
Kedua Akta tersebut dipinda dengan memotong butiran sedia ada
Kumpulan Wang Amanah Tabung Inovasi Negara.”

Tuan Yang di-Pertua, saya mohon untuk membentangkan satu resolusi mengikut
keperluan Seksyen 10(4)(a) Akta Tatacara Kewangan 1957 [Akta 61] supaya Jadual Kedua
akta berkenaan dipinda dan memotong butiran sedia ada iaitu Kumpulan Wang Amanah
Tabung Inovasi Negara.

Untuk makluman Ahli Yang Berhormat, Kumpulan Wang Amanah Tabung Inovasi
Negara (KWATIN) ditubuhkan dengan kelulusan Dewan Rakyat pada 22 April 2010 selaras
dengan Seksyen 10, Akta 61 di bawah seliaan Kementerian Sains, Teknologi dan Inovasi
(MOSTI). KWATIN bertujuan untuk memantapkan pengurusan dana_penyelidikan,
pembangunan dan pengkomersialan ke arah mewujudkan masyarakat berilmu untuk
memajukan ekonomi berasaskan inovasi.

Justeru, dana KWATIN dibelanjakan untuk membiayai usaha-usaha penyelidikan,
pembangunan dan pengkomersialan dalam bidang sains, teknologi dan inovasi serta
menguruskan segala pembayaran insentif kepada pegawai yang mana rekaan harta intelek
ataupun penyelidikan mereka telah dikomersialkan.

Tuan Yang di-Pertua, matlamat penubuhan KWATIN adalah untuk membolehkan
peruntukan RD&C disalurkan kepada 299 projek di bawah program ScienceFund,
Prapengkomersialan serta TechnoFund melibatkan bidang sains kejuruteraan, sains bahan
termaju, sains kimia, sains fizik dan matematik, sains hayat, sains pertanian, sains perubatan
dan kesihatan, sains alam sekitar, sains komputer dan teknologi maklumat serta sains sosial
dan kemanusiaan yang telah komited semasa Rancangan Malaysia Kesembilan (RMKe-9).

Daripada peruntukan keseluruhan berjumlah RM44.24 juta, sebanyak RM24.43 juta
atau 55 peratus dibelanjakan sehingga bulan Disember 2014 dan kini masih berbaki
sebanyak RM19.81 juta atau 45 peratus. Kesemua projek berkenaan telah selesai
dilaksanakan pada tahun 2014. Maka, KWATIN tidak lagi relevan memandangkan tujuan
penubuhan kumpulan wang telah pun tercapai.

Penutupan KWATIN tidak memberi sebarang implikasi kewangan kepada kerajaan.
Baki peruntukan dalam KWATIN perlu diperakaunkan ke dalam Kumpulan Wang Amanah
Disatukan dan digunakan sebagaimana yang diperuntukkan dalam subseksyen 10(2), Akta
61.

Penutupan KWATIN juga tidak memberikan implikasi yang signifikan kepada

ekosistem RD&C kerana fungsi pengurusan dana RD&C masih dilaksanakan oleh
