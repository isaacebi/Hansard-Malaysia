DR. 4.8.2022 34

Kita tidak boleh lari dari dasar ataupun prinsip asas sebagaimana kita untuk mengambil
mana-mana guru kita. Akan tetapi insya-Allah Yang Berhormat Semporna, percayalah saya
sendiri sebagai Timbalan Menteri dari Sabah, saya juga concern tentang kekurangan guru,
keperluan guru di Sabah, Sarawak dan juga di seluruh negara insya-Allah. Terima kasih.

Tuan Ma'mun bin Sulaiman [Kalabakan]: Satu soalan dari Kalabakan.

Timbalan Yang di-Pertua [Dato' Mohd Rashid Hasnon]: Saya minta Yang
Berhormat Kalabakan bagi soalan ringkas. Terus.

Tuan Ma'mun bin Sulaiman [Kalabakan]: Terima kasih Tuan Yang di-Pertua. Yang
Berhormat Timbalan Menteri, kita punya masalah pendidikan di Sabah ini sudah berlarutan
berpuluh tahunlah saya rasa dengan sekolah daif yang banyak dan kekurangan guru yang
berlarutan bertahun-tahun. Kita ada tiga buah maktab perguruan di Sabah iaitu:

(i) Maktab Perguruan Kent;

(ii) Maktab Perguruan Keningau; dan

(iii) Maktab Perguruan Tawau.

Saya dimaklumkan kita tidak mengambil pelajar yang secukupnya untuk melatih
anak-anak Sabah untuk menjadi guru. Jadi kalau kita hanya beralasan opsyen yang kurang,
opsyen yang tidak dapat dibekalkan untuk memenuhi permintaan sekolah di Sabah dengan
sekolah yang daif, macam mana kita mahu meningkatkan pendidikan di Sabah? Terima
kasih. Tolong jawab.

Datuk Mohamad bin Alamin: Yang Berhormat Kalabakan, saya tambah satu lagi.
Kita ada IPG Gaya di Kota Kinabalu, ada empat ya. Akan tetapi mana-mana keluaran
daripada IPG ini kita knhususkan untuk sekolah-sekolah rendah. Yang Berhormat kena ingat,
setiap tahun berapa ramai guru-guru yang bersara? Ramai juga. Jadi, kita keluarkan bakal-
bakal guru ini melalui IPG. Jadi, insya-Allah Yang Berhormat...

Tuan Ma'mun bin Sulaiman [Kalabakan]: Sudah semestinya Kementerian
Pendidikan ada unjuran, ada planning yang baik untuk Sabah.

Datuk Mohamad bin Alamin: Yang Berhormat...

Tuan Ma'mun bin Sulaiman [Kalabakan]: Untuk Sabah supaya kita dapat
memenuhi permintaan.

Datuk Mohamad bin Alamin: Betul, betul. Saya faham.

Tuan Ma'mun bin Sulaiman [Kalabakan]: Saya turun ke bawah. Saya turun ke
bawah, banyak lagi kekosongan guru di sekolah-sekolah.

Timbalan Yang di-Pertua [Dato’ Mohd Rashid Hasnon]: Yang Berhormat
Kalabakan, ini bukan perbahasan.

Datuk Seri Haji Mohd Salim Sharif [Jempol]: Sabar- sabar, jangan gaduh. Gaduh
di kawasan sahaja.

Datuk Mohamad bin Alamin: Yang Berhormat Kalabakan, saya faham.

Tuan Ma'mun bin Sulaiman [Kalabakan]: Minta tolonglah. Yang Berhormat
Timbalan Menteri dari Sabah, tolonglah orang Sabah.

Datuk Mohamad bin Alamin: Betul, kita akan cari jalan sebaik mungkin Yang

Berhormat Kalabakan. Takkan saya orang Sabah, saya tidak concern, saya amat concern
