DR. 4.8.2022 50

40 peratus telah ditetapkan pada nilai-nilai yang tertentu yang tidak ikut formula 40 peratus.
So, saya minta kerajaan terutamanya MOF boleh runding semula ini dengan Kerajaan Negeri
Sabah. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Kinabalu. Seterusnya saya jemput Yang Berhormat Kuala Nerus, tidak ada
dalam Dewan. Saya jemput Yang Berhormat Kalabakan. Kemudian yang terakhir saya jemput
Yang Berhormat Kuala Selangor. Sila Yang Berhormat Kalabakan.

Tuan Noor Amin bin Ahmad [Kangar]: Kangar?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Kalabakan dahulu.

12.40 tgh.

Tuan Ma’mun bin Sulaiman [Kalabakan]: Assalamualaikum warahmatullahi
wabarakatuh. Terima kasih atas peluang yang diberikan.

Tuan Yang di-Pertua, pertama sekali saya ingin bertanyakan, apakah definisi
sebenarnya yang diguna pakai oleh kerajaan untuk cukai keuntungan luar biasa dan juga
Cukai Makmur yang akan dikuatkuasakan?

Saya mengamati kerajaan dijangka mencatat kutipan keuntungan luar biasa yang
dianggarkan melebihi RM1 bilion pada tahun ini, 2022 berdasarkan unjuran purata harga
minyak sawit mentah tahun ini sebanyak RM4250 per tan. Manakala pengeluaran sawit
adalah dijangka sebanyak 19 juta tan. Cukai eksport minyak sawit pula dijangka menjana
hasil sebanyak RM2 bilion. Pakar-pakar ekonomi menjangkakan anggaran Cukai Makmur
akan memberikan tambahan pendapatan kepada kerajaan adalah sekitar RM3 bilion hingga
RM10 bilion tahun ini yang melibatkan 200 buah syarikat.

Melalui jawapan rasmi kementerian pada 1 Ogos 2022, sekurang-kurangnya RM4
bilion hasil tambahan daripada Cukai Makmur. Saya juga ingin menyentuh, berapa banyak
belanja operasi kerajaan sepanjang tiga tahun kebelakangan ini? Pada tahun 2020, belanja
operasi kerajaan atau OE berjumlah RM241 bilion, emolumen RM82.6 bilion meliputi 34
peratus daripada OE. Tahun 2021, perbelanjaan operasi kerajaan berjumlah RM236 bilion,
emolumen RM84.5 bilion meliputi 35.7 peratus daripada OE. Tahun 2021, belanja operasi
kerajaan berjumlah RM233.5 bilion, emolumen RM84.5 bilion meliputi 37 peratus daripada
OE.

Walaupun kita nampak kos operasi kerajaan menurun bagi tempoh tahun ini, namun
kos emolumen berterusan meningkat. Di kala negara berada dalam keadaan inflasi yang
semakin tinggi, geopolitik dunia yang tidak stabil seperti global recession, Perang Ukraine-
Rusia dan perubahan cuaca, hubungan tegang dua ekonomi besar dunia China dan Amerika
juga bakal mengesankan kepada suasana ekonomi dunia. Seperti yang kita lihat, lantikan
Menteri dan lantikan politik di kementerian, agensi kerajaan dan GLC sememangnya sangat
besar di negara kita berbanding dengan negara lain.

Kekerapan lawatan Menteri, pegawai-pegawai ke luar negara yang dilakukan— dan

kita tidak tahu apakah hasil daripada yang dapat dimanfaatkan daripada hasil lawatan-
