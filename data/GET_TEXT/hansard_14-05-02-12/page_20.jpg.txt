DR. 4.8.2022 14

dan reputable. Itu saya dah umumkan tadi Samsung Galaxy A8LTE model yang ada dalam
pasaran.

Kedua, semua pembekalan ini diwajibkan memberikan warranty dua tahun. Itu telah
diwajibkan dan telah menjadi satu syarat. Ketiga, bagi pelajar-pelajar yang menggunakan
kemudian, sekiranya berlaku kerosakan dan sebagainya mereka boleh terus mendapatkan
gantian. Jadi, pembelajaran mereka tidak terganggu dengan unit yang ada pada mereka.
Sekiranya berlaku kerosakan, mereka akan terus mendapatkan gantian dalam kaedah yang
kita sediakan.

Begitu juga ia berasaskan kepada keperluan dan permohonan. Itu bagi memastikan
bagi yang tidak memerlukan kerana ada masalah-masalah tertentu mereka tidak perlu
membuat permohonan atau mereka mungkin mempunyai peranti-peranti sendiri, mereka
tidak perlu membuat permohonan. Jadi, kaedah yang kita laksanakan ini adalah berasaskan
daripada pengalaman yang lalu untuk membekalkan peranti yang berkualiti serta dengan satu
skim ataupun satu program yang dapat kita uruskan secara berterusan.

Dr. Kelvin Yii Lee Wuen [Bandar Kuching]: Boleh satu soalan tambahan?
Mahasiswa.

Tuan Yang di-Pertua: Ringkaskan Yang Berhormat.

Dr. Kelvin Yii Lee Wuen [Bandar Kuching]: Terima kasih Yang Berhormat. Saya
meneliti jawapan yang diberikan oleh Yang Berhormat Menteri tentang selagi mereka belajar,
bermaksud tablet tersebut milik mereka. Bermaksud selepas mereka habis jurusan, mereka
kena pulangkan balik tablet tersebut. Jadi, apakah kaedah yang digunakan itu? Apa pelan
untuk tablet yang lama tersebut, pertama. Kedua, adakah ia lebih baik jika kita mengedarkan
tablet tersebut melalui kolej-kolej dan universiti-universiti. Oleh sebab mereka dapat
mengenal pasti semua pelajar yang memerlukan tablet tersebut. Apakah pandangan? Jika
boleh, tunjukkan jadual, timeline yang hendak diedarkan tersebut. Terima kasih.

Tan Sri Datuk Seri Panglima Haji Annuar bin Haji Musa: Terima kasih Tuan Yang
di-Pertua. Sememangnya semua permohonan akan dibuat dan diselaraskan dengan kolej-
kolej mereka masing-masing. Cuma walaupun permohonan secara online tetapi pengurusan,
roll out sememangnya dibuat dengan kerajaan, kolej-kolej dan tempat-tempat mereka belajar
masing-masing.

#1050

Begitu juga tentang peranti-peranti yang disediakan itu, telah disyaratkan
bahawasanya pembekal mesti ada jaminan untuk membeli semula apabila peranti itu nanti
dipulangkan mengikut jumlah tahun telah dipakai, ianya ada buy-back policy oleh pembekal-
pembekal. Ertinya akan ada nilai bagi peranti-peranti yang telah dipulangkan sekiranya ia
ingin dipulangkan semula kepada pembekal mengikut satu jadual dan nilai yang telah
ditetapkan.

Roll out saya katakan tadi bermula pada bulan Ogos dan September bagi pemohon-
pemohon yang telah pun membuat permohonan pada fasa yang pertama dan bagi fasa yang

kedua, ia ditutup pada 30 September 2022, ro/l outnya akan dilaksanakan serta-merta pada
