DR. 4.8.2022 94

menukar baki pinjaman Kerajaan Malaysia sebanyak RM969,268,000
kepada FELCRA Berhad (FELCRA), sebuah syarikat dimiliki sepenuhnya
oleh Menteri Kewangan (Diperbadankan) kepada ekuiti bersamaan
Sembilan Ratus Enam Puluh Sembilan Juta Dua Ratus Enam Puluh Lapan
Ribu (969,268,000) unit syer biasa pada nilai RM1 bagi satu unit syer yang
dibentangkan di hadapan Majlis ini bagi tahun 2022 disahkan.”

Tuan Yang di-Pertua, saya mohon usul untuk Dewan ini mengambil ketetapan di
bawah perenggan 8(3)(a)(iv) Akta Tatacara Kewangan 1957 [Akta 61] untuk bersetuju supaya
Kerajaan Malaysia melalui Menteri Kewangan (Diperbadankan) membuat pelaburan dengan
menukar pinjaman kerajaan sebanyak RM969,268,000 kepada FELCRA Berhad (FELCRA)
sebuah syarikat yang dimiliki oleh Menteri Kewangan (Diperbadankan) kepada ekuiti dalam
FELCRA bersamaan Sembilan Ratus Enam Puluh Sembilan Juta Dua Ratus Enam Puluh
Lapan Ribu unit syer biasa kepada nilai RM1 bagi satu unit syer.

Tuan Yang di-Pertua, mengikut peruntukan di bawah perenggan 8(3)(a)(iv) Akta
Tatacara Kewangan 1957 [Akta 61], Menteri Kewangan boleh membuat pelaburan wang
dalam kedudukan kredit persekutuan dengan mana-mana bank atau selainnya dipegang oleh
Persekutuan selepas dibenarkan oleh resolusi Dewan Rakyat. Sehubungan dengan itu,
persetujuan Dewan yang mulia ini adalah dipohon bagi membolehkan Kerajaan Malaysia
membuat pelaburan dalam FELCRA dengan menukarkan status pinjaman Kerajaan Malaysia
berjumlah RM969,268,000 kepada ekuiti melalui pemilikan syer.

Tujuan pinjaman ini ditukarkan kepada ekuiti adalah bagi meningkatkan nilai
perniagaan dengan izin, enterprise value, memperbaiki kunci kira-kira, balance sheet dengan
izin, dan nisbah penggearan (gear ratio) FELCRA. Hal ini dapat membantu pihak FELCRA
untuk memohon pinjaman kepada institusi kewangan atau pasaran modal untuk membiayai
projek-projek komersialnya dan berupaya beroperasi secara mandiri dan mampan pada
masa akan datang selaras dengan objektif transformasinya.

Sehingga kini, FELCRA telah memajukan seluas 203,953 hektar ladang bagi pihak
108,122 orang peserta merangkumi 1,366 buah projek penyatuan dan pemulihan serta
32,265 hektar estet milik FELCRA. Seramai 107,066 orang atau 99 peratus peserta adalah
daripada golongan B40 dan rata-ratanya tidak mempunyai pendapatan tetap. Tuan Yang di-
Pertua, saya mohon mencadangkan.

Timbalan Menteri Pertahanan [Dato' Sri Ikmal Hisham bin Abdul Aziz]: Saya
menyokong.

Tuan Yang di-Pertua: Terima kasih, Yang Berhormat Timbalan Menteri. Ahli-ahli
Yang Berhormat, masalah sekarang ini terbuka untuk di bahas. Ada tiga orang pembahas.
Dimulakan oleh Yang Berhormat Kuala Selangor, diikuti oleh Yang Berhormat Hang Tuah

Jaya dan akhir sekali Yang Berhormat Pokok Sena. Silakan.

4.37 ptg.
Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Saya terpanggil untuk memberi sedikit pandangan saya atas permintaan

untuk Dewan Rakyat ini memberi kelulusan bagi melalui penggantian ataupun menjadikan
