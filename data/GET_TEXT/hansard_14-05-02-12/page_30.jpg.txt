DR. 4.8.2022 24

Dato’ Mahfuz bin Haji Omar [Pokok Sena]: Tuan Yang di-Pertua...

Datuk Seri Haji Mohd Salim Sharif [Jempol]: Jempol.

Tuan Yang di-Pertua: Yang Berhormat Jempol, Jempol.

Datuk Seri Haji Mohd Salim Sharif [Jempol]: Ya. Terima kasih. Jangan cemburu.
Sudah empat kali bangunlah.

Datuk Zakaria bin Mohd. Edris @ Tubau [Libaran]: Yalah.

Datuk Seri Haji Mohd Salim Sharif [Jempol]: Terima kasih Tuan Yang di-Pertua...

Tuan Abdul Latiff bin Abdul Rahman [Kuala Krai]: Selepas ini Kuala Krai.

Datuk Seri Haji Mohd Salim Sharif [Jempol]: Saya juga ucapkan tahniah kepada
Yang Berhormat Menteri kerana telah berjaya menstabilkan harga ayam kerana sebelum ini
langkah yang dibuat oleh kementerian di mana mementingkan rakyat kita dahulu. Dulu rakyat
beli seekor ayam RM15, hari ini dapat RM8. Jadi, inilah langkah yang terbaik. Jadi...

01120

Jadi, dalam soalan ini saya hendak memaklumkan ataupun hendak bertanya kepada
Yang Berhormat Menteri larangan eksport kepada 3.6 juta ekor ayam sebulan, telah ditarik
balik sehingga 31 Ogos.

Jadi adakah kementerian mencadangkan ataupun mengkaji semula dan
menubuhkan satu pasukan agar kita melihat suasana yang wujud menang-menang kepada
penternak juga dan juga kepada negara agar mereka ini tidak terasa terasing dan juga apa
yang dimaksudkan tadi mereka kerugian kerana nilai import barang mentah, bijirin dan
sebagainya dari luar negara.

Pertukaran wang juga memberi kesan kepada pengeluaran ayam. Apa Yang
Berhormat Menteri sudah mengkaji 31 Ogos ini merupakan penamat kepada larangan dan
boleh untuk eksport kerana lebihan ayam terdapat di negara kita sekarang.

Datuk Seri Dr. Ronald Kiandee: Terima kasih Yang Berhormat Jempol memang
benar langkah dan jenis yang dibuat oleh kerajaan telah menstabilkan bekalan dan harga.
Perbandingan walaupun kita letak harga sekatan ayam dijual kepada RM9.40 pada ketika ini.

Akan tetapi dalam banyak lokasi harga pasaran ayam pada ketika ini lebih rendah
daripada RM9.40 yang ditentukan. Malah kalau kita bandingkan dengan negara-negara jiran.
Filipina menjual harga pada harga RM16.60 satu kilo pada ketika ini, Kemboja RM15.05,
Vietnam RM25.53, Myanmar RM25.70, Thailand RM10.30. Maknanya langkah dan tindakan
yang diambil oleh kerajaan dalam menstabilkan bekalan dan juga menstabilkan harga. Kita
letak RM9.40 tetapi kebanyakan lokasi dijual pada harga lebih rendah daripada RM9.40.

Saya katakan tadi bahawa kerajaan akan mengkaji pembiayaan subsidi dan
pengapungan harga dan juga penutupan ladang eksport akan berakhir penetapan harga
sekarang ini dijadualkan sehingga 31 Ogos.

Namun belum ada keputusan yang dibuat. Kita sedang mengkaji beberapa aspek
termasuk kestabilan bekalan, dan juga kapasiti penternakan yang dibuat oleh penternak-
penternak. Di kementerian, kita boleh mengetahui perkara ini dengan menilai day-old chicks
keluarkan dari kilang-kilang pengeluaran. Pengeluar day-old chicks ini, sama ada ia nya pada

tahap kapasiti maksimum atau tidak.
