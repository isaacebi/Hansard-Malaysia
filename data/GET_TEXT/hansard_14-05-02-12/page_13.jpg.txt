DR. 4.8.2022 7

perkara yang akan berlaku. Apa yang paling penting dan membimbangkan adalah apabila
berleluasanya scam jenayah akan terjadi.

Justeru itu, saya ingin bertanya, adakah kerajaan akan memperketat proses
pendaftaran SIM card bermula daripada proses membeli hingga kepada penggunaannya?
Satu lagi yang saya ingin nyatakan di sini, apakah kita sebagai orang awam boleh menyaman
kerajaan apabila ternyata ada kebocoran data daripada apa yang disarankan oleh kerajaan?

Tan Sri Datuk Seri Panglima Haji Annuar bin Haji Musa: Untuk makluman Yang
Berhormat, masalah ketirisan data dan juga gejala scam sedang kita berikan perhatian yang
amat serius. la memerlukan kepada beberapa tindakan bukan sahaja tentang pindaan akta
tetapi perlu diwujudkan mekanisme-mekanisme tertentu bagi membantu orang awam
daripada menjadi mangsa kepada kegiatan yang sedemikian. Beberapa penelitian terhadap
amalan di beberapa buah negara sedang dilakukan.

Malah semalam pun saya adakan perbincangan untuk melihat kepada beberapa
peraturan terbaru yang diamalkan termasuk di Amerika dan juga di Kanada untuk mencari
jalan bagaimana masalah scammers dan juga masalah-masalah berkaitan dengan akta
dapat kita perkukuhkan. Sama ada orang awam mempunyai wibawa dan juga kedudukan
untuk mencabar kerajaan, itu tertakluk kepada undang-undang yang sedia ada.

Akan tetapi yang pentingnya sebagai badan pengawal, kerajaan berpendapat perlu
dilakukan beberapa penambahbaikan lagi kerana amalan mencuri data ini makin sofistikated,
dengan teknologi dan sebagainya. Kita masih lagi mempunyai dualisme, di mana data di
bawah agensi kerajaan dan kerajaan negeri tidak tertakluk kepada akta ini. Sementara data-
data yang melibatkan semua transaksi komersial memang tertakluk kepada data ataupun
Akta Perlindungan Data Peribadi.

Jadi, saya memberi jaminan kepada Dewan yang mulia ini, langkah-langkah susulan
selain daripada pindaan akta sedang diusahakan oleh pihak kementerian.

Tuan Yang di-Pertua: Terima kasih. Yang Berhormat Lembah Pantai, ringkas.

Tuan Ahmad Fahmi bin Mohamed Fadzil [Lembah Pantai]: Terima kasih. Yang
Berhormat Menteri, saya ingin tanya bila pindaan kepada Akta Perlindungan Data Peribadi
ini akan dibawa? Juga, apa langkah-langkah yang sebenarnya ia bukan sahaja melibatkan
Kementerian Komunikasi dan Multimedia tetapi kalau kita lihat contohnya apabila mak saya
kena scam, macam mana orang tahu mak saya ada jumlah yang sebanyak itu dalam Tabung
Haji? Jadi, ia melibatkan institusi-institusi lain. Apa langkah-langkah kerajaan untuk
memastikan tahap keselamatan data di semua institusi yang memegang wang dapat
diselaraskan dan dipertingkatkan? Terima kasih.

Tan Sri Datuk Seri Panglima Haji Annuar bin Haji Musa: Mungkin Yang Berhormat
masuk lewat sikit. Tadi sewaktu saya memberi jawapan, saya sudah memberitahu bahawa
pindaan kepada akta ini akan dibawa dalam sesi Parlimen yang akan datang, insya-Allah
setelah kita dapat- sebab draf sudah pun dihantar kepada AGC pada bulan 22 Jun yang lalu.

Tentang kerisauan Yang Berhormat itu, memang ada asasnya. Akan tetapi macam
saya cakap tadi, kita ini ada dua skop. Satu, data-data di bawah pegangan Kerajaan

Persekutuan dan kerajaan negeri yang tidak tertakluk kepada akta yang sedia ada ini di mana
