DR. 4.8.2022 64

Fasal 8 Tuan Yang di-Pertua bertujuan untuk memasukkan jadual baharu ke dalam
Akta 806 yang menyatakan pengubahsuaian kepada peruntukan Akta 806 yang terpakai
kepada LVG. Peruntukan jadual antara lain mengubahsuai Akta 806 dengan mengganti
perkataan pengilang, pengilang berdaftar dan barang bercukai kepada penjual, penjual
berdaftar dan barang bernilai rendah.

Fasal 9 dan 10 bertujuan mengadakan peruntukan peralihan. Selain itu pindaan lain
yang tidak dinyatakan secara khusus merupakan pindaan kecil atau berbangkit.

Tuan Yang di-Pertua, saya mohon mencadangkan.

Datuk Mohd Azis bin Jamman [Sepanggar]: Tuan Yang di-Pertua, saya bangun di
bawah Peraturan Mesyuarat 36 (12) mengelirukan Dewan. Saya mohon sedikit masa kerana
ini sangat penting Tuan Yang di-Pertua kerana Yang Berhormat Menteri Kewangan sebelum
ini telah memberikan satu jawapan kepada Yang Berhormat Sibuti berkenaan dengan isu
lantikan Ahli Lembaga Pengarah Lembaga Hasil Dalam Negeri. Jawapan dia ringkas Tuan
Yang di-Pertua, “Kementerian Kewangan masih sedang meneliti aspek perundangan yang
berkaitan dalam menimbang cadangan pelantikan wakil yang berasal dari negeri Sabah dan
negeri Sarawak dalam Lembaga Pengarah Hasil Dalam Negeri”.

Tuan Yang di-Pertua, jawapan ini bukan saja mengelirukan, malah menghina,
merendahkan akal kami di dalam Dewan ini sebagai penggubal undang-undang. Kalau saya
rujuk kepada senarai terkini jawatan yang ada dalam Lembaga Hasil sekarang ini, dia
terdapat dua kekosongan Yang Berhormat Menteri yang mana kekosongan jawatan ini saya
rasa boleh diisi oleh wakil daripada Kerajaan Negeri Sabah dan juga wakil daripada Kerajaan
Negeri Sarawak.

Jadi kalau dilihat daripada jawapan Yang Berhormat Menteri ini seolah-olah
menggambarkan bahawa Sabah dan Sarawak itu tidak mempunyai kerajaan. Saya harap, ia
perlu diperjelaskan oleh Yang Berhormat Menteri kerana ini merupakan satu perkara yang
sering dibangkitkan oleh rakyat Sabah dan Sarawak, yang mana saya rasa ini merupakan
satu usaha untuk menidakkan hak kami.

Jawapan-jawapan yang diberi oleh Menteri Kewangan sentiasa menyakitkan hati
rakyat negeri Sabah dan Sarawak. Perkara seperti ini bukan sahaja baharu Tuan Yang di-
Pertua.

Dato’ Ramli bin Dato' Mohd Nor [Cameron Highlands]: Yang Berhormat.

Datuk Mohd Azis bin Jamman [Sepanggar]: Saya selalu bertanya jawapan ini di
dalam Dewan ini dan sering kali kita diberi jawapan yang ...

Dato’ Ramli bin Dato' Mohd Nor [Cameron Highlands]: Yang Berhormat
Sepanggar, cuba ringkaskan. Direct to the point.

#1500

Datuk Mohd Azis bin Jamman [Sepanggar]: Jadi saya minta jawapan yang
mengelirukan ini, saya harap Kementerian Kewangan perlu menjelaskan apa maksud dia
jawapan ini. Adakah Kerajaan Negeri Sabah dan Kerajaan Negeri Sarawak itu tidak diiktiraf
sebagai wakil daripada Kerajaan Sabah dan Sarawak? Oleh sebab terdapat dua kekosongan,

kita minta Kementerian Kewangan untuk menjelaskan perkara ini. Terima kasih.
