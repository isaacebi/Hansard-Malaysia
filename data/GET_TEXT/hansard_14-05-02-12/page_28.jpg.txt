DR. 4.8.2022 22

menghentikan eksport komoditi ayam yang merangkumi jumlah 3.6 juta ekor ayam pedaging
hidup komersial broiler sebulan bermula daripada 1 Jun 2022.

Tindakan yang diambil oleh kerajaan ini adalah bagi menstabilkan semula bekalan
ayam negara bagi menampung keperluan tempatan. Walau bagaimanapun, bermula 15 Jun
2022, kerajaan telah membenarkan semula untuk mengeksport ayam kampung, ayam
pencen, scarlet bird, day old chick, parent stock broiler, day old chick layers dan produk
tambahan nilai berasaskan ayam (value added chicken product) dengan syarat telah
mendapat Sijil Kesihatan Veterinar (SKJ) dari Jabatan Perkhidmatan Veterinar. Sekatan
pengeksportan ayam pedaging hidup yang masih berkuat kuasa adalah bersifat sementara
iaitu sehingga harga dan pengeluaran ayam kembali stabil sepenuhnya.

Kerajaan juga sedar dengan peningkatan kos pengeluaran ayam berikutan kenaikan
kos makanan ternakan dan pemberhentian eksport juga telah memberi kesan kepada
pulangan penternak. Dalam hal ini buat pertama kalinya, kerajaan telah bersetuju memberi
subsidi kepada penternak ayam pedaging dan ayam penelur berjumlah RM1.1 bilion secara
keseluruhannya bagi meringankan beban penternak ayam.

Pemberian subsidi ini bermula daripada 5 Februari 2022 dan akan berakhir pada 31
Ogos 2022 ini. Setakat 29 Julai 2022, sebanyak 8,907 permohonan subsidi telah diluluskan
berjumlah RM748 juta. Kementerian melalui Jabatan Perkhidmatan Veterinar sentiasa
memantau dan mengadakan sesi libat urus dengan semua pihak berkepentingan dalam
rantaian pengeluaran bekalan ayam, termasuk di peringkat ladang bagi memastikan bekalan
dan kelangsungan pengeluaran ayam negara berada pada tahap yang optimum dan stabil.
Terima kasih.

Tuan Yang di-Pertua: Terima kasih. Soalan tambahan pertama.

Puan Wong Shu Qi [Kluang]: Terima kasih Yang Berhormat Menteri atas jawapan
tadi. Jadi Yang Berhormat Menteri, sebenarnya industri penternakan ayam negara kita adalah
satu industri yang mampu membekal 100 peratus ataupun memenuhi permintaan
sepenuhnya di pasaran tempatan kita. Malah, mampu eksport ke negara jiran kita lagi.

Akan tetapi, dalam jawapan Yang Berhormat Menteri beri kepada saya pada 26 Julai
pun telah menyatakan bahawa pihak industri mengurangkan pengeluaran ayam kerana harga
bahan asas makanan ternakan meningkat secara mendadak iaitu mereka mengurangkan
pengeluaran untuk elakkan kerugian.

Walau bagaimanapun, kerajaan ambil keputusan untuk melarang eksport ayam.
Akhirnya negara jiran diversified punca atau sumber bekalan ayam mereka. Mereka ambil
dari negara jiran lain. Akhirnya kita hilang satu pasaran sepenuhnya. Tidak kira kita nanti
pukal balikkah tidak, izin eksportkah tidak, mereka customer kita, sudah lari. Mereka sudah
bermula ambil bekalan dari negara lain sudah. Maaflah, Yang Berhormat Menteri, di Dewan
yang mulia ini, saya ingin menyatakan bahawa ini adalah satu keputusan yang salah. Kita
sudah ambil satu langkah yang salah di sini.

Okey, jadi soalan saya kepada Yang Berhormat Menteri. Selain daripada subsidi
yang dinyatakan oleh Yang Berhormat Menteri tadi. Apa langkah akan diambil oleh

kementerian lagi untuk pantau pihak industri penternakan ayam tempatan kita transform
