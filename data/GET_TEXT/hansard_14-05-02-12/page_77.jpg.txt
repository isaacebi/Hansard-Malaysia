DR. 4.8.2022 71

Kita sekarang sedang berbahas mengenai pindaan cukai jualan. Jadi, saya berharap
Kementerian Kewangan bersikap tulus dan ikhlas dalam perkara ini. Ke manakah pungutan
cukai ini akan dibelanjakan?

Tuan Yang di-Pertua, sebagai wakil rakyat dari Sabah yang memperjuangkan hak-
hak orang Sabah seperti yang termaktub dalam Perjanjian Malaysia 1963. Sokongan saya
pada RUU ini adalah bergantung kepada jawapan yang diberikan oleh Yang Amat Berhormat
kelak berkenaan dengan cukai yang dikutip dari Sabah. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Papar. Dipersilakan Yang Berhormat Rasah.

3.23 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan untuk saya turut serta dalam membahaskan Rang Undang-undang Cukai Jualan
(Pindaan) 2022 yang dibentangkan oleh Yang Berhormat Timbalan Menteri Kewangan tadi.

Perkara pertama yang saya hendak sebut di bawah tafsiran fasal 11A berkenaan
dengan barang bernilai rendah. Ketika membentangkannya, Yang Berhormat Timbalan
Menteri ada menyebut bahawa nilai ambangnya RM500. Cuma saya hendak tanya, kenapa
nilai tersebut tidak disebut secara nyata dalam takrifan tersebut? Oleh sebab bagi saya lebih
sesuai kalau tafsiran ia dimasukkan untuk mengelakkan sebarang kekeliruan kelak.
Walaupun pada kebiasaannya barang bernilai rendah memang merujuk kepada RM500.
Okey, itu soalan pertama.

Kedua, saya hendak tanya kepada pihak kerajaan. Apakah dengan adanya pindaan-
pindaan yang dikemukakan ini yang meletakkan peniaga dalam dan luar negara dalam
platform yang sama, sama-sama kena bayar cukai dan dikenakan cukai jualan? Ya, kita
nampak ia platform yang sama, adil untuk persaingan perniagaan dan ia banyak bergantung
kepada perniagaan online, okey. Cuma saya hendak tanya, apabila berlaku perkara ini sama
ada ia akan menjejaskan kuasa membeli rakyat ataupun tidak? Pembeli tempatan, pengguna
tempatan yang beli online daripada peniaga luar yang sebelum ini tidak dikenakan, tidak
termasuk dalam skop ini sama ada ia akan menjejaskan atau tidak, sama ada kerajaan
pernah buat apa-apa kajian berkenaan dengan perkara ini atau pun tidak.

Pada petang ini juga saya hendak tanya satu lagi berkenaan dengan perkara ini. Tadi
Yang Berhormat Timbalan Menteri kata dijangka RM200 juta akan dikutip. Dalam setahun
kah apa? Saya mohon ini penjelasan daripada Yang Berhormat berkenaan dengan perkara
ini. Okey, jadi ia akan menambahkan pendapatan kerajaan untuk membolehkan dana
kerajaan bertambah.

Saya sebenarnya pada petang ini, saya cukup berbesar hatilah apabila Yang
Berhormat Timbalan Menteri yang kalau tidak silap saya pada Ogos 2018 ketika Kerajaan
Pakatan Harapan membentangkan akta ataupun Rang Undang-undang Cukai Jualan 2018
ketika itu, Yang Berhormat antara yang kurang bersetuju. Yang Berhormat ketika itu lebih
mirip, lebih menyebelahi GST ketika itu. Jadi, saya berbesar hati hari ini Yang Berhormat

telah menyokong akta ini, RUU yang dibentangkan ketika Yang Berhormat Bagan menjadi
