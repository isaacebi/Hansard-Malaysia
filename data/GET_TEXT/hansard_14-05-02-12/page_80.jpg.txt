DR. 4.8.2022 74

Berhormat, kita ada pengalaman cukai perkhidmatan digital. Sama juga, kita mengarahkan
syarikat-syarikat luar negara untuk berdaftar dengan kita.

Berdasarkan pengalaman tersebut, sudah pasti akan menjadi panduan kepada kita
untuk membuat profiling. Akan tetapi, ada juga Yang Berhormat yang menyatakan tadi berapa
banyak threshold yang perlu digunakan. Jangan risau Yang Berhormat. Sekiranya transaksi
syarikat tersebut bawah daripada RM500,000, mereka tidak akan dikenakan cukai jualan ke
atas barang-barang LVG.

Yang Berhormat Rasah tadi ada bangkitkan jumlah berapa, RM500. Dia begini Yang
Berhormat. Saya harus memberitahu Dewan yang mulia ini keadaan senario semasa. Pada
keadaan sebelum kita mengenalkan rang undang-undang ini atau pindaan ini, barang-barang
yang RM500 ke atas, kita akan kenakan dua cukai yang sepatutnya yang kena. Satu cukai
jualan import, satu duti import. Akan tetapi barang yang bawah RM500, maknanya RM400,
RM300, terpulanglah barang itu berharga berapa. Jadi, tidak dikenakan kerana ada
kemudahan de minimis. Kemudahan, de minimis ini dua pengecualian diberikan iaitu cukai
jualan dan cukai duti import.

Akan tetapi apabila kita lihat seperti mana dalam bacaan kali kedua saya tadi, ada
objektif-objektif untuk menyamaratakan peniaga tempatan dan juga ada pihak-pihak yang
mengambil kesempatan. Saya hendak beritahu Yang Berhormat, kalau kita berdasarkan
simulasi yang dibuat oleh pihak Kastam Diraja Malaysia melalui pengikraran melalui ePAM.
Sistem ePAM ini maklumat awal sampai sebelum dia sampai barang ke port. Pada tahun
2018, kita sepatutnya boleh dapat dengan penggunaan skop ini, dapat RM15 juta. RM106
juta tahun 2019, tahun 2020 RM205 juta, tahun 2021 RM326 juta. Akan tetapi, kita tidak
kenakan perkara ini sebab kita belum bawa pindaan.

Akan tetapi dengan pindaan ini seperti mana Yang Berhormat Rasah bertanya tadi,
berapa jangkaan kita. Kita ambil jangkaan lebih kurang RM200 juta. Jadi kalau dikatakan ini
membebankan seperti mana yang disebutkan Yang Berhormat Papar tadi, kita kecualikan
duti import juga. Di bawah RM500, sepatutnya mereka kena duti import, kita kecualikan. Kita
hanya kenakan cukai jualan Yang Berhormat. Pada kita, kadar ini relevant dan sekiranya ada
perkara-perkara yang perlu kita timbangkan, kita akan membuat pertimbangan.

Tuan Sanisvara Nethaji Rayer a/l Rajaji [Jelutong]: Yang Berhormat.

Dato’ Indera Mohd Shahar bin Abdullah: Boleh saya habiskan sedikit? Nanti Yang
Berhormat.

Tuan Lim Guan Eng [Bagan]: Yang Berhormat, minta jalan.

Dato’ Indera Mohd Shahar bin Abdullah: Sila.

Tuan Lim Guan Eng [Bagan]: Ya. Terima kasih kepada Yang Berhormat Timbalan
Menteri. Nilai ambang RM500 telah pun ditetapkan sebelum ini. Adakah ini bermakna bahawa
nilai ambang RM500 ini akan dihapuskan sama sekali supaya semua itu belian secara online
termasuk benda-benda yang RM10 pun akan dikenakan lima peratus atau 10 peratus. Five
to 10 percent. Betul tidak?
