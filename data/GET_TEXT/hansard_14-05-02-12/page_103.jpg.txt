DR. 4.8.2022 97

Saya baca dan teliti temu ramah dengan CEO yang baharu ini dan ada vision dan
sebagainya. Jadi, saya ingin minta komitmen Kementerian Kewangan, masalah legasi ini,
saya percaya mesti cari satu jalan penyelesaian dan mesti ada yang mesti
dipertanggungjawabkan. Mesti ada tindakan daripada segi undang-undang dan sebagainya
dan jangan ulang lagi kerana ia memalukan kita. Ini kerana yang kita jaga dan urus ini adalah
mereka yang sepenuhnya Yang Berhormat, B40 dan majoritinya merupakan orang Melayu.

Jadi, bagaimana kita boleh menyatakan bahawa kita ingin membela Bumiputera, bela
orang Melayu, tetapi dalam masa yang sama institusi ini yang sepatutnya menjadi satu
institusi yang mengurangkan kadar kemiskinan, tetapi membebankan mereka dengan tidak
memberikan dividen. Saya ambil contoh Tuan Yang di-Pertua, ini di Sarawak ini walaupun di
Sarawak, laporan 17 Jun 2022. Bayar dividen atau henti operasi ladang sawit penduduk
beritahu kepada FELCRA. Bayar dulu dividen. Kalau tidak, kami tidak mahu buat ladang ini.

Jadi, adakah dalam keadaan sekarang ini Yang Berhormat Timbalan Menteri,
kedudukan kewangan FELCRA ini betul-betul teruk sampaikan kita terpaksa membaca
berita-berita seperti ini? Sementara kita akui berdasarkan atas kertas terdapat usaha ataupun
ikhtiar untuk memperbaiki sistem kewangan FELCRA ini, tetapi dalam masa yang sama
seperti mana rakan-rakan saya sebutkan tadi, jumlahnya RM1 bilion dan kalau itu betul-betul
berlaku menjadikan FELCRA ini bankable, boleh buat pinjaman lagi, apakah perkara-perkara
yang lama ini akan berulang semula? Apa jaminan Kementerian Kewangan untuk
memastikan secara bersungguh-sungguh penyelewengan program-program yang tidak
berkaitan dengan FELCRA, program-program yang tidak menjana pendapatan peneroka ini
tidak akan berlaku lagi?

Hal ini kerana saya yakin bahawa dalam hal ini, kita tahu bahawa FELCRA ini telah
pun lama diwujudkan dan sepatutnya ia mendapat hasil yang lumayan kepada para
peneroka. Sehingga kita terpaksa mengambil jalan ini, road ini untuk memastikan bahawa
FELCRA ini masih lagi bernyawa. Jadi, saya harap kepada Yang Berhormat Timbalan Menteri
Kewangan, mohon jawapan bukan politik kerana Dewan perlu tahu sungguh-sungguh apa
yang sebenarnya yang berada dalam perancangan FELCRA dan tentunya di bawah
pengetahuan Kementerian Kewangan. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Pokok Sena, akhir sekali.

4.47 ptg.

Dato’ Mahfuz bin Haji Omar [Pokok Sena]: Baik. Terima kasih Tuan Yang di-
Pertua. Saya sedikit sahaja kerana telah disentuh oleh rakan-rakan yang lain. Sama dengan
beberapa perkara yang telah pun dibangkitkan tadi iaitu saya hendak dapatkan penjelasan
daripada kerajaan, khususnya Kementerian Kewangan, apakah pengiraan kita sebelum kita
hendak tukar pinjaman itu kepada pelaburan kerana ia adalah satu jumlah yang besar?
Sudah tentu kita kena harus melihat pencapaian yang telah pun dicapai oleh FELCRA secara
keseluruhannya. Ini sebab kalau kita lihat dalam laporan audit seperti mana yang disebut tadi
bahawa laporan audit menyatakan bahawa pelbagai KPI yang tidak tercapai daripada tahun

2017 sampai tahun 2020. Ini menunjukkan bagaimana FELCRA tidak dapat diuruskan secara
