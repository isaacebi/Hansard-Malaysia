DR. 4.8.2022 114

luluskan untuk pembangunan IDA dan ini kita hendak luluskan kepada IFAD. Tentunya perlu
kepada satu public scrutiny dengan izin, oleh Dewan Rakyat ini.
Sekian, terima kasih Tuan Yang di-Pertua, Hang Tuah Jaya diberikan peluang.
Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Hang Tuah Jaya. Dipersilakan Yang Berhormat Timbalan Menteri untuk

menjawab, lima minit.

5.42 ptg.

Timbalan Menteri Kewangan II [Tuan Haji Yamani Hafez bin Musa]: Terima kasih
Tuan Yang di-Pertua. Terima kasih kepada semua yang mengambil bahagian, Yang
Berhormat Kuala Langat, Yang Berhormat Pokok Sena dan juga Yang Berhormat Hang Tuah
Jaya.

Mungkin saya terus kepada soalan Yang Berhormat Pokok Sena dahulu, apa
manfaat dan faedah kepada negara dalam menyumbang kepada IFAD. Mungkin pertamanya,
kita boleh katakan yang kita dapat visibility. Sebagai negara penderma, Malaysia mampu
meletakkan nama kita di persada dunia. Malaysia boleh menjadi negara contoh dan
berpeluang untuk berkongsi pengalaman dalam melaksanakan dasar pembangunan yang
merangkumi pelbagai bidang terutamanya bidang pertanian dengan negara-negara lain.

Keduanya, komitmen Malaysia dalam konsep prosper-thy-neighbour, dengan izin.
Malaysia mengamalkan Dasar Prosper-Thy-Neighbour yang mana kita memainkan bersama,
menggalakkan kemakmuran bersama. Sumbangan kepada IFAD ini mencerminkan
komitmen Malaysia sebagai sebuah negara membangun, berpendapatan sederhana tinggi
yang sentiasa memberi keutamaan terhadap usaha menggalakkan pertumbuhan ekonomi
serantau dan global melalui kerjasama organisasi antarabangsa seperti IFAD.

Ketiga, saya katakan juga tadi SDG 2: Zero Hunger. Sumbangan kepada IFAD 12 ini
membantu usaha IFAD dalam menyokong sistem makanan yang mampan, inklusif,
berkhasiat dan efisien untuk menyumbangkan kepada Sustainable Development Goals
(SDGs) dengan izin, terutamanya SDG 2 iaitu matlamat mencapai dengan izin, Zero Hunger
dalam kalangan negara-negara yang sedang membangun.

Manfaat yang kita pernah terima oleh IFAD ini, antara program atau projek yang
pernah dibiayai oleh IFAD di Malaysia pertamanya, ada geran kepada Universiti Malaysia
Sarawak (UNIMAS) sebanyak USD86.40 bagi projek Indigenous Technological Innovation in
Malaysia: Reducing Vulnerability and Marginalization Among Malaysia’s Indigenous Peoples
pada tahun 2010.

Keduanya, ada juga projek Asian Rehabilitation and Sustainable Use of Peatland in
Southeast Asia yang melibatkan Malaysia antara tahun 2009 hingga 2014 di mana ia ditaja
bersama IFAD dan Global Environment Facility and European Union dengan keseluruhan kos
projek sebanyak USD2.26 juta. Kita ambil maklum apa yang dicadangkan oleh Yang
Berhormat Kuala Langat tadi, kerjasama di antara MOF dan MOA untuk memastikan subsidi

yang cukup untuk food security. Biar pun kita tahu subsidi sekarang adalah lebih tinggi
