DR. 4.8.2022 40

diperjelaskan supaya tidak ada misinformation ataupun miscommunication yang bagi saya
nama baik Jabatan Perkhidmatan Awam ini perlu dijaga kerana ia melibatkan suatu Jabatan
yang dihormati dan paling senior dalam hierarki kerajaan negara kita.

Jadi saya harap Tuan Yang di-Pertua, seorang Menteri di Jabatan Perdana Menteri
harus tampil memperjelaskan perkara ini dan merasa bertanggungjawab kerana insiden ini
telah dilaporkan secara terbuka dan melibatkan dua pihak iaitu Jabatan Imigresen dan juga
pihak JPA. Saya mohon supaya Yang Berhormat Menteri boleh datang pada bila-bila masa
kerana peraturan ini hanya memerlukan notis sahaja kepada Speaker dan ia perlu
diperjelaskan bagi menjaga nama baik Jabatan Perkhidmatan Awam. Terima kasih.

Datuk Mohd Azis bin Jamman [Sepanggar]: Tuan Yang di-Pertua, Tuan Yang di-
Pertua...

Dato’ Mahfuz bin Haji Omar [Pokok Sena]: /Bangun]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pulai.

Datuk Mohd Azis bin Jamman [Sepanggar]: Perkara yang sama, kalau boleh saya
tambah sedikit usul-usul yang dibawa oleh...

Timbalan Yang di-Pertua [Dato’ Mohd Rashid Hasnon]: Kalau perkara yang sama
saya ambil satu sudah mencukupi.

Datuk Mohd Azis bin Jamman [Sepanggar]: Sebagai tambahan Tuan Yang di-
Pertua. Because ini juga viral, baru-baru ini dalam hari yang sama telah dilaporkan juga
bahawa ada anggota polis yang bermasalah diperas ugut cuba dihantar ke Sabah dan
Sarawak. Ini juga saya minta kita agar pihak kerajaan memberi penjelasan apa sebab
keadaan seumpama ini dilakukan khususnya dalam konteks Sabah dan Sarawak. Terima
kasih.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Sepanggar. Baik terima kasih.

Tuan Khalid bin Abd Samad [Shah Alam]: Tuan Yang di-Pertua, berhubung
dengan usul yang dibawa tadi...

Timbalan Yang di-Pertua [Dato’ Mohd Rashid Hasnon]: Perkara yang sama juga?

Tuan Khalid bin Abd Samad [Shah Alam]: Ya, saya sokong. Hanya saya hendak
jelaskan bahawa ada kenyataan yang telah dikeluarkan yang menafikan insiden itu tetapi
kenyataan penafian itu dikeluarkan oleh Jabatan Perkhidmatan Awam tanpa tanda tangan
daripada siapa. Dalam persoalan ini sewajarnya lah Yang Berhormat Menteri mengeluarkan
kenyataan dan menegaskan persoalan hendak jaga imej perkhidmatan awam itu, hendak
jaga kehormatan pegawai-pegawai yang ditengking itu pun bukan pegawai kecil. Dia
merupakan seorang pegawai besar juga. Lalu ini merupakan satu perkara yang amat
memalukan. Kita harap adanya some discipline and decorum yang diamalkan. Terima kasih.

Tuan Nga Kor Ming [Teluk Intan]: Tuan Yang di-Pertua, sedikit sahaja. Saya
bangun di bawah Peraturan Mesyuarat yang sama, Tuan Yang di-Pertua.
