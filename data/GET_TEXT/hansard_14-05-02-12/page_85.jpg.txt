DR. 4.8.2022 79

Dato’ Indera Mohd Shahar bin Abdullah: Yang Berhormat tahu apa Yang
Berhormat cakap.

Dato’ Ramli bin Dato’ Mohd Nor [Cameron Highlands]: /t was a good debate Yang
Berhormat dengan izin, alright.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
Jawatankuasa]

[Majlis bersidang dalam Jawatankuasa]

[Dato' Ramli bin Dato’ Mohd Nor (Cameron Highlands) mempengerusikan
Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 10 —

Tuan Pengerusi [Dato’ Ramli bin Dato’ Mohd Nor (Cameron Highlands)]: Jika
ada?

Tuan Sanisvara Nethaji Rayer a/l Rajaji [Jelutong]: Tuan Pengerusi.

Tuan Pengerusi [Dato' Ramli bin Dato’ Mohd Nor [Cameron Highlands)]: Silakan

Yang Berhormat Jelutong.

3.46 ptg.

Tuan Sanisvara Nethaji Rayer a/l Rajaji [Jelutong]: Terima kasih. Saya tertarik
dengan rang undang-undang ini dan saya menggunakan kesempatan ini untuk merujuk
kepada fasal 3 yang berbunyi seperti berikut.

“Bertujuan untuk memasukkan seksyen baharu 38A ke dalam Akta 807 bagi memberi
Ketua Pengarah kuasa untuk memegang keseluruhan atau mana-mana bahagian amaun
yang kena dibayar balik kepada seseorang berdaftar asing di bawah Seksyen 38, Akta 807...”.

Tuan Pengerusi, saya di sini berpendapat secara langsung dan secara tidak
langsung, rang undang-undang ini akan menyusahkan rakyat Malaysia. Saya lihat rang
undang-undang ini sebagai satu lagi langkah kerajaan yang ada sekarang untuk
menyusahkan rakyat dan mengutip cukai tambahan.

Walhal kerajaan tidak mengambil tindakan untuk mengutip cukai yang masih lagi
tertunggak dan terhutang. Saya hendak bagi contoh, Yang Berhormat Pekan masih lagi
berhutang sebanyak RM1.7 bilion. Kenapakah hendak selamatkan Yang Berhormat Pekan
dan menyusahkan rakyat? Ini persoalan saya Tuan Pengerusi.

Tuan Pengerusi sendiri mempunyai rakyat, orang-orang kampung di kawasan kita.
Bukankah undang-undang ini akan menyusahkan mereka yang hendak berkecimpung dalam
perniagaan, perniagaan kecil-kecilan, mengimport pakaian-pakaian, jersi bola sepak dan

sebagainya dan mengedarkannya, mendapat pendapatan, mengenakan cukai tambahan.
