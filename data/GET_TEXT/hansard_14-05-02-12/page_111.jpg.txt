DR. 4.8.2022 105

Cuma saya ingin bangkitkan, tadi dinyatakan oleh Timbalan Menteri bahawa dengan
lulusnya usul ini, kita akan beri sumbangan yang mana kita lakukan buat pertama kali pada
IDA ke-17 sebanyak USD27 juta tadi disebut, tentang suara kita. Saya ingin bertanya, apakah
mekanisme yang telah pun diwujudkan?

Tentunya dalam hal ini perlu ada kesalingan antara Kementerian Kewangan dan juga
Kementerian Luar Negeri tentang suara yang boleh kita sampaikan dalam mengurus IDA ini.
Ini kerana kita tahu, kebanyakan sumbangan-sumbangan yang kita berikan terutamanya di
negara-negara benua Afrika, central Africa misalnya, dengan negara yang fragile seperti ini,
mereka tentunya perlu kepada suatu panduan agar dana yang kita beri itu, akan dapat
dipastikan serve the purpose, dengan izin, Tuan Yang di-Pertua. Kalau tidak, sekadar kita
bagi itu tidak ada berlaku kebocoran dan sebagainya.

Jadi bagaimana, sementara sumbangan kita tidaklah begitu besar berbanding
dengan negara-negara donour yang lain, tetapi paling tidak pun, jumlah yang kita nak
luluskan ini adalah kurang lebih USD18 juta. Kalau dikalikan dalam keadaan mata wang
sekarang, pasti jumlahnya cukup banyak dalam keadaan negara kita perlu kepada dana
walaupun sedikit. Itu yang pertama.

Kedua, Tuan Yang di-Pertua, dalam undang-undang kita iaitu Akta Persatuan
Pembangunan Antarabangsa 1960, misalnya tadi dibacakan tentang seksyen 5, berkaitan
tentang approval pada Dewan Rakyat to additional substitution to association.

Akan tetapi kalau kita tengok seksyen 4 yang disebut tajuk dia bahawa dengan izin,
“Substitution to association that should be charged on the consolidated fund of the substitution
of Malaysia to the association be payable in goal or in freely comfortable currency or in
Malaysian currency”.

Jadi, saya ingin minta penjelasan kepada Timbalan Menteri Kewangan, berdasarkan
undang-undang yang kita luluskan pada tahun 1960 ini, kenapa kita masih lagi menggunakan
US Dollar? Kenapa kita tidak boleh terus menggunakan Malaysian currency sepertimana
yang dinyatakan dalam undang-undang kita?

Saya tahu undang-undang ini kita luluskan pada tahun 1960. Kita hanya boleh
menjadi negara penyumbang pada tahun 2017, kalau tidak silap saya ataupun IDA17. Ini
tentunya akan membantu, paling tidak pun menaikkan nama kita kerana kita membuat
pembayaran itu dalam menggunakan wang Ringgit Malaysia, menggunakan wang kita.

Ketiga, Timbalan Menteri, saya ingin bertanyakan secara khusus ya. Daripada segi
setakat ini, apakah perkara yang telah pun kita bincang secara bersama dengan World Bank
kita di sini? Kita mempunyai World Bank di Malaysia. Ini sepertimana Yang Berhormat
Timbalan Menteri sebut, merupakan satu outfit, dengan izin, di bawah Bank Dunia. Tentunya
Timbalan Menteri Kewangan ataupun Kementerian Kewangan mempunyai akses untuk
membincangkan secara langsung, agar kita boleh pastikan IDA ini, bila kita memberikan
sumbangan, kita punya suara dan boleh mempengaruhi beberapa dasar yang perlu kepada
satu sistem yang adil.

Misalnya, saya buat contoh Timbalan Menteri Kewangan. Mantan Menteri

Perdagangan Indonesia, dalam satu forum baru-baru ini di Davos World Economic Forum,
