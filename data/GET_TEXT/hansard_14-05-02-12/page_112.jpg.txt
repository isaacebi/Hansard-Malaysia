DR. 4.8.2022 106

telah menyatakan kemarahan beliau apabila waktu COVID-19, vaksin-vaksin yang diberikan
kepada negara-negara seperti Indonesia dan negara yang lain, mereka sampai di negara itu
dalam keadaan expirednya tinggal lagi dua minggu. Jadi, apa manfaat IDA ini?

Saya tahu bahawa IDA19 dan IDA20 ini tentunya akan memberikan fokus kepada
post-pandemic. Jadi, bagaimana kita boleh menyatakan dengan tegas pendirian kita ini?
Walaupun kita memberikan sumbangan yang tidak seberapa, tetapi paling tidak pun ia
menyatakan pendirian kita yang tegas tentang beberapa hal.

Misalnya, keadilan daripada segi pengagihan vaksin dan sebagainya. Ini kerana ia
mempunyai kaitan dengan pembangunan dan ini tentunya perkara yang harus kita pandang
serius. Oleh sebab negara kita memberikan sumbangan, sewajarnya kita mempunyai
mekanisme untuk menyatakan pendirian dan pendapat kita.

Terima kasih Tuan Yang di-Pertua atas peluang yang diberikan kepada Hang Tuah
Jaya.

Tuan Yang di-Pertua: Terima kasih. Silakan Yang Berhormat Timbalan Menteri

Kewangan untuk menjawab.

5.16 ptg.

Timbalan Menteri Kewangan II [Tuan Haji Yamani Hafez bin Musa]: Terima kasih
kepada Yang Berhormat Hang Tuah Jaya atas perkongsian dan pandangan. Mungkin saya
jawab dulu tentang apa mekanisme yang telah diwujudkan dalam KLN untuk menguruskan
IDA.

Keputusan peruntukan dana ini adalah berdasarkan tahap pendapatan dan prestasi
setiap negara dalam menguruskan ekonomi mereka dan bilangan projek IDA yang sedang
berjalan serta beberapa kriteria yang lain. Untuk melayakkan mendapatkan dana ini, negara
mesti penuhi kriteria seperti berikut:

(i) kemiskinan realitif yang ditakrifkan sebagai PNK perkapita mestilah

di bawah ambang yang ditetapbkan dan ambang ini dikemas kini
setiap tahun. Pada tahun fiskal 2023 ini ialah USD 1,255;

(ii) kurang kelayakan kredit untuk meminjam mengikut syarat pasaran.

Oleh itu, memerlukan sumber konsesi untuk membiayai program
pembangunan negara;

(iii) negara-negara juga dinilai untuk menentukan sejauh mana mereka

melaksanakan dasar yang menggalakkan pertumbuhan ekonomi
dan pengurangan kemiskinan.

Malaysia juga sebenarnya, Tuan Yang di-Pertua, telah menerima banyak bantuan
pinjaman daripada IBRD iaitu salah satu agensi World Bank selain IDA sejak kita merdeka
sehinggalah 2014. Kalau kita rangkumkan jumlah pinjaman yang kita dapat ialah sebanyak
USD4.06 bilion merangkumi 122 projek dan peruntukan pinjaman tersebut telah digunakan
untuk membangunkan negara, sekali gus menurunkan kadar kemiskinan melalui pelbagai
projek seperti pembangunan pertanian seperti RISDA dan pembinaan sekolah rendah dan

menengah, projek bantuan teknikal, pembinaan jalan raya dan pembangunan tenaga.
