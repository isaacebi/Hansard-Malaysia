DR. 4.8.2022 15

bulan Oktober. Jadi bulan Ogos, September, Oktober secara berterusan ada program roll out
secara berperingkat berdasarkan kepada senarai permohonan.

Dr. Kelvin Yii Lee Wuen [Bandar Kuching]: Boleh kami, Ahli Parlimen minta
senarai semua penerima dan juga kolej-kolej yang terlibat supaya kami boleh memantau.
Terima kasih.

Tan Sri Datuk Seri Panglima Haji Annuar bin Haji Musa: Tuan Yang di-Pertua,
dalam senarai format permohonan, saya akan cuba sama ada ia boleh dicerakinkan mengikut
Parlimen tetapi yang pastinya untuk pelajar-pelajar sekolah menengah, itu mudah kita kenal
pasti kalau dia berada dalam satu-satu kawasan Parlimen. /nsya-Allah saya akan edarkan
senarai pemohon kepada Ahli-ahli Parlimen. Sementara yang di IPTA dan IPTS itu kerana

dia berdasarkan kepada lokaliti di mana IPTA dan IPTS itu berada.

2. Tuan Haji Akmal Nasrullah bin Mohd Nasir [Johor Bahru] minta Menteri
Pengajian Tinggi menyatakan, langkah yang diambil oleh kementerian dan universiti awam
untuk membantu mahasiswa universiti yang tercicir termasuk yang tidak dapat meneruskan
pengajian atau terpaksa menangguhkan pengajian akibat dampak pandemik COVID-19.

Menteri Pengajian Tinggi [Datuk Seri Dr. Noraini Ahmad]: Tahniah Yang
Berhormat Johor Bahru. Bismillahi Rahmani Rahim. Assalamualaikum warahmatullahi
wabarakatuh dan salam sejahtera. Tuan Yang di-Pertua, pihak kementerian sentiasa
mengambil berat mengenai kebajikan semua pelajar termasuklah pelajar yang tercicir
disebabkan oleh pandemik COVID-19. Tidak ada masalah untuk mana-mana pelajar yang
terpaksa menangguhkan pengajian akibat COVID-19 untuk menyambung kembali pengajian
di universiti masing-masing.

Secara dasarnya, pelajar-pelajar yang tidak menamatkan pengajian boleh memohon
semula melalui UPUOnline. KPT menerusi IPTA turut menyediakan program intervensi
akademik seperti sistem penasihat akademik (PA) dan program intervensi bukan akademik
seperti perkhidmatan kaunseling individu dan berkelompok, buddy system, program motivasi,
program mentor-mentee, academic special program dan program kesedaran daripada
semasa ke semasa bagi membantu pelajar-pelajar di IPTA meneruskan pengajian mereka.

Inisiatif kementerian melalui agenda Pembelajaran Sepanjang Hayat seperti yang
dinyatakan di dalam Lonjakan Tiga, Pelan Pembangunan Pendidikan Malaysia (Pengajian
Tinggi) 2015-2025 merupakan inisiatif KPT bagi memastikan peluang pembelajaran sentiasa
terbuka kepada semua peringkat masyarakat.

Sebagai menyokong agenda ini, kementerian melalui Agensi Kelayakan Malaysia
(MQA) juga turut menggalakkan penyertaan dalam kursus-kursus micro-credential yang
dilaksanakan di IPT. Sijil yang diperoleh daripada kursus micro-credential membolehkan
seseorang untuk membuat pemindahan kredit apabila mendaftar ke program pengajian di
IPT.

Kementerian juga menyediakan laluan alternatif untuk kemasukan ke IPT melalui
laluan Accreditation of Prior Experiential Learning (APEL) atau dikenali sebagai laluan
APEL.A untuk kemasukan ke program pengajian di IPT tidak memerlukan sebarang

kelayakan formal. Terima kasih.
