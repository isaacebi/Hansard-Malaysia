DR. 4.8.2022 41

01210

Tuan Yang di-Pertua, Sabah dan Sarawak bukan tong sampah. Pegawai yang
rasuah atau salah guna kuasa, tidak boleh hanya dipindah semua ke Sabah dan Sarawak.
Sepatutnya tindakan tatatertib harus diambil supaya menjaga integriti perkhidmatan awam
kita dan Menteri wajib datang Parlimen untuk memberi penjelasan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Teluk Intan.

Dato’ Mahfuz bin Haji Omar [Pokok Sena]: Saya fikir, hari ini hari /ast. Jadi, kalau
boleh petang ini, Yang Berhormat Menteri yang menjaga JPA ini untuk datang memberikan
penjelasan sebab sudah ada kenyataan daripada Persatuan Perkhidmatan Imigresen
Semenanjung. Presidennya telah membuat kenyataan menuntut KPPA memohon maaf
kepada KPP Imigresen di KLIA. Bagi saya bahawa dia terasa terhina bila diperlakukan di
hadapan khalayak ramai sehingga saya difahamkan mengikut laporannya, dia menitis air
mata apabila ditengking dengan kata-kata yang agak tidak sewajarnya dilakukan oleh
seorang KPPA.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pokok Sena.

Datuk Seri Panglima Bung Moktar bin Radin [Kinabatangan]: Tuan Yang di-
Pertua, saya ingin juga turut serta. Kerajaan Negeri Sabah turut mengambil berat, serius
perkara-perkara pemindahan anggota polis yang tidak berdisiplin ke Sabah. Ini tidak boleh
berlaku dan kita tidak akan menerimanya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat.

Datuk Mohd Azis bin Jamman [Sepanggar]: Ini saya sokong.

Timbalan Yang di-Pertua [Dato' Mohd Rashid Hasnon]: Saya ambil maklum dan

akan memaklumkan kepada Tuan Yang di-Pertua Dewan Rakyat. Setiausaha.

RANG UNDANG-UNDANG

RANG UNDANG-UNDANG LEVI KEUNTUNGAN
LUAR BIASA (PINDAAN) 2022

Bacaan Kali Yang Kedua dan Ketiga

12.11 tgh.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Terima kasih
Tuan Yang di-Pertua. Saya mohon mencadangkan suatu akta untuk meminda Akta Levi
Keuntungan Luar Biasa 1998 dibacakan kali kedua sekarang.

Tuan Yang di-Pertua, Rang Undang-undang Levi Keuntungan Luar Biasa (Pindaan)
2022 yang dicadangkan ini adalah bagi meminda Akta Levi Keuntungan Luar Biasa 1998

[Akta 592] iaitu dengan memasukkan peruntukan baharu dan mengemas kini peruntukan
