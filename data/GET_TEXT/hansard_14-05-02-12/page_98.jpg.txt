DR. 4.8.2022 92

Saya juga hendak menyentuh perkara yang disebut oleh banyak Ahli Yang
Berhormat dan Ahli Yang Berhormat Bagan tadi ada minta saya bagikan data berkaitan
kutipan SST.

Izinkan saya, Tuan Yang di-Pertua, untuk memberi sedikit penjelasan berkaitan
kutipan SST selepas kita mansuhkan GST.

Untuk makluman Ahli Yang Berhormat, statistik kutipan cukai jualan dan cukai
perkhidmatan berdasarkan data dari 1 September 2018 sehingga 30 Jun 2022 adalah
sebanyak RM98.7 bilion. Kalau kita hendak membandingkan anggaran GST yang memberi
hasil lebih kurang RM40 bilion setahun, maka empat tahun anggaran hasil GST sebanyak
RM160 bilion. Ahli Yang Berhormat Rasah, kita kekurangan lagi RM62 bilion untuk kita
tampung.

Sama ada isu dia mana kerajaan atau tidak kerajaan, itu bukan saya hendak jawab
dekat sini. Cumanya apa saya faham dan saya dimaklumkan oleh pihak Kastam Diraja
Malaysia, SST ini single stage. GST pun multistage.

Saya lihat semalam semasa Yang Berhormat Timbalan Menteri Kewangan II
menjawab, ramai yang minta supaya dalam pindaan-pindaan tersebut masukkan elemen-
elemen. Tidak boleh. SST kita tidak boleh buat seperti mana GST kerana GST multistage.

Ramai tanya, adakah GST boleh menurunkan harga? Saya tidak boleh bagi tahu naik
atau turun kerana faktor harga, faktor inflasi ini bukan tertumpu sahaja pada cukai. la juga
ada melibatkan supply side dan demand side. Dahulu mungkin Tuan Yang di-Pertua, hanya
daripada segi supply side, dengan izin. Sekarang sudah ada tanda-tanda bahawa ada
demand side juga menyumbang kepada kedudukan nilai inflasi.

Tuan Cha Kee Chin [Rasah]: Yang Berhormat Timbalan Menteri.

Dato’ Indera Mohd Shahar bin Abdullah: Sekejap ya. Saya yakin kalau peniaga-
peniaga berdisiplin, sudah pasti kita dapat keuntungan daripada skim atau cukai GST yang
kita laksanakan tempoh hari. Cuma perkara yang berbangkit fasal claim ini. Kita akui itu
sebabnya, Tuan Yang di-Pertua, untuk kita laksanakan apa-apa tindakan cukai untuk
menampung hasil negara yang berkurangan ini, kita akan buat libat urus secara menyeluruh,
dan kita akan lihat satu per satu kelemahan pelaksanaan cukai tempoh hari. Terima kasih.

Tuan Cha Kee Chin [Rasah]: Yang Berhormat Timbalan Menteri, merujuk kepada
jawapan Yang Berhormat Timbalan Menteri tadi. Kutipan sebenar yang telah dikutip sehingga
30 Jun sebanyak RM98.7 bilion. Akan tetapi kalau GST setahun RM40 bilion. Maknanya
RM160 bilion. la menunjukkan kekurangan ataupun pengurangan hasil kerajaan lebih kurang
dalam 35 hingga 40 peratus daripada kutipan SST kalau berbanding dengan GST.

Saya hendak tanya. Pandemik yang berlaku dengan PKP sebelum ini. Adakah ada
kesan terhadap pengurangan ini. Sebab saya nampak pengurangan ini agak besar
jurangnya. Jumlah 35 to 40 percent yang mana bagi saya satu yang baiknya rakyat tidak
payah bayar lebih. Beban rakyat semua kita dapat kurangkan dengan pelaksanaan SST ini.
Cuma apakah ada sumbangan faktor pandemik COVID-19 dan juga PKP sebelum ini?

Terima kasih, Tuan Yang di-Pertua.
