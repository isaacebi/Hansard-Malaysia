DR. 4.8.2022 55

sebut manfaatnya mesti dirasai oleh golongan yang paling dipinggirkan dalam rantaian
ekonomi ini. Jadi, mungkin kita perlu wujudkan satu tabung simpanan ataupun pelaburan
supaya sebahagian daripada keuntungan luar biasa yang kita kutip sama ada melalui cukai
ataupun levi ini untuk kita dapat salurkan semula kepada mereka untuk memastikan industri
ini mempunyai tarikan dan minat sendiri kepada generasi baharu dan sekali gus menjadikan
ia lebih lestari ataupun sustain untuk jangka masa panjang. Itu saja daripada saya, sekian
terima kasih. Assalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kangar. Seramai tujuh Ahli Yang Berhormat telah berbahas dan saya sekarang

menjemput Yang Berhormat Timbalan Menteri Kewangan untuk memberi jawapan, 15 minit.

12.58 tgh.

Timbalan Menteri Kewangan | [Dato' Indera Mohd Shahar bin Abdullah]: Terima
kasih Tuan Yang di-Pertua. Terima kasih Ahli-ahli Yang Berhormat. Seramai tujuh Ahli-ahli
Yang Berhormat telah mengambil bahagian dalam pindaan Akta Levi Keuntungan Luar Biasa.
Saya bagi pihak Kementerian Kewangan ucapkan terima kasih atas keprihatinan,
pandangan, cadangan yang disarankan oleh Ahli-ahli Yang Berhormat. Sudah pasti saya dan
pegawai di Kementerian Kewangan akan meneliti setiap pandangan, cadangan dan juga
keluh kesah yang disampaikan oleh Ahli-ahli Yang Berhormat.

Tuan Yang di-Pertua, izinkan saya menjawab satu-persatu. Sekiranya ada perkara-
perkara yang saya tidak sempat hendak jawab, saya akan beri jawapan secara bertulis
memandangkan tempoh masa hanya 15 minit.

Saya nak pergi Tuan Yang di-Pertua, kepada nilai ambang yang ditingkatkan. Saya
yakin dan percaya ramai Ahli Yang Berhormat yang membangkitkan isu berkaitan bagaimana
kita meningkatkan threshold Yang Berhormat Beruas, Yang Berhormat Pontian dan juga
Yang Berhormat Kangar.

Untuk makluman Yang Berhormat, kita naikkan nilai threshold ini adalah apabila kita
melihat dan membuat kajian kadar tersebut berasaskan kepada pertamanya, kenaikan kos
pengeluaran. Apa yang dibangkitkan tadi kos buruh, pengangkutan dan bahan input
pertanian. Untuk makluman Yang Berhormat, threshold yang kita tingkatkan pada kenaan 1
Januari 2022, iaitu RM3,000 bagi Semenanjung Malaysia dan Sabah dan Sarawak iaitu
RM3,500. Ini kadar yang baharu semenjak kita tidak membuat sebarang perubahan pada
tahun 2009. Itu sebabnya kita buat kenaikan supaya ia juga memberi ruang dan peluang
kepada industri untuk sama-sama dalam kaedah menang-menang.

Ada juga soalan yang dibangkitkan berkaitan berapakah kutipan levi yang telah
Kementerian Kewangan mengutip melalui Jabatan Kastam Diraja Malaysia. Untuk makluman
Yang Berhormat, setakat Jun 2022, kita telah mengutip jumlah keseluruhan semenjak kita
wartakan kenaan levi cukai tersebut adalah sebanyak RM6.4 bilion.

Jadi, ada juga Yang Berhormat meminta kepada saya untuk menyatakan kutipan levi
mengikut tahun. Untuk makluman Yang Berhormat, kalau kita lihat pada tahun 2021, kita

dapat kutip RM1.9 bilion seperti mana beberapa Ahli Yang Berhormat yang telah menyatakan
