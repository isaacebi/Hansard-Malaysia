DR. 4.8.2022 68

bezanya implikasi ketiga-tiga mode transportation ini? Ini kerana kita juga kutip custom duty
dan sebagainya.

Bagaimanakah caranya untuk membezakan ketiga-tiga itu? Bagaimana pula dengan
ada produk-produk yang dikenakan eksais duti antara mungkin rokok, arak atau tobacco
products? Bagaimanakah pula cukai baharu yang diperkenalkan oleh Kerajaan Perikatan
Nasional barang bernilai rendah ini? Satu cukai yang baharu ke atas barang-barang bernilai
rendah ini, bagaimana ia what is the tax burden? Apakah beban cukai sama ada beban
cukainya bukan ke atas pengilang ataupun ecommerce operator tetapi ke atas pengguna
rakyat Malaysia yang hanya mampu untuk membeli barang bernilai rendah dan bukan barang
bernilai tinggi?

Apakah jangkaan pendapatan yang dijangkakan oleh MOF tentang kutipan cukai
baharu barang bernilai rendah ini? Ini kerana kita hendak tahu apakah jangkaan income?
Sales tax on Taxable goods sebelum ini berdasarkan 10 digit HS Code? Kalau sekarang
Yang Berhormat Menteri boleh menentukan barang dan kelas barangan untuk barang bernilai
rendah, bagaimana pengelasan tersebut? Dahulu berdasarkan, sebelum ini 10 digit HS Code,
sekarang bagaimana?

Oleh itu saya meminta jawapan kepada setiap persoalan yang saya timbulkan tadi.
Ini kerana ada implikasi kepada pengguna-pengguna dan perniagaan-perniagaan yang
terlibat. Saya meminta penjelasan daripada Yang Berhormat Menteri. Terima kasih Tuan
Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Bukit Bendera. Yang Berhormat Jerai.

3.14 ptg.

Tuan Sabri bin Azit [Jerai]: Assalamualaikum warahmatullahi wabarakatuh dan
salam sejahtera. Terima kasih kepada Tuan Yang di-Pertua kerana memberi peluang kepada
saya untuk menyertai sesi perbahasan Rang Undang-undang Cukai Jualan (Pindaan) 2022
pada hari ini.

Sidang Dewan yang saya hormati sekalian, Rang Undang-undang Cukai Jualan
(Pindaan) 2022 ini bertujuan meminda Akta Cukai Jualan 2018 bagi mengenakan cukai jualan
ke atas barangan import bernilai rendah (LVG) yang dibeli menerusi dalam talian. Sebelum
ini, jika pengguna membeli barangan berharga RM500 ke bawah secara dalam talian dengan
peniaga luar negara menerusi platform e-dagang, tiada cukai yang dikenakan.

Namun begitu, dengan pindaan ini pengguna akan mula dikenakan cukai jualan
dianggarkan sebanyak 10 peratus. Saya berharap agar kadar cukai ini dapat dikurangkan
dengan mengambil kira kos modal dan kos penghantaran yang agak mahal yang terpaksa
ditanggung oleh pengguna, ditambah pula cukai jualan. Diharap dengan penurunan kadar
cukai daripada 10 peratus ke suatu angka yang lebih rendah dapat merancakkan lagi aktiviti
jualan dan menjana ekonomi negara dengan lebih baik.

Hal ini juga menyebabkan pembelian selepas ini sama ada dari dalam atau luar

negara kedua-duanya akan dikenakan cukai. Perubahan ini dibuat bagi memastikan layanan
