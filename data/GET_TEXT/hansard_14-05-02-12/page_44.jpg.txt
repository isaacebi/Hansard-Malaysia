DR. 4.8.2022 38

Tuan Fong Kui Lun [Bukit Bintang]: Terima kasih Tuan Yang di-Pertua, soalan
tambahan. Saya ingin bertanya kepada Yang Berhormat Menteri, adakah kerajaan
bercadang untuk membuka pusat stok penimbal beras negara di setiap negeri bagi
memudahkan ..[Tidak jelasj... berlaku apabila terputus bekalan di negara kita. Minta
penjelasan Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bintang, Yang Berhormat Menteri.

Datuk Seri Dr. Ronald Kiandee: Kita telah mewujudkan stockpile ini di 24 lokasi di
seluruh negara. Akan tetapi adalah menjadi dasar keselamatan, kita tidak mengumumkan
where, di mana kedudukan loji stockpile ataupun gudang stockpile beras yang didirikan oleh
kerajaan di 24 lokasi di seluruh negara. Ini adalah atas dasar keselamatan. Padi beras
merupakan satu yang perlu dijaga secara selamat dan jika didedahkan di mana 24 lokasi ini
dia akan mendedahkan lokasi ini untuk serangan dan sebagainya. So kita ada 24 lokasi Yang
Berhormat di seluruh negeri di negara kita. Jadi lokasi-lokasi ini cukup untuk menangani
sebarang kekurangan di setiap negeri jika berlaku kekurangan. Jadi 24 lokasi ini memadai.
Namun ianya akan sentiasa dilihat jika ada keperluan untuk menambah lokasi-lokasi gudang
stockpile yang didirikan setakat ini. Terima kasih.

Datuk Seri Haji Mohd Salim Sharif [Jempol]: Sedikit lagi, ada masa, ada masa.

Timbalan Yang di-Pertua [Dato’ Mohd Rashid Hasnon]: Soalan terhad kepada
tiga soalan tambahan, minta maaf.

Datuk Seri Haji Mohd Salim Sharif [Jempol]: Tadi empat.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
sekarang tamatlah sesi Pertanyaan-pertanyaan Bagi Jawab Lisan pada hari ini. Terima kasih
Ahli-ahli Yang Berhormat.

[Masa untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.03 tgh.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga dibahas
dan diputuskan (D.R 25/2022) Rang Undang-undang Levi Keuntungan Luar
Biasa (Pindaan) 2022, (D.R 31/2022) Rang Undang-undang Cukai Jualan
(Pindaan) 2022, (D.R 32/2022) Rang Undang-undang Cukai Perkhidmatan
(Pindaan) 2022 seperti di nombor satu hingga tiga dan Usul-usul Menteri
Kewangan di nombor empat hingga sepuluh dalam Aturan Urusan
Mesyuarat dan Usul-usul hari ini selepas itu Majlis Mesyuarat akan
ditangguhkan ke suatu tarikh yang tidak ditetapkan”.

Timbalan Yang di-Pertua [Dato’ Mohd Rashid Hasnon]: Ada sokongan?
