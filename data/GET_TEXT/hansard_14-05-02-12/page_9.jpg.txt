DR. 4.8.2022 3

(OMS), Surat Kelulusan Skim Pengendalian Melombong tidak diluluskan langsung di
kawasan Tasik Chini ini yang berstatus HSK, rizab perlindungan dan juga kawasan sensitif
alam sekitar.

Selain daripada itu, Kerajaan Negeri Pahang telah mengeluarkan arahan
pemberhentian kerja, stop work order pada 17 Mei 2022 setelah menerima surat daripada
sekretariat MAB dan moratorium menghentikan semua aktiviti perlombongan di sekitar Tasik
Chini ini bermula 17 Jun 2021. Tidak dibenarkan langsung. Ini semua adalah untuk mematuhi
sektor ataupun aspek kualiti air dan juga penyediaan laporan EIA, pewartaan rizab dan
sebagainya. Ini telah diadakan.

Satu lagi Tuan Yang di-Pertua, Kerajaan Negeri Pahang juga telah menubuhkan
Perbadanan Taman Negeri Pahang dan Majlis Biodiversiti Pahang di bawah enakmen
kerajaan negeri. Tujuannya untuk menguruskan dan menyelaras pelaksanaan pelan
pengurusan Tasik Chini ini.

Atas sebab itu saya ingin mengesahkan dalam Dewan yang mulia ini, Kerajaan
Persekutuan dan Kerajaan Negeri Pahang telah menyediakan satu laporan Periodic Review
Report untuk Tasik Chini yang kita diarahkan submit before 30 September 2022. Telah siap
drafnya dan akan dihantar dalam masa yang ditetapkan. Terima kasih.

Tuan Yang di-Pertua: Terima kasih Yang Berhormat, silakan.

Puan Fuziah binti Salleh [Kuantan]: Terima kasih Tuan Yang di-Pertua dan terima
kasih kepada Yang Berhormat Menteri. Memang kita amat ambil beratlah berkenaan dengan
keadaan reserves biosphere di Tasik Chini ini dan kita juga tidak mahu ia didelisted daripada
UNESCO.

Kalau boleh saya pohon lihat kepada laporan yang ditujukan oleh Yang Berhormat
Menteri tadi. Soalan saya Tuan Yang di-Pertua, pihak Kerajaan Persekutuan dan kerajaan
negeri tentu sekali arif dalam bahawa di dalam kawasan reserves biosphere ini ada core area,
ada buffer zone dan ada transition zone. Untuk Tasik Chini ia melibatkan wetland iaitu tasik
itu sendiri. Feeder rivers ataupun sungai-sungai yang menghala ke dalam tasik. la melibatkan
dalam Bukit Chini itu sendiri dan Tasik Chini state park reserved, ya.

Jadi kita tahu bahawa ini core area. Maksudnya, ada buffer zone, ada transition area.
Kerajaan negeri dan Kerajaan Persekutuan juga tahu bahawa setiap 10 tahun UNESCO akan
buat review berkenaan dengan status reserves biosphere ini.

Soalan saya, bagaimana mungkin kalau dalam keadaan core area ini, buffer zone ini
terus diadakan perlombongan dan sehingga gondol bukit itu yang dimasukkan di bawah core
area ini sepanjang 10 tahun yang lepas selepas ia diiktiraf sebagai kawasan reserves
biosphere 2009.

Jadi, Tuan Yang di-Pertua bagaimana kita hendak memastikan bahawa sekarang ini
kita hendak membuat pemulihan. Sepatutnya, tidak berlaku pun pemulihan. [Disampuk] Bila
sudah diiktiraf reserves biosphere itu terus dipastikan tidak ada lagi.

Tuan Yang di-Pertua: Pendekkan, pendekkan.

Puan Fuziah binti Salleh [Kuantan]: Semuanya sustainability, sustainable, Tuan

Yang di-Pertua. Itu saya pohon penjelasan daripada Yang Berhormat Menteri.
