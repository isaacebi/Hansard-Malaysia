DR. 4.8.2022 17

Datuk Seri Dr. Noraini Ahmad: Kami di kementerian ada satu program di mana
dinamakan Gap Year...

Datuk Seri Haji Mohd Salim Sharif [Jempol]: [Bangun]

Puan Rusnah binti Aluai [Tangga Batu]: [Bangun]

Datuk Seri Dr. Noraini Ahmad: ...Kalau sekiranya pelajar merasakan bahawa
mereka belum hendak sambung belajar lagi tetapi hendak meneruskan di dalam bidang
perniagaan ataupun dia bekerja, itu dibenarkan. Program itu dinamakan Gap Year dan
program ini merupakan program yang dilaksanakan dalam jangka masa tertentu, khusus
untuk pelajar meneroka pelbagai program dan kemudian dia boleh sambung semula. Mereka
hanya perlu memberitahu kepada universiti sahaja bahawa mereka nak ambil Gap Year
tersebut.

Daripada segi penglibatan dengan Kementerian Komunikasi dan Multimedia pula
Yang Berhormat, kami telah menyerahkan /ist pelajar-pelajar dalam kategori B40 seperti yang
telah diminta oleh Kementerian Komunikasi dan Multimedia. Terima kasih. Yang lain-lain
secara detailnya saya boleh bagi secara bertulis kepada Yang Berhormat.

Datuk Seri Haji Mohd Salim Sharif [Jempol]: Ya, Tuan Yang di-Pertua.

Tuan Yang di-Pertua: Terima kasih. Maaf, sebelah sini. Saya belum pernah jemput
Yang Berhormat Igan, jadi saya nak jemput Yang Berhormat Igan hari ini.

Datuk Ignatius Dorell Leiking [Penampang]: /Bangun]

Tuan Haji Ahmad Johnie bin Haji Zawawi [Igan]: Terima kasih Tuan Yang di-
Pertua. Yang Berhormat Menteri, tadi soalan mengenai mahasiswa universiti yang tercicir.
Soalan tambahan saya ringkas sahaja. Bagaimana pula perancangan kementerian terhadap
hala tuju para pelajar yang mendapat keputusan yang kurang cemerlang dalam Sijil Pelajaran
Malaysia untuk mereka meneruskan pelajaran mereka dan masa hadapan mereka. Terima
kasih Tuan Yang di-Pertua.

Tuan Yang di-Pertua: Terima kasih.

Datuk Seri Dr. Noraini Ahmad: Terima kasih Yang Berhormat Igan atas soalan yang
telah diberikan.

Tuan Abdul Latiff bin Abdul Rahman [Kuala Krai]: [Bangun]

Datuk Seri Dr. Noraini Ahmad: Kementerian memang tidak mengambil ringan
apabila pelajar- matlamat kita adalah untuk memberi pendidikan tinggi kepada seramai mana
pelajar lepasan daripada SPM, STPM dan dari sekolah menengah dan sebagainya.

Datuk Seri Mohd Redzuan bin Md Yusof [Alor Gajah]: [Bangun]

Datuk Dr. Shahruddin bin Md Salleh [Sri Gading]: [Bangun]

#1100

Datuk Seri Dr. Noraini Ahmad: Bagi mereka yang tidak ataupun kurang mendapat
keputusan yang cemerlang, kerajaan telah mewujudkan satu program pengajian di bidang
technical and vocational education and training (TVET) yang terbuka kepada semua calon
yang berkelayakan iaitu lepasan SPM dan pelbagai lepasan. Kita telah mewujudkan satu
majlis yang dinamakan Majlis TVET Negara sebab kita tidak mahu mana-mana pelajar ini

tercicir daripada menyambung pelajaran mereka.
