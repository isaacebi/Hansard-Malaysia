DR. 4.8.2022 81

Saya rasa itu sesuatu yang bukanlah hasrat. Hasrat ialah kita kena cukai ke atas
yang mampu, bukan ke atas yang tidak mampu. Ini sudah songsang dan songsong dan
daripada segi sudah sesatlah- saya tidak mahu sebut sumbang...

Tuan Pengerusi [Dato’ Ramli bin Dato’ Mohd Nor (Cameron Highlands)]: Yang
Berhormat, sila gulung.

Tuan Lim Guan Eng [Bagan]: Sudah sesat daripada asalnya. So, di sini saya harap
dalam perkara ini boleh berikanlah penjelasan. Seperti yang saya sebut tidak munasabah,
hendak sama ratakan seperti yang saya sebut sebelum inilah ini difahamkan oleh Speaker-
Speaker tahu maksud saya.

Kita sama ratakan dengan kecualikan untuk peniaga tempatan, dan saya hendak
tahu apakah jumlah yang dikutip? Ini kerana sungguhpun ini kecil, tetapi kesan ke atas
pembeli-pembeli atau pengguna-pengguna kecil-kecilan yang amat besar. Jangan pandang
remeh atau pandang rendah tentang perkara ini.

Saya harap marilah kita- buatlah secara bernas, dan dengan bertimbang rasa kepada
pengguna-pengguna yang berpendapatan rendah. Sekian, terima kasih.

Tuan Pengerusi [Dato’ Ramli bin Dato’ Mohd Nor (Cameron Highlands)]: Yang

Berhormat Timbalan Menteri jawab.

3.53 ptg.

Timbalan Menteri Kewangan | [Dato’ Indera Mohd Shahar bin Abdullah]: Ahli
Yang Berhormat Bagan dan Yang Berhormat Jelutong yang membangkitkan walaupun fasal
yang dibangkitkan itu tidak ada kaitan apa yang disebut, saya pun tidak hendak go further
dalam perkara-perkara yang tersebut.

Saya harap sangat Yang Berhormat terutama Yang Berhormat Bagan. Yang
Berhormat, niat kita untuk membuat pindaan kepada perkara yang telah kita kecualikan
kemudahan de minimis iaitu cukai jualan dan duti import. Duti import masih diberikan
pengecualian dalam barangan bawah RM500.

Cumanya Yang Berhormat yang paling penting Yang Berhormat kena ingat, niat kita
adalah untuk memberi perlindungan kepada peniaga tempatan, dan kita hendak
memperkukuhkan pasaran tempatan. Kita hanya dapat kutip RM200 juta sahaja yang
dijangka yang seperti mana saya jawab soalan daripada Yang Berhormat Rasah sebentar.
Tadi apabila RM200 juta untuk satu tahun jangkaan kita, kita hendak bagi kemapanan dan
pemerkasaan kepada ekonomi tempatan supaya tidak...

Tuan Wong Hon Wai [Bukit Bendera]: Yang Berhormat Timbalan Menteri.

Dato’ Indera Mohd Shahar bin Abdullah: Sabar, saya ini dahulu.

Tuan Wong Hon Wai [Bukit Bendera]: Mencelah, RM200 juta adalah satu...

Dato’ Indera Mohd Shahar bin Abdullah: Saya tengah- Yang Berhormat Bukit
Bendera, Yang Berhormat Bendera, Yang Berhormat Bukit Bendera.

Tuan Wong Hon Wai [Bukit Bendera]: ...Beban cukai yang besar kepada pembayar
cukai itu, RM200 juta- besar.
