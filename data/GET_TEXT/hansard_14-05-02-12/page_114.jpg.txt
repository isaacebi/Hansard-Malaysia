DR. 4.8.2022 108

kajian ekonomi, malah turut menggunakan kepakaran tempatan dan melatih pegawai-
pegawai kerajaan kita. Terima kasih, Tuan Yang di-Pertua.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa Usul seperti yang
dikemukakan oleh Yang Berhormat Menteri Kewangan di bawah nombor 5 dalam Aturan
Urusan Mesyuarat dan Usul-usul hari ini hendaklah disetujukan.

[Usul dikemukakan bagi diputuskan; dan disetujukan]

AKTA TABUNG ANTARABANGSA BAGI
PEMBANGUNAN PERTANIAN 1992 [AKTA 483]

Sumbangan Penambahan Dana Kepada Tabung Antarabangsa
Bagi Pembangunan Pertanian

5.22 ptg.

Timbalan Menteri Kewangan Il [Tuan Haji Yamani Hafez bin Musa]: Tuan Yang
di-Pertua, saya mohon mencadangkan;

“Bahawa mengikut peruntukan seksyen 5 Akta Tabung

Antarabangsa bagi Pembangunan Pertanian 1992 [Akta 483], Dewan ini

mengambil ketetapan bahawa sumbangan Kerajaan Malaysia sebanyak

USD70,000 kepada Program Penambahan Dana Ke-12 Tabung

Antarabangsa Bagi Pembangunan Pertanian (IFAD) diluluskan.

Tuan Yang di-Pertua, mengikut peruntukan di bawah seksyen 5 Akta Tabung
Antarabangsa bagi Pembangunan Pertanian 1992 [Akta 483] bilamana apa-apa penambahan
sumbangan Malaysia kepada Tabung dibenarkan menurut seksyen menurut seksyen 4,
perkara 4, “Perjanjian tiada amaun boleh disumbangkan berkenaan dengannya kecuali
dengan kelulusan terlebih dahulu daripada Dewan Rakyat yang ditandakan melalui
ketetapan’.

Sehubungan ini, persetujuan Dewan yang mulia ini adalah dipohon bagi
membolehkan Kerajaan Malaysia memberikan sumbangan sejumlah USD70,000 kepada
Program Penambahan Dana Ke-12 Tabung Antarabangsa Bagi pembangunan Pertanian
atau International Fund for Agricultural Development (IFAD).

Tuan Yang di-Pertua, IFAD merupakan sebuah agensi khusus di bawah Pertubuhan
Bangsa-bangsa Bersatu yang ditubuhkan pada tahun 1977. Matlamat IFAD ialah untuk
menangani isu berkaitan penghasilan dan keterjaminan makanan global. Pada masa ini, IFAD
ini mempunyai 177 buah negara ahli dan Malaysia menyertai IFAD pada 23 Januari 1990 dan
berada dalam kumpulan sublist C2, Eropah, Asia dan Pasifik. Hak mengundi Malaysia
sehingga 4 Oktober 2021 ialah 0.25 peratus. Sebagai kepada IFAD, Malaysia mula
menyalurkan sumbangan kepada tabung IFAD pada siri keempat yang bermula pada tahun
1998.

Tuan Yang di-Pertua, IFAD telah mengemukakan permohonan kepada semua
negara ahli termasuk Malaysia untuk menyumbang kepada tabung IFAD pada siri yang kedua

belas bagi tempoh 2022 hingga 2024. Sumbangan daripada negara ahli amat diperlukan bagi
