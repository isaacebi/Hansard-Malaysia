DR. 4.8.2022 53

mungkin lebih luas sedikit. Pertama ialah tentang definisi. Bagaimana kita menentukan
maksud keuntungan luar biasa kerana dalam keadaan biasa, suatu barang atau
perkhidmatan mungkin hanya mempunyai kos yang rendah, tetapi diperdagangkan pada
kadar keuntungan yang tinggi. Katakan kos satu barang mungkin hanya RMS, tetapi ia
kadang-kadang dijual pada harga RM50 iaitu 10 kali- ganda daripada kosnya. Akan tetapi,
barang jenis begini mungkin tidak dapat dijual dalam kadar kuantiti yang banyak ataupun dia
tidak ada volume.

Manakala ada juga barang atau perkhidmatan yang mungkin kosnya tinggi, tetapi
untungnya rendah. Katakan kosnya RM45 dijual pada RMS50 iaitu untung hanya RM5. Akan
tetapi, mungkin barang jenis ini dapat dijual pada kuantiti yang banyak. Jadi, ia ada volume.
Ini menyebabkan keuntungannya nampak macam seolah-olah lebih tinggi berbanding
dengan barang yang sebenarnya dijual lebih mahal sebentar tadi.

Kita tengok terutama sekarang ini dalam dunia media sosial, banyak peniaga online
yang paling terkenal. Kalau tengok kebelakangan ini, misalnya sambal nyet yang dijual oleh
salah seorang influencer di media sosial. Kita tengok dapat jual sehingga RM14 juta,
sedangkan kos buat sambal ini kalau kita biasa memasak tidaklah setinggi itu. Kalau masak
sedikit, mungkin untung tidak banyak. Akan tetapi kalau kita cakap tentang volum tadi, ia
boleh jadi sangat besar. Contoh yang mungkin juga dekat dengan kita ialah tentang air minum
ataupun mineral yang dijual, ada yang lebih mahal. Kadang-kadang lebih mahal daripada
harga minyak satu liter, sedangkan ia hanya air mineral yang mungkin proses penghasilannya
tidaklah seteruk kita nak menghasilkan minyak.

Kalau kita tengok rang undang-undang ini, ia juga bergantung kepada keadaan.
Dalam perkara 3A, ia menyentuh tentang kecemasan awam dan juga krisis kesihatan awam.
Sebagaimana yang kita tahu, tadi saya pun ada sebut situasi ekonomi boleh berubah-ubah
secara mendadak. Jadi jangan ketika untung kita hendak memeras peniaga, tetapi ketika rugi
kita seolah-olah tidak peduli.

Saya masih ingat kalau kenyataan pemenang hadiah Nobel Ekonomi yang pertama,
Friedrich Hayek mengatakan, sebenarnya jasa pertama peniaga ialah dia tidak
membebankan kerajaan. Peniaga ini dia ambil tanggungjawab terhadap diri dia sendiri dan
dia menyediakan pula peluang pekerjaan kepada orang lain. Jadi kita kena- itu yang saya
sebut awal-awal tadi, kita kena berhati-hati. Kalau kita ambil contoh misalnya minyak sawit.
Harganya pernah jatuh ketika Eropah mengambil sikap untuk memboikot bekalan dan ia naik
semula bila berlaku krisis yang lain. Sekarang juga berlaku di Eropah sekarang. Jadi dalam
ekonomi, ia memang ada naik turunnya. Jadi, kena berhati-hati kerana sepatutnya kita kena
memberi peluang kepada perniagaan untuk memiliki rizab dia sendiri.

Jadi, begitu juga dalam kes harga minyak. Kadangkala kita mendapat keuntungan
besar kerana krisis di negara pengeluar minyak yang lain, bukan krisis di negara kita. Cuma
dalam kes harga minyak ini, ia juga menarik kerana syarikat PETRONAS misalnya, juga
beroperasi di negara luar dan sedikit sebanyak ia mempengaruhi kestabilan kewangan
syarikat. Dalam kes sawit dan harga minyak ini, adakah ia juga termasuk dalam kategori layak

untuk dikenakan levi keuntungan luar biasa ini?
