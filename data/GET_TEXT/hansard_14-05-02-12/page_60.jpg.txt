DR. 4.8.2022 54

Sebagaimana kita tahu misalnya macam PETRONAS, ada bagi sumbangan kepada
kerajaan dalam bentuk dividen yang cukup besar dan keuntungan mereka juga besar.
Adakah mereka juga akan dikira sebagai mempunyai keuntungan luar biasa? Adakah
kerajaan juga turut mempertimbangkan juga tentang kepentingan tadi yang saya sebutkan
sebagai rizab syarikat memandangkan situasi naik turun aktiviti peniagaan dari semasa ke
semasa? Ini kerana bila peniagaan itu semakin besar, bebannya semakin besar dan dia juga
bersifat jangka masa panjang. Jadi jangan kita hanya melihat dalam tempoh singkat dia buat
untung, kita bagi tekanan kepada mereka. Akhirnya, mereka tidak sempat untuk bertahan
dalam jangka masa yang panjang.

Jadi perkara ketiga yang saya nak sebut di sini ialah menyentuh tentang agihan yang
lebih adil. Sudah tentulah bila kerajaan mengutip apa-apa cukai atau macam dalam kes ini
levi, sudah tentulah ia bertujuan untuk memenuhi maksud redistribution ataupun agihan
semula. Tadi ada sahabat saya tanya tentang kelapa sawit kutip lebih RM4 bilion. Daripada
Yang Berhormat Pontian tadi, kutip RM4 bilion, sebahagian hanya digunakan untuk
mempromosikan semula sawit. Jadi, ke manakah bakinya? Inilah lebih kurang maksud yang
saya ingin bawakan. Jadi saya nak tahu, berapakah levi yang dikutip dari tahun ke tahun
sejak lima tahun lalu? Dari manakah sumber levi ini?

Saya ingin mencadangkan kepada kerajaan, mungkin pada masa akan datang untuk
kita membawa satu lagi rang undang-undang iaitu levi untuk keuntungan monopoii. Ini kerana
dalam _aktiviti ekonomi, kita seharus menggalakkan persaingan. Kita pun ada akta
persaingan, tetapi kita juga pada masa yang sama kita berkompromi untuk kita memberikan
monopoli dalam sektor-sektor tertentu. Jadi, kita sepatutnya mengenakan levi kepada
monopoli sebab mereka ini kita kata membuat keuntungan mudah sebab tidak ada pesaing.

Manakala levi keuntungan luar biasa ini lebih bersifat membantu hasil kerajaan. Saya
fikir juga kumpulan yang paling layak menerima hasil daripada keuntungan ialah mereka yang
terlibat dalam rantaian ekonomi berkaitan. Misalnya dalam kes jualan sarung tangan getah,
kita kena pastikan pekerja kilang dan juga penoreh getah turut mendapat manfaat yang
setimpal daripada keuntungan luar biasa ini.

Kita tahu selalunya macam sawit, getah, orang-orang yang betul-betul buat kerja
mengait, menoreh ini ialah industri yang kita kata semakin tidak digemari oleh generasi
baharu. Kita kata sektor yang ramai orang miskin. Jadi kita mesti usahakan bagaimana
mereka juga dapat manfaat. Mungkin sepanjang hidup mereka, tidak ada peluang langsung
untuk menerima nikmat keuntungan besar. Malah dalam banyak keadaan, terpaksa
menderita kerana hasil rendah daripada usaha mereka. Juga, begitu juga kawan-kawan saya
sebut tadi tentang negeri pengeluar...

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.

Tuan Noor Amin bin Ahmad [Kangar]: ...Perenggan terakhir Tuan Yang di-Pertua.

Bagi saya, kerajaan tidak seharusnya melihat peluang menambah hasil ini sebagai
kesempatan sementara dan bersifat semasa. Sebaliknya, ia menjadikan sebahagian

daripada keuntungan ini ke dalam sebuah pelan jangka masa panjang. Misalnya, tadi saya
