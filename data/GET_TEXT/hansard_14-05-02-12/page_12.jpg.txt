DR. 4.8.2022 6

(ii) memperkenalkan data breach notification yang mewajibkan semua
pengguna data untuk melaporkan kebocoran data kepada
Pesuruhjaya JPDP dalam tempoh 72 jam;

(iii) mewajibkan pemproses data untuk patuh kepada _prinsip
keselamatan di bawah [Akta 709];

(iv) membenarkan pemindahan data peribadi antara pengguna data atas
permintaan subjek data sekiranya sistem teknikal membenarkannya;
dan

(v) pemansuhan penentuan senarai tempat rentas sempadan yang akan

menggantikan senarai tempat- whitelist, dengan senarai hitam bagi
pemindahan data peribadi rentas sempadan.

Cadangan pindaan-pindaan ini akan mewujudkan polisi perlindungan data yang lebih
kukuh dan dinamik. Sebagai contoh, melalui penggunaan instrumen baharu seperti
pelantikan pegawai perlindungan data peribadi dan notifikasi ketirisan data.

Sebaik sahaja kita menerima maklum balas ataupun draf akhir daripada AGC, satu
kertas atau Memorandum Jemaah Menteri akan segera disediakan dan K-KOMM komited
untuk membentangkan cadangan pindaan [Akta 709] ini dalam sesi Parlimen yang akan
datang bulan Oktober, insya-Allah.

Tuan Yang di-Pertua: Terima kasih. Dipersilakan Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Yang Berhormat
Menteri. Soalan tambahan, saya difahamkan 100 juta data peribadi telah dicerobohi
sebagaimana saya sebut tadi. Sehingga kini, berapakah individu yang disabitkan atas akta
ini? Sejauh manakah kementerian ataupun kajian yang dilakukan oleh kementerian bagi
melihat kaedah dan juga langkah yang diambil oleh negara lain dalam menangani dan
mengekang isu ini? Sekian.

Tuan Yang di-Pertua: Yang Berhormat Menteri, silakan.

Tan Sri Datuk Seri Panglima Haji Annuar bin Haji Musa: Terima kasih Tuan Yang
di-Pertua. Untuk makluman, berdasarkan catatan dan rekod jabatan, sebenarnya sebanyak
kira-kira hampir 120,000,296 data peribadi yang telah terlibat dalam ketirisan. Walaupun
demikian, perlu dijelaskan bahawasanya yang tertakluk di bawah bidang kuasa K-KOMM di
bawah Akta Perlindungan Data Peribadi hanyalah bagi tujuan transaksi komersial.
Sementara data di jabatan dan kementerian tidak tertakluk di bawah akta ini.

Untuk butiran terperinci, saya boleh berikan nanti secara bertulis kepada Yang
Berhormat tentang beberapa tindakan termasuk denda yang telah dikenakan kepada
beberapa buah syarikat yang terlibat dan dapat dibuktikan setelah dibawa pendakwaan di
mahkamah, ia telah dapat dibuktikan telah melakukan kesalahan yang menyebabkan
ketirisan data.

Tuan Yang di-Pertua: Terima kasih. Silakan Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua. Yang

Berhormat Menteri, soalan saya apabila data peribadi rakyat Malaysia bocor, maka banyak
