DR. 4.8.2022 80

Akan tetapi cukai daripada Yang Berhormat Pekan RM1.7 bilion sampai sekarang tidak
dikutip lagi.

Tuan Pengerusi [Dato' Ramli bin Dato’ Mohd Nor (Cameron Highlands)]: Yang
Berhormat.

Tuan Sanisvara Nethaji Rayer a/l Rajaji [Jelutong]: Adakah kerajaan sedang
melindungi beliau dan menyusahkan rakyat? Ini adalah persoalan saya.

Tuan Pengerusi [Dato' Ramli bin Dato’ Mohd Nor (Cameron Highlands)]: Yang
Berhormat, | keep to the fasal, dengan izin.

Tuan Sanisvara Nethaji Rayer a/l Rajaji [Jelutong]: Ya, ya it’s for the fasal Tuan
Pengerusi. /t is about the fasal that is why | read the fasal, sebab itu saya baca fasal. Kita
hendak memegang sesuatu jumlah yang sepatutnya dikembalikan kepada seseorang. Walhal
jumlah yang masih lagi terhutang kepada kerajaan, kepada Lembaga Hasil Dalam Negeri
tidak dikutip. Soalan saya kenapa? Kenapa kita melindungi Yang Berhormat Pekan dan

menyusahkan rakyat. Tolong jawab.

3.49 ptg.

Tuan Lim Guan Eng [Bagan]: Tuan Pengerusi. Tuan Pengerusi, saya terpanggil
untuk bangun asalnya saya tidak mahu bangun kerana memang saya faham maksud pihak
kementerian untuk membuat pindaan Akta Cukai Jualan sebagai kerajaan.

Akan tetapi saya terpanggil untuk perkara ini kerana kalau kita sebut, tadi susut jadi
de minimis, sekarang sudah tidak ada de minimis lagi dengan lulusnya fasal-fasal tersebut.
01550

Saya hendak tanya secara spesifik, kalau kita sebut dalam fasal 8, apakah jumlah
akan dikutip untuk Low Value Goods apabila kadar 10 peratus dikenakan cukai jualan?
Bolehkah dapat hasil bukan sahaja untuk dari luar negeri, tetapi apakah yang telah dikutip di
peringkat tempatan? Saya tidak tahu sama ada angkanya- kalau kita ikut pecahan kerana
sebelum ini semua dikenakan.

So, di sini saya harap perkara ini boleh dipertimbangkan supaya kita dapat sama
ratakan, dan saya setuju kita harus sama ratakan itu- daya saing di antara peniaga tempatan
dan juga luar negara, tetapi saya harap janganlah kita sama ratakan dengan kenakan beban
tambahan kepada pengguna. Ini kerana akhirnya, pengguna yang terpaksa membayar lebih.

Apa sudah jadi dengan kerajaan yang kata, “Oh, kita hendak berikan subsidi.” So,
sekarang ini bukan berikan subsidi, ini tambah beban, dan kita pun hendak galakkan itu
ecommerce perniagaan digital tetapi bila harga barangannya yang kurang daripada RM500
dikenakan cukai. Bukankah langkah yang lebih wajar, munasabah dan waras ialah untuk
mengecualikan bayaran cukai jualan 10 peratus untuk peniaga-peniaga tempatan.

Saya harap Yang Berhormat Timbalan Menteri, kalau dalam perkara ini kita jangan
politikkanlah, ini bukan matlamat kami. Kami hendak bantu kerajaan. Kalau Yang Berhormat
Timbalan Menteri pergilah balik kampung jelaskan kepada pengundi hendak bagi tahu
sampai RM500 de minimis ini pun kenakan cukai. Wah, adakah ini kerajaan begitu lokek

sekali kah sampai yang kecil-kecil pun tidak lepaskan... [Tepuk]
