DR. 4.8.2022 89

Kedua, seksyen baharu 38A. Pembayaran balik cukai perkhidmatan dan sebagainya
kepada orang berdaftar asing. Mohon penjelasan, berapakah tempoh bayaran balik yang
ditetapkan dan bagaimana kerajaan ingin memastikan agar tiada sebarang isu tunggakan
yang boleh mencemarkan reputasi negara?

Ketiga, seksyen 90A dan seksyen 90B — kecemasan awam, krisis kesihatan awam
dan notis munasabah. Mohon agar definisi atau tafsiran mengenai ‘kecemasan awam’
diperjelaskan secara spesifik dengan contoh-contoh kejadian. Begitu juga dengan seksyen
90B mengenai ‘notis munasabah’. Apakah maksud ‘notis munasabah’? Adakah notis serta-
merta dianggap munasabah? Beberapa hari notis yang dikeluarkan dianggap sebagai notis
munasabah? Apa yang dianggap sebagai ‘notis munasabah’? Saya mohon penjelasan.

Terakhir dan keempat, cukai perkhidmatan yang dikutip di Sabah. Setiap tahun
dipertanyakan mengenai berapa jumlah cukai yang dikutip dari Sabah tetapi tidak pernah
dijawab. Terbaru, jawapan yang diberi oleh Yang Berhormat Menteri Kewangan atas soalan
Yang Berhormat Semporna pada 26 Julai 2022 tidak memberikan apa-apa indikasi atau
jawapan yang tuntas terhadap jumlah kutipan cukai dari negeri Sabah. Rakyat Sabah juga
berhak untuk dapatkan informasi yang lengkap terutamanya kutipan cukai yang dihasilkan
dari negeri Sabah. Sekian terima kasih.

Tuan Yang di-Pertua: Terima kasih Yang Berhormat Kalabakan. Akhir sekali Yang

Berhormat Tumpat, silakan.

4.18 ptg.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Akhirnya setelah beberapa kali saya mencuba untuk bangun dan berbahas, akhirnya
diberi kesempatan pada petang ini dalam untuk membahaskan suatu akta bagi meminda Akta
Cukai Perkhidmatan 2018, (Pindaan) 2022.

Saya ingin membangkitkan beberapa persoalan dalam akta ini. Pertama, mengambil
kesempatan daripada peluang perbahasan ini, saya ucapkan tahniah kepada kerajaan atas
usaha penambahbaikan SST. Umum mengetahui bahawa masalah utama SST adalah
liputan yang tidak meluas, bukan seperti GST yang lebih menyeluruh.

Saya yakin keutamaan kerajaan ketika ini adalah terhadap aspek hakisan dalam
percukaian bagi mengelak pihak tertentu terlepas daripada membayar cukai. Kementerian
seharusnya melakukan semakan bagi memastikan sistem SST ini menutup sebarang
kelompangan dan kelemahan yang menyebabkan masih ada pihak yang dapat lari daripada
dikenakan cukai SST ini setelah empat tahun beroperasi.
=1620

Tuan Yang di-Pertua, SST seharusnya menjadi cukai yang lebih progresif yang
menjadi fokus lebih kepada kumpulan berpendapatan tinggi yang mampu untuk membayar
cukai dengan pelaksanaan cukai lebih tinggi untuk barangan mewah dan mengurangkan
cukai atau meniadakan cukai untuk pengguna yang berpendapatan rendah.

Tuan Yang di-Pertua, harga semua kereta baharu kembali kepada asal selepas

pengecualian cukai jualan dan perkhidmatan SST yang berakhir pada 30 Jun 2022 dengan
