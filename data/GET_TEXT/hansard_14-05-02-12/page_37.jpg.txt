DR. 4.8.2022 31

Tuan Haji Yamani Hafez bin Musa: Terima kasih Tuan Yang di-Pertua. Kita ambil
maklumlah cadangan daripada Yang Berhormat Hang Tuah Jaya dan Yang Berhormat
Sungai Petani ialah cadangan yang baik. la melibatkan multi kementerian, SKMM dan juga
KDN dan juga Kementerian Kewangan sendiri yang perlu duduk bersama dan pastikan yang
sistem response center atau centralize ini lebih effective terutama sekali membantu mangsa-

mangsa scam. Terima kasih Tuan Yang di-Pertua.

7. Tuan Anyi Ngau [Baram] minta Menteri Kanan Pendidikan menyatakan status
pelaksanaan dasar pengisian 90 peratus jawatan guru di Sarawak yang diisikan oleh anak
tempatan sehingga kini dan jumlah kekosongan jawatan perguruan di Sarawak amnya dan di
kawasan Parlimen Baram khasnya.

Timbalan Menteri Pendidikan II [Datuk Mohamad bin Alamin]: Bismillahi Rahmani
Rahim, assalamualaikum warahmatullahi wabarakatuh. Terima kasih sahabat saya Yang
Berhormat Baram.

Tuan Yang di-Pertua, Kementerian Pendidikan Malaysia (KPM) melaksanakan
penempatan guru baharu berdasarkan kepada kekosongan perjawatan dan keperluan
opsyen di sesebuah negeri. KPM juga berusaha untuk memastikan guru kelahiran Sarawak
diberikan keutamaan untuk ditempatkan di negeri kelahiran mereka berdasarkan kekosongan
perjawatan dan keperluan opsyen.

Bagi tahun 2022 sehingga 31 Julai, seramai 1,010 guru baharu lantikan tetap DG41
yang berasal daripada Sarawak ditempatkan di sekolah rendah dan menengah dalam negeri
kelahiran mereka. Pada masa yang sama, disebabkan bilangan graduan berasal daripada
Sarawak yang menepati keperluan opsyen di sekolah bagi negeri tersebut masih belum
mencukupi, KPM telah menempatkan seramai 1,603 orang guru yang berasal daripada
Semenanjung ke sekolah di Sarawak bagi tempoh yang sama.

Untuk makluman Ahli Yang Berhormat, jumlah kekosongan perjawatan guru sekolah
rendah dan menengah di negeri Sarawak pada 31 Julai 2022 adalah sebanyak 2,815 orang.
Kekosongan perjawatan guru di sekolah rendah dan menengah di Parlimen Baram adalah
sebanyak 250. KPM komited untuk terus memastikan keperluan guru di seluruh negara
dipenuhi bagi memastikan pelaksanaan pengajaran, pembelajaran dapat dilaksanakan
dengan berkesan. Sekian, terima kasih.

Tuan Anyi Ngau [Baram]: Terima kasih Yang Berhormat Timbalan Menteri dan
terima kasih juga kerana melawat kawasan Baram tempoh hari. Soalan tambahan saya
adalah sama ada kerajaan pada hari ini masih akan meneruskan dengan dasar 90 peratus
pengisian jawatan di Sarawak oleh anak-anak tempatan?

Kedua, ialah sama ada kerajaan mempunyai alternatif ataupun pandangan yang
kedua supaya jawatan-jawatan yang masih kosong di negeri Sarawak akan diisikan dengan
apa yang dikatakan satu ketika dahulu, cikgu ataupun guru sementara sebab saya percaya
dalam lawatan-lawatan saya ke kawasan, kita mendapati bahawa kekosongan ini sangat
ketara, lebih-lebih lagi di kawasan pedalaman supaya pendidikan kanak-kanak ini tidak akan

terjejas. Mohon pencerahan daripada Yang Berhormat Timbalan Menteri, terima kasih.
