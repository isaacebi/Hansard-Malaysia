DR. 4.8.2022 26

menawarkan pelbagai peluang pekerjaan dan aktiviti kKeusahawanan yang telah memberi
manfaat lebih daripada 11 ribu orang wanita negara.

Kedua Program MyKasih Kapital merupakan juga bantuan asas modal perniagaan
secara one off sebanyak RM500 yang menggalakkan wanita untuk berniaga. Program ini juga
telah bermula sejak April 2021 sehingga Julai 2022 dan telah memberi manfaat kepada lebih
daripada 10,496 orang wanita yang melibatkan peruntukan sebanyak RM5.24 juta.

Begitu juga Program Pemerkasaan Wanita 4K iaitu Kesamaan, Kepimpinan,
Kewangan, Keseimbangan dan Kemahiran yang telah manfaat kepada 3.49 juta orang
peserta dan melibatkan 857 program seluruh negara.

Program MamaCare merupakan sebuah industri penjagaan ibu selepas bersalin
yang berteraskan kaedah tradisional Melayu. Jadi daripada sejak tahun 2012 seramai 1,431
orang wanita telah dilatih dan berjaya menjana pendapatan berjumlah lebih daripada RM60
juta. Bagi tempoh Januari hingga Jun 2021 jumlah pendapatan yang dapat dijana melalui
pengamal MamaCare ke seluruh negara berjumlah RM4.05 juta.

Begitu juga seterusnya program 2 Years Exit Programme (2YEP) merupakan
program ini diberi kepada penerima bantuan kewangan kebajikan ke arah hidup berdikari bagi
mengeluarkan diri mereka daripada kebergantungan terus bantuan bulanan kebajikan.

Sejak tahun 2016 Program 2YEP ini telah melibatkan seramai 6,210 dan seramai
1,502 orang peserta berjaya dikeluarkan daripada penerima bantuan kebajikan.

Keenam merupakan program pemerkasaan ekonomi dengan  kerjasama
Kementerian Luar Bandar yang telah membantu ramai wanita menjana ekonomi melalui
program keusahawanan MARA, Skim Pembiayaan Perniagaan Khas dan ANITA termasuk
juga program dengan FELCRA, KEMAS dan sebagainya.

Ketujuh merupakan program  kolaborasi bersama dengan Kementerian
Keusahawanan dan Koperasi dan juga program di bawah Pelan Jana Semula Ekonomi
Negara iaitu PENJANA. Bantuan khas kepada ibu tunggal yang telah mendapat manfaat
kepada 150 ribu orang ibu tunggal yang layak di seluruh negara yang melibatkan peruntukan
RM45 juta. Terima kasih Tuan Yang di-Pertua.

Tuan Yang di-Pertua: Terima kasih

Datuk Hajah Rubiah binti Haji Wang [Kota Samarahan]: Terima kasih Tuan Yang
di-Pertua. Terima kasih Timbalan Menteri atas jawapan yang diberikan tadi. Daripada
jawapan yang diberikan tadi, tahniah banyak program dan inisiatif yang telah diwujudkan
untuk meningkatkan pengupayaan kapasiti ekonomi wanita.

Soalan tambahan saya, adakah pihak kementerian ada usaha untuk menggerakkan
pasukan untuk meninjau dan menyantuni ibu-ibu tunggal khasnya di luar bandar atau pun
pedalaman kerana golongan ini jarang menerima dan mengetahui makluman berkaitan
dengan program dan inisiatif yang telah dianjurkan. Apatah lagi mereka ini jarang sekali ke
Pejabat Kebajikan Daerah dan sebagainya.

Kita dimaklumkan hampir 1 juta ibu tunggal di seluruh negara yang masih perlu
dibantu untuk mengupayakan ekonomi mereka. Mohon pencerahan Yang Berhormat

Timbalan Menteri.
