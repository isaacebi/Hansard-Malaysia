DR. 4.8.2022 93

1630

Dato’ Indera Mohd Shahar bin Abdullah: Apa Yang Berhormat Rasah cuba
memberi penerangan, saya faham. Mungkin sebab RM98.7 bilion itu sebab pandemik tetapi
Yang Berhormat ini cukai jualan dan cukai perkhidmatan. la bukan cukai korporat, ia bukan
cukai pendapatan, ia kita cukaikan kepada transaksi perniagaan. Pada waktu COVID-19 ini,
perniagaan masih berlarutan. Memang betul ada perniagaan-perniagaan yang terkesan
tetapi Yang Berhormat juga setuju dengan saya ada juga perniagaan-perniagaan yang
sampai Yang Berhormat minta kita buat levi keuntungan luar biasa sebentar tadi, Yang
Berhormat.

Jadi, saya harap perbincangan kita harus adil kerana perkara-perkara yang saya
nyatakan ini adalah berdasarkan fakta. Saya tidak mempolitikkan perkara ini. Tuan Yang di-
Pertua, terima kasih.

Tuan Yang di-Pertua: Terima kasih, Yang Berhormat Timbalan Menteri. Ahli-ahli
Yang Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 7 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Pengangkutan (Dato’ Henry Sum Agong) dan
diluluskan]

USUL-USUL MENTERI KEWANGAN

AKTA TATACARA KEWANGAN 1957 [AKTA 61]
Menukar Baki Pinjaman Kerajaan Malaysia Kepada FELCRA

4.33 ptg.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Tuan Yang di-
Pertua, saya mohon mencadangkan:-

“Bahawa Majlis ini, mengikut perenggan 8(3)(a)(iv) Akta Tatacara
Kewangan 1957 [Akta 61], mengambil ketetapan bersetuju supaya kerajaan
melalui Menteri Kewangan (Diperbadankan) membuat pelaburan dengan
