DR.20.12.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Isnin, 20 Disember 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

10.05 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga dibahaskan dan diputuskan DR.20/2021, Rang Undang-undang
Pencegahan dan Pengawalan Penyakit Berjangkit (Pindaan) 2021 seperti
dalam Aturan Urusan Mesyuarat hari ini dan selepas itu Majlis Mesyuarat
akan ditangguhkan sehingga suatu tarikh yang tidak ditetapkan.”.

Tuan Yang di-Pertua: Terima kasih Yang Berhormat Timbalan Menteri, ada
siapa yang menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Yang di-Pertua: Yang Berhormat.

Tuan M. Kulasegaran [Ipoh Barat]: Tuan Yang di-Pertua, saya bangun di atas
Peraturan Mesyuarat 36(12). Tuan Yang di-Pertua, pada November 17, semasa gulungan
yang dibuat oleh Menteri Perpaduan, Menteri Perpaduan telah memberi aku janji kepada
Dewan ini bahawa dia akan adakan satu sesi libat urus dengan Ahli Parlimen dan katakan
bahawa selepas pilihan raya di Melaka dia akan adakan. Jadi 17 November dan sekarang
sudah lebih daripada 33 hari dan juga sekarang sudah habis pilihan raya di Sarawak.
Mungkin adakah kita perlu tunggu hingga pilihan raya umum dan perkara ini akan dibuat.

Ini perlu diberi perhatian Tuan Yang di-Pertua kerana saya petik apa yang beliau
kata dalam Hansard. Dia kata pada 17 hari bulan, dengan izin,

“‘Kalau dapat selepas selesai Melaka, saya akan bagikan
taklimat. Jadi hari ini, ini yang mustahak. Hari ini Tuan Yang di-Pertua,
dengan izin, saya dengan Yang Berhormat tidak payah hendak bagi detil
