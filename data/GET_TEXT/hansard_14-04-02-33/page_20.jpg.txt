10 DR.20.12.2021

Ini adalah selaras dengan semangat MOU dan juga selaras dengan usaha untuk
kita reformasi kan Parlimen. Dalam hal rang undang-undang— pindaan rang undang-
undang Akta 342 ini Tuan Yang di-Pertua, sangat penting untuk kita mendapat
penerimaan rakyat dan juga pematuhan rakyat. Ini kerana adalah berkaitan dengan
langkah-langkah kesihatan awam yang diperlukan untuk kita menangani bukan hanya
COVID-19, tetapi juga apa sahaja penyakit-penyakit berjangkit yang akan timbul.

01050

Oleh yang demikian, saya telah bentang pada Jawatankuasa Pilihan Khas tadi
segala butiran dan perincian berkenaan dengan pindaan ini termasuklah peraturan dan
juga garis-garis panduan yang diperlukan dalam pindaan. Kita juga telah mendengar
pandangan daripada kumpulan pakar yang telah memberi cadangan dan juga nasihat
kepada Jawatankuasa Pilihan Khas.

Saya telah dimaklumkan oleh Pengerusi Jawatankuasa Pilihan Khas, Yang
Berhormat Bandar Kuching bahawa Jawatankuasa Pilihan Khas telah membuat
keputusan sebulat suara minta saya untuk tangguhkan. [Tepuk] Tangguhkan pindaan ini
bukan disebabkan tidak disokong secara dasarnya. Perkara-perkara substantif yang
sebahagian besar telah pun dipersetujui. Cuma, ada beberapa detil yang masih lagi perlu
sesi yang akan datang supaya dapat dipersetujui bersama.

Saya setuju dengan pandangan ini disebabkan Akta 342 ini sangat penting untuk
kita dapat public compliance ataupun pematuhan daripada rakyat. Kalau sekiranya kita
undi pada hari ini dan pindaan ini tidak melalui consensus bipartisan, kita akan ada
masalah daripada segi pematuhan daripada rakyat kerana isu ini dilihat sebagai isu yang
mempunyai pandangan yang berbeza-beza dan tidak ada consensus. Oleh sebab itu,
setelah saya bincang dengan Yang Amat Berhormat Perdana Menteri tadi dan juga Yang
Berhormat Ketua Pembangkang, maka dengan mengambil kira juga tumpuan perlu diberi
kepada masalah bencana banjir buat masa ini.

USUL MENANGGUHKAN BACAAN KALI YANG KEDUA DAN KETIGA
RANG UNDANG-UNDANG DI BAWAH P.M. 62

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, untuk mengambil ketetapan yang telah dibuat oleh Jawatankuasa Pilihan Khas
atas semangat bipartisan, atas semangat MoU kita dan bahawa menurut Peraturan
Mesyuarat 62, saya mohon mencadangkan Rang undang-undang Pencegahan dan
Pengawalan Penyakit Berjangkit (Pindaan) 2021 seperti dalam Aturan Urusan Mesyuarat
pada hari ini ditangguhkan bacaan kali kedua dan ketiga ke mesyuarat akan datang.
[Tepuk]

Tuan Wong Kah Woh [Ipoh Timur]: Rakyat menang. Rakyat menang.

Tuan Yang di-Pertua: Yang Berhormat Ketua Pembangkang.

Dr. Kelvin Yii Lee Wuen [Bandar Kuching]: Tuan Yang di-Pertua.

10.52 pg.

Dato’ Seri Anwar bin Ibrahim [Port Dickson]: Tuan Yang di-Pertua, saya ucap
terima kasih kepada Yang Berhormat Menteri Kesihatan kerana mengambil keputusan
menangguhkan pembentangan bacaan kedua ke sidang yang akan datang.

Ada beberapa perkara yang perlu saya sentuh. Pertama, sebahagian besar Ahli-
ahli Parlimen pun tidak hadir kerana terpaksa mengawal dan membantu usaha-usaha
mengurangkan tekanan rakyat di masa banjir terutama sekitar Lembah Klang dan juga
beberapa negeri yang lain. Saya dalam hal ini— kerana Yang Amat Berhormat Perdana
Menteri juga hadir— ingin menggesa supaya tindakan segera diambil termasuk
mengarahkan pihak tentera untuk mengambil tindakan yang lebih pantas.
