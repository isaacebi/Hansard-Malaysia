DR.20.12.2021 5

Tuan Yang di-Pertua, saya mohon supaya usul saya ini dapat dirundingkan, dapat
dipertimbangkan semula, Tuan Yang di-Pertua. Terima kasih.

Tuan Yang di-Pertua: Terima kasih Yang Berhormat. Ya, sekejap.

Yang Berhormat, sebenarnya saya tolak sebab usul ini secara terang di
perenggan yang terakhir itu, meminta supaya jadual tersebut dibatalkan. Jadi,
sebagaimana Yang Berhormat sedia maklum, Peraturan Mesyuarat 18(1) dan 18(2) ini
ialah hanya untuk merundingkan...

Datuk Seri Panglima Wilfred Madius Tangau [Tuaran]: Saya tahu, Tuan Yang
di-Pertua...

Tuan Yang di-Pertua: Kita tidak boleh buat resolusi. Tidak ada mengundi...

Datuk Seri Panglima Wilfred Madius Tangau [Tuaran]: Saya tahu dalam
peraturan itu merundingkan, tetapi usul saya ini yang saya mahu minta nanti itu supaya ia
dibatalkan itu.

Tuan Yang di-Pertua: Oleh sebab itu...

Datuk Seri Panglima Wilfred Madius Tangau [Tuaran]: Akan tetapi, saya
kemukakan usul ini supaya dirundingkan itu, Tuan Yang di-Pertua.

Tuan Yang di-Pertua: Ya, tetapi dalam usul tersebut, diminta bahawa perkara
tersebut dibatalkan.

Datuk Seri Panglima Wilfred Madius Tangau [Tuaran]: Tidak, itu dalam surat
saya. Dalam usul ini tetap sama.

Tuan Yang di-Pertua: So, ini macam hendak buat resolusi.

Datuk Seri Panglima Wilfred Madius Tangau [Tuaran]: Usul saya yang
pertama itu tetap sama.

Tuan Yang di-Pertua: Macam hendak buat resolusi.

Datuk Seri Panglima Wilfred Madius Tangau [Tuaran]: Tulisan saya yang 300
patah perkataan ini, tidak ada perkataan yang itu.

#1020

Saya mahu dirundingkan sahaja. Cumanya saya minta dirundingkan supaya
jadual itu yang akan dibatalkan. Jangan adakan pada hari Sabtu, itu sahaja Tuan Yang di-
Pertua.

Tuan Yang di-Pertua: Yang Berhormat, Yang Berhormat kata, ayat yang terakhir,
“Atas pertimbangan ini, maka Tuaran meminta...”.

Datuk Seri Panglima Wilfred Madius Tangau [Tuaran]: Tuan Yang di-Pertua,
saya ingat jangan kita terlalu sangat teknikal. Teknikal ini daripada segi masa.

Tuan Yang di-Pertua: Bukan teknikal, perkara ini substantif.

Datuk Seri Panglima Wilfred Madius Tangau [Tuaran]: Saya telah memenuhi
masa ia 24 jam. Lebih 24 jam. Kenapa lagi mahu teknikal secara perkataan itu sahaja?

Tuan Yang di-Pertua: Yang Berhormat , Yang Berhormat. Ini bukan...

Datuk Seri Panglima Wilfred Madius Tangau [Tuaran]: Saya minta supaya
dirundingkan sahaja. Minta dirundingkan sahaja secara teknik. Lalu kita tengok Peraturan
18(1) jelas asal kita - ia tertentu, kepentingan orang ramai, perlu disegerakan, itu. Kita
minta supaya dirundingkan, itu sahaja. Perkataan supaya dibatalkan itu dalam surat saya
sahaja. [Tidak jelas] ...seperti alasan untuk membatalkan, Tuan Yang di-Pertua.

Dato’ Sri Haji Tajuddin bin Abdul Rahman [Pasir Salak]: Tuaran dah tersilap
tulis itu. Yang Berhormat Tuaran dah tersilap tulis itu.

Tuan Yang di-Pertua: Saya dah buat keputusan, saya tidak akan benarkan. Saya
dah banyak kali cakap, saya tidak akan benarkan apa-apa usul yang ingin membuat
