12 DR.20.12.2021

Mengapakah pelanggaran oleh syarikat-syarikat besar itu dibiarkan dan pelanggaran oleh
anak-anak orang kecil itu diberikan penekanan?

Jadi, saya simpulkan dengan mengatakan bahawa saya sambut baik keputusan
untuk menangguhkan ke sidang yang akan datang. Akan tetapi, biarlah sebelum
dibentangkan sekali lagi— kerana Yang Amat Berhormat Perdana Menteri pun hadir—
ada kesepakatan untuk menerima peruntukan-peruntukan ini terutama yang substantif,
ada perkara-perkara yang kecil mungkin kita berbeza pendapat, tetapi peraturan itu
sangat terpakai kerana pelanggaran yang berlaku ini kerana kita terlalu lemah dalam garis
panduan dan peraturan.

Jadi, saya sekali lagi ucapkan terima kasih atas tindakan pihak kerajaan untuk
menarik balik.

Tuan Sim Tze Tzin [Bayan Baru]: Penjelasan. Penjelasan, Yang Berhormat Port
Dickson. Sedikit.

Tuan Yang di-Pertua: Terima kasih. Tidak ada penjelasan. Ini atas jemputan
saya. Yang Berhormat Bandar Kuching selaku Pengerusi Jawatankuasa Pilihan Khas
Kesihatan, silakan.

10.58 pg.

Dr. Kelvin Yii Lee Wuen [Bandar Kuching]: Terima kasih, Tuan Yang di-Pertua.
Saya di sini bangun sebagai Pengerusi Jawatankuasa untuk menyatakan pendirian kami.

Jadi, Jawatankuasa Pilihan Khas Parlimen Kesihatan, Sains dan Inovasi sebelum
ini telah bermesyuarat dan mendengar pendapat daripada kedua-dua pihak termasuk
Yang Berhormat Menteri, Ketua Pengarah Kesihatan, pegawai Kementerian Kesihatan,
pegawai AGC serta panel pakar luar yang terdiri daripada Prof. Adeeba, Dr. Lim Kuan
Joo, Dr. Chow Kim Weng, Dr. Thirunavukarasu Rajoo, Dr. Koh Kar Chai dan Encik Azrul
Mohd Khalib.

Kami juga ingin mengucapkan terima kasih kepada Yang Berhormat Menteri atas
kesungguhan dan keterbukaan beliau untuk berbincang dan juga untuk memperhalusi
guidelines yang sedia ada, malah menerima beberapa cadangan kami untuk mencari satu
titik persefahaman untuk kebaikan rakyat.

Maka, selepas mendengar penjelasan Yang Berhormat Menteri, atas nasihat
pakar-pakar serta perbincangan dalam committee kami, jawatankuasa kami, kami sebulat
suara mengesyorkan agar rang undang-undang ini ditangguhkan untuk penglibatan yang
lebih komprehensif dengan semua pihak berkepentingan dan juga untuk membuat
semakan yang diperlukan untuk menambah baik rang undang-undang ini.

01100

Kami menyokong keperluan rang undang-undang untuk disemak, dikemas kini
dan diperkukuhkan. Akan tetapi undang-undang penting sedemikian tidak harulah
tergesa-gesa untuk memastikan semua sudut dilindungi dan rang undang-undang
difikirkan secara betul, secara komprehensif untuk meningkatkan kepercayaan dan
keyakinan orang ramai terhadap rang undang-undang yang penting ini dan juga untuk
mengelakkan sebarang akibat atau consequences yang tidak diingini. Kami amat percaya
bahawa keutamaan dalam menangani ancaman, mungkin Omicron yang akan datang
adalah keperluan untuk mengukuhkan tindak balas kesihatan awam kami dan juga
mempertingkatkan kapasiti sistem kesihatan kami.

Selain itu, bagi kami keutamaan dan sumber kerajaan sekarang haruslah
tertumpu untuk menangani isu banjir dan bencana alam yang sedang melanda negara
kita. Oleh itu secara rumusannya, kami sekali lagi mengesyorkan agar rang undang-
undang ini dibincangkan dengan lebih teliti dalam Jawatankuasa kami dan guidelines
untuk penguatkuasaan haruslah dibentangkan atau made public kepada rakyat sebelum
undang-undang ini dibentangkan semula dalam Parlimen ini. Dengan itu, sekian terima
kasih.

Tuan Yang di-Pertua: Terima kasih. Saya jemput Yang Berhormat Menteri
Kesihatan. Ada apa-apa hendak nyatakan?
