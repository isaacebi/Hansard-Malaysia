DR.20.12.2021 13

Dato’ Ngeh Koo Ham[Beruas]: Tuan Yang di-Pertua, boleh saya beri
pandangan?

11.01 pg.

Menteri Kesihatan [Tuan Khairy Jamaluddin Abu Bakar]: Terima kasih Tuan
Yang di-Pertua. Saya ambil maklum pandangan yang dibangkitkan oleh Ketua
Pembangkang dan juga Yang Berhormat Bandar Kuching sebagai Pengerusi
Jawatankuasa tadi. Saya rasa ada satu kata sepakat tadi dalam Jawatankuasa. Oleh
sebab niat saya adalah untuk bawa semula pindaan ini. Pindaan ini diperlukan dan
perkara ini disahkan tadi oleh Ketua Pembangkang dan Yang Berhormat Bandar Kuching.

Akan tetapi yang penting ialah pematuhan rakyat. Itu sangat penting, pematuhan
itu datang daripada trust dan capability proses perundangan yang bipartisan. Jadi,
cadangan daripada Yang Berhormat Bandar Kuching tadi saya setuju. Kita akan terbitkan,
dahulu kita tak terbitkan. Mungkin itu kekhilafan dan kita akan terbitkan garis panduan
supaya jelas apakah kesalahannya, apa nilai kompaun dan sebagainya supaya lebih jelas
apabila saya bawa pindaan kepada Akta 342 nanti, agar mendapat sokongan bipartisan.
Oleh sebab yang penting adalah seperti mana yang saya sebutkan tadi, pematuhan.

Untuk krisis kesihatan awam ini, ia bukan hanya tindakan punitif tetapi tindakan
public health intervention yang sangat penting. Jadi, saya ucapkan terima kasih kepada
Ahli-ahli Yang Berhormat. Kita akan bawa sekali lagi pindaan kepada Jawatankuasa
Pilihan Khas sebelum dimaklumkan kepada Majlis nanti. Terima kasih.

Tuan Yang di-Pertua: Terima kasih Yang Berhormat Menteri, Yang Berhormat
Port Dickson dan Yang Berhormat-Yang Berhormat...

Dato’ Ngeh Koo Ham[Beruas]: Tuan Yang di-Pertua. Boleh saya beri cadangan
untuk dipertimbangkan sebelum bill baharu dibawa tak?

Tuan Yang di-Pertua: Maaf.

Dato’ Ngeh Koo Ham[Beruas]: Oleh kerana sudah dua tahun saya beri
pandangan, langsung tidak...

Tuan Yang di-Pertua: Yang Berhormat, kalau ada pandangan, boleh buat secara
— boleh berurusan dengan — Yang Berhormat Bandar Kuching pun ada...

Dato’ Ngeh Koo Ham[Beruas]: Isunya bukan sahaja penalti, lain-lain isu.
Dato’ Mahfuz bin Haji Omar [Pokok Sena]: Kita minta juga...
[Pembesar suara dimatikan]

Tuan Yang di-Pertua: Sekarang sedang dilibat urus. Terima kasih. Ahli-ahli Yang
Berhormat, sidang Mesyuarat Kedua, Penggal Keempat, Parlimen Keempat Belas telah
berlangsung selama 33 hari, mulai dari hari Isnin hingga hari ini - 20 Disember 2021.
Sebagaimana semua Ahli Yang Berhormat sedia maklum, persidangan kali ini juga telah
diadakan dengan mengambil kira cabaran penularan wabak COVID-19 yang masih
berlarutan. Pelbagai langkah telah kita ambil untuk memastikan persidangan ini berjalan
lancar, termasuklah mewajibkan ujian RTK-AG Saliva secara berkala sejak Mesyuarat
Pertama lagi, di samping menggalakkan pengambilan dos penggalak vaksin COVID-19
kepada semua Ahli Yang Berhormat.

Saya ingin merakamkan ucapan setinggi-tinggi terima kasih kepada semua Ahli
Yang Berhormat yang telah memberi kerjasama bagi membolehkan perjalanan Majlis
Mesyuarat dapat disempurnakan sepanjang tempoh persidangan ini. Saya juga ingin
mengambil kesempatan ini untuk mengucapkan terima kasih dan penghargaan saya
kepada KKM yang telah memberikan sepenuh komitmen dalam memastikan Parlimen
Malaysia sentiasa dalam keadaan terkawal dan selamat daripada penularan wabak
COVID-19. Khususnya ucapan jutaan terima kasih saya pada Makmal Kesihatan Awam
Kebangsaan di bawah pimpinan Dr. Noorliza dan juga pasukan beliau yang amat komited
pada keselamatan Ahli-ahli Parlimen dan warga Parlimen sepanjang persidangan ini.
