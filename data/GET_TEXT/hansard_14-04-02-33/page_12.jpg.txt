2 DR.20.12.2021

kepada PTMI ini because nanti apabila kita bagi taklimat Yang
Berhormat-Yang Berhormat boleh bangkitkan apa sahaja Yang
Berhormat hendak cadangkan, ini termasuk mekanisme untuk kita
membuat pengesanan...”.

Ini bermakna pada hari itu kerana beliau memberi aku janji ini, kita ramai di antara
Ahli Parlimen tidak membangkitkan isu-isu yang detail kerana aku janji yang diberi oleh
Menteri Perpaduan. Apa sudah jadi? Jadi mengikut Peraturan Mesyuarat 36(12), dengan
izin saya baca,

“Mana-mana_ ahli yang mengeluarkan kenyataan yang
mengelirukan Dewan adalah disifatkan menghina Majlis dan ahli ini boleh
dirujuk kepada Jawatankuasa Hak dan Kebebasan bagi kesalahan itu...”.

Tuan Yang di-Pertua, bila seorang Menteri memberi aku janji dan sesi ini adalah—
- hari ini adalah hari terakhir, sepatutnya mengikut aku janji itu ia patut
mengimplementasikan apa dia memberi aku janji. Ini kerana hari itu ramai di antara Ahli
Parlimen termasuk saya tidak membangkitkan perkara-perkara dengan detil kerana beliau
memberi aku janji tersebut. Kalau tidak, hari itu kita akan ambil banyak masa. Jadi
mengelirukan semua kita, lagi-lagi Ahli Parlimen. Tidak masuk akal Tuan Yang di-Pertua.
Saya rasa ini adalah skandal yang besar mengenai MITRA.

Kita semua tahu di mana jutaan ringgit telah diseleweng dan saya difahamkan
RM400 juta pun telah dihantar balik kepada kerajaan kerana tidak diguna pakai dalam
tempoh lebih kurang lapan hingga sembilan tahun. Ini menunjukkan tidak ada keseriusan
oleh kerajaan untuk menolong masyarakat yang tertindas di negara ini. Jadi kalau Menteri
pun bila memberi aku janji dan tidak mengikut aku janji tersebut, saya rasa ini adalah satu
perkara yang layak untuk dirujuk kepada committee tersebut.

01010

Tuan Yang di-Pertua, beliau juga telah memberi— lagi satu adalah mengenai
Thaipusam, di mana beliau telah kata tidak ada perarakan-perarakan dan sebagainya.
Akan tetapi, selepas itu Yang Berhormat Menteri Sumber Manusia kata bahawa itu boleh
dibuat kerana Kabinet telah memberi kebenaran. Semua ini mengelirukan dan rakyat ini
— dalam kes MITRA, satu skandal yang besar juga. Saya rasa ini adalah satu perkara
yang patut dirujuk. Jangan kita kerana mungkin Ahli-ahli Parlimen atau ahli-ahli MIC yang
terlibat dalam hal ini atau skandal ini, di mana kita macam tidak tahu— saya harap beliau
boleh dirujuk dan tindakan tegas diambil. Terima kasih.

Tuan Yang di-Pertua: Terima kasih Yang Berhormat. Sebenarnya, Yang
Berhormat kalau serius hendak merujuk perkara ini kepada Dewan, maka perlu diberikan
notis usul, Yang Berhormat. Saya pun perlu juga meneliti apa yang dikatakan oleh Yang
Berhormat Menteri Perpaduan itu sebelum saya boleh buat keputusan. Saya tahu Yang
Berhormat sudah baca Hansard tadi, tetapi saya perlu selidiki juga.

Jadi, kalau Yang Berhormat boleh memberitahu notis, maka saya bolehlah
memulakan proses penelitian itu. Yang Berhormat, saya tidak boleh tangani dengan
serta-merta sebegini sahaja.

Tuan M. Kulasegaran [Ipoh Barat]: Tuan Yang di-Pertua, okey Tuan Yang di-
Pertua, saya faham. Akan tetapi, Tuan Yang di-Pertua, orang di luar sangat marah
dengan apa yang dibuat oleh Kementerian Perpaduan.

Tuan Yang di-Pertua: Saya faham, saya faham.

Tuan M. Kulasegaran [Ipoh Barat]: Penyelewengan wang yang diguna pakai,
yang dicuri oleh ahli-ahli politik. Ini untuk manfaat masyarakat yang tertentu, masyarakat
India itu, tetapi nampaknya tidak ada keseriusan.

Tuan Yang di-Pertua: Yang Berhormat, ada dua atau tiga prosiding yang boleh
dimulakan. Kalau Yang Berhormat hendak mulakan prosiding merujuk Peraturan
Mesyuarat 36(12) ini, maka diperlukan usul. Akan tetapi, Special Select Committee pun
boleh teliti perkara ini. PAC pun saya rasa boleh teliti perkara ini kerana...
