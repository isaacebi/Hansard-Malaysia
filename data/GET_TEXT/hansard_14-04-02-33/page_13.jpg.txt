DR.20.12.2021 3

Tuan M. Kulasegaran [Ipoh Barat]: Attorney General pun boleh juga. Akan
tetapi apabila akur janji diberi di Parlimen ini, takkan— kalau aku janji itu tidak diikut,
sepatutnya tindakan perlu diambil terhadap apa yang dikatakan oleh Yang Berhormat
Menteri.

Tuan Yang di-Pertua: Yang Berhormat Pengerusi PAC pun ada di sini. So,
kalau Yang Berhormat libat urus dengan beliau...

Tuan M. Kulasegaran [Ipoh Barat]: Tuan Yang di-Pertua, / don’t think we should
push it to another committee.

Tuan Yang di-Pertua: Saya faham.
Tuan M. Kulasegaran [Ipoh Barat]: This is very clear.
Tuan Yang di-Pertua: Ya, tetapi perlu...

Tuan M. Kulasegaran [Ipoh Barat]: /nvestigation yang sedalam-dalam itu cerita
lain.

Tuan Yang di-Pertua: Faham, tetapi...
Tuan M. Kulasegaran [Ipoh Barat]: Itu cerita lain.
Tuan Yang di-Pertua: Saya perlu ada usul, Yang Berhormat.

Tuan M. Kulasegaran [Ipoh Barat]: Kalau dia telah memberi aku janji untuk
berjumpa dengan kita dan mengelak perjumpaan itu mengenai MITRA, itu menunjukkan
apa? Ada sesuatu yang— something hidden.

Tuan Yang di-Pertua: Faham. Ya, tetapi kalau Yang Berhormat hendak
Peraturan Mesyuarat 36(12), maka saya perlu usul. Akan tetapi kalau Yang Berhormat
ingin saya follow up tentang apa yang beliau katakan mengenai proses libat urus itu, saya
bolehlah tulis surat kepada beliau, kalau Yang Berhormat hendak saya berbuat demikian.

Tuan M. Kulasegaran [Ipoh Barat]: Saya harap bahawa follow up itu dibuat
dan...

Tuan Yang di-Pertua: Okey. Saya akan...

Tuan M. Kulasegaran [Ipoh Barat]: ...Tindakan susulan diambil dalam perkara
ini.
Tuan Yang di-Pertua: Saya, saya.

Tuan Lim Guan Eng [Bagan]: Tuan Yang di-Pertua, Peraturan Mesyuarat
36(12).

Datuk Seri Panglima Wilfred Madius Tangau [Tuaran]: Tuan Yang di-Pertua.

Tuan Lim Guan Eng [Bagan]: Saya pernah bangkitkan isu ini juga pada minggu
lepas tetapi itu bukan Tuan Yang di-Pertua lah, itu ialah Timbalan Yang di-Pertua. Saya
membangkitkan Point of Order 36(12), di mana saya minta bahawa Yang Berhormat
Menteri datang untuk berikan satu jawapan kerana bercanggah dengan kenyataan akhbar
satu hari selepas dia buat kenyataan dalam Parlimen. Akan tetapi, sehingga sekarang,
tidak ada sebarang kemajuan. So, di sini kita— seperti rakan saya, saya tidak mahu rujuk
itu kepada Jawatankuasa Hak dan Kebebasan. Hanya minta dia buat satu kenyataan
supaya tidak mengelirukan Dewan. Itu sahaja kerana ini satu isu penting.

Tuan Yang di-Pertua: Saya follow up.
Tuan Lim Guan Eng [Bagan]: Saya harap Tuan Yang di-Pertua boleh minta...
Tuan Yang di-Pertua: Boleh. Saya akan...

Tuan Lim Guan Eng [Bagan]: ...Yang Berhormat Menteri datanglah Dewan,
cakap bahawa itulah kedudukannya. Ini kerana saya hendak terus terang, saya adalah
Ahli Jawatankuasa COVID-19 yang dipengerusikan oleh Yang Amat Berhormat Perdana
Menteri. Tidak pernah dibincangkan dalam Jawatankuasa COVID-19. So, jelas apa yang
dia buat adalah mengelirukan Dewan.
