8 DR.20.12.2021

diberikan sebagai contoh. RM50 juta untuk Kumpulan Wang Amanah Bantuan Bencana
Negara dan RM100 juta untuk baiki infra dan baiki rumah ini.

Tadi saya melawat di Ampang, ada keperluan-keperluan untuk memperbaiki
longkang besar yang menyebabkan banjir lumpur yang teruk dan berbau busuk yang
menjejaskan kesihatan rakyat. Saya kira RM100 juta itu tidak cukup untuk membaiki
segala infra yang rosak akibat banjir.

Tuan Khalid bin Abd Samad [Shah Alam]: Ahli Parlimen Ampang yang baharu.

Datuk Seri Haji Ahmad bin Haji Maslan [Pontian]: Jadi, saya ingin menyokong
supaya perkara ini dijelaskan dalam Dewan Rakyat. Terima kasih.

Tuan Mohamad bin Sabu [Kota Raja]: Ya, ya. Kota Raja yang paling teruklah.
Soalnya bukan bantuan wang itu segera. Soalnya mana bot tentera, bot polis, APMM.
Banyak nelayan menawarkan diri untuk bawa bot mereka. Bot nelayan tak sesuai kerana
ia adalah ia labuh di bawah dan memang kita stranded begitu lama. Saya sendiri stranded
lapan jam di satu stesen minyak. Orang kata mana wakil rakyat tak nampak muka.
Nampak muka apa, stranded. Tak boleh keluar. Jadi keadaan begini cukup emergency,
tentera, polis dan sebagainya. Saya tidak tahu apa Menteri dan Perdana Menteri buat
ketika begini. Keadaan yang begitu teruk, dia bukan banjir biasa...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Perdana Menteri sudah umumkan RM100 juta.

Datuk Seri Panglima Abdul Azeez bin Abdul Rahim [Baling]: Okey. Baling.

Tuan Mohamad bin Sabu [Kota Raja]: Ini yang kita jadi masalah. Dapat markah
90 peratus kejayaan. Akan tetapi kita lihat bila berlaku banjir, sudah hari kedua tidak
sampai lagi bantuan-bantuan yang sepatutnya telah sampai.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Wakil rakyat kena buat— menyampaikan bantuan seperti kami yang biasa
banjir, menghantar bantuan kepada mereka.

Tuan Mohamad bin Sabu [Kota Raja]: Sebab Menteri ini ada kuasa penuh
terutama terhadap tentera. Tentera kita cukup baik, tentera kita cukup cekap. Bila kita
arah sahaja, dia akan move tetapi tidak ada arahan.

Puan Maria Chin binti Abdullah [Petaling Jaya]: Macam mana hendak bagi...

Tuan Mohamad bin Sabu [Kota Raja]: Ini yang saya cukup hairan kenapa jadi
begitu.
Tuan Yang di-Pertua: Terima kasih semua. Terima kasih semua.

Datuk Seri Panglima Abdul Azeez bin Abdul Rahim [Baling]: Tuan Yang di-
Pertua. Baling, Tuan Yang di-Pertua.

Tuan Yang di-Pertua: Yang Berhormat, maaf. Maaf. Sepanjang...
[Dewan riuh]
[Sistem pembesar suara dimatikan]

Tuan Yang di-Pertua: Sekejap. Kita cuma ada satu urusan sahaja mengikut
Aturan Urusan Mesyuarat hari ini iaitu Rang Undang-undang Pencegahan.... [Dewan riuh]
Yang Berhormat, tolong.

Datuk Seri Panglima Abdul Azeez bin Abdul Rahim [Baling]: Kalau rumah
Tuan Yang di-Pertua yang banjir macam mana?

[Sistem pembesar suara dimatikan]

Tuan Yang di-Pertua: Bukan. Urusan kita cuma hari ini ialah Rang Undang-
undang Pencegahan dan Pengawalan Penyakit Berjangkit. Ya, maaflah. Kalau hendak
penerangan Menteri itu selalunya itu terserah kepada Yang Berhormat Menteri untuk
membuat penerangan dan diberi notis kepada saya bahawa mereka akan membuat
penerangan di bawah P.M.14(1)(i). So, kita tak boleh melompat dari isu ke satu isu tanpa
