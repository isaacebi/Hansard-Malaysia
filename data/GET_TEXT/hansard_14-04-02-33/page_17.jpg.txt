DR.20.12.2021 7

Tuan Yang di-Pertua: Okey, Yang Berhormat, okey. Saya pasti Kementerian
Pendidikan mendengar perkara ini. Diharap mereka memberi pertimbangan.

Ahli-ahli Yang Berhormat semua, maaf. Saya difahamkan terdapat proses libat
urus yang agak urgent, yang hendak diadakan sekarang. Maka, saya terpaksa
tangguhkan Mesyuarat kita pada pagi ini selama 15 minit dan kita akan mulakan selepas
15 minit. Terima kasih semua.

[Mesyuarat ditempohkan pada pukul 10.23 pagi]
01040
[Mesyuarat disambung semula pada pukul 10.40 pagi]

RANG UNDANG-UNDANG

RANG UNDANG-UNDANG PENCEGAHAN DAN PENGAWALAN
PENYAKIT BERJANGKIT (PINDAAN) 2021

Bacaan Kali Yang Kedua dan Ketiga

Tuan Lim Guan Eng [Bagan]: Point of order. Tuan Yang di-Pertua, point of order.
14(1)(i).
Tuan Yang di-Pertua: Siapa? Saya?

Tuan Lim Guan Eng [Bagan]: 14(1)(i). Oleh sebab keadaan banjir yang amat
serius, perlukan satu jawapan yang penting daripada kerajaan khususnya langkah-
langkah yang perlu diambil untuk menangani masalah ini dan di mana ada kematian juga.
Saya harap bahawa ada seorang Menteri untuk memberikan penjelasan tentang langkah-
langkah yang diambil untuk menangani masalah banjir yang telah pun menjejaskan
beribu-ribu dan saya harap bahawa sungguhpun ini agak secara tergempar. Akan tetapi
saya harap seorang Menteri khususnya Menteri yang berkaitan iaitu berkaitan dengan
perparitan, bolehlah berikan satu jawapan tentang apakah langkah, apakah bantuan dan
apakah usaha yang boleh dilakukan supaya keadaan dapat dipulihkan dalam masa yang
paling singkat sekali.

Ini kerana seperti Tuan Yang di-Pertua tahu, kita amat terharu dengan gambar-
gambar di mana kita boleh lihat banyak yang terpaksa berteduh dan berlindung di atas
bumbung rumah mereka. Ini tidak sepatutnya berlaku dalam Lembah Klang di mana
dianggap sebagai satu kawasan yang amat maju sekali.

Seorang Ahli: Saya sokong.

Tuan Lim Guan Eng [Bagan]: Bukan sahaja di sini, ada banyak wakil rakyat yang
juga menjadi mangsa di sini.

Tuan Fong Kui Lun [Bukit Bintang]: Kawasan saya Tuan Yang di-Pertua.

Datuk Seri Haji Anmad bin Haji Maslan [Pontian]: Tuan Yang di-Pertua.

Tuan Yang di-Pertua: Yang Berhormat Bukit Bintang sekejap. Yang Berhormat
Pontian dahulu sudah bangun.

Datuk Seri Haji Ahmad bin Haji Maslan [Pontian]: Ya, saya juga mengenai
peraturan mesyuarat yang serupa. Kita ingin mengetahui apakah langkah-langkah
daripada kerajaan contohnya wang ihsan yang diumumkan RM1,000 itu, berapakah
mangsa yang menerimanya dan berapa ramai yang akan menerima dan bilakah akan
