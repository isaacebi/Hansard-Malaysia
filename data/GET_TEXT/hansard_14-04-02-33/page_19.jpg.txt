DR.20.12.2021 9

isu itu berada dalam Aturan Urusan Mesyuarat. Begitu yang kita buat dan begitu kita
jalankan prosiding Parlimen.

Seorang Ahli: Tak ada siapa jangka banjir akan berlaku lama... [Sistem
pembesar suara dimatikan]

Tuan Yang di-Pertua: Saya tahu tetapi kita kena ikut peraturan kan? Kalau ada
urusan usul, saya akan tangani usul itu tetapi kita tak boleh lompat melompat begini. |lsu—
dari satu isu ke satu isu lain. Maaf. Saya hendak menjemput Yang Berhormat Menteri
Kesihatan untuk menjalankan prosiding seterusnya.

Tuan Khalid bin Abd Samad [Shah Alam]: Yang lompat-lompat sebelah sana,
Tuan Yang di-Pertua. Lompat-lompat sebelah sana, sini tak ada lompat.

Tuan Mohamed Hanipa bin Maidin [Sepang]: Ikut atap pun boleh, ini kan
peraturan. Come on lah, don’t talk about peraturan, memalukan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, isu
rakyat. Kalau isu rakyat tak boleh bahas di sini, nak bahas di mana?

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua.

Tuan Yang di-Pertua: Duduklah.

Tuan Mohamed Hanipa bin Maidin [Sepang]: Don’t talk about peraturan lah.
Kerajaan tebuk atap ini.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, ini
isu rakyat melibatkan banjir. Dewan Rakyat bersidang. Takkan kita tak boleh bangkitkan
perkara itu.

Tuan Yang di-Pertua: Sudahlah, duduk.

Tuan Mohamed Hanipa bin Maidin [Sepang]: People are dying, you know.
Come on-lah Tuan Yang di-Pertua.

Tuan Yang di-Pertua: Yang Berhormat Menteri, silakan.

Tuan Mohamed Hanipa bin Maidin [Sepang]: Tuan Yang di-Pertua tak ada
kawasan tidak ada apalah, tak tahu. Kami ada kawasan.

Dato’ Sri Haji Tajuddin bin Abdul Rahman [Pasir Salak]: Tak hormat
langsunglah. Apa lah.

Tuan Mohamed Hanipa bin Maidin [Sepang]: Tuan Yang di-Pertua mana tahu
apa. You don’t know anything. Tak tahu apa-apa.

Dato’ Sri Haji Tajuddin bin Abdul Rahman [Pasir Salak]: Tak habis-habis.
[Sistem pembesar suara dimatikan]
Tuan Yang di-Pertua: Tolong. Yang Berhormat Menteri.

Seorang Ahli: Tak turun pun.

10.48 pg.

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, selaras dengan Aturan Urusan Mesyuarat hari ini iaitu Rang Undang-undang
Pencegahan dan Pengawalan Penyakit Berjangkit (Pindaan) 2021. Pada hari Khamis
yang lepas, saya sudah mengadakan sesi libat urus dengan Yang Berhormat Ketua
Pembangkang. Selepas itu, telah pun diadakan perbincangan antara Yang Amat
Berhormat Perdana Menteri dengan Yang Berhormat Ketua Pembangkang agar proses
libat urus ini dilanjutkan pada hari Isnin, hari ini pada jam 8.00 pagi untuk kita membawa
butiran pindaan ini kepada Jawatankuasa Pilihan Khas Kesihatan, Sains dan Inovasi yang
dipengerusikan oleh Yang Berhormat Bandar Kuching.
