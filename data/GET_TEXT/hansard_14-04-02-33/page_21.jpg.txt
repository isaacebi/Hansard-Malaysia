DR.20.12.2021 11

Kedua, ada beberapa kelemahan yang terkait juga dalam hal ini. Umpamanya,
mengapa tidak boleh ada kesan awal atau early warning system dengan semua
kecanggihan Jabatan Meteorologi dan Kaji Cuaca? Sampai rakyat tidak tahu. Sedar pagi
itu, kereta dan sebahagian barang-barang sudah hanyut.

Ini juga ada kait dengan peranan Kementerian Kesihatan kerana kita dapat
menjangka wabak COVID-19 dan penyakit-penyakit lain yang berjangkit ini akan terus
merebak selepas banjir ini. Jadi, kita mahu tumpuan yang lebih ke arah ini.

Menyentuh soal rang undang-undang ini, penggubalannya tentulah sangat lemah.

Tuan Sim Tze Tzin [Bayan Baru]: Pencelahan. Pencelahan, Yang Berhormat
Port Dickson.

Tuan Yang di-Pertua: Tiada pencelahan.

Dato’ Seri Anwar bin Ibrahim [Port Dickson]: Saya rasa penggubalannya itu
dengan pindaan-pindaan yang dikemukakan sekarang ini menunjukkan bahawa
kementerian dan Kabinet yang meluluskan tidak mengambil kira beberapa pandangan
rakyat. Umpamanya, pertama, hukuman kompaun naik RM1,000 ke RM10,000 dan lain-
lainiah juga ya. Oleh itu, harus kita belajar daripada pengalaman ini iaitu meneliti
peruntukan-peruntukan yang ada dan meneruskan dengan program libat urus. Kalau
betul disebut tadi peranan pembangkang dan semangat memorandum persefahaman,
sepatutnya ada libat urus yang boleh mengambil kira pandangan-pandangan lain—
kepakaran dan sebagainya.

Akan tetapi, semangat yang ditunjukkan iaitu kesediaan untuk meminda, jadi
akhirnya dengan cadangan pindaan ini, saya berpendapat beberapa hal substantif telah
pun diambil kira termasuk menurunkan semula atau membatalkan cadangan kenaikan
kompaun bagi rakyat daripada RM1,000 ke RM10,000 kekal dengan RM1,000 sekarang.

Dato’ Mahfuz bin Haji Omar [Pokok Sena]: [Bangun]

Dato’ Seri Anwar bin Ibrahim [Port Dickson]: Itu pun kita menunggu peraturan
supaya jangan ada dua darjat ini. Ini kerana sudah banyak berlaku di mana pembesar-
pembesar, kumpulan ningrat ini tidak dikenakan hukuman tetapi rakyat yang miskin
dikenakan hukuman. [Tepuk]

Seorang Ahli: Betul, betul.

Dato’ Seri Anwar bin Ibrahim [Port Dickson]: Jadi, saya juga mengambil kira
pandangan konsensus yang disebutkan oleh Yang Berhormat Menteri tadi oleh
Jawatankuasa Pilihan Khas...

Dato’ Mahfuz bin Haji Omar [Pokok Sena]: Yang Berhormat Ketua
Pembangkang, mencelah.

Dato’ Seri Anwar bin Ibrahim [Port Dickson]: ...Yang dipengerusikan oleh Yang
Berhormat Bandar Kuching supaya bukan sahaja peraturan, bukan sahaja undang-
undang tetapi sebelum dibentangkan di sini, peraturan dan garis panduan itu diteliti dan
dikaji supaya jangan ada pelanggaran kuasa ataupun permasalahan yang berbangkit
kerana kurang jelas. Mana-mana undang-undang itu harus ada clarity. Oleh sebab dalam
undang-undang itu tidak ada clarity, makna peraturan dan garis panduan itu harus
membantu.

Akan tetapi, pada prinsipnya, saya hendak sebut, walaupun keutamaan kita
menangani banjir, saya hendak sebut bahawa ada keperluan kita meneliti semula rang
undang-undang Akta 342 ini kerana ia akan membantu supaya tindakan menangani
masalah COVID-19 dan penyakit berjangkit ini lebih berkesan.

Jadi, pada dasarnya, kita setuju harus ada peraturan. Apa yang tidak kita setuju
ialah beban kepada rakyat, hukuman lebih tinggi dan wewenang atau discretion yang
terlalu luas bagi penguat kuasa. Juga, hukuman yang tidak merujuk kepada proses
hukum mahkamah dan penyelarasan dengan majlis perbandaran. Ada hal-hal yang
berlaku, umpamanya di sini tidak disentuh, umpamanya tindakan yang bukan hanya
patutnya dibebankan kepada Kementerian Kesihatan tetapi juga majlis perbandaran.
