56 DR.18.11.2021

Dato’ Seri Dr. Shahidan bin Kassim: Walau bagaimanapun, saya telah
mendapat maklumat dari Labuan tentang perkara ini dan kita pun telah maklumkan
kepada Ketua Bahagian Labuan tentang persetujuan kita mengenai perkara ini. Jadi,
Yang Berhormat, berhubung dengan kawasan yang disebutkan oleh Yang Berhormat,
RM ‘165 ribu itu, ketua bahagian telah dimaklumkan dan dalam Dewan yang rasmi ini, saya
maklumkan kepada Yang Berhormat untuk maklumat yang kedua. Saya telah
dimaklumkan.

Dato’ Haji Salim Sharif [Jempol]: Okey, Yang Berhormat Menteri. Minta...

Datuk Rozman bin Isli [Labuan]: Terima kasih. Terima kasih Yang Berhormat
Menteri.

Tuan Lim Lip Eng [Kepong]: Kepong belum jawab lagi.
[Pembesar suara dimatikan]

Tuan Yang di-Pertua: Duduk, duduk. Duduk dahulu. Yang Berhormat Bukit
Bintang dahulu.

Dato’ Seri Dr. Shahidan bin Kassim: Jadi, kemudian...
Datuk Rozman bin Isli [Labuan]: Yang Berhormat Menteri, RFP jambatan...

Tuan Yang di-Pertua: Yang Berhormat Labuan, tolonglah, Yang Berhormat
Labuan. Yang Berhormat Labuan macam menjawab sahaja.

Dato’ Seri Dr. Shahidan bin Kassim: Jadi, Yang Berhormat Labuan sudah
cukup. Ahli-ahli Yang Berhormat yang lain boleh timbulkan sekejap lagi.

Tuan Fong Kui Lun [Bukit Bintang]: Yang Berhormat Menteri, tadi cakap mahu
menjawab Masjid India punya...

Dato’ Seri Dr. Shahidan bin Kassim: Saya cukup orang yang sentiasa lembut
hati untuk menimbulkannya. Okey, Yang Berhormat Sibu dan juga Yang Berhormat
Seputeh.

Yang Berhormat, Masjid India, Yang Berhormat tidak masuk dalam perbahasan.

Tuan Fong Kui Lun [Bukit Bintang]: Saya telah memberitahu kepada Yang
Berhormat Menteri...

Dato’ Seri Dr. Shahidan bin Kassim: Ya, ya, Yang Berhormat beritahu dekat
saya...

Tuan Fong Kui Lun [Bukit Bintang]: ...Tentang kes ini mustahak. Seramai 40
orang Melayu, peniaga di Masjid India dihalau, dibatalkan lesen. Macam mana kita
melindungi rakyat Malaysia seperti ini? Saya berharap Yang Berhormat Menteri yang
capable boleh memberikan satu jaminan kepada mereka meneruskan perniagaan di
Masjid India. Terima kasih.

Dato’ Seri Dr. Shahidan bin Kassim: Oleh sebab Yang Berhormat
menginginkan sedikit publisitinya di Dewan yang mulia ini, saya benarkanlah. Akan tetapi,
Yang Berhormat telah menghubungi saya pada jam 11 malam pada satu malam, dua
malam yang lepas...

#1500
Tuan Khalid bin Abd Samad [Shah Alam]: Itu sangkaan yang buruk.

Dato’ Seri Dr. Shahidan bin Kassim: Saya telah memberi jawapan. Akan tetapi,
hari ini saya bagi jawapan sekali lagi bahawa tidak ada tindakan yang diambil kepada
mereka dan mereka diberi ruang dan peluang untuk terus berniaga. Yang Berhormat
berpuas hati tidak? Boleh puji saya tidak? Terima kasih.

Tuan Yang di-Pertua: [Ketawa]

Dato’ Seri Dr. Shahidan bin Kassim: Yang Berhormat Sibu dan Seputeh telah
membangkitkan isu berkenaan dengan pengharaman penjualan produk minuman keras
oleh Dewan Bandaraya Kuala Lumpur di kedai serbaneka, kedai runcit dan kedai ubat
