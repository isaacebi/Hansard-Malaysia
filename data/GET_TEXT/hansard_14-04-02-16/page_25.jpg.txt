DR.18.11.2021 17

karangan dalam topik berkaitan dengan alam sekitar. Akan tetapi, di peringkat prasekolah
juga dan sekolah rendah, even di sekolah menengah, kita telah menyediakan beberapa
aktiviti-aktiviti tambahan dan sampingan supaya mereka lebih terdedah kepada ataupun
memahami tentang betapa pentingnya kita menjaga alam sekitar dan juga memahami dari
segi perubahan iklim itu. Terima kasih.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Terima kasih Yang Berhormat Timbalan Menteri yang memberi jawapan tadi.
Selain daripada soal syllabus seperti yang disebutkan tadi dan juga beberapa aktiviti yang
disebut oleh Yang Berhormat Timbalan Menteri tadi, saya kira aspek lain yang wajar
diterapkan sejak di bangku persekolahan adalah pembudayaan kitar semula yang sangat
terkait dengan perubahan iklim ini.

Budaya kitar semula ini bukan sahaja terhadap kempen pengasingan sisa pepejal
bahkan juga boleh diterapbkan dengan kempen pengasingan minyak masak terpakai yang
masih kurang diberi perhatian serta kempen-kempen lain yang menjurus kepada advokasi
isu perubahan iklim.

Soalan saya, apakah rancangan kementerian untuk menerapkan pembudayaan
ini ke seluruh sekolah di bawah KPM sendiri? Terima kasih.

Datuk Mohamad bin Alamin: Saya sangat bersetuju dengan pandangan
ataupun saranan daripada Yang Berhormat Tumpat. Memang daripada peringkat pra
sekolah lagi. Untuk makluman Yang Berhormat, kita telah menerapkan elemen-elemen
bagaimana untuk kita menjaga alam sekitar atau 3R. Reduce, reuse dan recycle juga
diterapkan kepada anak-anak daripada peringkat sekolah lagi. Untuk makluman Ahli Yang
Berhormat juga kita juga mengadakan beberapa aktiviti yang melibatkan NGO.

Kalau saya boleh sebutkan antaranya ialah yang melibatkan seperti World Wildlife
Fund Malaysia (WWF) dan juga Global Environment Center di mana mereka juga
diberikan pendedahan, bagaimana untuk mengitar semula tin minuman_ terpakai.
Kemudian, minyak yang terpakai. Ini semua diberikan pendedahan kepada mereka.
Betapa pentingnya mereka menjaga alam sekitar dan mementingkan alam sekitar
daripada peringkat pra sekolah lagi dan seterusnya sampai sekolah menengah. Terima
kasih.

Tuan Steven Choong Shiau Yoon [Tebrau]: Terima kasih kepada Yang
Berhormat Timbalan Menteri yang memberi jawapan macam mana hendak, boleh luaskan
pendidikan mengenai perubahan iklim. Bagi pendapat saya, untuk menangani isu ini, dia
bukan sahaja kita tertumpu kepada atau sasar pelajar-pelajar sahaja. la kena melibatkan
semua masyarakat khususnya orang dewasa dan juga ibu bapa.

Ini kerana anak-anak ini, pelajar-pelajar, pendidikan mereka bermula dari rumah.
Jadi, adakah Yang Berhormat Menteri setuju sy//abus atau aktiviti untuk mendidik pelajar-
pelajar, mesti melibatkan ibu bapa supaya pelajar-pelajar pun boleh mempengaruhi ibu
bapa supaya mereka kesan atau sedar untuk menjaga alam sekitar kita. Terima kasih.

Datuk Mohamad bin Alamin: Terima kasih Yang Berhormat Tebrau. Di samping
syllabus kita juga ada mendedahkan yang saya katakan tadi di dalam pelbagai aktiviti-
aktiviti luar bilik darjah. Yang Berhormat kalau di sekolah itu kita juga menggalakkan para
pelajar kita terlibat dengan beberapa penyediaan stesen pembelajaran luar bilik darjah
seperti taman sains seumpamanya. Kita juga galakkan mereka buka taman herba, taman
geografi dan alam sekitar di sekolah mereka. Ini sekali gus dapat memupuk rasa kecintaan
kepada alam sekitar dalam kalangan warga sekolah dan komuniti setempat. Sekali gus
mereka juga boleh membawa budaya ini ke rumah mereka masing-masing. Saya cukup
yakin kita memberi pendekatan yang cukup baik dalam perkara ini. Terima kasih.

7. Dato’ Sri Hasan bin Ariffin [Rompin] minta Menteri Pertanian dan Industri
Makanan menyatakan akuakultur mempunyai potensi yang tinggi bagi menggantikan
pengeluaran tangkapan ikan laut dalam. Berapakah pengeluaran hasil ikan air tawar bagi
tahun 2019 dan 2020? Apakah usaha untuk menggalakkan pengeluaran hasil akuakultur
untuk eksport ke luar negara?
