70 DR.18.11.2021

sama ada akan diadakan barangkali geran terus, bantuan terus dan bukan melalui
pinjaman. Memang_ sektor pelancongan memerlukan dana_ injection untuk
menyelamatkan ribuan industri kecil dan sederhana dalam sektor pelancongan di seluruh
negara. Itu minta penjelasan Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih. Yang
Berhormat Bukit Bendera, sila.

Dato’ Sri Hajah Nancy Shukri: Terima kasih Yang Berhormat Bukit Bendera,
terima kasih Tuan Yang di-Pertua. Memang betul kalau dikira tidak begitu memuaskan
kalau dilihat dari tahun lepas. Oleh sebab itu kita cuba memperbaikinya Yang Berhormat
Bukit bendera. Yang Berhormat tadi menyatakan memang mereka dalam industri ini
memerlukan bukan pinjaman tetapi juga geran.

Untuk makluman Yang Berhormat, kalau Yang Berhormat ada dengar saya
berkali-kali— Yang Berhormat Menteri Kewangan juga yang ada di sini. Kita memang ada
memberi geran Yang Berhormat kepada SME ada dapat RM3,000 dan juga kepada NGO-
NGO. Jadi kalau mereka memerlukan pinjaman adalah untuk menyusun atur perniagaan
mereka semasa COVID-19 itu supaya mereka diberi peluang untuk menstrukturkan
semula perniagaan mereka. Jadi ada perbezaan dengan pinjaman dan juga geran. Kita
tidak putus-putus dengan geran kita Yang Berhormat.

Saya rasa kalau Yang Berhormat mendengar kita selalu memberi jawapan
banyak geran. Baharu-baharu ini pun kita ada memberi sebelum bajet keluar pun sudah
kita memberi RM3,000 untuk satu SME dan juga untuk NGO-NGO pun kita bantu. Jadi
untuk aktiviti-aktiviti pelancongan dan promosinya kita beri geran sepadanan kita beri juga,
geran untuk membantu mereka menganjurkan aktiviti. Jadi banyak juga kita lakukan Yang
Berhormat.

Tuan Chan Foong Hin [Kota Kinabalu]: Yang Berhormat Menteri.

Dato’ Sri Hajah Nancy Shukri: Saya harap Yang Berhormat bacalah dan dengar
lagi mengenai apa yang telah kita anjurkan dan berikan di bawah MOTAC.

Tuan Chan Foong Hin [Kota Kinabalu]: Yang Berhormat Menteri, ini Kota
Kinabalu.

Dato’ Sri Hajah Nancy Shukri: Yang Berhormat Kota Kinabalu ya.

Timbalan Yang di-Pertua [Dato’ Mohd Rashid Hasnon]: Yang Berhormat Kota
Kinabalu.

Tuan Chan Foong Hin [Kota Kinabalu]: Ya, ya. Begini, RM3,000 kita rasa agak
kecil geran ini. Bolehkah kementerian untuk membuat kajian supaya menaik balik ataupun
menyemak semula amaun ini? Ini kerana sekarang kalau hendak melabur di mana-mana
untuk aktiviti pelancongan di Sabah pun saya rasa RM3,000 geran memang tidak cukup.

Satu. lagi isu. Adakah MOTAC akan meningkatkan program untuk
memperkenalkan lagi Sabah dan Sarawak untuk pelancong-pelancong domestik dari
Semenanjung untuk menarik mereka pergi melancong Sabah dan Sarawak?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Kinabalu. Sila Yang Berhormat Menteri.

Dato’ Sri Hajah Nancy Shukri: Terima kasih Yang Berhormat, itu soalan
tanggung sebab Yang Berhormat Menteri Kewangan ada di sini. Saya suka soalan itu.
Kalau boleh saya ada duit saya hendak beri banyak lagi. Tanyalah dengan Yang
Berhormat Menteri Kewangan kalau boleh beri lagi bagus. Itu terpulanglah Menteri
Kewangan. Dia baik hati, dia memahami. Itu soalan nombor satu, saya jawab.

Kedua, dia sudah tulis saya sini, bagi signa/ dia kata boleh macam ini.
[Menunjukkan thumbs up] [Ketawa] Saya suka soalan itu sebab saya tidak ada duit,
MOTAC tidak ada duit. Kami bergantung kepada MOF. MOF baik dapatlah. /t’s a good
question. It’s a good problem and it’s a good question for us, thank you. Secondly question
tadi dengan izin tadi mengenai pelancong bawa ke Sarawak ke Sabah.

Memang sekarang ini kita buka. Cuma Sabah sekarang ini mungkin a bit cautious
dengan izin dengan penerimaan pelancong dari luar mungkin Oleh sebab takut kes dia
