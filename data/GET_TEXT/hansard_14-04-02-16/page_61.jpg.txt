DR.18.11.2021 53

pulau tersebut sebagai pusat perniagaan, hab perkhidmatan minyak dan gas, pusat
kewangan antarabangsa serta destinasi pelancongan yang maju, indah dan sejahtera.

Namun, kita tetap proaktif dan mengambil inisiatif untuk menjayakan pelan
tindakan seperti mana yang telah dirancang dalam Pelan Tindakan Pembangunan Labuan
2030 (PPTPL-2030). Kita juga melaksanakan kajian semula terhadap pelan tindakan
tersebut agar ia selaras dengan perkembangan dan trend pembangunan semasa.

Tuan Yang di-Pertua, bagi memastikan pembangunan Labuan sentiasa mampan
dan berdaya saing, kita bekerjasama dengan PLANMalaysia dan Kementerian
Perumahan dan Kerajaan Tempatan untuk memuktamadkan penyediaan Rancangan
Pemajuan Labuan 2040 yang bakal dilancarkan pada tahun 2022. Rancangan yang
merangkumi rancangan struktur dan rancangan tempatan akan melihat dasar serta polisi
pembangunan yang mengambil kira sektor, peluang dan potensi yang akan memacu hala
tuju pembangunan dan masa depan Labuan sehingga 2040.

Berpandukan kepada perancangan PPTPL-2030 yang telah dilancarkan pada
2018, sebanyak 20 daripada 67 projek dan program yang kita kenal pasti telah pun
dilaksanakan. Semua ini melibatkan kos pembangunan berjumlah kira-kira RM449 juta.

01450

Daripada jumlah tersebut, sebanyak tujuh projek bernilai RM60 juta telah siap
dilaksanakan, 11 projek yang bernilai RM259 juta sedang dalam pelaksanaan dan dua
projek bernilai RM130 juta berada di peringkat perancangan.

Tuan Yang di-Pertua, bagi merancakkan kembali aktiviti ekonomi di Labuan,
Projek Jambatan Labuan-Sabah telah diletakkan sebagai salah satu bidang keutamaan
strategi Rancangan Malaysia Kedua Belas bagi menambah baik serta mengukuhkan
sistem ketersambungan, memudahkan mobiliti rangkaian pengangkutan. la bertujuan
memudah cara pergerakan orang dan barangan serta mengurangkan masa perjalanan
dan kos pengangkutan seterusnya melonjakkan aktiviti ekonomi antara/dan dalam
wilayah.

Sepertimana yang Dewan yang mulia ini sedia maklum, proses kelulusan request
for proposal, dengan izin, bagi cadangan pembinaan Jambatan Labuan-Sabah secara
kerjasama awam-swasta sedang berjalan dan kini di peringkat penilaian projek oleh pihak
kerajaan. Mengambil kira tempoh masa bagi proses-proses yang diperlukan yang boleh
dilaksanakan sebelum perjanjian konsesi ditandatangani untuk memulakan kerja-kerja
pembinaan, insya-Allah, dijangka jambatan Labuan akan mula dibina pada bulan Julai
2022.

Apabila jambatan tersebut siap kelak, kita yakin jurang sosioekonomi di Labuan
akan mengecil disebabkan pewujudan peningkatan dalam pelbagai aktiviti ekonomi hiliran
rentas negeri. Sebagai pintu masuk ke Sabah, jambatan tersebut juga akan membuka
kawasan-kawasan ekonomi baharu di sekitar pesisir Pulau Labuan dan Menumbok, lantas
menjadi pemangkin bagi mencapai hasrat seperti yang diaspirasikan dalam Rancangan
Pemajuan Labuan 2040.

Tuan Yang di-Pertua, cadangan Yang Berhormat mengenai pewujudan mana-
mana badan atau pihak berkuasa yang merangkumi pembangunan di Labuan dan
kawasan-kawasan yang berhampiran dengannya, kementerian sedang mengkaji dan
meneliti perkara tersebut.

Tuan Yang di-Pertua, Yang Berhormat Sibu dan Yang Berhormat Seputeh...
Datuk Rozman bin Isli [Labuan]: Yang Berhormat Menteri..
Dato’ Seri Dr. Shahidan bin Kassim: Ya, silakan.

Datuk Rozman bin Isli [Labuan]: Yang Berhormat Menteri, saya hendak
bertanya sedikit mengenai satu isu yang saya juga ada bangkitkan semasa ucapan baru-
baru ini iaitu di Labuan sebelum ini ada sebuah bazar yang mana semua peniaga di bazar
tersebut diarahkan berpindah ke bangunan UTC yang sekali gus Bangunan Pasar Sentral
atau UTC.
