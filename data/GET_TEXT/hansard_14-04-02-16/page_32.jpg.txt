24 DR.18.11.2021

kementerian tetapi jika ini keadaan yang sangat mendesak, insya-Allah esok atau lusa
saya akan melawat.

Datuk Seri Panglima Abdul Azeez bin Abdul Rahim [Baling]: Terima kasih.
SPR pun faham nawaitu dan niat Yang Berhormat Timbalan Menteri. Bukan nak berpolitik.

Datuk Mohamad bin Alamin: /nsya-Allah. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Sim Tze Tzin [Bayan Baru]: Tuan Yang di-Pertua, soalan tambahan
selepas ini, boleh?

Tuan Karupaiya a/l Mutusami [Padang Serai]: Selepas election boleh. Lagi
bagus.

Tuan Sim Tze Tzin [Bayan Baru]: Soalan tambahan untuk sebelah
pembangkang. Timbalan Yang di-Pertua [Dato’ Mohd Rashid Hasnon]: Silakan
tambahan.

Tuan Sim Tze Tzin [Bayan Baru]: Terima kasih. Saya minta Kementerian
Pendidikan juga look into satu buah sekolah di kawasan saya iaitu Sekolah Menengah
Heng Ee yang sekarang telah siap dibina dan telah beroperasi tetapi kerana dia belum
mendapat status independent administration. Maksudnya ia masih sekolah cawangan jadi
pentadbiran itu terpaksa menguruskan dua buah sekolah iaitu Sekolah Heng Ee di George
Town dan sekolah ini di Bayan Lepas. Jadi ada masalah yang sangat besar di mana guru-
guru terpaksa berkejar ke sini ke sana, kerja beratlah.

Jadi saya mohon supaya kementerian bagi independent. Maksudnya separate
administration untuk mereka menguruskan sekolah dengan baik. Mohon penjelasan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru. Silakan Yang Berhormat Timbalan Menteri.

Datuk Mohamad bin Alamin: Terima kasih Yang Berhormat Bayan Baru. Saya
ambil maklum dan saya akan semak dan kita akan berikan maklumat secara bertulis nanti,
Yang Berhormat. Terima kasih.

Timbalan Yang di-Pertua [Dato’ Mohd Rashid Hasnon]: Pertanyaan jawab
lisan seterusnya, saya ingin menjemput Yang Berhormat Tuan Sim Tze Tzin, Bayan Baru.

10. Tuan Sim Tze Tzin [Bayan Baru] minta Menteri Pembangunan Wanita, Keluarga
dan Masyarakat menyatakan statistik OKU yang telah hilang pendapatan dan pekerjaan
akibat pandemik COVID-19. Bagaimanakah kementerian membantu mereka dan apakah
tindakan terhadap majikan mereka?

Timbalan Yang di-Pertua [Dato’ Mohd Rashid Hasnon]: Silakan Menteri
Pembangunan Wanita, Keluarga dan Masyarakat menjawab atau timbalannya. Sila. Tiga
minit.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Terima kasih Tuan Yang di-Pertua. Terima kasih
Yang Berhormat Bayan Baru. Kementerian Pembangunan Wanita, Keluarga dan
Masyarakat memandang serius berkaitan dengan Orang Kurang Upaya yang terjejas
mata pencarian kesan daripada ancaman pandemik COVID-19.

Antara inisiatif yang dilaksanakan oleh pihak kerajaan adalah dengan
menyediakan Bantuan Kewangan Khas OKU di bawah Pakej Pelindungan Rakyat dan
Pemulihan Ekonomi (PEMULIH) dan sehingga 14 Oktober 2021, seramai 4,822 orang
OKU bekerja yang didapati terjejas pendapatan akibat pandemik COVID-19 telah
menerima bantuan kewangan sebanyak bantuan bulanan iaitu RM500 sebulan untuk
tempoh tiga bulan.

Mereka ini adalah lain daripada penerima bantuan yang biasa. Ini adalah
tambahan bermula daripada September sehingga November 2021. Inisiatif ini diambil oleh
