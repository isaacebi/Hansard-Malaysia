66 DR.18.11.2021

Tuan Khalid bin Abd Samad [Shah Alam]: Merapulah Yang Berhormat Menteri
ini.

Dato’ Seri Dr. Shahidan bin Kassim: Akan tetapi dengan pengeluar, pengedar,
bottler, peruncit, pemborong — cuma orang yang minum sahaja tidak terlibat. Ya, semua
kita libat urus. Mereka telah bersetuju pada dasarnya bahawa kita kena buat kawalan
mengikut SOP yang telah dibenarkan. Jadi, sebenarnya segala persetujuan...

Puan Teresa Kok [Seputeh]: Bila mereka setuju? Bila mereka setuju? Kalau
mereka sudah setuju...

Dato’ Seri Dr. Shahidan bin Kassim: Saya ingin bertanya Yang Berhormat...

Puan Teresa Kok [Seputeh]: Kami tidak akan bangkitkan isu arak di Dewan
Rakyat ini.
Tuan Yang di-Pertua: Yang Berhormat.

Dato’ Seri Dr. Shahidan bin Kassim: Okey, saya tanya adakah Yang Berhormat
ini terlibat dengan arak sebagai peminum atau sebagai pengedar? Cara Yang Berhormat
bercakap ini seolah-olah Yang Berhormat sebagai peruncit, pengedar, pemborong. Jadi,
saya sudah uruskan dengan mereka dengan baik.

Tuan Khalid bin Abd Samad [Shah Alam]: Dia wakil rakyat.

Dato’ Seri Dr. Shahidan bin Kassim: Kalau sekiranya mereka hendak protes,
mereka sudah protes sekarang. Mana ada protes daripada pengeluar, pengedar, tidak
ada. Apa yang saya tahu puji-pujian kepada Menteri dalam surat khabar Cina.

Tuan Khalid bin Abd Samad [Shah Alam]: Dia tidak ada protes. Dia bawa
kepada Ahli Parlimen untuk bawa bincang dalam Parlimen.

Dato’ Seri Dr. Shahidan bin Kassim: Mungkin kawan-kawan daripada DAP tidak
baca surat khabar Cina.

Dato’ Ngeh Koo Ham [Beruas]: Boleh cakap...

Dato’ Seri Dr. Shahidan bin Kassim: Ini Yang Berhormat Shah Alam berminat
dengan arak fasal apa?

Dato’ Ngeh Koo Ham [Beruas]: Mereka takut kerajaan ugut tarik balik lesen.
Oleh sebab itu takut di depan Menteri.

Dato’ Seri Dr. Shahidan bin Kassim: Ini lagi seorang.

Tuan Khalid bin Abd Samad [Shah Alam]: Dia proses lah ya Yang Berhormat
Menteri. Kita kena ambil kira pandangan. Jangan main tukar SOP ikut suka. Saya tahulah
bahawa Yang Berhormat Arau mewarisi masalah ini daripada Yang Berhormat Ketereh.

Dato’ Seri Dr. Shahidan bin Kassim: Ini Yang Berhormat Shah Alam, Yang
Berhormat jadi Menteri dulu Yang Berhormat reti buat kerja tidak?

Tuan Khalid bin Abd Samad [Shah Alam]: Akan tetapi janganlah main ikut saja.

Dato’ Seri Dr. Shahidan bin Kassim: Saya hendak tanya, kalau Yang Berhormat
buat kerja, mana boleh SOP main-main. Mesti melalui kajian.

Tuan Khalid bin Abd Samad [Shah Alam]: Memang lah SOP sudah okey.

Dato’ Seri Dr. Shahidan bin Kassim: Ini main cakap macam ini saja. Itu sebab,
Yang Berhormat...

Tuan Khalid bin Abd Samad [Shah Alam]: Fasal SOP sudah okey lah tidak
perlu ditukar.

Dato’ Seri Dr. Shahidan bin Kassim: Kalau orang datang minta tolong Yang
Berhormat berani sign macam-macam. Kena ingat, perbuatan Yang Berhormat ini juga
tidak ikut SOP.

Tuan Khalid bin Abd Samad [Shah Alam]: Apa dia yang saya sign? Saya sign
hendak dapatkan rumah mampu... [Pembesar suara dimatikan]
