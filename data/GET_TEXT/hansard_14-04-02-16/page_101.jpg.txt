DR.18.11.2021 93

Cuma _ bukankah bila ditekankan istilah-istilah kaum dalam pembahagian
peruntukan tersebut dalam perbelanjaan dan bukannya soal keperluan sebagaimana
yang diperjelaskan oleh Yang Berhormat Menteri pada hari ini, maka ia telah menimbulkan
keresahan di kalangan rakyat Malaysia yang mahukan pendekatan yang lebih inklusif.

Datuk Seri Utama Tengku Zafrul bin Tengku Abdul Aziz: Terima kasih.

Datuk Mohd Azis bin Jamman [Sepanggar]: Yang Berhormat Menteri, isu yang
sama. Isu berkenaan dengan bajet mengikut kaum yang telah disebut. Kalau
sebagaimana apa yang diumumkan oleh Yang Berhormat Menteri, Cina dapat RM200
juta, India —- RM145 juta, Orang Asli — RM274 juta, Sabah dan Sarawak RM10 juta.

Bila saya melihat penjelasan kepada item-item ini, contoh umpama Cina RM200
juta, dia digunakan untuk baik pulih rumah dan sebagainya, bila Sabah dan Sarawak
mempromosikan budaya. Jadi, persoalan saya Yang Berhormat Menteri, Cina contoh,
adakah Cina di Sabah juga termasuk dalam kelompok ini dan bagaimana sistem
pelaksanaan bajet ini nanti? Terima kasih.

Datuk Seri Utama Tengku Zafrul bin Tengku Abdul Aziz: Terima kasih. Ya,
saya teruskan ya.

Tuan Sivakumar Varatharaju Naidu [Batu Gajah]: Menteri, Menteri. Batu Gajah
di sini. Menteri, saya rasa sangat kecewa lah sebab Menteri ada kata pemberian
peruntukan yang baik untuk semua kaum. Untuk pembangunan sosioekonomi masyarakat
India melalui MITRA, diberi sebanyak RM100 juta. RM100 juta untuk satu masyarakat,
pembangunan sosioekonomi masyarakat India, tetapi seorang, Yang Berhormat Pekan
boleh dapat RM100 juta. Aiyoo, macam mana ini? How to justify this? Satu...

Tuan Yang di-Pertua: Yang Berhormat, tolonglah! Apa ini? Duduk sekejap. Saya
tidak bagi kamu bercakap, duduk. Duduk! Sudahlah. Sudah! Sudah. Duduk! Jawab
Menteri. Saya tidak bagi.

Tuan Sivakumar Varatharaju Naidu [Batu Gajah]: Menteri yang bagi!

Tuan Yang di-Pertua: Menteri bagi, saya tidak bagi. [Dewan riuh] Duduk! Kamu
duduk. Saya tidak bagi. Duduk. Duduk! Yang Berhormat Menteri, tolong jangan jawab
benda itu.

Datuk Seri Utama Tengku Zafrul bin Tengku Abdul Aziz: Okey, saya tidak
jawab dulu. Saya dah jawab pun sebenarnya.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, ini
hak orang-orang India, kami berhak untuk bersuara.

Tuan Yang di-Pertua: Cukuplah. Kamu semua kan...

Datuk Seri Utama Tengku Zafrul bin Tengku Abdul Aziz: Okey, just bagi
contoh...

Tuan Yang di-Pertua: Cukup. Yang Berhormat Menteri, tolong.

Tuan Sivakumar Varatharaju Naidu [Batu Gajah]: [Bercakap tanpa
menggunakan pembesar suara]

Tuan Sanisvara Nethaji Rayer a/l Rajaji [Jelutong]: Mana boleh Tuan Yang di-
Pertua.

Tuan Yang di-Pertua: Yang Berhormat Batu Gajah, Yang Berhormat Batu Gajah,
duduk.

Tuan Sanisvara Nethaji Rayer a/l Rajaji [Jelutong]: /Bercakap tanpa
menggunakan pembesar suara]

Tuan Yang di-Pertua: Duduk. Kamu kena bagi adil juga kepada Yang Berhormat
Menteri.

Tuan Mohamed Hanipa bin Maidin [Sepang]: Tuan Yang di-Pertua, saya
hendak tanya Tuan Yang di-Pertua boleh tidak?

Tuan Yang di-Pertua: Yang Berhormat Menteri, tolong teruskan.
