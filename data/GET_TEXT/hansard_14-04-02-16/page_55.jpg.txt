DR.18.11.2021 47

yang sudah berlarutan selama lima bulan. Jadi, bayangkan kesengsaraan kami rakyat di
Sabah ini. Yang Berhormat Menteri minta kalau boleh buat sesuatulah agar isu air di
Sabah ini dapat diselesaikan secepatnya.

Dato’ Seri Mahdzir bin Khalid: Terima kasih Yang Berhormat Sepanggar. Saya
sedar apa yang Sepanggar sebut itu yang berkaitan dengan urusan kerajaan negeri dan
Kerajaan Persekutuan. Saya kira bahawa urusan air ini sebetulnyalah urusan kerajaan
negeri, di mana-mana negeri pun urusan kerajaan negeri. Apa yang dibuat oleh
Kementerian Pembangunan Luar bandar ialah menyediakan peruntukan untuk membantu
bagi menyelesaikan masalah-masalah yang berkaitan dengan bekalan air di luar bandar.
Selepas projek itu siap, projek itu diserahkan kepada jabatan atau agensi yang
menguruskan air di peringkat negeri.

Kalau kita buat retikulasi itu panjangnya 30 kilometer, paip itu selepas itu kita
serahkanlah kepada kerajaan negeri untuk menguruskannya sebab bukan menjadi
tanggungjawab penuh kepada Kementerian Pembangunan Luar Bandar. Kakanda Yang
Berhormat Semporna ada di sini dia lebih, dia pun faham apa yang saya sebut ini yang
berkaitan dengan kemampuan Kementerian Pembangunan Luar Bandar untuk
menguruskan bekalan air. Apa yang saya sebut tadi ialah saya...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, minta ringkaskan. Kita akan berhenti rehat dan disambung selepas rehat nanti.
Sekarang minta Yang Berhormat untuk memberi pandangan, silakan.

Datuk Seri Panglima Haji Mohd Shafie bin Haji Apdal [Semporna]: Terima
kasih. Minta izin buka. Terima kasih Tuan Yang di-Pertua tentang perkara apa yang
dibangkitkan. Dia sebut nama Semporna saya pun bangkitlah. Saya faham apa yang Yang
Berhormat Menteri nyatakan tentang pengurusan keadaan kewangan.

Cuma saya hendak tanya sedikit kepada Yang Berhormat Menteri, tadi
disebutkan pembangunan — peruntukan untuk pengurusan RM3 bilion lebih, pengurusan
untuk pembangunan RM 1 bilion lebih ya. Tidak tahu betul atau tidak ataupun RM10 bilion,
RM1 bilion? Jadi, kalau itu berdasarkan peruntukan yang ada saya sebenarnya melihat
tadi disebutkan juga peruntukan untuk jalan luar bandar sahaja di peringkat negeri Sabah
mencecah RM1 bilion. Maknanya kalau itu RM1 bilion dah pembangunan projek
maknanya sebahagian besar daripada projek pembangunan jalan luar bandar ini adalah
projek disambung dari Rancangan Malaysia Kesebelas. Ini yang saya bimbang sangat
Tuan Yang di-Pertua.

Ini kerana luar bandar amat memerlukan peruntukan begitu kecil sangat.
Pertahanan sebanyak RM17 bilion, maintenance kapal terbang sampai jatuh pun. Saya
tahu, saya juga Timbalan Menteri Pertahanan dahulu. Kewangan tetapi ke mana? Rakyat
memerlukan pada saat ini. Itu yang saya minta penjelasan sedikit betul kah sama ada
pembangunan untuk luar bandar ini RM1 bilion, lepas itu untuk pembangunan
keseluruhan kementerian RM1 bilion lebih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Semporna. Sila Yang Berhormat Menteri.

Dato’ Seri Mahdzir bin Khalid: Terima kasih Yang Berhormat Semporna. Saya
Yang Berhormat Semporna sebut tadi berkaitan dengan jalan, pembangunan jalan luar
bandar itu dua sekalilah. Dalam itu ada sambungan dan dalam itu ada projek baru. Itu
betullah Yang Berhormat Semporna sebut tadi. Jadi, ada sambungan itu maknanya
dibawa daripada Rancangan Malaysia Kesebelas pun ada, rancangan yang tahun lepas
pun ada, tahun 2020 — maaf tahun ini, kita mula tahun ini tahun 2021 rancangan Malaysia
Kedua Belas.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Menteri.

Datuk Mohd Azis bin Jamman [Sepanggar]: Yang Berhormat Menteri sikit, sikit
sahaja tadi. Tadi Yang Berhormat Menteri sebut tentang tanggungjawab kerajaan negeri.
Saya ingin penjelasan daripada Parlimen ini apabila Yang Berhormat Menteri sebut ini
adalah tanggungjawab negeri, jadi persoalan yang saya ingin sebut tadi peruntukan yang
disediakan oleh Kerajaan Persekutuan dibuat oleh Kerajaan Persekutuan dan kemudian
