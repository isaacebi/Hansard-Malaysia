DR.18.11.2021 65

Dato’ Seri Dr. Shahidan bin Kassim: Ini merapu fasal lain. Saya cakap tanya
lain, Yang Berhormat cakap fasal kedaulatan undang-undang.

Tuan Yang di-Pertua: Ya.
Dato’ Seri Dr. Shahidan bin Kassim: Saya tidak mahu sebut... [Tidak jelas]

Dato’ Ngeh Koo Ham [Beruas]: Yang Berhormat kata case to case itu
membimbangkan.

Tuan Yang di-Pertua: Yang Berhormat, masa sudah habis Yang Berhormat.

Dato’ Seri Dr. Shahidan bin Kassim: Yang Berhormat tidak wajar mengeluarkan
perkataan itu. Ini bukan Yang Berhormat boleh campak saja idea Yang Berhormat di mana
suka. Okey, peminat arak lagi ada?

Tuan Syed Saddiq bin Syed Abdul Rahman [Muar]: Terima kasih. Saya rasa
dalam Dewan ini kita semua ada matlamat yang sama untuk memastikan bahawa kes di
mana minum arak, mabuk dan langgar orang itu tidak berterusan. Cuma kalau saya boleh
cadangkan, kalau tidak boleh jawab di sini tidak apa Yang Berhormat Menteri tetapi lepas
ini perlu ada kajian yang ditunjukkan di dalam Dewan ini. Di mana kes mabuk lebih tinggi?
Seseorang itu minum arak di restoran, pub-pub dan kelab malam sampai ke lewat malam,
pukul 12 tengah malam ataupun di kedai runcit kecil, kedai Cina medical kecil ataupun
tempat-tempat yang lain?

Saya katakan ini kerana dalam Dewan ini kita suka slogan hearing, buat benda
populis, oh! Tidak boleh judi! Akan tetapi kalau dekat tempat kelab-kelab mewah besar
boleh. Kita tidak boleh minum arak tetapi dekat kelab malam atau pub-pub mahal boleh.
Akan tetapi di kedai runcit kecil tidak boleh. Saya rasa dalam bab ini perlu ada ketelusan.
Saya faham Yang Berhormat Menteri mungkin tertekan kerana ini dasar sebelum ini.

Akan tetapi yang saya hendak cadangkan, kalau boleh adakan usaha dwipartisan
supaya kita dapat cari titik tengah untuk kita tidak perlu politik, main isu agama, bangsa,
find the middle ground, kita buktikan bersama, pembangkang dan kerajaan boleh duduk
semeja, selesaikan masalah ini bersama. Itu cadangan saya Yang Berhormat Menteri.
Terima kasih.

Dato’ Seri Dr. Shahidan bin Kassim: Ya. Terima kasih.

Tuan Yang di-Pertua: Yang Berhormat tolong, Yang Berhormat Menteri, tolong
habiskan.

Dato’ Seri Dr. Shahidan bin Kassim: Ya.
Tuan Yang di-Pertua: Ya.

Dato’ Seri Dr. Shahidan bin Kassim: Kalau mengikut perjanjian saya diberi
sampai 3.30 petang untuk menyelamatkan orang-orang... [Tidak jelas] Okey. Cadangan
daripada Yang Berhormat sahabat saya, orang muda ini bagus. Saya terima kasih banyak-
banyak ya. Akan tetapi Yang Berhormat, mereka tidak minum di kedai runcit, dia tidak
minum di kedai serbaneka, dia bawa balik rumah. Ya, memang mereka mabuk di rumah
lah.

Dato’ Ngeh Koo Ham [Beruas]: Sebab itu kita sokong mereka boleh jual.
Tuan Khalid bin Abd Samad [Shah Alam]: Jadi, ini sebab lebih selamat.
Dato’ Ngeh Koo Ham [Beruas]: Betul.

Dato’ Seri Dr. Shahidan bin Kassim: Jadi, kedai macam ini ialah menjual— kedai
serbaneka menjual dan mereka balik minum di rumah. Jadi, kajian ini bukan dibuat kajian
satu hari, ini kajian yang telah dibuat bertahun-tahun dan kecapaian telah dibuat. Cuma,
bila saya datang, saya melihat bahawa saya ingin libat urus. Saya libat urus. Cuma dalam
ahli-ahli politik dan Ahli Parlimen ini saya cuma dapat sempat dua kali kecuali Yang
Berhormat Bukit Bintang, berkali-kali tetapi hari ini dia cakap lain.

Saya tahulah di mana kawan, di mana bukan kawan. [Ketawa] Lain-lain itu tidak
sempat dibuat libat urus kerana Yang Berhormat Seputeh sering bagi tahu bahawa notis
terlampau pendek dan sebagainya.
