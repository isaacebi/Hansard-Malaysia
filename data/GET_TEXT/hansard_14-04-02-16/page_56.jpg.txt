48 DR.18.11.2021

apabila siap diserahkan kepada kerajaan negeri. Correct me if I’m wrong. Cuma yang saya
isukan tadi Yang Berhormat Menteri peruntukan yang diperuntukkan sebegitu banyak
tetapi akhirnya apabila cukup tempoh masa satu tahun yang dibelanjakan tidak
sebagaimana yang diumumkan oleh kerajaan. Jadi, itu yang saya isukan di sini. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih, sila.

Dato’ Seri Mahdzir bin Khalid: Saya ambil maklum apa yang disebut oleh Yang
Berhormat Sepanggar itu bahawa ada hal-hal yang berkaitan yang kita mempunyai task
force bersama di antara negeri dan juga Persekutuan. Saya faham sangat isu-isu yang
berbangkit yang berkaitan dengan isu-isu antara negeri dan Persekutuan. Akan tetapi
insya-Allah saya amat sedarlah Yang Berhormat Sepanggar tentang perkara itu dan kita
akan cuba bawa yang terbaiklah. Kita cari mechanism yang terbaik untuk membantu. Saya
pun bersimpati dengan Sabah. Apa yang berlaku di Sabah itu saya pun turut bersimpati.

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Mahdzir bin Khalid: Itu bahasa mudahnya ‘aku pun orang sana bah’.
Jadi...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dato’ Seri Mahdzir bin Khalid: Jadi, Tuan Yang di-Pertua. Ada lagi yang dalam
sini. Kalau saya hendak sambung lepas makan tengah hari ada lagi yang hendak dijawab.
Kalau atas persetujuan rakan-rakan yang ada di sini saya hendak tamatkan di sini sahaja.

Seorang Ahli: [Berucap tanpa menggunakan pembesar suara] Setuju.

Timbalan Yang di-Pertua [Dato’ Mohd Rashid Hasnon]: Dan jawab secara
bertulis.

Dato’ Seri Mahdzir bin Khalid: Saya jawab secara bertulis.

Timbalan Yang di-Pertua [Dato’ Mohd Rashid Hasnon]: Dalam tempoh lima
hari.

Dato’ Seri Mahdzir bin Khalid: Jadi — dalam tempoh...

Timbalan Yang di-Pertua [Dato’ Mohd Rashid Hasnon]: Lima hari. Jawapan
bertulis itu.

Dato’ Seri Mahdzir bin Khalid: Termasuk Yang Berhormat Baling pun ada dalam
ini juga.

Datuk Mohd Azis bin Jamman [Sepanggar]: Yang Berhormat Menteri ada isu
pendidikan lagi yang kita bangkitkan sebelum ini.

Dato’ Seri Mahdzir bin Khalid: Saya jawab secara bertulislah yang itu, okey.

Tuan Ma’mun bin Sulaiman [Kalabakan]: Sambunglah Yang Berhormat
Menteri.

Datuk Seri Panglima Abdul Azeez bin Abdul Rahim [Baling]: Terima kasih
bah.

Tuan Ma’mun bin Sulaiman [Kalabakan]: Minta sambung bah. Minta
sambunglah. Kita pun mahu dengar lagi.

Dato’ Seri Mahdzir bin Khalid: Saya ingat kita buat bertulis sahajalah bagi rakan-
rakan yang lain pula.

Jadi, terima kasih kepada Ahli-ahli Yang Berhormat, rakan-rakan yang telah
membentangkan, memberi cadangan dan pandangan. Saya ambil semua pandangan dan
cadangan yang telah diberi kepada saya. Yakinlah bahawa kita sedang berusaha untuk
membangunkan. Saya pun datang daripada kampung, dari luar bandar. Saya sedar
banyak perkara yang hendak dibuat di luar bandar dan banyak perkara untuk
kesejahteraan anak bangsa di luar bandar. Semua kaum yang ada dalam negara ini.
