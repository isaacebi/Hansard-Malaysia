90 DR.18.11.2021

Kelima, peruntukan tambahan RM50 juta juga disediakan bagi mengembalikan
semula Skim Khairat Kematian sebanyak RM1 ibu bagi penerima Bantuan Keluarga
Malaysia bagi tahun 2022. Jadi, kerajaan berharap dengan penambahan peruntukan ini,
ia menterjemahkan bahawa Kerajaan Keluarga Malaysia ini amat serius dan bersedia
untuk memastikan langkah-langkah menambah baik, kecekapan serta ketelusan kerajaan
digerakkan secara berterusan.

Izinkan saya menjawab soalan daripada Yang Berhormat Subang, Yang
Berhormat Kuala Langat, Yang Berhormat Lanang, Yang Berhormat Sepanggar, Yang
Berhormat Simpang Renggam, Yang Berhormat Sungai Buloh, Yang Berhormat Kepong
dan Yang Berhormat Sungai Siput yang menginginkan penjelasan berhubung Bajet 2022
yang dilihat bersifat perkauman.

Untuk maklumat Ahli-ahli Yang Berhormat, Bajet 2022 ini kekal sifat inklusif,
seimbang dan menyeluruh serta merangkumi kepentingan semua lapisan masyarakat
bertemakan “Keluarga Malaysia, Makmur Sejahtera’”. Langkah-langkah utama Bajet 2022
yang bakal kerajaan laksanakan dengan melalui tiga paksi:

(i) memperkukuhkan pemulihan;
(ii) membina daya tahan; dan
(iii) memacu pembaharuan, tidak mengenal latar belakang dan

membeza-bezakan seorang.

Ini termasuklah inisiatif Bantuan Keluarga Malaysia atau BKM, peruntukannya
RM8.2 bilion yang bakal memanfaatkan 9.6 juta penerima dari kaum Melayu, Cina, India,
Kadazan, Iban, Orang Asli dan semua yang memerlukan.

Selanjutnya, inisiatif lain seperti Bantuan Awal Persekolahan dengan nilai RM150
untuk murid sekolah yang memerlukan PerantiSiswa iaitu pemberian tablet untuk
mahasiswa B40, e-Start dengan nilai RM150 untuk belia juga merupakan langkah-langkah
memulihkan semula kehidupan dan meringankan beban kewangan buat manfaat
Keluarga Malaysia. Ini termasuklah langkah-langkah memperkukuh dan memperluaskan
sistem perlindungan sosial yang turut memberi keutamaan buat semua rakyat yang
memerlukan. Berhubung langkah membina daya tahan sektor peniagaan, inisiatif
JaminanKerja.

Tuan Sanisvara Nethaji Rayer a/I Rajaji [Jelutong]: Yang Berhormat, mengenai
peruntukan untuk Keluarga Malaysia. RM145 juta telah diperuntukkan untuk
sosioekonomi orang India. Tadi saya terkejut, Yang Berhormat Pekan seorang sahaja
diperuntukkan RM100 juta!

Tuan Ahmad Fadhli bin Shaari [Pasir Mas]: Ini sudah kena halau tadi ni...
[Pembesar suara dimatikan]

Tuan Yang di-Pertua: Duduklah. Yang Berhormat Jelutong, cukuplah, cukuplah.
Mari kita biarkan Yang Berhormat Menteri menjawab perbahasan yang sebenarnya.
[Disampuk] Tolong, itu bukan soalan. Yang Berhormat Menteri, tolong. Saya tidak
benarkan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
saya hendak bertanya.

Tuan Yang di-Pertua: Yang Berhormat...
Dato’ Haji Salim Sharif [Jempol]: Bagi Yang Berhormat Jelutong rehat dahulu.

Tuan Sanisvara Nethaji Rayer a/l Rajaji [Jelutong]: Tolong jelaskan perkara
ini. Yang Berhormat Pekan seorang sahaja dapat peruntukan RM100 juta untuk rumah.

Tuan Yang di-Pertua: Menteri sudah jawab. Itu bawah bidang kuasa JPM, tolong.
Silakan Yang Berhormat Menteri.

Dato’ Mahfuz bin Haji Omar [Pokok Sena]: Duit daripada Kementerian
Kewangan, daripada Menteri Kewangan. Bukan duit dari...
