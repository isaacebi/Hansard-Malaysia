DR.18.11.2021 61

Tuan Yang di-Pertua: Yang Berhormat telah keluarkan isu, Yang Berhormat
Menteri menjawab sekarang. Tolong. Sekejap. Silakan Yang Berhormat.

Dato’ Seri Dr. Shahidan bin Kassim: Saya sedar beberapa Yang Berhormat
ingin mencari publisiti tertentu tetapi saya nak beritahu pengeluar...

Tuan Fong Kui Lun [Bukit Bintang]: Minta laluan.
Dato’ Seri Dr. Shahidan bin Kassim: Saya boleh dapatkan pengeluar...

Dato’ Ngeh Koo Ham [Beruas]: Yang Berhormat Menteri yang cari publisiti. Buat
yang bukan-bukan.

Dato’ Seri Dr. Shahidan bin Kassim: Pengedar, mereka telah bersetuju dengan
cadangan kita bahawa kita kena kawal pengeluaran lesen ini agar dihadkan kepada
tempat-tempat yang dibenarkan. Kedai ubat Cina yang mendapat kelulusan Kementerian
Kesihatan kita benarkan. Akan tetapi, Yang Berhormat masih mengeluarkan kenyataan
kami haramkan di kedai ubat Cina. Jadi, itu kena tengok berhati-hati.

Kedai serbaneka yang memohon— sekarang ini mereka kena ikut syaratnya.
Syaratnya adalah seperti yang telah ditetapbkan. Mereka tahu syaratnya. Mesti berumur
21 tahun, tidak boleh dijual kepada orang Islam dan sebagainya. Kita akan
memperkatakan syarat itu...

Puan Teresa Kok [Seputeh]: Okey, sekarang kedai serbaneka...

Dato’ Seri Dr. Shahidan bin Kassim: Bila mereka memohon, lesen yang
dipohon akan...

Puan Teresa Kok [Seputeh]: Kedai ini boleh jual atau tidak boleh dijual?

Dato’ Seri Dr. Shahidan bin Kassim: Akan dipertimbangkan oleh Lembaga
Perlesenan Eksais, bukan oleh Menteri.

Puan Teresa Kok [Seputeh]: Yang Berhormat Arau, sekarang kedai serbaneka
boleh jual atau tidak boleh jual? Saya rasa Yang Berhormat Arau selalu buat kenyataan
yang saling bercanggah sendiri. Tadi Yang Berhormat kata...

Tuan Ahmad Tarmizi bin Sulaiman [Sik]: Yang Berhormat Seputehlah yang
bercanggah. Yang Berhormat Seputeh tidak faham-faham lagi.

Puan Teresa Kok [Seputeh]: Sekarang kata kedai serbaneka boleh dibenarkan
tetapi mungkin ada syarat lain. So, what is the latest?

Dato’ Seri Dr. Shahidan bin Kassim: Yang Berhormat tuduh saya ‘Pak Cik’.
Sebenarnya Yang Berhormatlah ‘Mak Cik’.

[Dewan ketawa]
Dato’ Seri Dr. Shahidan bin Kassim: Yang Berhormat tidak faham saya cakap.
Tuan Lim Lip Eng [Kepong]: Sama-samalah.

Dato’ Seri Dr. Shahidan bin Kassim: la tidak boleh diluluskan secara umum
begitu tetapi berdasarkan kes demi kes. Bekas mantan Menteri Wilayah faham. Kita tidak
boleh luluskan macam itu sahaja. Tidak boleh. la berdasarkan kepada...

Tuan Lim Lip Eng [Kepong]: Mengapakah lakukan sekarang? Mengapa zaman
Yang Berhormat...

[Dewan riuh]

Dato’ Seri Dr. Shahidan bin Kassim: Kalau kedai serbaneka, dia mempunyai
137 buah cawangan. Dia tidak mohon semua...

Tuan Khalid bin Abd Samad [Shah Alam]: Tuan Yang di-Pertua, dia sebut saya.

Tuan Lim Lip Eng [Kepong]: Putrajaya tidak buat. Yang Berhormat Ketereh tak
buat, Mengapakah lakukan sekarang?

Dato’ Seri Dr. Shahidan bin Kassim: Dia hanya mohon mungkin dalam 50
sehingga 60 untuk mereka dipertimbangkan kes demi kes. Bukan secara umum macam
