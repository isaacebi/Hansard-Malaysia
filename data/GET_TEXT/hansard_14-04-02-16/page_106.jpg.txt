98 DR.18.11.2021

untuk manfaat kira-kira 1.7 juta penerima Sabah dan Sarawak
serta bantuan bulanan kebajikan.

Dr. Kelvin Yii Lee Wuen [Bandar Kuching]: Boleh saya minta penjelasan Yang
Berhormat Menteri?

Tuan Mohamed Hanipa bin Maidin [Sepang]: Boleh mencelah?
Dr. Kelvin Yii Lee Wuen [Bandar Kuching]: Yang Berhormat Menteri.

Datuk Seri Utama Tengku Zafrul bin Tengku Abdul Aziz: Sekejap. Bagi saya
habiskan di sini. Satu lagi.

Tuan Mohamed Hanipa bin Maidin [Sepang]: Okey, lepas ini ya. Okey, saya
tunggu.

Puan Isnaraissah Munirah binti Majilis @ Fakharudy [Kota Belud]: [Berdiri]

Datuk Seri Utama Tengku Zafrul bin Tengku Abdul Aziz: Daripada segi
perbelanjaan mengurus bagi pengoperasian seluruh jabatan kerajaan, negeri Sabah
merupakan negeri kedua terbesar dan Sarawak negeri keempat terbesar. Selaras dengan
objektif memacu pertubuhan negeri, tumpuan khusus juga telah diberikan bagi
penyediaan infrastruktur jalan dan infrastruktur asas di kawasan luar bandar Sabah dan
Sarawak.

Antara projek pembangunan yang sedang dilaksanakan ialah Lebuhraya Pan
Borneo Sabah dan Sarawak yang disediakan sebanyak RM2 bilion.

Datuk Ignatius Darell Leiking [Penampang]: Tuan Yang di-Pertua. Yang
Berhormat Menteri.

Datuk Seri Utama Tengku Zafrul bin Tengku Abdul Aziz: Ya.

Datuk Ignatius Darell Leiking [Penampang]: Pan Borneo. Balik balik Pan
Borneo.

Dr. Kelvin Yii Lee Wuen [Bandar Kuching]: Boleh penjelasan Yang Berhormat
Menteri?

Datuk Mohd Azis bin Jamman [Sepanggar]: Tuan Yang di-Pertua.
Datuk Seri Panglima Haji Mohd Shafie bin Haji Apdal [Semporna]: [Berdiri]

Datuk Seri Utama Tengku Zafrul bin Tengku Abdul Aziz: Sikit lagi. Bagi saya
habiskan. Sorry. Lepas itu, selain itu bagi memastikan suasana pembelajaran yang selesa
dan selamat, sebanyak RM649 juta atau 85 peratus daripada peruntukan menaik taraf
sekolah daif adalah bagi melaksanakan projek di Sabah dan Sarawak dan sebanyak
RM20 juta juga diperuntukkan bagi program Native Customary Rights di Sabah dan
Sarawak. Ini belum lagi JENDELA. JENDELA lagi RM77 juta untuk Sabah dan RM80 juta
bagi Sarawak. Ya. Silakan.

Dr. Kelvin Yii Lee Wuen [Bandar Kuching]: Terima kasih Yang Berhormat
Menteri. Terima kasih Tuan Yang di-Pertua. Jangan selalu gunakan Pan Borneo ini. Ini
sejak saya masih kanak-kanak lagi, sudah cakap hendak guna Pan Borneo. Akan tetapi
saya hendak tanya, kalau peruntukan khas untuk Sabah Sarawak dalam Federal
Constitution 112D, kenapa ia dikurangkan balik.

Masa PH, kami naikkan kepada RM30 juta. Kenapa dikurangkan balik kepada
RM16 juta? Saya tahu ada jawapan daripada pihak Yang Berhormat Menteri mengatakan
mereka sedang mengkaji semula lagi. Akan tetapi kalau hendak kaji, kenapa hendak
kurangkan baru kaji? Boleh kita kekalkan RM32 juta— mungkin naik sedikit, baru kita kaji
lagi untuk lebih. Ini kerana kita tahu Sabah dan Sarawak jauh ketinggalan. Ini memang
tidak cukup. Saya harap pihak Yang Berhormat Menteri akan mungkin pada hari ini buat
keputusan untuk tambahkan 112D untuk Sabah dan Sarawak. Terima kasih.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih.
