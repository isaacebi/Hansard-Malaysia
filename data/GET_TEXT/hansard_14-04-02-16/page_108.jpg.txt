100 DR.18.11.2021

Datuk Mohd Azis bin Jamman [Sepanggar]: Yang Berhormat Menteri. Perkara
yang sama juga. Kalau benar sebagaimana apa yang Yang Berhormat sebutkan tadi ada
kerajaan negeri yang menolak, kerajaan mana? Adakah Sarawak atau pun Sabah? Kita
hendak tahu ini because kita apabila kita balik, kalau ia daripada Sabah then kita kena
cakap. Kita kena tanya Kerajaan Negeri Sabah, kenapa kenaikan ini ditolak. Bukankah ini
baik untuk negeri Sabah. So, Yang Berhormat Menteri Kewangan kena maklumkan
kepada kita. Terima kasih.

Datuk Ignatius Darell Leiking [Penampang]: Yang Berhormat Menteri
Kewangan.

Datuk Seri Utama Tengku Zafrul bin Tengku Abdul Aziz: Terima kasih. Buat
pada masa ini, kedua-dua negeri telah...

Datuk Ignatius Darell Leiking [Penampang]: Dia orang tolak?

Datuk Seri Utama Tengku Zafrul bin Tengku Abdul Aziz: Telah menolak. Jadi,
bila saya...

Datuk Ignatius Darell Leiking [Penampang]: Yang Berhormat Menteri.
Datuk Seri Panglima Haji Mohd Shafie bin Haji Apdal [Semporna]: [Berdiri]

Datuk Seri Utama Tengku Zafrul bin Tengku Abdul Aziz: Yang Berhormat
Semporna.

Tuan Mohamed Hanipa bin Maidin [Sepang]: Okey, boleh tanya ya? Terima
kasih Yang Berhormat Menteri Kewangan. Hendak tanyalah. Tadi saya memang...

Datuk Seri Panglima Haji Mohd Shafie bin Haji Apdal [Semporna]: Yang
Berhormat...

Tuan Mohamed Hanipa bin Maidin [Sepang]: Saya hendak tanya Yang
Berhormat.

Datuk Seri Panglima Haji Mohd Shafie bin Haji Apdal [Semporna]: Yang
Berhormat Menteri, saya berbangkit...

Datuk Seri Utama Tengku Zafrul bin Tengku Abdul Aziz: Saya cadang jemput
Yang Berhormat Semporna. Please, silakan.

Datuk Seri Panglima Haji Mohd Shafie bin Haji Apdal [Semporna]: Berbangkit
pada soalan apa yang telah dinyatakan oleh Yang Berhormat Menteri Kewangan tadi
tentang perbelanjaan yang diberikan kepada negeri Sabah jauh lebih besar berbanding
dengan apa yang dibangkitkan.

Saya sedar bahawa persoalan tentang perbelanjaan kementerian-kementerian
lain ada. Pertahanan, keselamatan, pendidikan untuk sekolah berbanding dengan apa
yang diterima oleh beberapa tempat berbanding dengan Sabah dan Sarawak. Akan tetapi
bolehkah Yang Berhormat tidak menggunakan kaedah seumpama itu?

Ini kerana kalau kita melihat contohnya, Sabah memberi sumbangan seperti yang
kita sedia maklum. Besar dalam konteks gas. Dalam konteks bukan hanya tax. Dalam
konteks minyak dan bila sebut tentang keselamatan, Yang Berhormat Menteri Pertahanan
tahu kapal perang yang berjalan di kawasan saya terkadang tidak mampu hendak
beroperasi. Masa saya Menteri Kewangan dahulu di peringkat negeri Sabah, saya bagi
peruntukan RM1 juta kepada Kementerian Dalam Negeri. Untuk beli petrol minyak. Untuk
bot hendak berjalan.

Kita hanya ada satu sahaja universiti di Sabah. Sebahagian besar kementerian di
Semenanjung Malaysia. Kalau dah belanja tentang Kementerian Pendidikan RM50 bilion
di peruntukkan, bolehkah tidak menggunakan kaedah itu? Terkadang kita lihat
pendekatan Yang Berhormat sekarang ini bagi peruntukan SME. Negeri Johor belanjawan
baru pagi tadi saya dengar perbahasan. You must give enough, fasal ini sektor yang
menjana kepada KDNK. But sektor yang memberi sumbangan hasil tidak diambil
perhatian. Jadi, saya harap boleh tidak Yang Berhormat Menteri Kewangan mengambil
perhitungan tentang perkara ini.
