104 DR.18.11.2021

Datuk Seri Dr. Haji Dzulkefly bin Ahmad [Kuala Selangor]: Untuk ke sekian
kalinya saya mendengar tentang 16 peratus ekuiti bumiputera ini.

Datuk Seri Utama Tengku Zafrul bin Tengku Abdul Aziz: Ini diumumkan
semasa Rancangan Malaysia Ke-12 hari itu.

Datuk Seri Dr. Haji Dzulkefly bin Ahmad [Kuala Selangor]: Ya, tidak apa. Akan
tetapi persoalannya bersetuju kah Yang Berhormat Menteri kalaulah ratusan juta bahkan
berbilion yang ada dalam Pandora Papers, milik bumiputera itu dibawa pulang, agak-
agaknya berapa ekuiti bumiputera yang akan melonjak. Yang Berhormat Menteri,
persoalan saya Yang Berhormat Menteri, bersedia kah Yang Berhormat Menteri untuk
menerima bahawa ke depan nanti kita perlu berganjak daripada apa yang diistilahkan
dengan ethnic-based ataupun berdasarkan kaum kepada satu yang bersifat need-based
berdasarkan keperluan.

Datuk Seri Utama Tengku Zafrul bin Tengku Abdul Aziz: Yes, kalau kita...

Datuk Seri Dr. Haji Dzulkefly bin Ahmad [Kuala Selangor]: Itu lebih layak untuk
kita jadikan dijadikan kaedah dalam semangat Keluarga Malaysia. Kalau benar-benar
Keluarga Malaysia itu mempunyai satu yang bererti. Terima kasih Yang Berhormat
Menteri.

Tuan Mohamed Hanipa bin Maidin [Sepang]: Yang Berhormat Menteri, adakah
Yang Berhormat Pekan termasuk dalam need-based, RM100 juta itu? Hendak tanya juga.
Terima kasih.

Datuk Seri Utama Tengku Zafrul bin Tengku Abdul Aziz: Terima kasih. Tidak
dengarlah soalan tadi, saya hendak menjawab Yang Berhormat ini dahulu. Kerajaan ini...

Datuk Seri Panglima Abdul Azeez bin Abdul Rahim [Baling]: Jawab isu getah
itu, rakyat hendak tahu. Seluruh Malaysia hendak tahu fasal getah. Ini semua tidak boleh,
Pandora lah apa semua ini tidak apa. Jawab yang rakyat Malaysia hendak tahu. Harga
getah hari ini, merekalah yang menjadi pengundi kita.

Tuan Mohamed Hanipa bin Maidin [Sepang]: Rakyat hendak tahu fasal RM100
juta lah.

Datuk Seri Panglima Abdul Azeez bin Abdul Rahim [Baling]: Jangan main
politik, mereka ini nak menang di Melaka.

Tuan Mohamed Hanipa bin Maidin [Sepang]: Apakah punya bangang ini?

Datuk Seri Panglima Abdul Azeez bin Abdul Rahim [Baling]: Jangan guna
politik Melaka di sini. Kita hendak bahas, jawab apa yang kami soal dahulu kepada
kementerian khususnya, saya hendak tanya khususnya harga lantai getah seluruh
Malaysia, penoreh dan pekebun kecil hendak tahu Yang Berhormat Menteri.

Datuk Seri Dr. Haji Dzulkefly bin Ahmad [Kuala Selangor]: Betul Yang
Berhormat Baling.

Datuk Seri Panglima Abdul Azeez bin Abdul Rahim [Baling]: Macam saya
sebut tadilah, 22 tahun menjadi Perdana Menteri, anak dia miskin, anak-anak kaya raya,
duit turun dari langit. Itu tidak payah nak jawab.

Tuan Yang di-Pertua: Okey. Yang Berhormat Menteri, tolong.
Datuk Seri Utama Tengku Zafrul bin Tengku Abdul Aziz: Yang Berhormat...
Tuan Yang di-Pertua: Teruskan dan ringkaskan jawapan itu.

Datuk Seri Utama Tengku Zafrul bin Tengku Abdul Aziz: Saya hendak sebut
tadi mengenai apa yang disebut ekuiti bumiputera. Sebenarnya diumumkan oleh Yang
Amat Berhormat Perdana Menteri dalam Rancangan Malaysia Ke-12. Akan tetapi saya
setuju apa yang dicadangkan. Itulah sebabnya kalau kita lihat Bajet 2022 ini semuanya
berfokus kepada need-based sebenarnya.

Itu saya cakap Bantuan Keluarga Malaysia, Program Subsidi Upah, jaminan kerja,
semuanya tidak ada bersifat perkauman kerana kita juga lihat kita hendak narrow the gap.
Kalau saya sebut tadi, jangan ikut lihat pemilikan ekuiti bumiputeralah tetapi lihat juga dari
