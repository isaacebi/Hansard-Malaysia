44 DR.18.11.2021

menimbulkan kerosakan yang serius kepada sebahagian besar daripada jalan itu yang
akan menambahkan beban kepada kementerian.

01250

Saya sangat berharap pada usaha Yang Berhormat Menteri ini dan Kabinet akan
meluluskan peruntukan bagi melaksanakan kerja-kerja baik pulih jalan itu kerana ini jalan
utama. Keselamatan pengguna bagi saya perlu kita utamakan. Terima kasih Yang
Berhormat Menteri, terima kasih Tuan Yang di-Pertua.

Dato’ Seri Mahdzir bin Khalid: Terima kasih Yang Berhormat Jerantut. Saya
ambil maklum apa yang disebut oleh Yang Berhormat Jerantut tadi berkaitan dengan
permasalahan yang berlaku di jalan yang telah dibina lama itu.

Yang Berhormat Mas Gading?

Timbalan Yang di-Pertua [Dato' Mohd Rashid Hasnon]: Yang Berhormat Mas
Gading tidak ada.

Dato’ Seri Mahdzir bin Khalid: Yang Berhormat Bukit Gantang, Yang Berhormat
Tenom?

Timbalan Yang di-Pertua [Dato' Mohd Rashid Hasnon]: Yang Berhormat Bukit
Gantang ada?

Dato’ Seri Mahdzir bin Khalid: Yang Berhormat Bukit Gantang ada?
Puan Noorita binti Sual [Tenom]: Tenom ada.

Dato’ Seri Mahdzir bin Khalid: Parlimen Bukit Gantang isu penyelenggaraan.
Penyelenggaraan jalan di kawasan di Mukim.

Untuk pengetahuan Yang Berhormat, tahun 2021 untuk jalan kampung di negeri
Perak kita ada peruntukan jalan desa sebanyak RM9.73 juta dan kepada Parlimen Bukit
Gantang Yang Berhormat sebut mengenai isu penyelenggaraan jalan di lima mukim.

Ini Yang Berhormat saya pohonlah Yang Berhormat untuk mengemukakan
kepada saya untuk kita melawat atau buat siasatan sedikit kepada tapak itu dan kalau
peruntukan yang ada untuk tahun 2022 boleh kita luluskan untuk penyelenggaraannya
sebab Yang Berhormat ada jalan yang didaftarkan di bawah MARRIS. Kalau di bawah
MARRIS bukan di bawah KPLB sebab MARRIS direct dengan JKR. Yang Berhormat
Tenom.

Dato’ Syed Abu Hussin bin Hafiz Syed Abdul Fasal [Bukit Gantang]: Tuan
Yang di-Pertua, ada sedikit pertanyaan. Dalam perbahasan saya...

Puan Noorita binti Sual [Tenom]: Ada, Yang Berhormat Tenom ada.
Dato’ Seri Mahdzir bin Khalid: Okey, tidak apa.

Dato’ Syed Abu Hussin bin Hafiz Syed Abdul Fasal [Bukit Gantang]: ...ada
saya timbulkan RM650,000 yang telah diluluskan pada tahun ini dan pegawai sudah dua
kali datang untuk buat siasatan dan dimaklumkan kepada orang kampung dan saya
terpaksa berjawab dan saya hendak tahu status RM650,000 untuk jalan desa? Terima
kasih.

Dato’ Seri Mahdzir bin Khalid: Saya dapat makluman segera pada Yang
Berhormat dan saya maklum segera kepada Yang Berhormat Bukit Gantang sebab saya
tidak ada perkara yang saya hendak jawab di sini. Boleh saya dapatkan minggu depan?
Saya jawab pada Yang Berhormatlah apa sebab saya tidak tahu perkara yang Yang
Berhormat sebut itu.

Timbalan Yang di-Pertua [Dato' Mohd Rashid Hasnon]: Boleh buat jawapan
bertulis.

Dato’ Seri Mahdzir bin Khalid: Ya, jawapan bertulis Tuan Yang di-Pertua. Yang
Berhormat Tenom, memaklumkan mengenai dengan lima projek jalan luar bandar.

Untuk pengetahuan Yang Berhormat, terdapat lima projek jalan luar bandar di
kawasan Parlimen Tenom. RP1 RMke-12 tahun 2021 dengan kos keseluruhannya adalah
