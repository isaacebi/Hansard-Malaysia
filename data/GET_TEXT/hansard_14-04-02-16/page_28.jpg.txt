20 DR.18.11.2021

Jadi, pada sudut teknologi-teknologi yang digunakan memang kita memberi fokus
yang sangat ketara akhir-akhir ini kerana dengan penggunaan teknologi untuk kita
menternak ikan di daratan ini sangat-sangat diperlukan. Alhamdulillah, apabila teknologi
ini dipakai, banyak di Kelantan, Terengganu dan di Marang dipakai, hasilnya meningkat
sampai tiga kali ganda, penternakan udang, ikan. Jadi, terima kasih kepada Yang
Berhormat Bayan Baru yang memberikan komen yang sangat membina dan insya-Allah
kita sama-sama membangunkan industri ini. Sekian, terima kasih.

Dato’ Wira Haji Amiruddin bin Haji Hamzah [Kubang Pasu]: Kubang Pasu.
Tuan Shaharizukirnain bin Abd Kadir [Setiu]: Setiu.

Tuan Yang di-Pertua: Saya hendak mendengar Yang Berhormat Kubang Pasu
sebab dia belum bercakap lagi hari ini.

Tuan Shaharizukirnain bin Abd Kadir [Setiu]: Setiu.
Tuan Yang di-Pertua: Yang Berhormat Kubang Pasu.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Soalan saya pendek sahaja. Antara faktor penting untuk
memastikan kejayaan projek penternakan ikan air tawar ini, saya ingat ada dua.
Pertamanya ialah benih yang berkualiti dan keduanya ialah pemakanan yang dapat
dikawal harganya. Sama juga dengan penternakan haiwan...

Dato’ Haji Salim Sharif [Jempol]: Chief, dia tak bagi la chief.

Dato’ Wira Haji Amiruddin bin Haji Hamzah [Kubang Pasu]: Jadi, saya hendak
tanya, apakah rancangan yang telah pun dibuat oleh pihak kementerian untuk
memastikan bahawa dua faktor ini iaitu benih yang berkualiti dan juga pemakanan yang
tidak dimainkan harganya akhirnya akan menyebabkan penternak kita dapat berterusan
dalam industri ini, dapat memberikan satu sumbangan yang baik kepada sektor ini. Terima
kasih.

Tuan Yang di-Pertua: Terima kasih.

Dr. Nik Muhammad Zawawi bin Haji Salleh: Tuan Yang di-Pertua dan kakanda
saya, Yang Berhormat Kubang Pasu juga prihatin. Antara isu yang dibangkitkan memang
menjadi realiti setakat ini dalam negara kita, peningkatan harga makanan ikan dan
seumpamanya yang sukar bagi mana-mana pihak untuk menyelesaikan dalam tempoh
yang singkat. Itu realiti sebab kita bergantung kepada bahan import. Jadi, apa-apa pun
kerajaan memang bersungguh-sungguh dan kita telah mewujudkan pendekatan-
pendekatan tersendiri antaranya iaitu mewujudkan jawatankuasa khas untuk menangani
isu-isu yang dibangkitkan oleh Yang Berhormat.

Sememangnya, penggunaan teknologi dan penggunaan bekalan makanan
ternakan ini merupakan suatu asas untuk para penternak kita mencapai kejayaan di dalam
bidang mereka. Memang jaminan daripada MAFI bahawa MAFI sentiasa prihatin. /nsya-
Allah, kita mula akan membuka kilang-kilang untuk mengeluarkan produk makanan dalam
masa terdekat ini.

01130

Insya-Allah, kita ada program-program yang seumpama ini termasuk daripada
pucuk pokok tembakau dan kenaf. Jadi, itu boleh dijadikan makanan ikan dan kita dalam
proses mengkaji untuk membina kilang-kilang ini. Terima kasih banyak Yang Berhormat.

Tuan Yang di-Pertua: Terima kasih.

Dato’ Haji Salim Sharif [Jempol]: Sikit sahaja. Sikit sahaja soalan...
Tuan Yang di-Pertua: Tidak boleh Yang Berhormat Jempol...

Dato’ Haji Salim Sharif [Jempol]: ...Sikit, ini penting juga, penting ini.
Tuan Yang di-Pertua: Peraturan kata...

Dato’ Wira Haji Amiruddin bin Haji Hamzah [Kubang Pasu]: Halal, halal. Sikit
sahaja.
