78 DR.18.11.2021

Dato’ Sri Hajah Nancy Shukri: Kalau begitu— ya, ada satu lagi isu daripada
Yang Berhormat Balik Pulau. Saya akan beri secara bertulis kepada Yang Berhormat
Balik Pulau dengan Yang Berhormat Sekijang, satu isu sahaja. Saya memohon untuk
menutup ya.

Dengan itu, Tuan Yang di-Pertua, sebagai penutup...

Dato’ Haji Che Abdullah bin Mat Nawi [Tumpat]: Tumpat, Yang Berhormat
Menteri. Tumpat.

Tuan Karupaiya a/l Mutusami [Padang Serai]: Padang Serai minta laluan, Yang
Berhormat Menteri.

Dato’ Sri Hajah Nancy Shukri: Time is not control by me Yang Berhormat. Minta
dengan Tuan Yang di-Pertua. Okey, terima kasih.

Tuan Karupaiya a/l Mutusami [Padang Serai]: Sana minta sini, sini— ini bukan
padang bola, tendang sana sini.

Dato’ Sri Hajah Nancy Shukri: Saya sekali lagi ingin merakamkan penghargaan

kepada semua Ahli Yang Berhormat yang telah mengemukakan pandangan, teguran,
saranan dan cadangan dalam memajukan sektor pelancongan, seni dan budaya negara.

Tuan Karupaiya a/l Mutusami [Padang Serai]: Bila kita minta Tuan Yang di-
Pertua, Tuan Yang di-Pertua kata minta dengan menteri. Menteri kata Tuan Yang di-
Pertua. Mana satu betul ini?

Dato’ Sri Hajah Nancy Shukri: /nsya-Allah, kami di MOTAC akan terus komited
untuk membantu industri pelancongan negara kembali bangkit serta melipatgandakan
usaha untuk memelihara dan memulihara warisan seni dan budaya negara.

Pengantin diarak raja sehari,
Memohon rahmat untuk semua,
Pelancongan di semarak menjana industri,
Terus gemilang menjulang negara.

Dato’ Haji Che Abdullah bin Mat Nawi [Tumpat]: Tumpat tidak dijawab
langsung Tumpat ini.

Dato’ Sri Hajah Nancy Shukri: Yang Berhormat Padang Serai, you never touch
any of the issue here, okey. Saya sudah jawab isu you tadi, dengan izin.

Tuan Karupaiya a/l Mutusami [Padang Serai]: We want to help you, that’s why
we ask you some question.

Dato’ Sri Hajah Nancy Shukri: Jadi, saya akhirkan di situ sahaja. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Tumpat, tidak mengapa Yang Berhormat Tumpat.

Tuan Karupaiya a/l Mutusami [Padang Serai]: Kalau bagi masa penuh satu hari,
kita boleh cakap semua, Yang Berhormat Menteri.

Dato’ Sri Hajah Nancy Shukri: Yang Berhormat Tumpat, saya ada pergi kepada
Tumpat tetapi tidak ada isu yang dibangkitkan di sini.

Dato’ Haji Che Abdullah bin Mat Nawi [Tumpat]: Ada, Yang Berhormat Menteri.
Cuma semasa...

Dato’ Sri Hajah Nancy Shukri: Tidak dimasukkan. Isu yang mana itu, Yang
Berhormat? Saya ambil secara bertulis.

Tuan Karupaiya a/l Mutusami [Padang Serai]: Yang Berhormat Menteri, kita
dapat 15 minit, 13 minit sahaja mahu cover semua kementerian, tidak boleh.

Dato’ Haji Che Abdullah bin Mat Nawi [Tumpat]: Yang Berhormat Padang Serai,
ini saya punya floor. Semasa...

Dato’ Sri Hajah Nancy Shukri: Lawatan?
