DR.18.11.2021 83

Saya berharap Ahli-ahli Parlimen yang berada dalam Dewan ini pertimbangkan
betul-betul. Jangan jual maruah diri. Terima kasih.

Timbalan Yang di-Pertua [Dato' Mohd Rashid Hasnon]: Baik. Saya mohon biar
Yang Berhormat Menteri sahaja teruskan.

Datuk Seri Utama Tengku Zafrul Tengku Abdul Aziz: Ya, mungkin saya- benar
hendak sambung apa yang dicakap oleh Yang Berhormat Semporna tadi. Kita, apa yang
saya sebut tadi adalah betul hanya untuk memperkukuhkan keupayaan dan juga
mengoptimumkan proses pengauditan ini. Memang yang disebut tadi, contohnya su LCS
iaitu satu-satu contoh yang disebut tadi. Kita sekarang sedang dalam berbincang dengan
Kementerian Pertahanan mengenai apakah action dengan izin yang akan kita buatlah. la
masih lagi dalam perbincangan dan kita akan buat laporan lah selepas akhir perbincangan
tersebut.

Kedua, saya yang Yang Berhormat Muar, saya dah jawab tadi. Memanglah saya
adalah salah satu ahli Jemaah Menteri. Kita telah menerima permohonan tersebut dan
kita telah berbincang di Kabinet dan untuk pengetahuan Yang Berhormat Langkawi dan
juga Yang Berhormat Muar, tidak ada peruntukan di dalam bajet untuk rumah ataupun
tanah tersebut.

Ketiga, peruntukan tambahan...

Tun Dr. Mahathir bin Mohamad [Langkawi]: Tak ada dalam bajet. Semua
kewangan negara, apabila hendak dibelanjakan perlu dibawa kepada Dewan ini. Bila
hendak bawa?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Langkawi.

Datuk Seri Utama Tengku Zafrul Tengku Abdul Aziz: Bila diluluskanlah.

Datuk Mohd Azis bin Jamman [Sepanggar]: Yang Berhormat Menteri, Yang
Berhormat Menteri, ini Sepanggar. Kita cuma ingin hendak tahu sama ada permohonan
ini diluluskan ataupun tidak oleh Kabinet?

So, perlu jelas di sini supaya kita tahu because kalau Yang Berhormat Menteri
sebutkan bahawa tidak termasuk di dalam bajet yang ada, jadi bajet ini yang RM100 juta
ini untuk bekas Perdana Menteri ini diambil daripada mana? So, kita minta penjelasan
daripada Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sepanggar, baik.

Datuk Seri Utama Tengku Zafrul Tengku Abdul Aziz: Terima kasih, seperti
yang saya sebut tadi permohonan telah dibuat, perbincangan pun telah diadakan di
Mesyuarat Jemaah Menteri. Sekarang kita menunggu keputusan Jemaah Menteri
dimuktamadkan. Baik, terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
kenapa tidak perkara ini dimaklumkan? Baru hanya dimaklumkan? Kalau Jemaah Menteri
tahu tentang permohonan ini untuk memberikan rumah kepada Yang Berhormat Pekan
kenapa tidak perkara ini dimaklumkan? Kenapa semua senyap sahaja sehingga perkara
ini dibongkar oleh Yang Berhormat Langkawi?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Jelutong.

Tuan Sanisvara Nethaji Rayer a/I Rajaji [Jelutong]: Kenapa tidak dimaklumkan
kepada kami? Kenapa bersenyap-senyap sehingga sekarang? Semua bersekongkol di
sana?

Timbalan Yang di-Pertua [Dato' Mohd Rashid Hasnon]: Okey Yang Berhormat
Jelutong...

Datuk Seri Utama Tengku Zafrul Tengku Abdul Aziz: Boleh saya teruskan?

Dato’ Mahfuz bin Haji Omar [Pokok Sena]: Yang Berhormat Menteri, saya minta
clearkan. Jemaah Menteri sudah bincang, termasuk Jemaah Menteri daripada BN,
