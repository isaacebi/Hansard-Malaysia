DR.18.11.2021 89

Tuan Yang di-Pertua: Tolong, ini bukan fasal bajet. Saya sudah cakap. [Dewan
riuh]

Dato’ Mahfuz bin Haji Omar [Pokok Sena]: Tuan Yang di-Pertua...

Tuan Yang di-Pertua: Tolong Yang Berhormat Menteri, tolong sambung. Yang
Berhormat Pokok Sena. Duduk. [Dewan riuh] Mana ada bajet tambahan? Ini bajet
Belanjawan 2022. [Disampuk] Terus Yang Berhormat Menteri.

Datuk Seri Utama Tengku Zafrul bin Tengku Abdul: Keduanya peruntukan
tambahan berjumlah RM15 juta disediakan bagi meningkatkan keberkesanan peranan
Parlimen dalam takbir urus dengan diperkukuhkan Jawatankuasa Pilihan Khas Parlimen.
Ya, RM15 juta disediakan. Perkara ini adalah selaras dengan pendekatan Keluarga
Malaysia supaya digembleng kerjasama merentas parti demi kepentingan negara. Ketiga,
keseluruhan berjumlah RM10 juta...

Puan Kasthuriraani a/p Patto [Batu Kawan]: Sedikit pecelahan...

Datuk Seri Utama Tengku Zafrul bin Tengku Abdul: ...Akan disediakan untuk
menyokong usaha All-Party Parliamentary Group of Malaysia on Sustainable
Development Goals atau APPGM.

Puan Kasthuriraani a/p Patto [Batu Kawan]: Sedikit pecelahan isu yang lain.
Isu yang lain. Tuan Yang di-Pertua, Yang Berhormat Menteri.

Datuk Seri Utama Tengku Zafrul bin Tengku Abdul: Boleh saya habiskan
sentence ini tak?

Puan Kasthuriraani a/p Patto [Batu Kawan]: This is regarding RM10 million for
audit.

Tuan Yang di-Pertua: Okey.
Puan Kasthuriraani a/p Patto [Batu Kawan]: Boleh saya tanya?

Datuk Seri Utama Tengku Zafrul bin Tengku Abdul: Ten minutes for audit.
Boleh, silakan.

Puan Kasthuriraani a/p Patto [Batu Kawan]: Terima kasih Tuan Yang di-Pertua
dan Terima kasih Yang Berhormat Menteri. RM10 juta yang diumumkan oleh Yang
Berhormat Menteri Kewangan untuk Jabatan Audit Negara. Saya rasa sudah bertahun-
tahun kita lihat dan baca laporan Jabatan Audit Negara. Isu-isu penyelewengan, salah
guna, kepincangan dalam pembaziran wang rakyat, wang kerajaan. Akan tetapi, tindakan
tidak diambil.

Saya ingin tahu, apakah justifikasi penambahan RM10 juta ini sekiranya kita tidak
linat tindak balas atau reaksi kepada laporan tersebut. What is the justification, RM10
million you give, the report come out, no action is taken. There is still leakages, that is still
wrongdoing and still corruption. Terima kasih.

Datuk Seri Utama Tengku Zafrul bin Tengku Abdul: Terima kasih. Saya ambil
maklumlah. Ya, Terima kasih.

Ketiga, peruntukan keseluruhan berjumlah RM10 juta akan disediakan untuk
menyokong usaha All-Party Parliamentary Group of Malaysia on Sustainable
Development Goals atau APPGM-SDG. Ini bagi meningkatkan program-program
berkaitan SDG di samping mengeratkan kerjasama antara parti politik ke arah agenda
kemapanan di peringkat akar umbi.

Keempat, peruntukan tambahan RM15 juta kepada Jabatan Perangkaan
Malaysia dan juga agensi berkaitan bagi menggerakkan dan memantapkan ketersediaan
data supaya setiap dasar kerajaan adalah lebih inklusif, bersasar dan menyeluruh,
terutamanya bagi penyediaan bajet tahunan negara.

Hal ini selaras dengan hasrat Ahli-ahli Yang Berhormat supaya data-data ini
diperincikan ke peringkat negeri dan kawasan Parlimen serta pemusatan data bagi
bantuan dan subsidi bagi memastikan pemberian subsidi yang lebih bersasar. Di samping
itu, perincian data mengikut gender juga akan ditambah baik ke arah dengan izin gender-
responsive budget.
