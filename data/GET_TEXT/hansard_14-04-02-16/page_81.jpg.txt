DR.18.11.2021 73

Berhormat, memang kita ada perancangan terbaru melalui Dasar Pelancongan Negara
kita, insya-Allah.

Saya akan lebih aktif lagi bercerita mengenai Dasar Pelancongan Negara selepas
Dewan ini sebab sudah saya maklumkan sebelum ini tetapi secara detaiinya apa yang
akan kita lakukan insya-Allah akan kita kongsikan bersama dengan Yang Berhormat
semua kerana kita mahu melihat produk baru lahir di setiap negeri.

Tuan Yang di-Pertua, sementara itu juga Tuan Yang di-Pertua menyentuh isu
mengenai promosi pelancongan seperti yang telah dibangkitkan oleh beberapa Ahli Yang
Berhormat. Sukacita dimaklumkan bahawa perkara ini sememangnya sentiasa giat
dilaksanakan oleh MOTAC lebih-lebih lagi menerima agensi di bawah seliaan iaitu
Tourism Malaysia.

Untuk makluman, MOTAC melalui Tourism Malaysia juga sentiasa mengadakan
aktiviti-aktiviti promosi bersama kerajaan negeri dan badan-badan pelancongan negeri
termasuk penyertaan dalam pelbagai pameran serta misi jualan sama ada domestik
seperti Cuti-cuti Malaysia Travel Fair, Matta Fair, MITA Tourism Fair dan juga pameran
antarabangsa seperti World Travel Market (WTM) di London, South Asia Travel Tourism
Exhibition (SATTE) di New Delhi. Program-program lain juga seperti Cuti-cuti Malaysia
diwujudkan khas bagi tujuan ini secara berterusan.

Selain itu, Tourism Malaysia juga sentiasa membawa pengamal media serta
influencer bagi membuat liputan di tempat-tempat pelancongan menarik di seluruh
negara. Tourism Malaysia juga telah membangun dan menyediakan platform atas talian
bagi membantu penggiat industri pelancongan memapar, mempromosi dan menawarkan
pakej dan produk pelancongan mereka menerusi laman web: www.malaysia.travel.

Pelbagai kempen telah dilaksanakan oleh Tourism Malaysia dalam
mengembalikan keyakinan para pelancong untuk ke Malaysia.

Tuan Muhammad Bakhtiar bin Wan Chik [Balik Pulau]: [Bangun]

Dato’ Sri Hajah Nancy Shukri: Penekanan kepada digitalisasi merupakan salah
satu elemen penting bagi memastikan Malaysia terus berdaya saing di peringkat
antarabangsa seperti bekerjasama dengan online travel portal ataupun online travel agent
(OTA). Kedua, memperkukuhkan lagi kempen pemasaran digital secara kerjasama dan
perkongsian pintar dengan syarikat penerbangan antarabangsa.

Mempergiatkan aktiviti perhubungan awam melalui kerjasama dengan key
opinion leader (KOL) dan juga influencers bagi mengembalikan keyakinan masyarakat
bahawa Malaysia adalah destinasi yang selamat untuk dikunjungi dan menjadikan
Malaysia sebagai destinasi pilihan utama pelancong.

Semua inisiatif ini semestinya akan dipergiatkan bagi menonjolkan lagi
keterlihatan ataupun visibility dengan izin, Malaysia di mata dunia. Lebih-lebih lagi ketika
negara kini sudah mula membuka sempadannya untuk menerima semula kemasukan
pelancong asing ke Malaysia secara berfasa dan bersasar. Saya bersependapat dengan
Yang Berhormat Hang Tuah Jaya bahawa produk berskala kecil seperti tarikan makanan
tempatan di sesuatu tempat boleh di promosi dan dijadikan produk tarikan pelancong.

Negara bertuah kita sememangnya kaya dengan kepelbagaian budaya dan kaum
yang masing-masing mempunyai makanan dan cara penyediaannya yang tersendiri.
Makanan dan juadah tempatan selain dapat mengeratkan keharmonian Keluarga
Malaysia, juga semestinya boleh menjadi produk pelancongan yang berpotensi.

Timbalan Yang di-Pertua [Dato' Mohd Rashid Hasnon]: Ada celahan.

Tuan Muhammad Bakhtiar bin Wan Chik [Balik Pulau]: Boleh saya mencelah?
Boleh saya mencelah tentang inisiatif yang diambil oleh Tourism Malaysia tadi.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Balik Pulau.

Tuan Muhammad Bakhtiar bin Wan Chik [Balik Pulau]: Okey, tadi Yang
Berhormat Menteri sebut tentang inisiatif-inisiatif yang diambil tetapi sebenarnya inisiatif
ini ialah sebelum pandemik iaitu Key Opinion Leader, influencers, SATTE, WTM yang
