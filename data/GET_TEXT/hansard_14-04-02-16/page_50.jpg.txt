42 DR.18.11.2021

Dato’ Seri Mahdzir bin Khalid: Jadi, tidak payah jawablah. [Dewan riuh] Oleh
sebab Tuan Yang di-Pertua tidak boleh paksa saya jawab.

Tuan Yang di-Pertua: Betul.

Dato’ Seri Mahdzir bin Khalid: Jadi, saya tidak jawab pun boleh. [Dewan riuh]
Setuju saya tidak jawab ya?

Beberapa Ahli: [Bercakap tanpa menggunakan pembesar suara]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
Inilah... [Pembesar suara dimatikan]

Tuan Yang di-Pertua: Duduk please. Tolong, cukup-cukup. [Disampuk] Cukup.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Dato’ Seri Mahdzir bin Khalid: Apa Yang Berhormat Jelutong? Terima kasih
Ahli-ahli Yang Berhormat yang telah mengambil bahagian untuk membahaskan perkara-
perkara yang ada kaitan dengan Kementerian Pembangunan Luar Bandar.

Dalam pembentangan belanjawan Kementerian Pembangunan Luar Bandar
(KPLB) telah diperuntukkan sebanyak RM10.5 bilion untuk tahun 2022. Daripada jumlah
tersebut, sebanyak RM7.01 bilion adalah peruntukkan untuk pembangunan dan RM3.52
bilion adalah peruntukan mengurus.

Seperti mana yang, kita sedia maklum bahawa Kementerian Pembangunan Luar
Bandar memfokuskan untuk kesejahteraan rakyat di luar bandar dalam hal-hal berkaitan
dengan prasarana, hal-hal yang berkaitan dengan pendidikan dan juga yang berkaitan
dengan keusahawanan. Dalam prasarana, peruntukan yang telah diberi seperti:

(i) jalan luar bandar sebanyak RM1.07 bilion;

(ii) bekalan elektrik luar bandar sebanyak RM483 juta;

(iii) jalan pembangunan desa atau jalan kampung sebanyak RM420
juta;

iv) bekalan air luar bandar sebanyak RM382.3 juta;
v) projek ameniti sosial;

vi) projek peningkatan pendapatan;

vii) projek perumahan rakyat miskin;

viii) baik pulih jambatan luar bandar; dan

ix) pinjaman pendidikan untuk anak-anak luar bandar.

Seramai 33 orang Ahli Yang Berhormat telah sudi berbahas berkaitan dengan isu-
isu cadangan, pandangan dan juga pertanyaan kepada Kementerian Pembangunan Luar
Bandar hal-hal yang berkaitan dengan kawasan masing-masing. Rata-rata Ahli Yang
Berhormat telah pun mengemukakan hal yang berkaitan dengan prasarana kawasan
masing-masing. Sama ada ia melibatkan projek yang sedang dilaksanakan. Projek yang
baru diluluskan dan projek yang belum masuk dalam EPU ataupun belum diluluskan.

Jadi, saya hendak maklumkan di sini bahawa, untuk keseluruhan ada projek
sambungan daripada Rancangan Malaysia Kesebelas di sambung ke dalam Rancangan
Malaysia Kedua Belas. Keduanya adalah projek-projek baru yang baru diluluskan dalam
Rolling Plan Pertama, Rancangan Malaysia Kedua Belas dan juga Rolling Plan Kedua,
tahun hadapan 2022. Jadi, banyak Ahli-ahli Yang Berhormat yang kemukakan ini direct
kawasan masing-masing. Saya boleh baca semua sekali, cuma saya harap saya tidak
akan detail lah kerana setiap kawasan tanya masing-masing. Yang Berhormat Kuala
Nerus ada di sini?

Timbalan Yang di-Pertua [Dato’ Mohd Rashid Hasnon]: Sudah tidak ada dah.
Dato’ Seri Mahdzir bin Khalid: Tak ada. Yang Berhormat Sik?
