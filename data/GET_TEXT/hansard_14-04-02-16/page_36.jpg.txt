28 DR.18.11.2021

dilaksanakan ini dapat menyokong murid dalam mengurus emosi dengan baik dalam
meningkatkan kesejahteraan murid dan juga minda mereka. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan, sila Yang Berhormat Bachok.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua. Terima kasih Yang Berhormat Timbalan Menteri di atas jawapan yang
diberikan. Sebagaimana yang kita sedia maklum bahawa pasca pandemik_ ini
menyaksikan bahawa gangguan kesihatan mental di kalangan anak murid kita ini,
semakin hari semakin tinggi. Jadi, kita amat mengharapkan bahawa kementerian dapat
menumpukan perhatian yang penuh kepada isu ini kerana kesan jangka panjang kepada
anak murid amat serius kalau kita tidak selesaikan dengan lebih awal.

01200

Soalan saya apakah kementerian bercadang untuk memberikan latihan intervensi
psikologi intensiti rendah kepada para guru secara separa profesional kepada para guru
kaunseling dan bimbingan bagi membantu menyediakan sistem sokongan penuh kepada
program minda sihat yang dilaksanakan di sekolah hari ini. Terima kasih.

Datuk Mohamad bin Alamin: Terima kasih Yang Berhormat Bachok. Saya yakin
dan percaya bahawa KPM sentiasa melihat tentang apa juga keperluan yang sedang dan
akan terus diambil bagi memastikan psikologi murid dapat kita tangani jika mereka berada
dalam keadaan kemurungan dan sebagainya.

KPM memastikan bahawa fokus kita bukan sahaja kepada sektor akademik
semata-mata tetapi juga soal psikologi anak-anak kita di sekolah itu menjadi perhatian
kita. Insya-Allah mana-mana yang terbaik, cadangan-cadangan itu kita akan ambil
maklum dan kita akan semak apakah keperluan yang akan kita buat dari semasa ke
semasa untuk menangani isu ini. Terima kasih banyak.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Soalan saya, saya mohon penjelasan daripada pihak kerajaan adakah kerajaan
masih teruskan Rancangan Makanan Tambahan di sekolah? Berapa buah sekolah masih
jalankan RMT ini? Terima kasih Yang Berhormat Timbalan Menteri. Terima kasih Tuan
Yang di-Pertua.

Datuk Mohamad bin Alamin: Terima kasih Yang Berhormat Padang Serai.
Secara datanya secara spesifik nanti saya akan bekalkan ada berapa banyak sekolah.
Akan tetapi soal RMT, program RMT memang kita teruskan, Rancangan Makanan
Tambahan ini semua kita teruskan. Bahkan kita tambah lagi dengan pembekalan susu
kepada anak-anak kita di sekolah-sekolah. Jadi, inilah program yang berterusan dan kita
akan kekalkan setakat pada hari ini. Terima kasih banyak.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Yang Berhormat Timbalan Menteri menjelaskan tentang minda sihat ini dan
keadaannya dikatakan terkawal. Akan tetapi kita tahu dari semasa ke semasa soal buli,
soal - malah dalam kes Universiti Pertahanan itu kes kematian juga berlaku. Kita mahu
satu penegasan apakah tindakan diambil. Kalau kita ambil contoh umpamanya macam
Universiti Pertahanan itu, hanya anak-anak terlibat. Akan tetapi semua tahu bahawa
budaya mendera itu menjadi budaya di universiti. Sebagai contoh ya walaupun ini tidak
terkait secara langsung dengan kementerian berkenaan.

Akan tetapi saya hendak tentukan di sini bahawa ini akan menekan murid dan
akan menyebabkan minda terkesan negatif dan langkah-langkah kementerian ini cuma
mengatakan langkah-langkah akan diambil. Apakah contoh tindakan tegas oleh pihak
sekolah atau kementerian menangani masalah ini terutama anak-anak yang merasa
tertekan kerana kurang pengawasan pihak sekolah atau kementerian.

Datuk Mohamad bin Alamin: Terima kasih Yang Berhormat Port Dickson. Saya
yakin bahawa kes yang disebutkan tadi adalah yang berlaku di universiti ya, bukan
daripada KPM dan memang di bawah KPT. Akan tetapi saya yakin dan percaya kerajaan
sentiasa melihat tentang keperluan-keperluan yang disebutkan itu tadi. Kita di negara ini
kita ada beberapa pendekatan walaupun mereka anak-anak murid di sekolah rendah dan
sekolah menengah ini berada di bawah umur age of majority, but di negara kita, kita ada
