14 DR.18.11.2021

Baik, dalam soal sejauh manakah kos melepas ya. Banyak yang membuat
andaian harga kepada spektrum yang kita guna pakai, tiga bentuk spektrum yang akan
diguna pakai untuk 5G pada harga yang berbeza-beza.

01100

Saya bertanya pada DNB, harga itu dianggarkan sekitar RM66 bilion. Akan tetapi,
ada juga yang memberi anggaran kepada saya harga berdasarkan kepada harga lelongan
yang dibuat di sesetengah negara boleh mencapai sehingga RM15 bilion. Isunya, kalau
kita sekiranya menggunakan pendekatan lelongan atau borong kepada spektrum, harga
yang dibayar itu akan dipass kepada pengguna. Lebih tinggi harga yang diambil, lebih
mahal pula yang dicas kepada pengguna. Sedangkan matlamat kerajaan hendak
memastikan, seboleh-bolehnya walaupun 5G diperkenalkan harganya boleh dikatakan
lebih murah daripada harga 4G. Itu sasarannya. Malah, harga diberikan gambaran kepada
saya, sekitar RM3 hingga RM4 per megabit.

Oleh sebab itu, soal kos melepas kepada kerajaan tidak berbangkit. Ini adalah
kerana pembiayaan bagi pelaksanaan program 5G ini tidak menggunakan dana kerajaan.
Akan tetapi, ia diatur secara oleh swasta. la juga tidak menggunakan konsep borong untuk
menghalang daripada harga yang terlalu tinggi dibayar oleh pengguna. Akan tetapi, ia
digunakan dengan cara satu rundingan reference access prizing ini yang sedang
dirundingkan dan akan di mediate oleh MCMC. Jadi bukan DNB yang boleh meletakkan
harga yang tinggi, dicas kepada MNO atau MNO boleh ambil dengan harga yang mereka
tetapkan sendiri.

Untuk makluman Yang Berhormat, ROA Negotiation ini sedang berjalan dan
hanya setelah ROA prizing ini ditetapkan barulah rollout 5G dapat dimeterai dengan
kelulusan MCMC. Sehingga kini, MCMC belum memberikan kelulusan kepada penetapan
harga.

Tuan Yang di-Pertua: Terima kasih Yang Berhormat Menteri.

Tuan Karupaiya a/l Mutusami [Padang Serai]: Soalan tambahan, Yang
Berhormat Padang Serai.

Tuan Yang di-Pertua: Maaf. Seterusnya, Yang Berhormat Tuan Anyi Ngau.
Silakan.

5. Tuan Anyi Ngau [Baram] minta Menteri Kewangan menyatakan jumlah
penerima serta jumlah peruntukan kewangan yang disalurkan kepada golongan B40 dan
M40 di Sarawak sejak pandemik COVID-19. Nyatakan berapa bilangan pemohon baru
dan yang buat rayuan diterima/lulus/tolak.

Timbalan Menteri Kewangan II [Tuan Haji Yamani Hafez bin Musa]: Terima
kasih Tuan Yang di-Pertua. Terima kasih kepada Ahli Yang Berhormat Baram di atas
soalan pada pagi ini. Tuan Yang di-Pertua, untuk maklumat Yang Berhormat Baram,
kerajaan amat mengambil berat terhadap kesan pandemik COVID-19 ke atas semua
lapisan masyarakat dengan memastikan bantuan tunai langsung yang disediakan
disalurkan kepada golongan yang memerlukan B40 dan M40.

Oleh itu, kerajaan telah menyediakan beberapa jenis bantuan tunai yang telah
ditambah baik sejak tahun lepas lagi iaitu Bantuan Sara Hidup ataupun dikenali sebagai
BSH, Bantuan Prihatin Nasional ataupun dikenali sebagai BPN, Bantuan Prihatin Rakyat
ataupun dikenali sebagai BPR dan Bantuan Khas COVID-19 lebih dikenali sebagai BKC
untuk mereka yang layak bagi meringankan kos sara hidup dan beban kewangan semasa.

Bagi penerima Bantuan Tunai Langsung tahun 2020 dan 2021 dari negeri
Sarawak, terdapat 900 ribu penerima berada di dalam kategori B40 yang telah menerima
bantuan tunai berjumlah RM3.59 bilion. Sementara itu, sejumlah 240 ribu penerima pula
di dalam kategori M40 telah menerima bantuan tunai sebanyak RMO.29 bilion. Ini
menjadikan keseluruhan bilangan penerima bagi negeri Sarawak berjumlah hampir 1.14
juta penerima dengan peruntukan sebanyak RM3.88 bilion.

Tuan Yang di-Pertua: Terima kasih. Soalan tambahan pertama.
