DR.18.11.2021 21

Tuan Yang di-Pertua: ...Tiga tambahan sahaja.

Dato’ Haji Salim Sharif [Jempol]: Sikit sahaja.

Dr. Nik Muhammad Zawawi bin Haji Salleh: Benih-benih ikan juga...
Dato’ Haji Salim Sharif [Jempol]: Saya...

Dr. Nik Muhammad Zawawi bin Haji Salleh: ...Adalah salah satu...
Tuan Yang di-Pertua: Maaf, Yang Berhormat Jempol.

Dr. Nik Muhammad Zawawi bin Haji Salleh: ...Daripada fokus yang diberi oleh
pihak kerajaan dan kajian-kajian kepada benih ini sangat teliti yang dibuat yang saya lihat
sendiri, sangat teliti dan memang benih ini memainkan peranan yang sangat penting. Ini
kerana benih yang baik, tempoh dia ini jadi pendek untuk kita jualkan hasil ternakan kita.
Akan tetapi benda ini memang dalam usaha pihak kerajaan. /nsya-Allah, saya harap
semua doa dan semua kita bagi kerjasama, mudah-mudahan nelayan darat kita akan
mendapat kejayaan yang besar. Sekian, terima kasih.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Dato’ Haji Salim Sharif [Jempol]: Sikit Tuan Yang di-Pertua, sikit sahaja. Oleh
sebab satu, tadi makanan ikan, orang kampung saya suruh tanya ini. Kalau saya tidak
tanya rasa bersalah juga. Jadi soal makanan ini, ada kolam ternakan persendirian ini telah
pun lama mengeluarkan ikan sembilang, ikan keli. Dia menggunakan bahan contohnya
buangan daripada daging babi. Adakah kementerian, MAFI mengenal pasti status halal
haram ternakan yang di mana bahan makanan ini daripada yang haramlah. Maknanya
apa tindakan kementerian dalam soal menentukan halal haramnya ternakan ikan keli
contohnya?

Dr. Nik Muhammad Zawawi bin Haji Salleh: Terima kasih kakanda saya dari
Jempol yang prihatin dengan isu makan ikan dengan babi. Jadi, ringkasnya saya ingin
nyatakan sekiranya ada perbuatan yang tidak bertanggungjawab ini berlaku diminta
supaya kemukakan kepada pihak Menteri Agama pun boleh di depan saya ataupun Yang
Berhormat sendiri pergi tutup ladang pun boleh kot. [Ketawa] Sebab benda ini terpencil,
kes yang sangat terpencil dan memang kerajaan dalam negara kita ini sangat bertegas
dengan isu yang seumpama ini.

Barangkali ada tempat-tempat yang dibela ikan ini untuk dijual kepada
masyarakat bukan Islam. Itu adalah hak mereka, tidak ada masalah, cuma isunya
membabitkan masyarakat Islam. Jadi, insya-Allah KPDNHEP pun dia boleh ambil
tindakan ini. Sekian, terima kasih.

Tuan Shaharizukirnain bin Abd Kadir [Setiu]: Setiu sikit lagi boleh?

Timbalan Yang di-Pertua [Dato’ Mohd Rashid Hasnon]: Tidak. Saya tidak
membenarkan kerana telah ada tiga soalan tambahan tadi. Ahli-ahli Yang Berhormat
sekarang saya jemput Yang Berhormat Tenom.

8. Puan Noorita binti Sual [Tenom] minta Menteri Pengangkutan menyatakan
apakah inisiatif yang telah diambil oleh pihak Kerajaan Persekutuan untuk menaik taraf
perkhidmatan pengangkutan Keretapi Pangi di Daerah Tenom.

Timbalan Menteri Pengangkutan [Dato’ Henry Sum Agong]: Tuan Yang di-
Pertua, untuk makluman Yang Berhormat Tenom, pelaksanaan projek-projek infrastruktur
seperti menaik taraf perkhidmatan pengangkutan kereta api bukan sahaja mampu
memberikan keselesaan kepada para penumpang malah pelbagai kesan pertumbuhan
ekonomi di kawasan persekitaran jajaran kereta api.

Pada ketika ini, Kementerian Pengangkutan sedang memberikan fokus untuk
menyiapkan dua projek berkeutamaan tinggi bagi menaik taraf infrastruktur untuk
menambah baik perkhidmatan pengangkutan kereta api Sabah iaitu Projek Penaiktarafan
