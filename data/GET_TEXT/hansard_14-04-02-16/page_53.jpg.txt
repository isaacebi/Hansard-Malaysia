DR.18.11.2021 45

RM554 juta. Daripada jumlah tersebut satu projek telah siap pelaksanaannya pada bulan
April 2021 iaitu Projek Jalan Mengalias-Tenom, Sabah.

Projek Membina Jalan Ulu Tomani sedang dalam peringkat pembinaan dan
dijangka siap pada tahun 2023. Menaik Taraf Jalan Kemabong-Rundum dalam peringkat
memuktamadkan tender dan surat setuju terima dijangka dapat dikeluarkan pada bulan
Disember 2021. Projek Menaik Taraf Jalan Tuman Talik dan projek baharu Menaik Taraf
Jalan Ulu Tepoh-Pamilaan-Pengalat pula sedang dalam proses lantikan perunding serta
dalam penentuan skop oleh JKR Sabah.

Yang Berhormat Baram?

Tuan Anyi Ngau [Baram]: Baram ada Yang Berhormat Menteri.
Dato’ Seri Mahdzir bin Khalid: Ada Yang Berhormat Baram? Ada?
Timbalan Yang di-Pertua [Dato' Mohd Rashid Hasnon]: Ada.

Dato’ Seri Mahdzir bin Khalid: Yang Berhormat telah menanyakan status
pembinaan Jalan Pekan Lapok ke Long Ayak.

Untuk makluman Yang Berhormat, permohonan projek membina dari Lapok ke
Long Teran, Baram telah dikemukakan oleh kementerian ini kepada EPU, JPM di bawah
RP2 untuk tahun 2022. Skop projek yang dipohon menaik taraf jalan sepanjang 32
kilometer dengan standard JKR R1.

Walau bagaimanapun, projek ini tidak tersenarai dalam projek yang diluluskan
dalam Bajet 2022 dan kementerian akan mengangkat semula permohonan projek ini.
Untuk makluman Yang Berhormat — itu dia yang ditanyalah mengenai dengan Yang
Berhormat. Yang Berhormat Baram bertanya mengenai jalan ini. Setakat itu jawapannya.

Untuk bekalan air Kuala Krai?

Timbalan Yang di-Pertua [Dato' Mohd Rashid Hasnon]: Tidak ada.
Dato’ Seri Mahdzir bin Khalid: Tiada, Yang Berhormat Sik?
Timbalan Yang di-Pertua [Dato' Mohd Rashid Hasnon]: Tidak ada.

Dato’ Seri Mahdzir bin Khalid: Yang Berhormat Tuaran? Oh tidak ada. kalau
macam itu semua tidak ada sudah. Habis sudah la. Yang Berhormat Raub?

Timbalan Yang di-Pertua [Dato' Mohd Rashid Hasnon]: Yang Berhormat Raub
pun tidak ada.

Dato’ Seri Mahdzir bin Khalid: Yang Berhormat Hulu Langat?
Timbalan Yang di-Pertua [Dato' Mohd Rashid Hasnon]: Tidak ada.
Dato’ Seri Mahdzir bin Khalid: Yang Berhormat Sepanggar? Ada?

Timbalan Yang di-Pertua [Dato' Mohd Rashid Hasnon]: Yang Berhormat
Sepanggar ada.

Datuk Mohd Azis bin Jamman [Sepanggar]: Ada, Sepanggar ada.
Dato’ Seri Mahdzir bin Khalid: Mana?

Datuk Mohd Azis bin Jamman [Sepanggar]: Sini,sini.

Timbalan Yang di-Pertua [Dato' Mohd Rashid Hasnon]: Di hadapan ini.
Dato’ Seri Mahdzir bin Khalid: Okey.

Datuk Mohd Azis bin Jamman [Sepanggar]: Okey.

Dato’ Seri Mahdzir bin Khalid: Yang Berhormat telah membangkitkan isu
mengenai pelaksanaan infrastruktur asas seperti bekalan air luar bandar, bekalan elektrik
luar bandar dan juga jalan luar bandar untuk negeri Sabah.

Kementerian telah mengambil maklum bahawa masyarakat di luar bandar
memerlukan banyak lagi kemudahan infrastruktur seperti Yang Berhormat sebut dan
banyak tempat yang masih ketinggalan saya akui masih banyak.
