112 DR.18.11.2021

Datuk Seri Panglima Haji Mohd Shafie bin Haji Apdal [Semporna]: Apa pasal
bising ni. Belanjawan tak bising, ini bising.

Datuk Ignatius Darell Leiking [Penampang]: Yang tiada MoU, tiada peruntukan,
lawan.

Tuan Yang di-Pertua: Maaf tidak cukup 15. [Dewan riuh] Maka diteruskan
dengan urusan yang seterusnya.

Dato’ Seri Dr. Shahidan bin Kassim, [Arau]: Warisan menghina DAP dan PKR.

[Rang Undang-undang dibacakan kali yang kedua dan diserahkan kepada Dewan
sebagai Jawatankuasa]

Tuan Yang di-Pertua: Ahli-ahli Yang Berhormat, sekarang saya kemukakan
masalah bahawa Usul di atas nama Yang Berhormat Menteri Kewangan di dalam Aturan
Urusan Mesyuarat ini diedarkan kepada Jawatankuasa sebuah-buah Majlis hendaklah
disetujukan.

[Usul dikemuka bagi diputuskan; dan disetujukan]
[Diputuskan,

Bahawa Usul yang berikut ini dirujukkan kepada Jawatankuasa
sebuah-buah Majlis:

“Bahawa Dewan ini, mengikut subsekyen 4(3) Akta Kumpulan
Wang Pembangunan 1966 [Akta 406], membuat ketetapan iaitu suatu
jumlah wang sebanyak tidak lebih dari tujuh puluh bilion dan enam ratus
juta ringgit (RM77,600,000,000) dibelanjakan daripada Kumpulan Wang
Pembangunan bagi tahun 2022, dan bagi tujuan dan butiran Perbelanjaan
Pembangunan yang dinyatakan di bawah Maksud Pembangunan atau
(‘P”) dalam senarai Anggaran Perbelanjaan Persekutuan 2022, yang
dibentangkan dalam Kertas Perintah 32 Tahun 2021, adalah diuntukkan
di bawah Maksud-maksud yang berkenaan jumlah-jumlah yang
bersetentangan dengan butiran-butiran itu di ruangan enam dan tujuh
senarai tersebut.”]

Tuan Yang di-Pertua: Dengan itu Ahli-ahli Yang Berhormat, Mesyuarat Dewan
hari ini ditangguhkan sehingga jam 10.00 pagi hari Isnin, 22 November 2021.
Assalammualaikum warahmatullahi wabarakatuh. Salam sejahtera.

[Dewan ditangguhkan pada pukul 5.23 petang]
