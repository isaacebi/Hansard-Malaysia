DR.18.11.2021 79

Dato’ Haji Che Abdullah bin Mat Nawi [Tumpat]: Saya cuba mencelah semasa
Yang Berhormat Menteri memberikan penjelasan mengenai destinasi baharu
pelancongan tadi.

Dato’ Sri Hajah Nancy Shukri: Okey.

Dato’ Haji Che Abdullah bin Mat Nawi [Tumpat]: Sebagaimana Yang Berhormat
Menteri sedia maklum bahawa lebih kurang tiga minggu lepas Yang Berhormat Menteri
dibawa untuk melawat ke beberapa potential destinasi untuk pelancongan di Tumpat baru-
baru ini. Saya ada buat beberapa permintaan dalam ucapan perbahasan bajet saya.
Cuma mungkin sebahagiannya tidak melibatkan Kementerian Pelancongan.

Cuma, kalau boleh, Yang Berhormat Menteri memberi sedikit berita gembira atau
pandangan terhadap lawatan Yang Berhormat Menteri ke kawasan destinasi pelancongan
di Tumpat khususnya di Pasar Terapung, Kepulauan Teluk Renjuna, industri batik dan
sebagainya. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

01610

Dato’ Sri Hajah Nancy Shukri: Terima kasih Yang Berhormat, dengan izin Tuan
Yang di-Pertua.

Dato’ Hajah Azizah binti Mohd Dun [Beaufort]: Yang Berhormat Menteri,
bolehkah sebelum-

Dato’ Sri Hajah Nancy Shukri: Apa yang saya alami masa pergi ke Tumpat
Kelantan, sebenarnya Kelantan ini banyak mempunyai banyak produk-produk yang perlu
diketengahkan dan perlu di promosi. Jadi daripada segi tempat di Tumpat itu sendiri
memang ada pelbagai aktiviti yang boleh dijadikan produk pelancongan. Saya rasa pihak
negeri juga perlu memainkan peranan untuk mempromosikannya.

Kita di MOTAC, insya-Allah kita membantu, hari itu pun banyak kita membantu
juga. Jadi saya harap ia akan menjadi satu kolaborasi di antara negeri dan juga
Persekutuan. Yang lain itu apa yang saya nampak, kebanyakan negeri bukan sahaja di
Tumpat, apa yang saya nampak di bawah Dasar Pelancongan Negara yang kita baru
luluskan untuk 2020-2030, insya-Allah kita akan mengadakan satu perubahanlah supaya
setiap negeri itu akan bekerjasama dengan pihak kerajaan dan Persekutuan untuk kita
melahirkan produk baru di seluruh negara. Terima kasih.

Timbalan Yang di-Pertua [Dato’ Mohd Rashid Hasnon]: Okey.
Dato’ Hajah Azizah binti Mohd Dun [Beaufort]: Tuan Yang di-Pertua.

Dato’ Haji Che Abdullah bin Mat Nawi [Tumpat]: Terima kasih Yang Berhormat
Menteri.

Tuan Karupaiya a/l Mutusami [Padang Serai]: Tuan Yang di-Pertua, saya
hendak tanya tentang Deepavali Yang Berhormat Menteri.

Dato’ Hajah Azizah binti Mohd Dun [Beaufort]: Tuan Yang di-Pertua, Yang
Berhormat Menteri. /Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Saya minta maaf.
Menteri sudah selesai menjawab. Seterusnya saya menjemput Yang Berhormat Menteri
Kewangan untuk menjawab. Masa diberi 60 minit.

4.11 ptg.

Menteri Kewangan [Datuk Seri Utama Tengku Zafrul bin Tengku Abdul Aziz]:
Terima kasih Tuan Yang di-Pertua. Izinkan saya zahirkan Bismillahi Rahmani Rahim.
Assalamualaikum warahmatullahi wabarakatuh. Tuan Yang di-Pertua, izinkan saya
zahirkan setinggi-tinggi ucapan terima kasih kepada semua Ahli-ahli Yang Berhormat
kerana telah mengambil bahagian dalam sesi perbahasan Rang Undang-undang
