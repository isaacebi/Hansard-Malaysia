DR.18.11.2021 35

beliau, buktikan anda tidak terlibat dengan menyatakan membuka segala-galanya.
Jangan tutup. Berikan jawapan secara telus.

Ini saya harap Tuan Yang di-Pertua boleh berikan teguran di sini. Adakah seorang
Menteri boleh elak dari menjawab dengan mengatakan, “Oh! sedang disiasat oleh polis
atau SPRM’?  Bolehkah ini dibenarkan? Kalau ini dibenarkan, semua jawapan akan
begini.

Saya percaya semua Menteri tidak ikut apa yang dibuat oleh Yang Berhormat
Menteri Perpaduan.

01220

Saya rasa kawan saya Ahli Parlimen Tanjong Karang, dia akan jawab dengan
berani kerana dia tidak terlibat. Akan tetapi mengapa Menteri Perpaduan Negara begitu
takut untuk jawab. Itu yang menjadi satu isu kepentingan awam di kalangan orang ramai,
bukan sahaja kaum India tetapi tentang penyelewengan yang berlaku yang membabitkan
isu dana kewangan.

Duli Yang Maha Mulia Seri Paduka Baginda Yang di-Pertuan Agong pun sudah
sebut. Laporan Ketua Audit Negara RM620 juta mesti disiasat. Inilah satu contoh
mengapa ia harus disiasat dengan secara mendalam.

Beberapa Ahli: Betul, betul.

Tuan Lim Guan Eng [Bagan]: Saya harap Tuan Yang di-Pertua, pastikan jangan
benarkan Menteri jawab sedemikian kerana ini lari daripada tanggungjawab mereka.
Sekian, terima kasih.

Timbalan Yang di-Pertua [Dato' Mohd Rashid Hasnon]: Baik, terima kasih.
Terima kasih, Yang Berhormat Bagan. Saya ingin meneruskan dengan menjawab...

Tuan M. Kulasegaran [Ipoh Barat]: Point of order..

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
ruling. Please Tuan Yang di-Pertua, ruling. Buat ruling.

Puan Kasthuriraani a/p Patto [Batu Kawan]: Tuan Yang di-Pertua, boleh tidak
ruling?

Timbalan Yang di-Pertua [Dato' Mohd Rashid Hasnon]: Saya punya ruling
tadi...

Tuan Lim Guan Eng [Bagan]: Boleh tidak benarkan seorang Menteri jawab
sedemikian kerana di bawah siasatan oleh SPRM atau polis, tidak boleh jawab. Itu yang
berlaku semalam.

Timbalan Yang di-Pertua [Dato' Mohd Rashid Hasnon]: Saya masih
memerlukan surat untuk rayuan kepada untuk perbahasan tersebut. Please...

Tuan Lim Guan Eng [Bagan]: [Ketawa]

Puan Kasthuriraani a/p Patto [Batu Kawan]: Tuan Yang di-Pertua, kami minta
ruling sekarang.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
berapa kali hendak hantar surat, Tuan Yang di-Pertua? Yang Berhormat Port Dickson
sudah beritahu.

Tuan M. Kulasegaran [Ipoh Barat]: Sudah ada ruling atau belum?

Timbalan Yang di-Pertua [Dato' Mohd Rashid Hasnon]: Tetapi belum ada
rayuan. Saya minta supaya menulis kepada...

Tuan Sanisvara Nethaji Rayer a/l Rajaji [Jelutong]: Ini atas ruling perbahasan.
Boleh kah Menteri jawab begitu? Itu adalah perkara yang kami pohon. Bolehkah Menteri
mengelak menjawab soalan, dengan mengatakan bahawa perkara itu disiasat oleh
SPRM, dan SPRM nasihat jangan jawab perkara itu. Bolehkah?

Tuan Sim Tze Tzin [Bayan Baru]: Tuan Yang di-Pertua, kira perlukan ruling
sekarang...
