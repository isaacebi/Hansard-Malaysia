DR.18.11.2021 59

Tuan Fong Kui Lun [Bukit Bintang]: Terima Kasih Tuan Yang di-Pertua. Saya
amat kecewa kerana selama 50 tahun ini, kedai runcit mereka jual itu alkohol. Akan tetapi,
sekarang dihentikan. Ini tidak patut. Sepatutnya license diteruskan kepada mereka
menjual itu hard liquor.

Dato’ Seri Dr. Shahidan bin Kassim: Okey, thank you. Ini Yang Berhormat
Segambut.

Puan Hannah Yeoh [Segambut]: Terima kasih Yang Berhormat Menteri. Tadi
Yang Berhormat Menteri semasa membaca jawapan ada mengatakan Segambut ada
membangkitkan isu world class city, semua itu saya hendak betulkan.

01510

Sebenarnya saya tidak penah bangkitkan isu alkohol dalam ucapan perbahasan
saya. Jadi, teks itu tidak betul. Keduanya, mengenai libat urus Yang Berhormat Menteri
adakan dengan ahli Parlimen Wilayah Persekutuan pada 26 Oktober. Saya sokong
kenyataan Yang Berhormat Cheras kerana pada masa itu saya hadir di mesyuarat itu dan
semasa kita nak bangkitkan hujah-hujah kita, Yang Berhormat Menteri kata tidak payah
bincang kerana saya akan bagi solusi win-win.

Jadi, kita tidak berkesempatan pun untuk bincang hujah-hujah kerana Yang
Berhormat Menteri janji akan bagi win-win solution. Akan tetapi, selepas itu pengumuman
keluar, tidak ada win-win untuk kita. Terima kasih.

Tuan Lim Lip Eng [Kepong]: Kepong, kepong. Saya cuma nak tanya kenapa
peraturan baharu ini dibuatkan sekarang, sedangkan bekas Menteri Wilayah, Yang
Berhormat Putrajaya, Yang Berhormat Ketereh tidak buat. Mengapakah Yang Berhormat
Arau buat? Adakah ini semata-mata untuk Pilihan Raya Melaka? Terima kasih.

Dato’ Seri Dr. Shahidan bin Kassim: Akan tetapi sebenarnya saya letih nak
jawab benda ini, bukan? [Ketawa]

Beberapa ahli: [Ketawa]

Dato’ Seri Dr. Shahidan bin Kassim: Akan tetapi walau bagaimanapun kita kena
ingat ini. Saya dengan Timbalan Menteri saya, kami beri tempoh sebulan untuk
membolehkan kita membuat libat urus dan sebagainya. Selepas kita berjumpa dengan
Ahli-ahli Parlimen, kita juga buat libat urus terus dengan pengeluar-pengeluar arak,
termasuk pengeluar jenama Timah. Kita berjumpa dengan bottler, dengan izin. Kita
berjumpa dengan pengedar, kita jumpa dengan peruncit, kita jumpa dengan serbaneka.

Sebahagian besar yang telah kita bincang itu, kita telah persetujui bersama dan
cuma saya tidak sempat berjumpa dengan Ahli-ahli Yang Berhormat. Akan tetapi, di pihak
mereka yang kita telah libat urus, mereka telah berpuas hati pada dasarnya dan kita
tengoklah perkembangan yang selanjutnya akan berlaku.

Kita kena ingat bahawa license arak ini untuk pub, restoran dan sebagainya kita
telah luluskan lebih daripada 100 tiap-tiap tahun. Yang Berhormat, berhubung dengan
accessibility, yang kita maksudkan ini kerana kita nak elakkan arak samsu haram yang
kita sebutkan tadi. Kalau ikut harga pasaran di bawah RM19. Yang itu yang kita nak kejar.
Ini ditentang oleh semua pihak kerana ialah...

Tuan Fong Kui Lun [Bukit Bintang]: Yang Berhormat Menteri, ini salah. Tak
betul.

Dato’ Seri Dr. Shahidan bin Kassim: Minuman yang dijual, yang diambil
kesempatan oleh pihak tertentu untuk menjual dan ini kita kena tentang. Saya percaya
DAP pun akan tentang.

Tuan Fong Kui Lun [Bukit Bintang]: Minta penjelasan.

Dato’ Seri Dr. Shahidan bin Kassim: Bagi minuman lain, kita telah benarkan,
seperti yang kita telah sebutkan. Akan tetapi, bagi yang melibatkan kedai serbaneka, kita
berdasarkan kepada kes demi kes untuk dipertimbangkan dari semasa ke semasa.

Tuan Fong Kui Lun [Bukit Bintang]: Yang Berhormat Menteri, minta jalan.

Tuan Yang di-Pertua: Yang Berhormat boleh buka—
