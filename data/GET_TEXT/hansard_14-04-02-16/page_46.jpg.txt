38 DR.18.11.2021

kata, “Tidak, saya jawab tetapi SPRM nasihat saya supaya jangan jawab kerana subjudice
to the case”.

01230

Jadi, ini yang kita minta supaya Tuan Yang di-Pertua beri panduan. Saya hormat
keputusan Tuan Yang di-Pertua dalam hal mengutip beberapa pandangan tentang bukan
untuk memaksa tetapi memaklumkan. Jadi, jangan nampak seolah-olah Tuan Yang di-
Pertua dalam konteks ini mengelak daripada perbahasan yang terbuka. Ini yang kita
bimbangkan sekarang— dalam banyak kes.

Tuan Yang di-Pertua: Faham.

Dato’ Seri Anwar bin Ibrahim [Port Dickson]: Kalau Tuan Yang di-Pertua kata
seumpamanya dalam kes P.M.18(1) pun begitu iaitu dalam keadaan hal-hal yang kita kira
sangat mendesak melibatkan kepentingan rakyat dan negara, penyelewengan dana puluh
bilion ringgit tetapi tidak boleh dibahaskan. Ini yang menyebabkan kita ungkit. Soal MITRA
ini kalau kita hendak katakan perkara kecil tidak boleh...

Tuan Yang di-Pertua: Boleh saya terangkan sedikit pasal usul itu...

Dato’ Seri Anwar bin Ibrahim [Port Dickson]: Jadi saya hendak sebut itu sahaja
bahawa sementara bukan kuasa Tuan Yang di-Pertua boleh memaksa tetapi teguran
dalam spirit demokrasi yang segar, wacana yang segar di Parlimen...

Tuan Syed Saddiq bin Syed Abdul Rahman [Muar]: [Bangun]

Dato’ Seri Anwar bin Ibrahim [Port Dickson]: Kalau ambil tafsiran Tuan Yang
di-Pertua begitu. Kita tanya 20 soalan, Menteri jawab, tidak mahu jawab. Maka Tuan Yang
di-Pertua tidak boleh buat apa-apa. Jadi kita tutup Parlimenlah. [Tepuk]

Tuan Yang di-Pertua: Yang Berhormat...

Dato’ Seri Anwar bin Ibrahim [Port Dickson]: Kalau betul-betul your technical
interpretation is that iaitu siapa pun boleh bercakap, Menteri boleh elak semua soalan
kerana Tuan Yang di-Pertua tidak boleh bahas dan ini akan jadi masalah politik...

Tuan Yang di-Pertua: Faham.

Dato’ Seri Anwar bin Ibrahim [Port Dickson]: Jadi Tuan Yang di-Pertua harus
dilihat dalam konteks yang lebih luas.

Tuan Yang di-Pertua: Saya faham...

Dato’ Seri Anwar bin Ibrahim [Port Dickson]: The rules of the Tuan Yang di-
Pertua is to facilitate a debate.

Tuan Yang di-Pertua: Yang Berhormat, terima kasih atas pandangan itu. Saya
sudah cakap banyak kali. Apabila Minister tidak cakap, tidak jawab dengan betul atau tidak
jawab, tulis surat kepada saya. Saya cuba sedaya upaya — Sebenarnya sebelum ini pun
saya sudah suruh Minister banyak jawab soalan yang tidak dijawab dan mereka telah
menjawab...

Tuan Syed Saddiq bin Syed Abdul Rahman [Muar]: Tuan Yang di-Pertua...

Tuan Yang di-Pertua: Itu nombor satu. Nombor dua tentang MITRA. Maaf saya
lupa tadi. Usul Yang Berhormat- [Merujuk kepada Yang Berhormat Jelutong] Usul Yang
Berhormat telah diberi notis kepada saya pada hari terakhir sesi yang lepas. Jadi, tidak
boleh dibawa pada sesi yang lepas kerana usul itu memerlukan dua hari kalau tidak silap
saya. Kemudian walaupun sesi yang lepas telah tamat, saya masih menjawab surat Yang
Berhormat.

Sebenarnya usul itu kalau tidak dibawa pada sesi yang lepas itu, maka usul itu
luput mengikut peraturan mesyuarat. So, kalau hendak dilawati semula, maka perlulah
difailkan usul yang baharu kerana usul itu memang sudah luput, difailkan pada hari yang
terakhir. Saya ingat sekarang.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua. Cuma saya ingin respons kepada perkara yang telah dirujuk kepada Erskine
May dan sebagainya. Kita mengamati penjelasan yang telah diberikan. Akan tetapi, bagi
