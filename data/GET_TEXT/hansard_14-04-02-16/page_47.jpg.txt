DR.18.11.2021 39

pihak saya Tuan Yang di-Pertua dengan segala hormatnya, dengan rendah diri saya
berpendapat bahawa Peraturan Mesyuarat Dewan yang mulia ini adalah cukup luas.

Saya rujuk kepada Peraturan Mesyuarat 5. Ketika kita sumpah yang hendak
dilafazkan mengikut seperti yang disebutkan dalam Jadual Keenam. Ketika kita
mengambil tempat sebagai Ahli Dewan Rakyat, tiap-tiap orang melafazkan sumpah untuk
melaksanakan tugas secara ikhlas dan dengan suci hati.

Maka sekiranya Yang Berhormat Kota Tinggi ingin memberi jawapan-jawapan
yang ikhlas, secara terbuka, tidak mahu melindungi apa-apa sahaja, beliau boleh berbuat
demikian dengan memberi penjelasan. Juga peraturan yang mengelirukan Dewan.
Penjelasan beliau— kalau beliau mengatakan bahawa perkara itu dinasihati oleh pihak
SPRM, kita belum tahu, adakah nasihat itu dikeluarkan secara lisan. Adakah apa-apa
surat dikeluarkan. Kalau beliau mengeluarkan kenyataan itu dan tidak ada apa-apa asas,
kalau dibuktikan SPRM tidak memberi nasihat tersebut, bukankah beliau mengelirukan
Dewan?

Tuan Syed Saddiq bin Syed Abdul Rahman [Muar]: [Bangun]
Tuan Khalid bin Abd Samad [Shah Alam]: [Bangun]

Tuan Yang di-Pertua: Yang Berhormat, Yang Berhormat saya walau saya tidak
pengerusikan Mesyuarat itu semalam, saya tengok dari pejabat saya. Natijah ucapan
Yang Berhormat Menteri ialah perkara itu dalam siasatan. Oleh sebab ia dalam siasatan,
dia pun tidak tahu sama ada si polan dan si polan terlibat. Macam mana dia hendak tahu
apabila siasatan itu belum lengkap. So, dia tidak boleh cakap. Itu natijah yang diucapkan
oleh Yang Berhormat Menteri semalam. Perkara itu tengah siasat. So, macam mana dia
hendak cakap si polan atau si polan terlibat atau tidak.

Tuan Syed Saddiq bin Syed Abdul Rahman [Muar]: Tuan Yang di-Pertua, isu
yang berbeza...

Tuan Yang di-Pertua: Maaf. Saya sudah tidak ada masa. Kita hari ini hendak
undi belanjawan ini. Ya, maaflah.

Tuan Khalid bin Abd Samad [Shah Alam]: Tuan Yang di-Pertua, sedikit.

Tuan Syed Saddiq bin Syed Abdul Rahman [Muar]: Tuan Yang di-Pertua,
soalan saya berkenaan...

Tuan Yang di-Pertua: Yang Berhormat tidak pernah sekejap.

Tuan Khalid bin Abd Samad [Shah Alam]: Sekejap, betul. Saya janji one
minute.

Tuan Syed Saddiq bin Syed Abdul Rahman [Muar]: Tuan Yang di-Pertua, saya
sudah bangun dari tadi Tuan Yang di-Pertua. Saya dengar — Terima kasih.

Tuan Yang di-Pertua: Seminit.

Tuan Syed Saddiq bin Syed Abdul Rahman [Muar]: Keengganan untuk
menjawab soalan berbeza dengan jawapan yang menipu dan mengelirukan Dewan. Itu
saya hendak rujuk Peraturan Mesyuarat 36(12)...

Tuan Yang di-Pertua: Saya tahu, saya tahu. Jadi apa pointnya?

Tuan Syed Saddiq bin Syed Abdul Rahman [Muar]: Dengan itu, pada sesi
perbahasan saya ada mengajukan soalan berkenaan janji oleh Jabatan Perdana Menteri
untuk mengagihkan peruntukan yang adil kepada semua Ahli Parlimen tidak kira mereka
yang menandatangani atau tidak menandatangani. Saya ini unik. Saya hendak
tandatangan tetapi tidak boleh. Itu dikeluarkan pada 23 September.

Tuan Yang di-Pertua: Okey. Itu Yang Berhormat kena tulis kepada saya untuk
dirujuk Peraturan Mesyuarat 36(12).

Tuan Syed Saddiq bin Syed Abdul Rahman [Muar]: Saya sudah bangkitkan
sebelum ini Tuan Yang di-Pertua di dalam Dewan.

Tuan Yang di-Pertua: Tulis kepada sayalah.
