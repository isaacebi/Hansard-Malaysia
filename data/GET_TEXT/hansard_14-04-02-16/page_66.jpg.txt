58 DR.18.11.2021

Dato’ Seri Dr. Shahidan bin Kassim: Kepong. Jadi, semua Yang Berhormat
telah pun berjumpa dengan saya dan kita telah berbincang dengan hebatnya.

Tuan Lim Lip Eng [Kepong]: Belum jumpa.

Dato’ Seri Dr. Shahidan bin Kassim: Oleh itu, ingin saya tekankan matlamat
utama DBKL adalah untuk menguatkuasakan dengan tegas penjualan compounded hard
liquor atau lebih dikenali sebagai samsu haram yang dijual berleluasa di merata tempat.
Minuman keras masih boleh dijual di premis-premis yang dibenarkan seperti di pasar raya,
kompleks membeli belah, pub, bar dan restoran tertakluk kepada syarat dan juga garis
panduan. Ya, silakan.

Tuan Tan Kok Wai [Cheras]: Terima kasih Tuan Yang di-Pertua. Untuk
makluman Dewan ini, Yang Berhormat Menteri telah kerap kali berjanji pada kami di sini
bahawa berhubung dengan isu pengharaman fiquor di premis kedai runcit, kedai
serbaneka dan juga kedai ubat Cina. Beliau, Yang Berhormat telah mencapai satu win-
win formula yang dapat menyelesaikan isu ini dengan sebaik-baiknya. Ini adalah janjinya.

Akan tetapi, janji ini telah diberikan kepada kami sudah sebulan. Sehingga kini
apa yang kami dapat daripada Yang Berhormat Menteri adalah pengumuman yang sama
dengan keputusan yang dibuat oleh bekas Menteri Wilayah Persekutuan. So, ini
membayangkan Yang Berhormat Menteri tidak ikhlas dan tidak jujur dalam jawapannya.
Saya ingin tanya Yang Berhormat, apakah Yang Berhormat menafikan pernah berjanji
bahawa satu win-win formula telah tercapai? Mengapa sehingga kini tidak ada. Apakah
ini satu janji kosong? Satu pembohongan. Sila jawab.

Puan Teresa Kok [Seputeh]: Boleh saya tambah? Tuan Yang di-Pertua, Yang
Berhormat Menteri, tadi kenyataan Yang Berhormat Menteri agak bercanggah sendiri
kerana on one hand you say liquor is no good. WHO says so bla, bla, bla semua. Ada
persatuan agama yang tidak setuju. Lepas itu you kata minuman keras masih boleh
didapati di shopping complex, pasar raya dan sebagainya.

Okey, ini bermaksud yang hard liquor ini sebenarnya ia hanya enam peratus
daripada pasaran beralkohol, minuman yang beralkohol. Sebanyak 94 percent yang kita
tahu ini sebenarnya adalah bir. Manakala yang enam percent ini sebenarnya adalah
macam wiski, brandy, yang minuman keras yang mahal. Bukan semua orang mampu
minum itu juga tetapi sekarang pasar raya, yang hotel pun semua dibenarkan tetapi bagi
kedai runcit, kedai serbaneka, ia dilarang.

Kenapa begitu? Kenapakah ini kementerian adakan satu diskriminasi terhadap
small businesses tetapi bagi syarikat yang besar, ia dibenarkan. Saya rasa ini memang
satu double standard dan kita juga tahu yang selama ini kedai-kedai ini sebenarnya
mereka semua ada mematuhi peraturan daripada DBKL yang mana mereka tidak akan
jual kepada orang Islam, tidak akan jual kepada remaja di bawah umur 21 tahun, tidak
akan jual dekat klinik, dekat sekolah, dekat tempat sembahyang dan sebagainya.

Jadi, kalau semua peraturan ini diikuti dan dipatuhi oleh mereka, saya rasa apa
yang dilakukan oleh Yang Berhormat Arau ini sebenarnya double standard. Yang
Berhormat Arau bagi ruang kepada pasar raya, syarikat besar tetapi yang kecil itu kedai
serbaneka, kedai ubat Cina, mereka ini tidak dibenarkan. So, how do you explain? Double
standard oleh pihak DBKL dan khususnya Yang Berhormat Arau ini.

Tuan Lim Lip Eng [Kepong]: Sikit. Sikit. Kepong. Kepong.

Puan Hannah Yeoh [Segambut]: Yang Berhormat Tuan Yang di-Pertua. Saya
juga hendak bangkitkan. Satu minit sahaja.

Tuan Yang di-Pertua: Yang Berhormat Menteri.

Dato’ Seri Dr. Shahidan bin Kassim: Yang Berhormat Bukit Bintang dahulu.
Yang Berhormat Bukit Bintang. Sila cakap Yang Berhormat Bukit Bintang.

Tuan Lim Lip Eng [Kepong]: Kepong.

Dato’ Seri Dr. Shahidan bin Kassim: Yang Berhormat Bukit Bintang cakap.
Cakaplah apa hendak cakap. Sila cakap.
