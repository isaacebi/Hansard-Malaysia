36 DR.18.11.2021

Tuan Sanisvara Nethaji Rayer a/l Rajaji [Jelutong]: Ruling sekarang.

Tuan Sim Tze Tzin [Bayan Baru]: Oleh sebab ada lima, enam orang Menteri
akan menjawab nanti, immediate. Kalau perkara ini berlaku, maka mereka tidak payah
jawab. Semua soalan tidak payah jawab kerana dalam siasatan SPRM ataupun polis.

Timbalan Yang di-Pertua [Dato' Mohd Rashid Hasnon]: Bukan tidak jawab,
Yang Berhormat Bayan Baru. Sudah dijawab semalam, itu jawapan daripada Yang
Berhormat Menteri.

Tuan Sim Tze Tzin [Bayan Baru]: Betul, ada ramai Menteri yang akan jawab
nanti. Ada beberapa banyak kes yang terlibat? SPRM, dengan juga siasatan polis. Jadi
perlukan ruling supaya Menteri yang akan datang boleh jawab kepada Parlimen.

Tuan Sanisvara Nethaji Rayer a/l Rajaji [Jelutong]: Betul, you need a ruling,
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Sememangnya Yang
Berhormat Menteri akan menjawab apa-apa yang telah dibahaskan dan dibangkitkan
dalam perbahasan oleh Ahli-ahli Yang Berhormat.

Tuan Sanisvara Nethaji Rayer a/l Rajaji [Jelutong]: Tidak, Tuan Yang di-
Pertua.

Puan Kasthuriraani a/p Patto [Batu Kawan]: Tuan Yang di-Pertua..

Tuan Sanisvara Nethaji Rayer a/l Rajaji [Jelutong]: Adakah Tuan Yang di-
Pertua dengar kelmarin, Yang Berhormat Kota Tinggi kata, dia tidak mahu jawab sebab
dinasihatkan oleh SPRM supaya tidak menjawab.

Timbalan Yang di-Pertua [Dato' Mohd Rashid Hasnon]: Saya _ berikan
kebijaksanaan kepada Menteri untuk menjawab.

Tuan M. Kulasegaran [Ipoh Barat]: Erskine May, Erskine May.
Timbalan Yang di-Pertua [Dato' Mohd Rashid Hasnon]: Baik, terima kasih.

Puan Kasthuriraani a/p Patto [Batu Kawan]: Tuan Yang di-Pertua, this was
creating a dangerous precedence in The House.

[Tuan Yang di-Pertua mempengerusikan Mesyuarat]

Tuan M. Kulasegaran [Ipoh Barat]: Tuan Yang di-Pertua..
Tuan Sanisvara Nethaji Rayer a/l Rajaji [Jelutong]: Tuan Yang di-Pertua

Tuan M. Kulasegaran [Ipoh Barat]: Tuan Yang di-Pertua sudah dengar semua
perbahasan..

Tuan Yang di-Pertua: Duduk semua, duduk semua. Saya sudah dengar dari
pejabat saya. So, saya hendak cakap sedikit.

Sebenarnya soalan yang ditanya semalam ialah sama ada si polan dan si polan
terlibat, ya? Maka saya nampak, saya di pejabat saya, Yang Berhormat Menteri telah
mengatakan bahawa perkara itu dalam siasatan. Jadi kalau siasatan belum lengkap,
macam mana Yang Berhormat Menteri hendak tahu sama ada si polan atau si polan itu
terlibat atau tidak terlibat. Itu sebab Yang Berhormat Menteri kata, kita tunggu siasatan
SPRM. Bila sudah siasat habis, baru kita tahu siapa terlibat atau tidak terlibat. Itu nombor
satu daripada segi fakta.

Sekarang daripada segi peraturan, okey. Kita selalu cakap fasal konvensyen dan
sebagainya, izinkan saya terangkan sedikit tentang perkara mengenai kuasa Speaker
untuk memaksa Menteri menjawab. Sama ada saya ada kuasa itu tersebut atau tidak.
Sebenarnya perkara ini telah dibangkitkan oleh Yang Berhormat Segambut, dengan saya
secara private. Yang Berhormat Segambut telah menulis surat kepada saya dan saya
telah menjawab surat Yang Berhormat Segambut mengenai kuasa Speaker untuk
memaksa atau meminta Yang Berhormat Menteri untuk menjawab, sama ada kuasa itu
wujud atau tidak wujud.
