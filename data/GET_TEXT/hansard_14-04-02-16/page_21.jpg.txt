DR.18.11.2021 13

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Seperti mana yang telah kementerian jelaskan beberapa kali, bahawasanya
perancangan untuk memperkasakan memperluaskan connectivity dan meningkatkan
kualiti 4G memang menjadi program utama kerajaan terutama melalui Program Jaringan
Digital Negara (JENDELA).

Dalam hubungan ini, seperti mana yang kita tahu, sasaran menjelang akhir tahun
depan bagi perkhidmatan 4G, kerajaan menyasarkan pencapaian sehingga ke tahap kira-
kira 97 peratus coverage dengan speed 35 megabytes per second secara hitung panjang.
Rancangan ini melibatkan satu program rollout daripada Dana USP daripada pihak MNO
dan juga daripada pendanaan langsung kerajaan.

Jadi, saya ingin mengulangi sekali lagi bahawasanya penekanan kerajaan
terhadap meningkatkan kualiti dan juga connectivity 4G sememangnya terus akan
menjadi tumpuan utama kerajaan termasuk kawasan bukan sahaja di luar bandar tetapi
hatta kawasan-kawasan terpencil. Di mana, antara lain ialah program fiberisation untuk
menukar talian-talian yang menggunakan copper kepada fiber optic, menukar ataupun
menambah bilangan menara dan menaik tarafkan menara-menara sedia ada.

Sementara bagi kawasan-kawasan di kawasan yang dianggap remote ialah
penggunaan jalur lebar satelit sedang dipasang di seluruh negara. Hampir 900 projek
yang menggunakan teknologi satelit digunakan untuk kampung-kampung Orang Asli dan
di kawasan-kawasan pedalaman. Walaupun kosnya agak tinggi tetapi kerajaan komited
untuk memastikan perkhidmatan 4G sampai ke segenap pelosok kawasan berpenduduk
di luar bandar dan di pedalaman terutama di Sabah dan Sarawak.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua, terima kasih Yang Berhormat Menteri.

Berkenaan dengan transformasi ataupun peralihan kepada perkembangan pada
5G, adakah Yang Berhormat Menteri boleh jelaskan, bila kita menggunakan melalui DNB
dan sistem single wholesale network, berapakah pendapatan kerajaan yang kita terlepas
berbanding dengan bila kita option off the spectrum terus kepada syarikat-syarikat
telekomunikasi?

Dalam format ini, kita menggunakan apa yang disebut sebagai single core
network, dan ada sistem Multi-Operator Core Network (MOCN). Adakah Yang Berhormat
Menteri berpandangan bahawa ia akan mendatangkan kekangan kepada syarikat-syarikat
telekomunikasi menyediakan perkhidmatan yang lebih berinovasi terutama kepada
syarikat-syarikat SME? Maksudnya ada kekangan daripada segi kualiti ataupun inovasi
yang boleh disediakan oleh syarikat-syarikat telekomunikasi. Apakah pendapat Yang
Berhormat Menteri?

Tan Sri Datuk Seri Panglima Haji Annuar bin Haji Musa: Tuan Yang di-Pertua,
pihak DNB telah diberikan mandat supaya dalam pelaksanaan program ini, ia bukan
sahaja lebih viable daripada segi teknologi tetapi juga pada kos yang lebih rendah.

Antara inovasi yang diperkenalkan oleh DNB termasuklah pengenalan kaedah
Multi-Operator Core Network (MOCN) yang lazimnya di negara-negara lain biasanya
hanya dua- operator, berkongsi pada sesuatu aparatus.

Saya telah menyaksikan sendiri demonstrasi MOCN yang dijalankan pada
beberapa hari yang lalu. Malah negara Malaysia mencatat sebagai negara yang pertama
di dunia di mana sistem MOCN dapat dikongsi sehingga lima atau enam MNO berkongsi
satu aparatus. Kebanyakan negara lain, setakat ini, MOCN hanya digunakan oleh dua,
maksimum tiga- operator, tetapi apa yang telah didemontrasikan kepada saya
membuktikan ia boleh dibuat sampai lima atau enam- operator, pada satu-satu aparatus.
Ini adalah yang pertama telah diperkenalkan oleh DNB.

Itu sebagai satu contoh bagaimana kos akan dapat direndahkan apabila Multi-
Operator Core Network integration dapat dilaksanakan apabila 5G rollout dilaksanakan
mulai pada bulan Disember. Jadi, sebenarnya semua kaedah ini adalah antara inovasi
yang perlu diperkenalkan oleh DNB.
