DR.18.11.2021 81

Tun Dr. Mahathir bin Mohamad [Langkawi]: Setakat yang kita tahu, dia adalah
satu banduan, he is a convict yang didapati bersalah, dihukum 12 tahun penjara dan
denda lebih daripada RM200 juta.

Timbalan Yang di-Pertua [Dato’ Mohd Rashid Hasnon]: Baik.

Tun Dr. Mahathir bin Mohamad [Langkawi]: ...Yang dia tidak masuk penjara
dan dia tidak bayar denda.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Langkawi.

Tun Dr. Mahathir bin Mohamad [Langkawi]: Denda patut bayar tetapi tidak
bayar. Ini kah jasa yang kerajaan yang ada ini hendak balas budi, hendak bagi? Jadi,
Perdana Menteri yang akan datang semua akan curi duit kerana kalau curi duit dapat
tambahan duit lagi dan duit yang dicuri pun dibagi balik. Ini kerajaan baru dan dasar baru.
Sepatutnya dijelas dalam bajet tentang hadiah ini. Saya sendiri jadi Perdana Menteri 22
tahun, saya tidak ambil satu keping tanah pun. [Ketawa]

Timbalan Yang di-Pertua [Dato’ Mohd Rashid Hasnon]: [Ketawa]

Tun Dr. Mahathir bin Mohamad [Langkawi]: Tidak ada ambil, cuma pencen
saya lah. Itu sahaja.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Langkawi. Baik.

Tun Dr. Mahathir bin Mohamad [Langkawi]: Tetapi ini buat kerja sekian lama,
curi duit, seleweng duit, salah guna duit, salah guna kuasa, oh! Dia hadiah dengan RM100
juta.

[Tepuk meja]

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Langkawi. Kita minta Menteri untuk menjawab.

Tun Dr. Mahathir bin Mohamad [Langkawi]: Jadi, untuk satu item disebut RM10
juta tetapi hendak hadiah ini, RM100 juta. RM60 juta untuk beli tanah dan RM40 juta untuk
bangun satu bangunan untuk banduan ini.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Langkawi. Saya minta Menteri mengulas. Baik.

Tun Dr. Mahathir bin Mohamad [Langkawi]: Mungkin dia bercorak sebagai jel.
Saya tidak tahulah tetapi nampak RM40 juta itu banyak sangat, pasal kita buat rumah
untuk Perdana Menteri pun RM26 juta sahaja yang sebesar itu.

Timbalan Yang di-Pertua [Dato’ Mohd Rashid Hasnon]: Baik, baik.

Tun Dr. Mahathir bin Mohamad [Langkawi]: Yang saya duduk situ dahulu tetapi
ini untuk buat salah, dapat RM100 juta.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Langkawi. Terima kasih. Saya minta supaya floor Menteri Kewangan
menjawab.

Tun Dr. Mahathir bin Mohamad [Langkawi]: Sepatutnya Menteri Kewangan
jelas apa dia nya guna duit kerajaan untuk bagi hadiah kepada penyangak, kepada
pencuri. Ini orang sepatutnya ada dalam jel tetapi bebas. Boleh pergi ke Singapura, boleh
makan angin.

Timbalan Yang di-Pertua [Dato’ Mohd Rashid Hasnon]: Terima kasih
Langkawi. Terima kasih Yang Berhormat. Terima kasih. Kita minta floor Menteri
Kewangan.

Tun Dr. Mahathir bin Mohamad [Langkawi]: Saya harap Menteri akan jawab.
Terima kasih.

Timbalan Yang di-Pertua [Dato’ Mohd Rashid Hasnon]: /nsya-Allah. Terima
kasih Yang Berhormat Langkawi.
