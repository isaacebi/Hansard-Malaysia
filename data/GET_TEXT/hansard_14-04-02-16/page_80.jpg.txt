72 DR.18.11.2021

yang ditanya tadi geran untuk industry players kita, kita tidak melihat kepada kawasan
Yang Berhormat, kita melihat lebih kepada, kita menjurus kepada— kita fokus kepada
industry players kita dengan izin.

Tadi pun bertanya, ini saya menjawab secara menyeluruh, tidak satu-satu kerana
ia melibatkan banyak detail dari segi industry players kita. Untuk pemandu pelancong, ‘top
tap’, MM2H, pengusaha homestay, pengusaha spa dan PUK, usahawan kraf, community
MAH dan one-off— semuanya ini secara totalnya ada RM85 juta. Geran padanan
pembaikan hotel bajet ataupun inap desa berdaftar adalah sebanyak RM30 juta.

Selepas itu kita ada geran sepadanan pelancongan seni dan budaya syarikat
swasta dan NGO bagi menganjur program adalah sebanyak RM50 juta. Dana galakan
bagi mempromosi serta menggalakkan pelancongan domestik adalah sebanyak RM65
juta yang lain-lain itu adalah termasuk discount tickets, semua itu yang hendak pergi
melancong. Ini detaiinya akan saya beri kepada Yang Berhormat tadi iaitu Yang
Berhormat Kota Kinabalu dan Yang Berhormat Bukit Bendera.

Saya teruskan dengan isu seterusnya iaitu beberapa Ahli Yang Berhormat telah
mencadangkan untuk membangunkan infra dan produk pelancongan baharu serta
mempromosikan destinasi pelancongan di kawasan dan negeri masing-masing. Tuan
Yang di-Pertua, MOTAC sememangnya memang komited dalam membangun dan
menaiktaraf infra pelancongan sama ada di lokasi-lokasi baharu, mahupun sedia ada yang
menjadi tumpuan pelancong di seluruh negara.

Dalam hal ini MOTAC sentiasa bekerjasama rapat dengan kerajaan-kerajaan
negeri dan pihak berkuasa tempatan bagi mengenal pasti produk-produk pelancongan
yang baharu serta memastikan produk pelancongan sedia ada dilestarikan. Cadangan
menambahbaik dan meningkatkan infrastruktur kemudahan pelancongan yang
dikemukakan oleh Yang Berhormat Beaufort, Yang Berhormat Kuala Krai dan Yang
Berhormat Setiu akan dibawa untuk dibincangkan, diperhalusi dan dipertimbangkan
bersama dengan agensi-agensi [Tidak jelas] yang berkaitan.

Tuan Yusuf bin Abd. Wahab [Tanjong Manis]: Mohon mencelah Yang
Berhormat Menteri, Tanjong Manis.

Dato’ Sri Hajah Nancy Shukri: Yang Berhormat Tanjong Manis.

Tuan Yusuf bin Abd. Wahab [Tanjong Manis]: Yang Berhormat Menteri, saya
pun ada memohon untuk produk pelancongan baharu di kawasan Tanjong Manis
termasuk juga Tanjong Manis yang Yang Berhormat sebut tadi sebab saya tidak dengar
Tanjong Manis disebut. Terima kasih.

01550

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tanjong Manis. Sila.

Dato’ Sri Hajah Nancy Shukri: Saya tidak tahu apa produk itu, kalau boleh
dimaklumkan di sini baru saya dapat dengan spesifik boleh menjawabnya. Boleh Yang
Berhormat Tanjong Manis beritahu apa produknya?

Tuan Haji Yusuf bin Abd Wahab [Tanjong Manis]: Kita ada produk baru seperti
monyet belanda, buaya, ikan dolphin dan juga pantai-pantai yang cantik di Belawai.

Dato’ Sri Hajah Nancy Shukri: Okey, Yang Berhormat. Okey, saya faham. Dia
macam ini, kalau Yang Berhormat, Ahli Parlimen hendak meminta kita bantu secara /
mean direct secara langsung begitu, dengan izin. Yang Berhormat, itu bergantung kepada
keadaannya.

Ada juga projek-projek ia perlu melalui kerajaan negeri sebab macam Yang
Berhormat katakan tadi, saya percaya itu melibatkan tanah ianya perlu melalui kerajaan
negeri. Jadi kita tidak dapat jawab terus di sini kerana ianya perlu melalui - kita kalau kita
terima ini prosesnya supaya semua faham. Kalau kita terima selepas itu kita mohon
melalui EPU juga.

Jadi, EPU akan berkomunikasi dengan kerajaan negeri kerana tanah adalah
kepunyaan kerajaan negeri. Maka perlu untuk dibincangkan bersama. Namun begitu Yang
