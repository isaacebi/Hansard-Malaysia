50 DR.18.11.2021

Tan Sri Noh bin Haji Omar: Tidak ada? Tadi ada dekat luar. Jadi, jawapan
bertulislah. Yang Berhormat Jempol tidak ada. Yang Berhormat Sabak Bernam dan Yang
Berhormat Pasir Mas ada? Yang Berhormat Sabak Bernam dan Yang Berhormat Pasir
Mas pun tidak ada. Terima kasih kerana tidak ada. [Ketawa]

Tuan Yang di-Pertua: [Ketawa]

Tan Sri Noh bin Haji Omar: Seterusnya Yang Berhormat Pontian. [Disampuk]
Tidak ada juga. Seterusnya Yang Berhormat Kuala Nerus. Ada? Tidak ada juga. Tidak
ada. Saya hendak tubiklah, semua tidak ada.

Tuan Yang di-Pertua: /Ketawa]

Tan Sri Noh bin Haji Omar: Yang seterusnya Yang Berhormat Lumut. Ada?
Tidak ada.

Tuan Yang di-Pertua: Yang Berhormat Jempol baru masuk Yang Berhormat.

Tan Sri Noh bin Haji Omar: [Ketawa] Tidak apa. So, orang Jempol kena ingat
Ahli Parlimen dia sentiasa berada di dalam Dewan Rakyat. Hebat Ahli Parlimen Jempol.
Yang Berhormat Jempol telah membangkitkan isu unjuran sumbangan PMKS terhadap
KDNK dan eksport negara bagi tahun hadapan.

Untuk makluman Yang Berhormat, Kementerian Pembangunan Usahawan dan
Koperasi melihat status terkini fasa pemulihan seluruh negara pada fasa tiga dan empat
akan merancakkan kembali operasi perusahaan, khususnya bagi perusahaan mikro kecil
dan sederhana (PMKS) yang terjejas adalah seterusnya memacu pertumbuhan ekonomi
PMKS.

Untuk makluman Yang Berhormat, sumbangan KDNK, PMKS bagi tahun 2020
adalah sebanyak 38.2 peratus. Di bawah Rancangan Malaysia Ke-12, sumbangan PMKS
pada KDNK telah ditetapkan sebanyak 45 peratus pada tahun 2025. Merujuk kepada
penetapan sasaran tersebut, sumbangan KDNK PMKS diunjurkan meningkat pada kadar
purata satu peratus hingga 1.5 peratus setiap tahun.

Selain itu sumbangan PMKS kepada jumlah eksport negara pada tahun 2020
adalah sebanyak 13.5 peratus. Berdasarkan Rancangan Malaysia Ke-12, PMKS
disasarkan menyumbang sebanyak 25 peratus daripada jumlah eksport negara pada
tahun 2025. Bagi mencapai sasaran tersebut, sumbangan eksport PMKS dijangka akan
meningkat dengan kadar purata dua peratus hingga 2.5 peratus setiap tahun.

Seterusnya Yang Berhormat Lumut, tidak ada ya. Yang Berhormat tidak ada.
Yang Berhormat Wangsa Maju. Ada? Tidak ada. Yang Berhormat Wangsa Maju pun tidak
ada. Selalu sebelah sini kosong, sekarang ini pembangkang pula kosong. [Ketawa]

Seterusnya Yang Berhormat Wangsa Maju tidak ada. Yang Berhormat Kemaman
ada? Oh! Ada. Yang Berhormat Kemaman telah membangkitkan isu mengenai langkah
terbaik untuk membantu usahawan PMKS dengan beralih kepada ekonomi digital atau
perniagaan secara e-Dagang.

Untuk makluman Yang Berhormat, MEDAC melalui agensi-agensi seperti Institut
Keusahawanan Negara (INSKEN), Perbadanan Nasional Berhad (PERNAS), UDA
Holdings dan juga SME Bank melaksanakan pelbagai jenis program berbentuk
pembiayaan, bimbingan dan latihan digitalisasi dan akses pasaran untuk membantu
usahawan.

Untuk makluman Yang Berhormat, antara program di bawah agensi MEDAC yang
boleh disertai oleh semua usahawan, di antaranya seperti berikut iaitu program bimbingan
jualan atas talian oleh INSKEN. Untuk tahun 2020 dan 2021, sejumlah RM1.7 juta telah
dibelanjakan yang melibatkan seramai 2,100 orang peserta. Pybli di bawah PERNAS pula
di mana ketika ini telah mempunyai 478 usahawan yang telah berdaftar dengan jumlah
stock keeping unit sebanyak 696 produk.

01440

Seterusnya, Angsana Virtual Mall di bawah UDA Holdings yang merupakan
platform dalam talian yang merangkumi peniaga-peniaga di pusat membeli belah di bawah
UDA seperti Angsana Johor Bahru, Angsana Ipoh, Angsana Seremban, Pertama
