DR.18.11.2021 19

ini, dua perkara yang harus ditekankan iaitu pertamanya daripada segi pembungkusan,
packaging dan promosi ikan-ikan ini harus diberikan keutamaan.

Umpamanya ikan tilapia merah yang boleh menembusi dalam eksport sampai ke
luar negara tetapi kita dapati industri akuakultur ini sangat rigid dan ia memerlukan satu
proses pengurusan yang cekap. Inilah yang harus ditekankan kepada pengusaha-
pengusaha ikan air tawar supaya akhirnya nanti akuakultur merupakan industri terpenting
seperti di negara Taiwan dan Jepun mengatasi industri ikan laut dalam. Ini yang kita minta
kerajaan terus memberi peruntukan yang lebih besar kepada sektor ini pada masa akan
datang.

Tuan Yang di-Pertua: Silakan Yang Berhormat Timbalan Menteri.

Dr. Nik Muhammad Zawawi bin Haji Salleh: Terima kasih kepada Yang
Berhormat Rompin, kakanda saya yang sangat prihatin dengan pengeluaran ikan
ternakan air tawar. Ya, memang betul ada negara-negara yang memberi fokus yang baik
dan insya-Allah negara kita melalui MAFI akan berusaha semaksimum mungkin untuk kita
memastikan aktiviti yang dilakukan oleh nelayan-nelayan darat ataupun pengusaha-
pengusaha berteknologi tinggi akuakultur yang sedang berlaku di dalam negara kita
supaya hasil yang dikeluarkan itu dapat kita eksport ke luar negara.

Ada beberapa inisiatif yang saya telah sebutkan tadi iaitu usaha-usaha berterusan
yang akan dikemukakan oleh pihak MAFI melalui agensi-agensi LKIM, perikanan dan
seumpamanya agar ikan-ikan yang wujud di dalam negara kita ini dapat kita eksport
dengan sistem packaging yang sedia ada, yang dilaksanakan oleh pihak FAMA dan
agensi-agensi lain saya kira dan daripada syarikat-syarikat swasta yang beroperasi yang
sangat banyak dalam negara kita. Insya-Allah, kita akan cuba membuat kerjasama antara
kerajaan dengan mereka supaya packaging kita ini lebih berkualiti. Sekian, terima kasih.

Tuan Shaharizukirnain bin Abd Kadir [Setiu]: Setiu.

Tuan Yang di-Pertua: Maaf, di sebelah sini... [Merujuk kepada Blok
Pembangkang]

Datuk Dr. Hasan bin Bahrom [Tampin]: Tampin.

Tuan Yang di-Pertua: Yang Berhormat Bayan Baru sebenarnya saya nampak
dahulu tadi. Maaf.

Tuan Sim Tze Tzin [Bayan Baru]: Terima kasih Tuan Yang di-Pertua.
Tuan Yang di-Pertua: Yang Berhormat Bayan Baru sebab dia bangun dahulu.

Tuan Sim Tze Tzin [Bayan Baru]: Terima kasih Tuan Yang di-Pertua. Terima
kasih Yang Berhormat Timbalan Menteri memberikan jawapan yang bagus. Saya ingin
tanya kerana rata-rata rakyat Malaysia lebih menggemari ikan laut daripada ikan
akuakultur. Jadi, bagaimana kerajaan mempromosikan supaya rakyat lebih memakan ikan
akuakultur supaya apabila ada market, maka penternak akan menternak.

Bagaimana kerajaan- kerana kita tahu bahawa kementerian ada banyak teknologi
yang bagus untuk membantu industri akuakultur. Cuma, penternak- mereka kompelin kata
tidak ada extension service yang membantu mereka. Mereka tunggu kementerian
membantu tetapi tidak sampai dan akhirnya adalah access to funding apabila kita hendak
persoalkan untuk meningkatkan teknologi dan perlukan funding. Bagaimanakah Agrobank
membantu mereka? Terima kasih Tuan Yang di-Pertua.

Tuan Yang di-Pertua: Yang Berhormat.

Dr. Nik Muhammad Zawawi bin Haji Salleh: Terima kasih kepada Yang
Berhormat Bayan Baru yang sangat prihatin dengan perkara ini, terima kasih saya
ucapkan. MAFI, insya-Allah kita akan memberi keutamaan yang seiring antara perikanan
laut dengan perikanan darat kita.

Menyentuh perikanan darat ini, saya kira Yang Berhormat sekarang ini sudah ada
satu perubahan yang sangat ketara. Ramai dalam kalangan masyarakat mula berminat
untuk makan ikan dari darat seperti ikan kelah dan seumpamanya. Saya kira Tuan Yang
di-Pertua minat ikan kelah ini dan saya pun minat lebih daripada ikan laut. Hatta saya rasa
Yang Berhormat Bayan Baru pun, berminat dengan ikan-ikan ini.
