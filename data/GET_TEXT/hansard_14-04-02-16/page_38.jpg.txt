30 DR.18.11.2021

RANG UNDANG-UNDANG

RANG UNDANG-UNDANG PERBEKALAN 2022
Bacaan Kali Yang Kedua
DAN
USUL

ANGGARAN PEMBANGUNAN 2022

Aturan Urusan Mesyuarat dibacakan bagi menyambung semula perbahasan atas
masalah, “Bahawa Rang Undang-undang Perbekalan 2022 ini dibacakan kali yang kedua
sekarang” dan “Bahawa Usul yang berikut ini dirujuk kepada Jawatankuasa sebuah-buah
Majlis”.

"Bahawa Dewan ini, mengikut subseksyen 4(3) Akta Kumpulan

Wang Pembangunan 1966 [Akta 406], membuat ketetapan iaitu suatu

jumlah wang sebanyak tidak lebih dari tujuh puluh tujuh bilion dan enam

ratus juta ringgit (RM77,600,000,000) dibelanjakan daripada Kumpulan

Wang Pembangunan bagi tahun 2022, dan bagi tujuan dan butiran

Perbelanjaan Pembangunan yang dinyatakan di bawah Maksud

Pembangunan atau (“P”) dalam senarai Anggaran Perbelanjaan

Persekutuan 2022, yang dibentangkan sebagai Kertas Perintah 32 Tahun

2021, adalah diuntukkan di bawah Maksud-maksud yang berkenaan

jumlah-jumlah yang bersetentangan dengan butiran-butiran itu di ruangan

enam dan tujuh senarai tersebut.” [17 November 2021]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, isu
peraturan.

Tuan M. Kulasegaran [Ipoh Barat]: Peraturan.
Tuan Sanisvara Nethaji Rayer a/l Rajaji [Jelutong]: Peraturan.
Timbalan Yang di-Pertua [Dato’ Mohd Rashid Hasnon]: Sila.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
dengan izin. Saya merujuk kepada Peraturan 36(2), — Yang Berhormat Port Dickson pun
hadir, “.. tidak boleh disebutkan apa-apa perkara yang sedang dalam timbangan
mahkamah_ sekiranya pada timbangan Pengerusi harus merosakkan kepentingan-
kepentingan pihak yang berbicara itu.”

Kelmarin, ketika Yang Berhormat Speaker, Tuan Speaker mempengerusikan
Mesyuarat, Yang Berhormat Kota Tinggi, Menteri Perpaduan Negara telah membuat
penggulungan. Ketika itu Yang Berhormat Tuan Speaker telah memberi amaran kepada
saya beberapa kali dan saya telah akur kepada arahan.

Timbalan Yang di-Pertua [Dato’ Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Jadi, saya hanya
berpeluang pada hari ini untuk meminta panduan dan arahan tentang perkara ini. Ketika
saya berbahas, saya telah membangkitkan perkara-perkara melibatkan penyelewengan
dana MITRA dan telah bertanyakan soalan sama ada pemimpin-pemimpin MIC, Tan Sri
Vigneswaran, Pengerusi MIC dan M. Asojan, Setiausaha MIC terlibat.

Ketika membuat penggulungan, kita mendapati bahawa Menteri telah memberi
penjelasan bahawa beliau tidak dapat menjawab soalan-soalan itu kerana dinasihatkan
oleh pihak SPRM untuk tidak menjawab soalan-soalan itu. Saya juga telah
mengemukakan satu usul di bawah Peraturan 18 yang pun telah ditolak untuk
membincangkan penyelewengan dana MITRA. Usul saya ditolak. Dalam perbahasan
saya, soalan-soalan telah saya tanya, Menteri tidak menjawab soalan-soalan saya dan
