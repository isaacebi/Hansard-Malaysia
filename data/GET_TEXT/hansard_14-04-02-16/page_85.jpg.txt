DR.18.11.2021 77

JWN telah melaksanakan beberapa usaha bagi memastikan Tapak Warisan
Dunia UNESCO tersebut terpelihara. Antara yang telah dijalankan adalah termasuk:

(i) membuat pengambilan tanah bagi Tapak Warisan Dunia di Bukit
Bunuh dan Bukit Jawa untuk tujuan pemuliharaan, pemeliharaan
dan perlindungan ke atas tapak warisan berkenaan;

(ii) melaksanakan perlindungan tapak dengan membuat pemagaran
ke atas Gua Gunung Runtah, Gua Teluk Kelawar, Gua Kajang
dan lain-lain;

(iii) menyediakan dokumen Conservation Management Plan (CMP)

dan Special Area Plan (SAP) dengan kerjasama PLANMalaysia
bagi melindungi Tapak Arkeologi Lembah Lenggong melalui garis
panduan tertentu;

(iv) melaksanakan projek naik taraf Kota Tampan, Lenggong
termasuk kerja-kerja menyelamatkan cerun, kerja-kerja landskap
dan lain-lain berkaitan;

(v) membaik pulih menara tinjau dan taman geologi serta lain-lain
kerja berkaitan di Galeri Arkeologi Lembah Lenggong (GALL); dan

(vi) melaksanakan projek naik taraf Galeri Arkeologi Lembah
Lenggong Fasa 1 yang memfokuskan kepada penambahan galeri
baharu untuk Perak Man yang bertujuan untuk memperkukuh dan
meningkatkan kredibiliti warisan arkeologi Lembah Lenggong,
Perak sebagai Tapak Warisan Dunia UNESCO.

MOTAC percaya bahawa usaha-usaha yang dilakukan akan dapat memberikan
nilai tambah kepada produk pelancongan selain untuk tujuan memelihara dan memulihara
tapak di bawah Akta Warisan Kebangsaan 2005 [Akta 645]. Usaha ini juga dapat
memupuk minat dan meningkatkan kesedaran generasi baharu tentang kepentingan
sejarah sebagai salah satu cabang pengetahuan penting dalam mengukuhkan semangat
jati diri dan perpaduan negara.

Dato’ Haji Che Abdullah bin Mat Nawi [Tumpat]: /[Bangun]

Dato’ Sri Hajah Nancy Shukri: Pada masa yang sama, suka saya ingin
menjelaskan di sini bahawa pemeliharaan warisan adalah di bawah item 9E dalam
Senarai Ill — Senarai Bersama, Jadual Kesembilan, Perlembagaan Persekutuan. Oleh itu,
usaha memelihara dan memulihara khazanah warisan negara merupakan tanggungjawab
bersama Kerajaan Persekutuan dan kerajaan negeri melalui penglibatan MOTAC, pihak
berkuasa negeri dan pihak berkuasa tempatan.

Manakala berdasarkan kepada seksyen 42 Akta 645, menjadi tanggungjawab
pemilik sesuatu tapak warisan untuk memastikan bahawa tapak warisan itu sentiasa
dalam keadaan baik. Dalam hal ini, pemegang hak milikannya adalah bertanggungjawab
memastikan ia terus terpelihara.

Pada masa yang sama, bagi meningkatkan usaha-usaha pemeliharaan dan
pemuliharaan tapak warisan, kerajaan menggalakkan penglibatan sektor swasta secara
lebih aktif dalam menaja aktiviti berkaitan seni, budaya dan warisan. Bagi tujuan tersebut,
kerajaan membenarkan insentif potongan cukai penajaan aktiviti kesenian, kebudayaan
dan warisan di bawah sub seksyen 34(6)(k) Akta Cukai Pendapatan 1967 yang diluluskan
oleh Kementerian Pelancongan, Seni dan Budaya.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada satu minit sahaja lagi.

Tuan Karupaiya a/l Mutusami [Padang Serai]: Yang Berhormat Menteri, minta
laluan.

Timbalan Yang di-Pertua [Dato’ Mohd Rashid Hasnon]: Satu minit sahaja lagi.
Dato’ Haji Che Abdullah bin Mat Nawi [Tumpat]: Tumpat minta. Tumpat.
