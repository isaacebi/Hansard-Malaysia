6 DR.18.11.2021

nilai-nilai saling menghormati atas kepelbagaian dan tidak membangkitkan perkara-
perkara perkauman menyentuh soal-soal kedudukan Raja-Raja, dan juga soal-soal agama
dan sebagainya. Oleh sebab itu, pelaksanaan dan penguatkuasaan berterusan adalah
penting dan kerajaan ingin menegaskan sekali lagi bahawasanya tindakan akan diambil
dengan tegas terhadap mana-mana pihak yang menghina mana-mana agama.

Tuan Yang di-Pertua: Terima kasih. Seterusnya Yang Berhormat Bukit Bintang,
Tuan Fong Kui Lun, silakan.

3. Tuan Fong Kui Lun [Bukit Bintang] minta Menteri Wilayah Persekutuan
menyatakan, mengapa DBKL masih membenarkan perlaksanaan projek pembangunan
mega bertingkat tinggi di atas Lot 635 Seksyen 55 Jalan Scott Brickfields, Kuala Lumpur
yang sempit terletak antara Villa Scott Condominium dan Sentral Scott Suite yang
dibantahi keras oleh penduduk-penduduk walhal telah lama dihentikan kerana
mengancam keselamatan dan menimbulkan kesesakan lalu lintas dan kepadatan serius.

Menteri Wilayah Persekutuan [Dato' Seri Dr. Shahidan bin Kassim]: Tuan
Yang di-Pertua yang dikasihi, tahniah dapat Tan Sri.

Tuan Yang di-Pertua: Terima kasih.

Dato’ Seri Dr. Shahidan bin Kassim: Semoga lebih hebat, dahsyat dan
budiman. Untuk makluman Ahli Yang Berhormat Bukit Bintang, terima kasih, selamat pagi.
Dewan Bandaraya Kuala Lumpur telah meluluskan cadangan pembangunan perdagangan
di atas Lot 635, Seksyen 55, Jalan Scott Brickfields, Kuala Lumpur melalui perintah
pembangunan bertarikh 27 Januari 2016.

Kelulusan tersebut telah dikeluarkan kepada Tetuan Aston Villa Sdn. Berhad.
Cadangan tersebut adalah pembangunan perdagangan dengan nisbah plot 1:6.5. Untuk
membina satu buah blok pejabat 32 tingkat, dengan 10 tingkat tempat letak kereta
mekanikal dan satu unit pencawang TNB. Kelulusan juga diberikan untuk menukar zon
kegunaan tanah dari kediaman kepada perdagangan. Tapak tersebut telah bertukar milik
kepada Tetuan Teringin Sentral Sdn. Bhd.

Pindaan perintah pembangunan telah diberikan pada 31 Mac 2021 bagi cadangan
pembangunan pada nisbah plot yang sama iaitu 1:6.5. Pindaan ini melibatkan satu buah
blok, dengan izin, Small Office, Home Office (SOHO) atau pejabat kecil pejabat rumah, 38
tingkat yang mengandungi 27 tingkat SOHO, dan 10 tingkat tempat letak kereta, tiga
tingkat kemudahan rekreasi dan satu unit pencawang elektrik.

Untuk makluman Dewan yang mulia ini, kelulusan intensity bangunan ini dengan
nisbah plot 1:6.5 adalah dengan mengambil kira perkara-perkara berikut:

(i) kawasan sekitar tapak cadangan telah diluluskan untuk kegunaan
pembangunan bercampur;

(ii) infrastruktur sedia ada di Jalan Scott dengan kelebaran jalan 80
kaki boleh menampung jumlah kenderaan daripada cadangan
pembangunan; dan

(iii) sekitar tapak ini terdapat kemudahan pengangkutan awam sedia
ada iaitu KL Sentral, komuter dan LRT serta Stesen Monorel Tun
Sambathan.

Terima kasih.

Tuan Yang di-Pertua: Okey, silakan Yang Berhormat Bukit Bintang.

Tuan Fong Kui Lun [Bukit Bintang]: Terima kasih, Tuan Yang di-Pertua. Soalan
tambahan. Memandangkan Jalan Scott terlalu sempit dan sesak kerana terdapat tiga buah
blok kondo bertingkat tinggi termasuk empat buah tokong yang menjadikan jalan penuh
dengan kenderaan dan orang ramai.

Nisbah kepadatan sangat tinggi, cadangan pembinaan terlalu rapat dengan
pembangunan sedia ada. Tidak menuruti peraturan kebombaan dan sudah pasti
