82 DR.18.11.2021

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Langkawi tadi. Saya hendak minta maaf tidak nampak tadi. Yang Berhormat
Langkawi sudah berdiri untuk menanya soalan itu. Mengenai soalan yang berhubung
permohonan sebidang tanah kerajaan dan seperti yang disebut oleh Yang Berhormat
Langkawi juga mengenai sebuah rumah yang akan dibangunkan di atas tanah tersebut
oleh mantan Perdana Menteri yang ke-6 .

Saya sebenarnya hendak cadangkan kerana sebarang soalan berhubung ini
patutlah dikemukakan kepada Jabatan Perdana Menteri, memandangkan urusan
berhubung Akta Ahli Parlimen (Saraan), Akta 237, Akta Ahli Parlimen (Saraan) 1980,
elaun-elaun dan juga keistimewaan-keistimewaan bagi bekas Perdana Menteri terletak di
bawah bidang kuasa Jabatan Perdana Menteri.

Timbalan Yang di-Pertua [Dato’ Mohd Rashid Hasnon]: Baik. Teruskan.

Datuk Seri Panglima Haji Mohd Shafie bin Haji Apdal [Semporna]: Tuan
Yang di-Pertua.

Dato’ Mahfuz bin Haji Omar [Pokok Sena]: Ini isu perbelanjaan kewangan Yang
Berhormat Menteri Kewangan.

Datuk Seri Panglima Haji Mohd Shafie bin Haji Apdal [Semporna]: Yang
Berhormat Menteri Kewangan tadi.

Tun Dr. Mahathir bin Mohamad [Langkawi]: Tuan Yang di-Pertua, saya faham
bahawa perkara ini telah diluluskan oleh Kabinet dan saya fikir Yang Berhormat Menteri
pun Ahli Kabinet, takkan dia tidak tahu. Takkan dia tidak bantah. Dia bantah atau tidak?

Dato’ Mahfuz bin Haji Omar [Pokok Sena]: Itu zaman Pagoh ini.

Timbalan Yang di-Pertua [Dato’ Mohd Rashid Hasnon]: Your floor, Yang
Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih.
Dipersilakan Yang Berhormat Semporna.

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua, terima kasih Yang Berhormat Menteri. Menteri tadi menyatakan tentang
bagaimana persoalan yang telah dibangkitkan oleh Ahli-ahli Parlimen sepanjang
perbahasan Belanjawan ini dan di antaranya ialah berhubung kait dengan Audit Negara.

Tadi untuk mempermudahkan, bukan persoalan dia. Sebenarnya hendak tambah
duit untuk Audit Negara. Apakah tindakan yang diambil oleh pihak pemerintah pada hari
ini? Ketirisan yang berlaku, kapal TUDM, berapa bilion. Ada RM6 bilion lebih lagi
peruntukan yang lain yang telah ketirisan it is action what it’s required dengan izin it is not
about addition of funding.

Negara kita dalam keadaan yang berhutang dan hutang banyak, belanja banyak
lagi but no action’s taken.

01620

Patut, apakah yang perlu dijelaskan apakah tindakan yang akan diambil kepada
mana-mana kementerian ataupun pihak-pihak tertentu yang terbabit dengan ketirisan ini
agar kepincangan itu dapat kita kurangkan dan tindakan boleh diambil? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Semporna.

Tuan Syed Saddiq bin Syed Abdul Rahman [Muar]: Yang Berhormat Menteri,
ringkas sahaja. Tadi kita baru dapat pengesahan di dalam Dewan ini bahawa memang
ada permohonan, ada kertas yang dibawa ke dalam Kabinet yang mungkin diluluskan
untuk bekas Perdana Menteri diberikan kemewahan RM100 juta.

Persoalan saya di sini, apabila di dalam Dewan kita minta jawatan tetap untuk
doktor kontrak, tidak ada duit. Hendak beri bantuan-bantuan tambahan, tidak ada duit.
Akan tetapi, bagi satu orang, satu individu, Dewan ini hendak luluskan RM100 juta. Kalau
kita luluskan perkara ini, our name, dignity, and conscience will be on the line.
