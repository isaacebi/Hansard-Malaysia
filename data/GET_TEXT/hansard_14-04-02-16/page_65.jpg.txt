DR.18.11.2021 57

cina di sekitar Kuala Lumpur mulai 1 November 2021. Saya tahu jawapan ini sedang
dinanti dengan hebatnya oleh kawan-kawan yang timbulkan perkara ini.

Saya berpendapat bahawa perkara ini langsung tidak menyentuh sensitiviti mana-
mana kaum terutamanya bukan Islam. Kita hanya sentuh perkara ini ia boleh menjurus
kepada peningkatan dalam masalah sosial. Kita sentiasa peka dan prihatin terhadap isu-
isu semasa terutama bila berkait dengan masalah sosial yang berlaku di sekitar Wilayah
Persekutuan Kuala Lumpur. Walaupun sahabat saya Yang Berhormat Segambut
menyatakan bahawa Kuala Lumpur ini bakal menjadi world class city, dengan izin. Beliau
mengatakan bahawa larangan ini akan hanya menjejaskan imej dan harapan Kuala
Lumpur untuk mencapai status tersebut.

Saya rasa dakwaan tersebut adalah kurang tepat. Berdasarkan semakan kita,
negara-negara maju membuat kawalan terhadap aktiviti penjualan liquor, dengan izin.
Sebagai contoh Singapore mengeluarkan akta berkaitan dengan kawalan liquor sejak
tahun 2015 lagi iaitu Liquor Control iaitu Supply and Consumption Declaration of Liquor
and Control Zone Order 2015 yang mana penjualan liquor hanya dihadkan di kawasan
Geylang dan juga Little India sahaja.

World Health Organization (WHO) bagi Kesatuan Eropah juga mengeluarkan
European Action Plan to Reduce the Harmful Use of Alcohol 2012 and 2020 (EAPA) yang
mana ia menggariskan lima aspek utama seperti pertama, iaitu strengthen restriction on
alcohol availability serta yang keempat iaitu enforced banned on comprehensive
restriction on alcohol advertising, sponsorship and promotion.

Berdasarkan dua contoh ini, jelas menunjukkan bahawa negara-negara maju
membuat kawalan kepada aktiviti yang berkaitan dengan /iquor. Minuman tersebut masih
boleh didapati di premis-premis yang dibenarkan seperti pasar raya, pasar raya besar,
kompleks perdagangan dan kompleks membeli belah. Kita juga benarkan penjualan liquor
di premis khusus menjual minuman keras berlesen yang beroperasi di Kuala Lumpur
seperti pub, bar, restoran yang dibenarkan menjual /iquor secara dine in, dengan izin.
Pengusaha atau pemilik premis-premis tersebut juga masih boleh memperolehi lesen
minum keras (LMK) daripada DBKL mengikut syarat yang telah kita tetapkan. Bagi kedai
ubat tradisional seperti kedai ubat Cina...

Tuan Tan Kok Wai [Cheras]: Minta jalan.

Dato’ Seri Dr. Shahidan bin Kassim: ...penjualan liquor campuran dan liquor
pure, dengan izin yang diluluskan oleh Kementerian Kesihatan bagi tujuan perubatan
tradisional masih boleh dijual. Jadi, saya rasa perkara ini tidak perlu diperbesarkan lagi.
Untuk makluman, beberapa pertubuhan bukan kerajaan telah mengeluarkan kenyataan
menyokong tindakan DBKL mengawal selia penjualan minuman keras.

Sebagai contoh, Majlis Perundingan Malaysia Agama Buddha, Kristian, Hindu,
Sikh dan Tao melalui kenyataan media pada 28 November 2020, telah mengeluarkan
kenyataan yang menyokong kawal selia penjualan minuman keras. Selain itu, pada 15
November 2021 baru-baru ini, beberapa pertubuhan bukan kerajaan India telah
menyampaikan memorandum kepada pejabat saya bahawa mereka menyokong tindakan
DBKL ini mengawal selia minuman keras.

Saya akan benarkan Yang Berhormat. Sekejap lagi Yang Berhormat ya. Yang
Berhormat Cheras dan Yang Berhormat Seputeh peminat minuman keras. Saya juga telah
mengadakan sesi libat urus berkaitan perkara ini bersama pengeluar, pembotol,
pengedar, pemborong, peruncit termasuk pemilik kedai serbaneka dan mereka juga
memahami hasrat yang dikenakan oleh Lembaga Pelesenan Eksais Wilayah Persekutuan
Kuala Lumpur. Sesi libat urus juga melibatkan Ahli-ahli Parlimen di Wilayah Persekutuan
Kuala Lumpur, termasuklah Yang Berhormat Cheras, Yang Berhormat Seputeh, Yang
Berhormat Bukit Bintang...

Datin Paduka Dr. Tan Yee Kew [Wangsa Maju]: Wangsa Maju. [Berucap tanpa
menggunakan pembesar suara]

Dato’ Seri Dr. Shahidan bin Kassim: Ya.
Tuan Lim Lip Eng [Kepong]: Kepong.
