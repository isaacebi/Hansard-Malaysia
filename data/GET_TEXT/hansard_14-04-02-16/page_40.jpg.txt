32 DR.18.11.2021

ada. Yang ada, bersetuju dengan perlakuan rasuah dan penyalahgunaan yang berlaku.
[Tepuk]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson.

Tuan M. Kulasegaran [Ipoh Barat]: Tuan Yang di-Pertua, semalam...

Timbalan Yang di-Pertua [Dato’ Mohd Rashid Hasnon]: Kalau benda yang
sama, saya tidak mahu hendak mengambil masa.

Tuan M. Kulasegaran [Ipoh Barat]: Saya pendek sahaja.

Timbalan Yang di-Pertua [Dato’ Mohd Rashid Hasnon]: Kalau benda yang
sama, saya hendak bagi terus menjawab.

Tuan M. Kulasegaran [Ipoh Barat]: Tuan Yang di-Pertua, apabila perkara
MITRA dibangkitkan, saya ada berkata bahawa apabila Yang Berhormat Menteri enggan
menjawab mengatakan dia dinasihatkan oleh SPRM, bahawa ini adalah satu macam
cover up dan seolah-olah Yang Berhormat Menteri cover up untuk salah guna kuasa dan
sebagainya. Ini adalah forum di mana rakyat harap bahawa perkara-perkara di mana
penyelewengan dan sebagainya dibincangkan dengan telus dan terbuka.

Saya hairan. Mungkin Yang Berhormat ada semalam, very heated up, mungkin
buat satu keputusan yang aneh. Saya pergi tengok dalam standing order, tidak ada mana-
mana pun sedemikian. Saya baca buku-buku lain mengatakan di lain-lain parlimen, dia
lebih open untuk membincangkan perkara-perkara ini. Saya berharap perkara ini diambil
kira dan penyelewengan sedemikian...

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan M. Kulasegaran [Ipoh Barat]: Semalam just satu jawapan sahaja, “Kerana
saya dinasihati oleh SPRM’. Bermakna semua menteri boleh datang sini kata, “Saya
enggan jawab. Bukan saya tidak mahu jawab. Saya tidak boleh jawab kerana SPRM.” Kita
yang beri kuasa, Tuan Yang di-Pertua, kepada SPRM. Parlimen. We can even abolish
SPRM. Kita ada kuasa.

Beberapa Ahli: Betul!

Tuan M. Kulasegaran [Ipoh Barat]: Macam mana SPRM boleh control
Parlimen? Tidak masuk akallah, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Barat. Ahli Yang Berhormat, tiga Ahli Yang Berhormat tadi telah bangkit.
Saya ada dua perkara.

Panduannya ialah bahawa kelmarin adalah sesi Menteri menjawab. Itu bukan sesi
perbahasan. Sebab itu saya rujuk kepada Peraturan Mesyuarat 37. Jadi, jawapan telah
pun diberikan oleh Yang Berhormat Menteri...

Tuan Sim Tze Tzin [Bayan Baru]: Tetapi Yang Berhormat Menteri tidak mahu
jawab. Dalam sesi menjawab tetapi Yang Berhormat Menteri tidak mahu menjawab.

Tuan M. Kulasegaran [Ipoh Barat]: Dia bagi alasan.

Puan Kasthuriraani a/p Patto [Batu Kawan]: Tuan Yang di-Pertua, belum
jawab.

Timbalan Yang di-Pertua [Dato’ Mohd Rashid Hasnon]: Ini sesi saya.
Puan Kasthuriraani a/p Patto [Batu Kawan]: Soalan kami tidak dijawab.
Tuan M. Kulasegaran [Ipoh Barat]: Dia beritahu SPRM...

Timbalan Yang di-Pertua [Dato’ Mohd Rashid Hasnon]: Saya tidak mahu
prolong. Yang Berhormat Menteri kata, of course kena rujuk balik kepada Yang Berhormat
Menteri, kata ia sedang disemak ataupun disiasat oleh SPRM. “Tunggu jawapannya’, dia
kata. Itu satu. Jadi, saya tidak mahu mengganggu masa yang telah kita berikan kepada
Yang Berhormat Menteri. Satu.
