DR.18.11.2021 7

menghalang pergerakan udara memandangkan sinaran matahari terhalang. Penduduk-
penduduk sangat bimbang dengan keselamatan dan bahaya. Mengapa bantahan-
bantahan keras penduduk-penduduk ke atas projek tertinggi tidak diambil perhatian berat
oleh DBKL sebaliknya meluluskan projek ini dengan ketinggian 38 tingkat yang atas tapak
luasnya hanya 10 ribu kaki persegi sahaja lebih kurang satu suku hektar.

Bolehkah DBKL menarik balik kelulusan kecuali pemaju bersetuju membina blok
bangunan yang lebih rendah dan tidak sesak yang sedia diterima oleh para pembantah
dan sekitar di kawasan projek yang dicadangkan ini? Terima kasih.

Tuan Yang di-Pertua: Terima kasih. Silakan, Yang Berhormat Menteri.

Dato’ Seri Dr. Shahidan bin Kassim: Tuan Yang di-Pertua, terima kasih atas
soalan tambahan. Pertama sekali tanah Lot 635 Jalan Scott merupakan tanah milik
persendirian. Keduanya, pembangunan ini telah mematuhi keperluan  teknikal
perancangan seperti anjakan bangunan, akses keluar masuk, penyediaan tempat letak
kenderaan, penyediaan kemudahan awam dan sebagainya.

#1030

Pemilik boleh membangun tanah ini seperti pembangunan di kawasan sekitar.
Yang Berhormat, di sekelilingnya macam Villa Scott 30 tingkat, Scott Center 26 tingkat,
Tetuan Wan Bon Wo Hotel Suites 33 tingkat. Keliling sudah bangun dan ia ada tapak
yang masih belum dibangunkan. Jadi ia ada hak sebagai tanah persendirian untuk
membangunkan kawasan berkenaan.

Ini telah pun kita maklumkan tadi, dimulakan pada tahun 2016 lagi. Jadi sekarang
ini kelulusan telah pun diberi. Saya lebih mirip kalau Yang Berhormat setujulah minta
supaya pembangunan yang baharu ini supaya membina kawasan jalan kaki berbumbung
yang jaraknya hanya 450 meter sahaja ke LRT, MRT dan 350 meter ke monorel.

Jadi Yang Berhormat, itu lebih baik daripada kita menyekat pembangunan kepada
kawasan berkenaan. Kuala Lumpur mesti hidup dengan pembangunan berterusan. Bukan
kita sudah bangun, kawasan lain belum bangun kita halang untuk mereka bangun. Mereka
ada hak sebab ini kawasan tanah persendirian dan kita mematuhi syarat-syarat teknikal
yang dikenakan.

Saya tahu Yang Berhormat tidak berapa gembira, tetapi gembirakanlah diri Yang
Berhormat kerana ini ialah tanah persendirian yang harus kita beri penghormatan untuk
mereka membangunkan kawasan berkenaan.

Tuan Yang di-Pertua: Ada soalan tambahan sebelah sini?

Dr. Maszlee bin Malik [Simpang Renggam]: Tuan Yang di-Pertua...

Tuan Yang di-Pertua: Kalau tidak ada— Yang Berhormat Simpang Renggam.
Dr. Maszlee bin Malik [Simpang Renggam]: Terima kasih Tuan Yang di-Pertua.

Tuan Yang di-Pertua: Maaf. Dah beri Yang Berhormat Simpang Renggam pula,
Yang Berhormat.

Dr. Maszlee bin Malik [Simpang Renggam]: Okey Tuan Yang di-Pertua. Jika
tadi dibincangkan tentang pembangunan infrastruktur di ibu kota kita, tetapi saya ingin
membawa kepada pembangunan human capital. Jikalau kita lihat pada tahun 2020, Kuala
Lumpur telah dipilih untuk menjadi World Book Capital. Akan tetapi banyak program,
aktiviti dan acara yang tidak dapat dijalankan kerana pandemik pada waktu itu, PKP.

Jadi kita banyak program tersebut boleh kita anjakan untuk dilaksanakan bagi
tahun-tahun berikutnya, terutamanya bagi mempromosikan bahasa kebangsaan,
mempromosikan kempen membaca dan mempromosikan sasterawan-sasterawan kita.
Jadi ini bukan soalan, lebih kepada cadangan kepada Kementerian Wilayah
Persekutuan— mantan Menteri Wilayah Persekutuan pandang kepada saya ke. Untuk kita
teruskan program Kuala Lumpur sebagai ibu kota buku untuk tempoh yang lebih panjang.
Terima kasih Tuan Yang di-Pertua.

Tuan Yang di-Pertua: Kurang berkait dengan soalan induk, Yang Berhormat.
