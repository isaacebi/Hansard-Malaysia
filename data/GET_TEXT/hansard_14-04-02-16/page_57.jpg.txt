DR.18.11.2021 49

Jadi, Pelan Strategi KPLB 2021-2025 sebagai hala tuju dan hala cara untuk kami
laksanakan untuk penduduk di luar bandar. KPLB beriltizam untuk memastikan
masyarakat luar bandar sejahtera dalam pelbagai aspek kehidupan, sosial, ekonomi,
budaya dan pendidikan.

Terima kasih Tuan Yang _ di-Pertua. Assalamualaikum warahmatullahi
wabarakatuh.

Datuk Seri Panglima Abdul Azeez bin Abdul Rahim [Baling]: Bah, bah. terima
kasih banyak bah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Pembangunan Luar Bandar. Ahli-ahli Yang Berhormat mesyuarat akan
diberhentikan untuk rehat dan disambung semula oleh Menteri Pembangunan Usahawan
dan Koperasi pada jam 2.30 petang. Terima kasih Ahli-ahli Yang Berhormat.

[Mesyuarat ditempohkan pada pukul 1.09 petang]
01430
[Mesyuarat disambung semula pada pukul 2.32 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum semua. Kita sambung Menteri-menteri
menjawab. Seterusnya saya menjemput Yang Berhormat Menteri di Kementerian
Pembangunan Usahawan dan Koperasi. Dipersilakan Yang Berhormat.

2.32 ptg.

Menteri Pembangunan Usahawan dan Koperasi [Tan Sri Noh bin Haji Omar]:
Terima kasih Tuan Yang di-Pertua. Pertama sekali saya ingin mengucapkan tahniah
kepada Tan Sri Speaker yang telah dianugerahkan Darjah Panglima Setia Mahkota
(PSM)...

Tuan Yang di-Pertua: Terima kasih.

Tan Sri Noh bin Haji Omar: ...Oleh Seri Paduka Baginda Yang di-Pertuan Agong
baru-baru ini bergelar Tan Sri. Tahniah. Tuan Yang di-Pertua, saya juga ingin
menzahirkan ucapan terima kasih dan penghargaan kepada semua penjaja dan peniaga
kecil di seluruh negara kerana pada hari ini 18 November 2021, adalah Hari Penjaja dan
Peniaga Kecil Tahun 2021 peringkat kebangsaan dan insya-Allah sambutannya akan
diadakan pada 7 Disember 2021. Semoga fasa pemulihan COVID-19 akan memberi sinar
baharu dan juga ekonomi kepada peniaga kecil dan penjaja kecil berjalan lancar seperti
biasa.

Tuan Yang di-Pertua, saya juga ingin mengucapkan terima kasih kepada 10 orang
Ahli-ahli Yang Berhormat yang telah pun mengambil bahagian dalam isu-isu yang
berkaitan Kementerian Pembangunan Usahawan dan Koperasi (MEDAC) sepanjang
tempoh perbahasan Rang Undang-undang Perbekalan 2022 di peringkat dasar iaitu Yang
Berhormat Jempol, Yang Berhormat Sabak Bernam, Yang Berhormat Pasir Mas, Yang
Berhormat Pontian, Yang Berhormat Kuala Nerus, Yang Berhormat Lumut, Yang
Berhormat Wangsa Maju, Yang Berhormat Kemaman, Yang Berhormat Kubang Pasu dan
Yang Berhormat Padang Serai.

Saya mohon izin daripada Tuan Yang di-Pertua, saya hanya menjawab isu-isu
yang dibangkitkan sekiranya Ahli Yang Berhormat itu berada dalam Dewan.

Tuan Yang di-Pertua: Dipersilakan.

Tan Sri Noh bin Haji Omar: Kalau tiada dalam Dewan, saya akan jawab secara
bertulis. Terima kasih. Tuan Yang di-Pertua, Yang Berhormat Jempol telah
membangkitkan— Yang Berhormat Jempol ada?

Tuan Yang di-Pertua: Yang Berhormat Jempol tiada.
