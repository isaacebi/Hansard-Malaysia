18 DR.18.11.2021

Timbalan Menteri Pertanian dan Industri Makanan II [Dr. Nik Muhammad
Zawawi bin Haji Salleh]: Bismillahi Rahmani Rahim. Terima kasih kepada Yang
Berhormat dan Tuan Yang di-Pertua. Untuk makluman Dewan yang mulia_ ini,
Kementerian Pertanian dan Industri Makanan (MAFI) menyasarkan pengeluaran daripada
sektor akuakultur pada tahun 2025 adalah sebanyak 630,000 tan metrik. Namun, MAFI
juga meletakkan satu sasaran yang jelas iaitu sumbangan sektor akuakultur ini akan terus
diberi tumpuan selari dengan Dasar Agromakanan Negara 2.0 dan Pelan Tindakan Dasar
Sekuriti Makanan Negara (DSMN) 2021-2025.

Antara usaha yang telah, sedang dan akan dilaksanakan oleh MAF! melalui
Jabatan Perikanan (DoF) untuk pembangunan akuakultur ini ialah:

(i) memantapkan ladang sinergi melalui pengukuhan projek sedia
ada dan penambahan projek atau kawasan yang baharu.
Setakat ini sebanyak tiga buah ladang ditambah dengan sistem
ternakan baharu iaitu di Pulau Aman, Pulau Pinang, Pulau
Pangkor dan juga Pulau Temenggor, Perak;

(ii) memperkasakan aset ikan dengan mengekalkan produktiviti
sedia ada serta menambah aset-aset baharu dan sehingga kini
terdapat empat buah aset telah dibangunkan iaitu Pahang dan
satu buah aset di Negeri Sembilan;

(ili) pengukuhan kluster ternakan pembenihan dengan mewujudkan
program pembenihan ikan seperti siakap, kerapu, tilapia dan
udang laut serta memberikan khidmat sokongan melalui sistem
penyampaian dan khidmat sokongan akuakultur;

(iv) mewujudkan Program Aqua Bijou iaitu bertujuan untuk memberi
sokongan kepada komuniti dan pengusaha ikan hiasan. Bijou ini
Bahasa Perancis yang bermaksud diamond. Ikan kecil yang
bernilai tinggi seperti Beta, Guppy dan begitu juga udang hiasan.

01120

Bagi membolehkan hasil akuakultur dapat dieksport ke luar negara, MAFI telah
merangka beberapa strategi seperti berikut:

(i) pemberian insentif bagi menggalakkan pengusaha akuakultur
memberi persijilan myGAP;

(ii) memfokuskan komoditi ternakan akuakultur seperti udang putih,
ikan kerapu, ikan siakap, udang harimau dan juga rumpai laut;

(iii) menyediakan kawasan Zon Industri Akuakultur (ZIA) untuk
pelabur-pelabur tempatan;

(iv) mana-mana pelabur yang melabur, maka kerajaan akan
mengeluarkan pengecualian cukai sehingga 100 peratus ke atas
pendapatan berkanun perniagaan selama 10 tahun;

(v) kemudahan kredit atau pinjaman mudah daripada_institusi
perbankan;

(vi) kerajaan menyediakan peruntukan untuk input-input ternakan;
(vii) aktiviti promosi daripada pihak kerajaan sendiri;

(viii) | galakan dan bantuan bagi peningkatan teknologi tinggi yang akan
digunakan; dan

(ix) teknologi akuakultur melalui penganjuran kursus-kursus ternakan
ikan.

Sekian, terima kasih.
Tuan Yang di-Pertua: Terima kasih, silakan Yang Berhormat Rompin.

Dato’ Sri Hasan bin Arifin [Rompin]: Terima kasih Yang Berhormat Timbalan
Menteri. Dalam menggalakkan masyarakat luar bandar terlibat dalam sektor akuakultur
