DR.18.11.2021 63

Dato’ Seri Dr. Shahidan bin Kassim: Yang Berhormat, ini bukan dibuat pada
zaman saya. Saya mewarisi benda yang baik ini dan saya teruskan...

Tuan Khalid bin Abd Samad [Shah Alam]: Tidak bolehlah guna alasan itu.
Dato’ Seri Dr. Shahidan bin Kassim: Yang Berhormat telah...

Tuan Khalid bin Abd Samad [Shah Alam]: Tidak bolehlah guna alasan. Saya
tahulah benda ini dibuat dari zaman Yang Berhormat Ketereh tetapi janganlah
berselindung di sebalik itu.

01520

Dato’ Seri Dr. Shahidan bin Kassim: Yang Berhormat, saya kata saya mewarisi
benda ini dan kena ingat Yang Berhormat, kita menghadapi masalah yang dahsyat
berhubung dengan samsu haram dan juga arak.

Dato’ Ngeh Koo Ham [Beruas]: [Tidak jelas] ...itu baik kah?

Dato’ Seri Dr. Shahidan bin Kassim: Jadi, sekarang ini, kita tidak pernah tukar
SOP, yang keluarkan benda ini ialah Kementerian Kewangan. Ini syarat. Kalau mereka
setuju mereka beri lesen.

Puan Teresa Kok [Seputeh]: Jangan guna alasan samsu haram. Kita tidak akan
beli samsu haram di kedai serbaneka macam 7-Eleven, KK Super Mart, 99 SPEEDMART.

Tuan Khalid bin Abd Samad [Shah Alam]: Samsu haram lainlah Yang
Berhormat Menteri.

Dato’ Seri Dr. Shahidan bin Kassim: Jadi, Yang Berhormat...

Puan Teresa Kok [Seputeh]: Mereka tidak jual samsu haram punya. Semua ini
hendak putar belitkan, itu sahaja.

Dato’ Seri Dr. Shahidan bin Kassim: Yang Berhormat menuduh bahawa Yang
Berhormat Shah Alam setuju kata saya menukar SOP.

Tuan Lim Lip Eng [Kepong]: Di tempat Yang Berhormat Arau ada? Samsu
haram di tempat Yang Berhormat Arau?

Dato’ Seri Dr. Shahidan bin Kassim: Kita tidak pernah tukar SOP, Yang
Berhormat jangan berbohong. Yang Berhormat banyak benda yang saya boleh nyatakan
Yang Berhormat berbohong beberapa perkara di Dewan ini. Tidak boleh, tidak baik cakap
macam itu. Kata saya tukar SOP.

Tuan Khalid bin Abd Samad [Shah Alam]: Dia tidak berbohong.
Dato’ Seri Dr. Shahidan bin Kassim: Saya tidak pernah tukar SOP.

Tuan Khalid bin Abd Samad [Shah Alam]: Kalau SOP tidak tukar, kenapa orang
semua bising?

Dato’ Seri Dr. Shahidan bin Kassim: Kita, kita...

Tuan Khalid bin Abd Samad [Shah Alam]: Mesti ada pindaan, mesti ada
perubahan.

Dato’ Seri Dr. Shahidan bin Kassim: SOP ini telah pun di...

Tuan Khalid bin Abd Samad [Shah Alam]: Yang dilakukan secara high handed.
Tidak bincang dengan shareholder, tukar. Mana boleh macam itu?

Dato’ Seri Dr. Shahidan bin Kassim: Kita tidak tukar. SOP ini telah pun
dipersetujukan oleh pengedar, penjual dan juga bottler, semua sudah setuju dengan
Menteri Kewangan.

Tuan Khalid bin Abd Samad [Shah Alam]: Kalau tidak tukar kenapa orang
bantah?

Dato’ Seri Dr. Shahidan bin Kassim: Kita menguatkuasakan.
Tuan Khalid bin Abd Samad [Shah Alam]: Mesti ada perubahan.
