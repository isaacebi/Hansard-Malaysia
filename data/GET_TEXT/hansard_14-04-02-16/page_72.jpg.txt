64 DR.18.11.2021

Dato’ Seri Dr. Shahidan bin Kassim: SOP yang telah dibenarkan telah
dikuatkuasakan.

Tuan Khalid bin Abd Samad [Shah Alam]: Jangan kelirukan Dewanlah Yang
Berhormat Menteri.

Dato’ Seri Dr. Shahidan bin Kassim: Kita telah— saya tahu Yang Berhormat...
Tuan Khalid bin Abd Samad [Shah Alam]: Ada pindaan, ada perubahan.
Dato’ Ngeh Koo Ham [Beruas]: Tuan Yang di-Pertua.

Tuan Yang di-Pertua: Okey, tolong duduk semua.

Dato’ Ngeh Koo Ham [Beruas]: Boleh saya tanya?

Dato’ Seri Dr. Shahidan bin Kassim: Yang Berhormat, sekarang semuanya...
Tuan Yang di-Pertua: Minta, satu-satu. Satu-satu dulu.

Dato’ Seri Dr. Shahidan bin Kassim: Arak ini selesai, selesai.

Tuan Yang di-Pertua: Kena minta, kena minta.

Dato’ Seri Dr. Shahidan bin Kassim: Saya telah— saya sebutkan libat urus yang
saya libatkan, kedai serbaneka, peruncit dan juga semua pihak yang terlibat itu mereka
berpuas hati cadangan kita bahawa mereka mesti mematuhi SOP. Lesen hanya
dikeluarkan, akan dipertimbangkan kepada kes demi kes, bukan biar umum begitu. Oh!
Kedai runcit semua boleh jual /iguor dan sebagainya.

Dato’ Ngeh Koo Ham [Beruas]: Tuan Yang di-Pertua, itu yang bangkitkan
kerisauan saya.

Tuan Syed Saddiq bin Syed Abdul Rahman [Muar]: Yang Berhormat Menteri.

Dato’ Seri Dr. Shahidan bin Kassim: Jadi, saya terima kasih. Saya cukup sudah,
terlampau banyak arak dan Yang Berhormat Shah Alam pun peminat arak. Cukup setakat
itu ya.

Dato’ Ngeh Koo Ham [Beruas]: Yang Berhormat Menteri. Tadi Yang Berhormat
Menteri katakan case to case basis...

Dato’ Seri Dr. Shahidan bin Kassim: Kita... [/Pembesar suara dimatikan]

Tuan Yang di-Pertua: Yang Berhormat, Yang Berhormat...

Dato’ Seri Dr. Shahidan bin Kassim: Yang Berhormat tidak bercakap masa di
Dewan, buat apa sembang...

Dato’ Ngeh Koo Ham [Beruas]: Tadi Yang Berhormat menyatakan case to case
basis. Ini sangat membimbangkan kerana kita ini kedaulatan undang-undang sangat
penting. Undang-undang ini mesti terpakai kepada semua. Siapa yang boleh menjual arak
mestilah mengikut peraturan-peraturan yang ditetapkan. Tidak boleh case to case.

Tuan Syed Saddiq bin Syed Abdul Rahman [Muar]: Yang Berhormat Menteri.

Dato’ Ngeh Koo Ham [Beruas]: Ini kerana tanpa peraturan atau undang-undang
dilaksanakan secara adil dan saksama, kekeliruan akan berlaku dan kekecohan. Di bawah
Perlembagaan Persekutuan, equality before the law. Jangan ada yang case to case, yang
kawan baik Yang Berhormat kita lulus.

Dato’ Seri Dr. Shahidan bin Kassim: Ya.

Dato’ Ngeh Koo Ham [Beruas]: Yang orang miskin tidak diluluskan. Orang
hendak meniaga tidak boleh!

Dato’ Seri Dr. Shahidan bin Kassim: Ini cakap merapu ini. Apa ini? Tuan Yang
di-Pertua, ini cakap lain. Ini apa? Minta apa ini?

Dato’ Ngeh Koo Ham [Beruas]: Sebab itu saya hendak Yang Berhormat Menteri
menyatakan dengan jelas rule of law, kedaulatan... [Pembesar suara dimatikan]

Tuan Yang di-Pertua: Okey Yang Berhormat, cukup.
