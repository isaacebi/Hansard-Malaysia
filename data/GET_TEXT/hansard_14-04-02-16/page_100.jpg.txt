92 DR.18.11.2021

01640
Tuan Yang di-Pertua: Duduk. Tolong, duduklah.
Tuan Sivakumar Varatharaju Naidu [Batu Gajah]: Tuan Yang di-Pertua.

Tuan Yang di-Pertua: Please sekejap. Duduk. Yang Berhormat, tolong. Yang
Berhormat Menteri sila sambung sebab 31 minit sahaja lagi. Ya.

Datuk Seri Utama Tengku Zafrul bin Tengku Abdul Aziz: Terima kasih.
Tuan Yang di-Pertua: Tolong.

Tuan Sivakumar Varatharaju Naidu [Batu Gajah]: Dia tidak jawab soalan Tuan
Yang di-Pertua.

Tuan Yang di-Pertua: Yang Berhormat, duduk. Duduk. Yang Berhormat Menteri.
Ini dia hendak jawab soalan perbahasan ini.

Datuk Seri Utama Tengku Zafrul bin Tengku Abdul Aziz: Okey, terima kasih.
Berhubung langkah membina daya tahan sektor perniagaan, inisiatif JaminKerja ini
menyasarkan 600,000 peluang pekerjaan. Nilai peruntukannya RM4.8 bilion. la juga
adalah untuk manfaat semua pencari kerja di Malaysia, bukan sahaja bumiputera. Begitu
juga segala inisiatif Skim Pembiayaan Perniagaan di bawah Semarak Niaga yang bernilai
keseluruhannya sebanyak RM40 bilion turut disediakan kepada semua usahawan mikro,
sehinggalah syarikat senarai awam tanpa mengira...

Tuan Nik Nazmi bin Nik Ahmad [Setiawangsa]: Tuan Yang di-Pertua...

Datuk Seri Utama Tengku Zafrul bin Tengku Abdul Aziz: ...latar belakang,
bangsa dan agama.

Tuan Nik Nazmi bin Nik Ahmad [Setiawangsa]: ...Setiawangsa.

Datuk Seri Utama Tengku Zafrul bin Tengku Abdul Aziz: Berdasarkan inisiatif
semasa yang telah dilaksanakan, misalnya seperti BPR, penerima manfaat adalah dalam
kalangan semua rakyat yang memerlukan, tanpa mengira kaum dan ia hampir selari
dengan peratusan populasi di Malaysia mengikut kaum.

Tuan Mohamed Hanipa bin Maidin [Sepang]: Tuan Yang di-Pertua, boleh
tanya?

Datuk Seri Utama Tengku Zafrul bin Tengku Abdul Aziz: Berdasarkan data 58
peratus penerima BPR...

Tuan Mohamed Hanipa bin Maidin [Sepang]: Boleh tanya tidak Tuan Yang di-
Pertua?

Datuk Seri Utama Tengku Zafrul bin Tengku Abdul Aziz: ...Terdiri daripada
kaum Melayu...

Tuan Mohamed Hanipa bin Maidin [Sepang]: Boleh celah, celah. Boleh tanya?

Datuk Seri Utama Tengku Zafrul bin Tengku Abdul Aziz: ...Sementara kaum
Cina dan India masing-masing adalah 19 peratus...

Tuan Mohamed Hanipa bin Maidin [Sepang]: Menteri minta- sekejap hendak
tanya boleh tidak?

Datuk Seri Utama Tengku Zafrul bin Tengku Abdul Aziz: ...Dan lapan peratus.
Selanjutnya...

Tuan Mohamed Hanipa bin Maidin [Sepang]: Tuan Yang di-Pertua, boleh ya?
Boleh tanya.

Tuan Nik Nazmi bin Nik Ahmad [Setiawangsa]: Terima kasih Tuan Yang di-
Pertua, terima kasih Yang Berhormat Menteri. Setiawangsa menerima baik penerangan
yang telah diberikan. Bagaimana belanjawan ini memberi faedah kepada semua rakyat
selari dengan konsep Keluarga Malaysia. Cuma, bukankah dan pihak kami menerima
kerangka perlembagaan dengan semua yang ada di bawah perlembagaan negara kita
termasuk kedudukan istimewa bumiputera dan sebagainya.
