DR.18.11.2021 31

berselindung di belakang alasan bahawa pihak SPRM telah menasihatkan beliau untuk
tidak menjawab soalan-soalan itu.

Maka, bagaimanakah kita sebagai wakil rakyat boleh mendapat penjelasan di atas
perkara-perkara tersebut? Ini adalah perkara-perkara yang melibatkan penyelewengan
dana MITRA yang diniatkan untuk membantu rakyat Malaysia kaum India yang miskin.
Jadi, saya hendak tanya, adakah menjadi satu precedent dengan izin Tuan Yang di-
Pertua, daripada masa sekarang tiap-tiap Menteri akan datang ke Dewan yang mulia ini
bila melibatkan penyalahgunaan dana, penyelewengan, rasuah dan sebagainya bila
dibangkitkan oleh Ahli-ahli Dewan Rakyat terutamanya Ahli-ahli Pembangkang jawapan
akan diberikan, “Saya tidak boleh menjawab perkara itu kerana SPRM menasihatkan
supaya tidak menjawab perkara itu dan perkara itu sedang disiasat.” This is a repetition of
1MDB sedang berlaku sekali lagi.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sanisvara Nethaji Rayer a/l Rajaji [Jelutong]: Jadi, saya hendak tanya
kepada Tuan Yang di-Pertua, kalaulah kita mendukung Keluarga Malaysia hendak bantu
semua rakyat terutamanya rakyat berbangsa India, ini melibatkan penyelewengan dana
MITRA. Kenapakah tidak perkara ini boleh dijawab?

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
bolehkah memberi panduan di atas perkara ini?

Timbalan Yang di-Pertua [Dato’ Mohd Rashid Hasnon]: Baik.

Dato' Seri Anwar bin Ibrahim [Port Dickson]: Tuan Yang di-Pertua, sebelum
menjawab. Boleh saya jelaskan. Bukan, saya tambah. Soal peraturan tadi dibangkitkan
kerana precedent diberi oleh Tuan Yang di-Pertua bersetuju dengan kenyataan itu sangat
berbahaya. Ini kerana kalau ini disebut tidak ada permasalahan rasuah atau skandal boleh
dibincangkan di Parlimen. Semuanya dalam siasatan, sebahagian besar di mahkamah
dan tidak boleh diberikan penjelasan. Jadi, akan menjadikan Parlimen ini mockery ya,
tempat untuk kita sandiwara walaupun rakyat susah, walaupun ada penipuan.

Ini bukan saja soal MITRA. Saya hendak sebut di sini semua kes yang disebut.
Malah dalam persoalan saya yang melibatkan kontrak besar di Kementerian Pertahanan,
jawapan begitu juga, SPRM menasihatkan kerana perkara ini dalam siasatan, tidak payah
bincang. Begitu juga dalam JPM, begitu juga dalam MCMC, kontrak 5G.

01210

Kalau ini dibenarkan, saya tidak tahu sah atau tidak, SPRM bagi nasihat begitu.
Kalau begitu, kita hendak tahu SPRM ini di pihak mana? Dia melawan rasuah atau
penyokong rasuah? Kalau dia melawan rasuah, dia patut beri laluan sepenuhnya kepada
Dewan ini untuk membahaskan.

Tuan Yang di-Pertua, saya faham perkara ini nanti Tuan Yang di-Pertua kata akan
rujuk kepada Yang di-Pertua untuk memberikan keputusan. Tetapi saya hendak sebut di
sini, on record, kita bantah keras dan kita tidak akan pandang ringan. Kalau ini dibenarkan,
tidak akan ada sebarang perbincangan tentang penyalahgunaan kuasa.

Saya ambil contoh Pandora Papers. Banyak kes itu melibatkan VVIP yang ada
mungkin dalam siasatan atau tidak. Oleh sebab itu disenyapkan begitu sahaja. Kalau
dibangkitkan, ha, ini akan subjudis. Subjudis tafsiran apa kalau begini?

Jadi, oleh yang demikian, saya hendak tegaskan di sini, kita mesti beri ruang
kepada wakil rakyat menyoal, baik MITRA ataupun 5G atau apa sahaja bentuk rasuah
dan penyelewengan yang berlaku. Kalau tidak, rakyat dibenarkan diberi penipuan, ditipu,
tetapi kita tidak boleh mengangkat hal ini untuk dibahaskan.

Ini saya hendak sebut, akhir kata, ini bukan semangat dalam persefahaman kita.
Persefahaman kata dalam surat Yang Amat Berhormat Perdana Menteri kepada saya
sebagai Ketua Pembangkang, jelas Yang Amat Berhormat Perdana Menteri menyebut,
“Tidak menolak keadaan semak dan imbang’”. Peranan semak dan imbang diteruskan
selaku Ketua Pembangkang. Jadi ini sekarang semak pun tidak ada, imbang pun tidak
