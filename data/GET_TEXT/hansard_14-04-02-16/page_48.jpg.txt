40 DR.18.11.2021

Tuan Syed Saddiq bin Syed Abdul Rahman [Muar]: Akan tetapi Yang
Berhormat Menteri kata bincang di luar. Saya sudah bincang di luar berkali-kali tidak ada
kata putus.

Tuan Yang di-Pertua: Tidak, kalau masalah Yang Berhormat ialah Peraturan
Mesyuarat 36(12) iaitu mengelirukan Dewan, selalunya Yang Berhormat tulis kepada saya
untuk mengemukakan usul bahawa Yang Berhormat Menteri yang tersebut telah
mengelirukan Dewan.

Tuan Syed Saddiq bin Syed Abdul Rahman [Muar]: Cuma saya kena
bangkitkan perkara ini Tuan Yang di-Pertua...

Tuan Yang di-Pertua: Sudah, sudah dibangkitkan. Saya ambil perhatian tetapi
saya tidak boleh buat apa sekarang sebab tidak ada usul...

Tuan Syed Saddiq bin Syed Abdul Rahman [Muar]: Ini kerana pada petang ini
kita akan lalui proses undian pada petang ini dan undian saya adalah berkenaan kebajikan
rakyat Muar. So, dalam Dewan ini saya perlu rekodkan bahawa semua Ahli Parlimen yang
lain telah pun dapat peruntukan tetapi bagi Parlimen Muar sampai ke hari ini dianaktirikan
walaupun banjir akan tiba pada akhir tahun.

Tuan Yang di-Pertua: Yang Berhormat Muar telah pun rekodkan.

Tuan Syed Saddiq bin Syed Abdul Rahman [Muar]: Hari ini / record it here dan
saya akan tulis surat kepada Tuan Yang di-Pertua. Terima kasih.

Tuan Yang di-Pertua: Yang Berhormat Muar telah rekodkan. Yang Berhormat
Shah Alam sekejap, tolong.

Tuan Khalid bin Abd Samad [Shah Alam]: Baik, terima kasih. Sekejap sahaja
Tuan Yang di-Pertua. Saya rasa tidak ada siapa yang menganggap bahawa Tuan Yang
di-Pertua ada kuasa untuk memaksa Menteri tetapi apa yang kita hendak ialah supaya
semua memahami bahawa sepatutnya Menteri menjawab. Jangan dengan kenyataan
yang dibuat oleh Tuan Yang di-Pertua seolah-olah...

Tuan Yang di-Pertua: No, no.

Tuan Khalid bin Abd Samad [Shah Alam]: Just to knowlah, seolah-olah dengan
izin, you are justifying their actions...

Tuan Yang di-Pertua: Tak, tak.

Tuan Khalid bin Abd Samad [Shah Alam]: Sedangkan apabila dia tidak jawab
dan mengelak untuk menjawab dengan pelbagai alasan. la tidak memenuhi peranan
Parlimen...

Tuan Yang di-Pertua: Faham.

Tuan Khalid bin Abd Samad [Shah Alam]: Sedangkan soalan sebelum
dikemukakan Tuan Yang di-Pertua sendiri sudah benarkan soalan itu ditanya...

Tuan Yang di-Pertua: Saya faham.
Tuan Khalid bin Abd Samad [Shah Alam]: Sepertimana yang disebutkan tadi...
Tuan Yang di-Pertua: Saya setuju. Yang Berhormat...

Tuan Khalid bin Abd Samad [Shah Alam]: Kita hendak supaya when you say it
is become politic— after that it become politic dengan izin.

Tuan Yang di-Pertua: Yes.

Tuan Khalid bin Abd Samad [Shah Alam]: So, kita hendak kena memahamkan
kepada masyarakat dan kepada rakyat bahawa the Minister has failed in his duty. Tidak
bolehlah kita main lepas macam itu...

Tuan Yang di-Pertua: Faham tetapi itu ..
Tuan Khalid bin Abd Samad [Shah Alam]: That what is important.

Tuan Yang di-Pertua: Itu yang dimaksudkan oleh Speaker of the House of
Commons tadi yang saya rujuk sebagai ia akan diheret ke kancah politik.
