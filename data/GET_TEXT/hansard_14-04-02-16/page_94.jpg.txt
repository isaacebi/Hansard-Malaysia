86 DR.18.11.2021

Tuan Gobind Singh Deo [Puchong]: Tuan Yang di-Pertua, itu soalan yang
sangat mudah untuk dijawab bukan tidak boleh. Apakah asasnya? Saya rasa RM100 juta
ini sangat penting. Rakyat perlu tahu. Jadi kalau boleh diberikan, berikan kepada kita. Kita
semua dalam Dewan Rakyat sekarang Tuan Yang di-Pertua.

Datuk Seri Utama Tengku Zafrul Tengku Abdul Aziz: Saya sudah sebut tadi
Yang Berhormat. Sebarang soalan berhubung permohonan ini, secara detailnya haruslah
disetujukan kepada Jabatan Perdana Menteri. Ini urusan berhubung dengan Akta 337.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
adakah rancangan besar untuk bebaskan Yang Berhormat Pekan daripada semua
pertuduhan? Itu adalah secara tersurat dan tersirat. Kalau hendak bagi dia rumah, ada
rancangan untuk bebaskan dia daripada semua pertuduhan...

Timbalan Yang di-Pertua [Dato' Mohd Rashid Hasnon]: Ya, teruskan.
Tuan Sanisvara Nethaji Rayer a/I Rajaji [Jelutong]: Bukankah itu maksudnya...
Tuan Syed Saddiq bin Syed Abdul Rahman [Muar]: Yang Berhormat Menteri.

Tuan Sanisvara Nethaji Rayer a/l Rajaji [Jelutong]: Common, tolong jawablah.

[Tuan Yang di-Pertua mempengerusikan Mesyuarat]

Dato’ Seri Haji Salahuddin bin Ayub [Pulai]: Tuan Yang di-Pertua, saya rasa
dalam negara merdeka sejak Tunku Abdul Rahman, Tun Razak, Tun Hussien Onn tidak
pernah berlaku macam ini. Tidak pernah diberikan ratusan juta kepada bekas PM yang
macam ini.

So, mesti ada integriti, mesti ada suatu tanggungjawab. Kalau Yang Amat
Berhormat Perdana Menteri dahulu tidak pernah minta, tetapi ini minta, Kabinet harus
bertanggungjawab. Memalukan negara.

Tuan Syed Saddiq bin Syed Abdul Rahman [Muar]: Yang Berhormat Menteri,
setakat ini saya tidak pernah dengar Yang Berhormat Pagoh yang baru disarakan sebagai
Perdana Menteri memohon RM100 juta untuk rumah dan tanah. Persoalan saya, jika
sudah sampai dibincangkan ke dalam Kabinet, kenapakah Kabinet tidak tolak sahaja dan
masih hendak pertimbangkan?

[Dewan riuh]

Tuan Syed Saddiq bin Syed Abdul Rahman [Muar]: Ini perlu dijawab, why
didn’t you just reject it?

[Pembesar suara dimatikan]

Tuan Yang di-Pertua: Okey semua, duduk semua. Tolong duduk. Ini adalah
masa untuk Yang Berhormat Menteri menjawab selepas perbahasan Belanjawan 2022.
Yang Berhormat Menteri telah kata— duduk!

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
[Berucap tanpa menggunakan pembesar suara]

Tuan Yang di-Pertua: Duduk! Duduk sekarang!

Beberapa Ahli: [Berucap tanpa menggunakan pembesar suara]
[Dewan riuh]

Tuan Yang di-Pertua: [Mengetuk Tukul] Satu.

Tuan Mohamed Hanipa bin Maidin [Sepang]: [Berucap tanpa menggunakan
pembesar suara] Tidak patutlah macam gini. Rakyat semua nak tahu.

Dato’ Seri Haji Salahuddin bin Ayub [Pulai]: Tuan Yang di-Pertua...
Tuan Yang di-Pertua: [Mengetuk Tukul] Dua, duduk!

Dato’ Seri Haji Salahuddin bin Ayub [Pulai]: Tuan Yang di-Pertua tidak boleh
macam ini.
