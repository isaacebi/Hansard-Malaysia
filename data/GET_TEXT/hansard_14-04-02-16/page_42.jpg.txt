34 DR.18.11.2021

Timbalan Yang di-Pertua [Dato’ Mohd Rashid Hasnon]: Itu bukan sesi
perbahasan.

Tuan Sanisvara Nethaji Rayer a/l Rajaji [Jelutong]: No. Yang Berhormat
Menteri enggan jawab.

Tuan M. Kulasegaran [Ipoh Barat]: Tuan Yang di-Pertua, kita tertakluk kepada
SPRM.

Timbalan Yang di-Pertua [Dato’ Mohd Rashid Hasnon]: Sesi 40 minit macam
juga pagi ini. Kita ada sesi perbahasan.

Dato’ Seri Anwar bin Ibrahim [Port Dickson]: Setuju. Setuju pandangan Tuan
Yang di-Pertua. Sesi semalam itu bukan perbahasan, betul. Sebab itu Yang Berhormat
Jelutong kemukakan. Kalau begitu, biarlah ada perbahasan P.M.18(1) soal MITRA. Jadi,
ada satu lagi usul yang juga ditolak. Tuan Yang di-Pertua kata buat rayuan, tetapi kita
sudah, orang Kedah kata, sudah mangli, sudah tahu rayuan ini maknanya akan ditolak.
Oleh sebab itu kita hendak bangkitkan...

Timbalan Yang di-Pertua [Dato’ Mohd Rashid Hasnon]: Tetapi belum buat
rayuan lagikan?

Dato’ Seri Anwar bin Ibrahim [Port Dickson]: [Ketawa] Oleh sebab itu saya
mengatakan di sini, janganlah kita jadikan Parlimen ini tempat untuk menolak semua
perbincangan soal substantif. Soal MITRA ini, kalau kita lihat, ini sebagai satu contoh.
Kalaupun SPRM ambil tindakan, dia ambil yang bawah-bawah sahaja. Yang kita hendak
tanya ini, apakah kita boleh biarkan kerajaan sediakan dana untuk India miskin, itu kita
sokong, tetapi sekarang ini dana untuk India miskin itu diseleweng untuk kepentingan
beberapa pihak tertentu, tertinggi. Jadi, mengapa Parlimen tidak boleh berbahas soal
MITRA? Ini saya hendak tanya. Kalau Tuan Yang di-Pertua kata boleh buat rayuan, saya
ada pengalaman tiga kali, Pandora Papers itu tiga kali fail hilang.

Timbalan Yang di-Pertua [Dato’ Mohd Rashid Hasnon]: Akan tetapi ada yang
diluluskan. Saya chair Kamar Khas P.M.18(1).

Dato’ Seri Anwar bin Ibrahim [Port Dickson]: Yang itu betul. Pasal PETRONAS
ada.

Timbalan Yang di-Pertua [Dato’ Mohd Rashid Hasnon]: Boleh buat rayuan.

Dato’ Seri Anwar bin Ibrahim [Port Dickson]: Pasal PETRONAS itu ada sebab
tidaklah sangat sensitif.

Timbalan Yang di-Pertua [Dato’ Mohd Rashid Hasnon]: Faham, faham.

Dato’ Seri Anwar bin Ibrahim [Port Dickson]: Pandora Papers itu dia lebih
sensitif, MITRA sensitif. Jadi, perkara sensitif tidak boleh bincang. Ini yang menjadi
masalah. Jadi saya sekali lagi hendak tekankan, mohon pertimbangan Tuan Yang di-
Pertua, bincang dengan Yang di-Pertua, berilah kesempatan perbahasan mengenai
MITRA.

Timbalan Yang di-Pertua [Dato’ Mohd Rashid Hasnon]: Saya minta supaya
buat rayuan kepada usul yang telah ditolak itu. Yang Berhormat Jelutong, you think of that.
Saya minta maaf, saya kena teruskan juga kerana masa.

Tuan Lim Guan Eng [Bagan]: Satu sahaja, Tuan Yang di-Pertua. Peraturan
Mesyuarat 36(12). Bolehkah seorang Yang Berhormat Menteri enggan menjawab
semata-mata dengan menyatakan alasannya ialah ia masih disiasat oleh SPRM? Kalau
begitu, semua perkara kita tidak perlu dapat jawapan. Tidak ada akauntabiliti dan
ketelusan. Hanya semata-mata disiasat oleh polis atau SPRM, tidak perlu jawab. Buat apa
kita ada Parlimen?

Timbalan Yang di-Pertua [Dato’ Mohd Rashid Hasnon]: Baik.

Tuan Lim Guan Eng [Bagan]: Itulah sebabnya adakah jawapan ini mengelirukan
Dewan? Kerana cuba lari daripada jawab apa yang berlaku. Saya harap Yang Berhormat
Menteri, dia pernah beritahu saya secara peribadi, “Oh! Saya tidak terlibat’. Saya arah
