DR.18.11.2021 71

meningkat. Saya rasa ini kita menghormati hasrat Sabah. Sarawak pula sudah membuka
ruangnya. Tidak lagi saliva test pun tidak ada, all the swab test pun tidak ada. Kuarantin
pun tidak ada lagi melainkan dia sudah positif. Terima kasih Yang Berhormat di atas
soalan itu. Selalu-selalu lah tanya minta duit. Terima kasih.

Seterusnya tadi yang mengatakan pengusaha homestay kita sudah bagi, banyak
jawapan di sini tetapi kalau hendak saya boleh printkan bagi jawapan ini bertulis kerana
terlalu banyak. Banyak yang telah kita beri untuk semua industri di bawah MOTAC ini.

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua...

Dato’ Sri Hajah Nancy Shukri: Seterusnya saya ke...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada celahan Yang Berhormat Semporna.

Dato’ Sri Hajah Nancy Shukri: Ada celahan lagi? Oh! Yang Berhormat
Semporna.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Semporna.

Datuk Seri Panglima Haji Mohd Shafie bin Haji Apdal [Semporna]: Kalau
boleh, terima kasih banyak Yang Berhormat Menteri. Yang Berhormat Menteri tadi itu
menyatakan tentang kalau ada duit, maka Yang Berhormat Menteri, kementerian MOTAC
akan gembira kalau sekiranya Kementerian Kewangan memberi peruntukan secukupnya.

Saya ingat Tuan Yang di-Pertua kita perlu melihat sebagai kerajaan yang
bertanggungjawab, bukan berdasarkan permintaan, tetapi berdasarkan keperluan.
Menyedari hakikat bahawa sektor pelancongan adalah merupakan sektor yang terpenting
sebelum COVID-19 datang, yang merupakan kalau tidak silap saya the third income
earner for the country if I’m not mistaken.

Di antara waktu itu ramai pelancong datang. Pelancong datang ini bukan hanya
belanja bilik, bukan hanya belanja makan, pengangkutan dan pelbagai. The spill over in
terms of spending dengan izin, cukup luas. la bukan hanya dalam konteks seperti SME
industri kecil sederhana.

Akan tetapi sedarkah Yang Berhormat Menteri bahawa sektor pelancongan
selama COVID-19 ini cukup terjejas. Mereka menampung, saya berhubung dengan
mereka contohnya di kawasan saya sendiri dan di negeri Sabah. Apabila berhubung
dengan mereka bertanya bagaimana keadaan yang mereka terpaksa tampung. Pekerja-
pekerja hendak dibagi gaji, takut nanti kalau mereka hilang siapa yang akan mengurus
sektor-sektor resort-resort yang ada.

Maknanya kita perlu mengambil faktor, we have to factor it the need for us to
provide enough funding knowing that this sector dengan izin is a very important sector and
Ministry of Finance must also be in precision to evaluate mana satu sektor yang kita perlu
pertahankan. Bukan hanya belanja untuk Kementerian Pertahanan, bukan hanya belanja
untuk Kementerian Dalam Negeri ataupun kementerian lain, kita bukan ada peperangan.

Timbalan Yang di-Pertua [Dato’ Mohd Rashid Hasnon]: Yang Berhormat,
ringkaskan soalan.

Datuk Seri Panglima Haji Mohd Shafie bin Haji Apdal [Semporna]: Terima
kasih. Saya hendak tanya sedikit. Adakah kementerian telah pun meneliti secara
mendalam sektor-sektor seperti yang telah saya sebutkan tadi itu di mana pengendali
sektor pelancongan di negara kita, khususnya di kawasan-kawasan focus area di negara
kita seperti di kawasan Sipadan, sudah pun mengambil faktor tentang keperluan
kewangan sebenarnya berapa. Bukan hanya RM3,000 yang diperlukan. Terima kasih
banyak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Semporna.

Dato’ Sri Hajah Nancy Shukri: Terima kasih Tuan Yang di-Pertua, terima kasih
Yang Berhormat Semporna. Bagi menjawab Yang Berhormat Semporna seperti mana
