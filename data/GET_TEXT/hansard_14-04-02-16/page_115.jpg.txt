DR.18.11.2021 107

01710

Beberapa faktor ini kena kaji dahulu, Yang Berhormat Baling, secara lebih
mendalam khususnya mengenai penawaran dan juga permintaan getah Malaysia serta
kesan ke atas harga dan kualiti. Boleh tunggu sampai akhir Disember ini, Yang Berhormat.

Datuk Seri Panglima Abdul Azeez bin Abdul Rahim [Baling]: Terima kasih.
Kalau boleh, jemputlah Ahli-ahli Parlimen di kawasan luar bandar ini, yang ada banyak
pekebun kecil ini untuk sebagai stakeholders, untuk memberi pandangan dan saya berdoa
agar tahun depan Yang Berhormat Menteri boleh umumkan harga lantai RM3.50 satu kilo,
maknanya kita boleh hapuskan miskin tegar. Berpuluh-puluh tahun orang jadi Perdana
Menteri di Kedah tidak boleh selesai. Saya harap kali ini dapat boleh selesaikan.

Tuan Mohamed Hanipa bin Maidin [Sepang]: Kalau nak selesaikan masalah
rakyat, jangan curi duit rakyat. Itu sahaja. Senang sahaja.

Dato’ Mahfuz bin Haji Omar [Pokok Sena]: Menteri Kewangan, terima kasih.
Jaminan harga lantai itu, tetapi kita dahulukan harga lantai rumah Yang Berhormat Pekan.
[Ketawa]

Tuan Sim Tze Tzin [Bayan Baru]: Tuan Yang di-Pertua, Yang Berhormat
Menteri, tinggal satu minit sahaja. Saya nak tanya tentang isu Vellfire oleh Yang
Berhormat Menteri dan juga fleet kerajaan yang telah— kontrak yang terbaru kereta rasmi
kerajaan. Adakah ia sudah diluluskan kepada syarikat? Syarikat mana yang dapat
kontrak? Apakah ini ada open tender atau direct negotiation? Minta penjelasan Yang
Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih.
Mengenai isu...

Tuan Yang di-Pertua: Yang Berhormat Menteri, saya tambah 10 minit.
Datuk Seri Utama Tengku Zafrul bin Tengku Abdul Aziz: Lima minit ya?
Tuan Yang di-Pertua: Sepuluh minit.

Tuan Ahmad Fahmi bin Mohamed Fadzil [Lembah Pantai]: Lima minit, jangan
lupa 5G.

Tuan Yang di-Pertua: Tolong habiskan.

Datuk Seri Utama Tengku Zafrul bin Tengku Abdul Aziz: Okey, ini soalan
terakhir tadi. Kerajaan pada Jun 2019 telah membincangkan untuk menukarkan PROTON
Perdana. Saya beri sedikit sebanyak sejarah.

Kerajaan pada Jun 2019 telah membincangkan untuk menukarkan Proton
Perdana 2.4 Premium kepada Toyota Vellfire, berikutan PROTON telah menghentikan
pengeluaran PROTON Perdana 2.4 Premium dan ini sekali gus menjejaskan penggantian
kereta kerajaan ini kepada Menteri-menteri Persekutuan.

Walau bagaimanapun, kerajaan pada masa tersebut telah mengarahkan
PROTON untuk mengeluarkan kenderaan baharu. Namun demikian, memandangkan
PROTON masih lagi tidak dapat mengeluarkan model kenderaan baharu dan mengambil
kira penggantian perlu dilaksanakan segera kerana faktor keselamatan dan keselesaan,
kerajaan pada Disember 2020 telah membuat keputusan untuk melaksanakan
penggantian lah kereta ini. Penggantian kereta ini perlu dilakukan pada masa itu
memandangkan kereta yang sedang digunakan telah pun tamat tempoh pajakannya.

Sebagai makluman, pada tahun 1994, Spanco Sdn. Bhd. telah dilantik sebagai
syarikat konsesi untuk mengurus dan membekal fleet kenderaan Kerajaan Malaysia.
Spanco telah menguruskan lebih dari 35,000 kenderaan sejak tahun 1994 dan telah
berjaya melahirkan seramai 63 pemilik bengkel bumiputera dalam usaha merealisasikan
dasar keutamaan bumiputera sebagai agenda nasional. Ini pada tahun 1994 lagi.

Selepas itu, selain membekal dan mengurus fleet kenderaan Kerajaan Malaysia,
syarikat ini turut melaksanakan semua urusan pembaikan, penyelenggaraan, urusan
pendaftaran dan pemeriksaan kenderaan. Perkhidmatan mereka adalah bagi tempoh 24
jam sehari sepanjang tahun di seluruh Malaysia.
