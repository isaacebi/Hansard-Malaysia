DR.18.11.2021 5

wujudnya kekurangan pemantauan yang dibuat oleh pihak berkuasa. Terima kasih Tuan
Yang di-Pertua.

Tuan Yang di-Pertua: Terima kasih, silakan Yang Berhormat Menteri.

Tan Sri Datuk Seri Panglima Haji Annuar bin Haji Musa: Buat masa ini bukan
soal yang berkaitan dengan kekurangan tenaga tetapi merupakan soal yang berkaitan
dengan, bagaimana sosial media itu dikendalikan. Misalnya penyedia-penyedia
perkhidmatan berpangkalan di luar negara, dan mereka yang mempunyai hak untuk
menurunkan atau tidak menurunkan postings yang berbaur penghinaan.

Sementara kita pula tertakluk kepada proses undang-undang yang tertentu kerana
pelanggaran itu kebanyakannya apabila ia bercanggah dengan mana-mana provision di
bawah penal code, ataupun Akta Hasutan, maka proses penyiasatan, dan due process
yang lain perlu dilakukan. Jadi proses ini yang biasanya mengambil masa yang panjang.

Sehingga kini, beberapa tindakan telah pun diambil misalnya sehingga Oktober
2021, 10 Kertas Siasatan telah dibuka oleh SKMM, dan satu daripadanya telah pun
didakwa. Jadi proses ini yang memakan masa yang agak panjang kerana complexity
perkhidmatan dan internet termasuk dalam posting di Facebook, dan juga akaun-akaun
dikendalikan dari platform di luar negara.

Tuan Yang di-Pertua: Terima kasih. Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Yang Berhormat Menteri, sebagai sebuah negara yang sempurna sifat
majmuk dan kepelbagaiannya daripada segi agama, budaya dan kaum, amat mustahak
bagi mana-mana Kerajaan Persekutuan pun, agar wajar dan mampu menangani segala
tuntutan dan kepentingan yang saling bersilang dan bertembung dan ini adalah sangat
mustahak.

Tidak cukup dengan kita hanya menguar-uarkan, menggalas slogan yang muluk
dan indah, seperti Keluarga Malaysia dan sebagainya. Daripada segi Tuan Yang di-
Pertua, adakah pihak kerajaan bersedia untuk mempertimbangkan dengan serius dan
segera untuk mewujudkan sebuah akta baru yang boleh kita namakan Akta Keharmonian
Nasional bagi membendung mana-mana pihak yang tidak bertanggungjawab daripada
segi menyalahgunakan kebebasan dan mengambil kesempatan dalam segala jenis
kebebasan yang ada, yang diberikan kepada mereka untuk mencetuskan keadaan huru-
hara dan ketidakharmonian.

Akta Keharmonian Nasional ini juga boleh diguna untuk menggantikan dan
mengambil alih Akta Hasutan yang disebutkan oleh Yang Berhormat Menteri sebentar tadi
yang kiranya sudah lapuk ketinggalan zaman seperti tidak sesuai dengan konteks
masyarakat moden masa kini dan khasnya menangani kepelbagaian di negara kita yang
tercinta ini. Terima kasih Tuan Yang di-Pertua.

Dato’ Haji Che Abdullah bin Mat Nawi [Tumpat]: Tuan Yang di-Pertua, boleh
saya minta sambung sedikit untuk jawab bersama.

Tuan Yang di-Pertua: Maaf, Yang Berhormat Tumpat. Tidak ada masa lagi.
Soalan itu sebenarnya telah dijawab semalam dua kali, Yang Berhormat tetapi saya
serahkan kepada Yang Berhormat Menteri.

Tan Sri Datuk Seri Panglima Haji Annuar bin Haji Musa: Tidak dinafikan negara
kita adalah antara negara yang begitu majmuk, berbilang kaum, berbilang bangsa,
berbilang agama tetapi terbukti merupakan sebuah negara yang aman makmur dan
harmoni sekali. Ini tidak ada siapa yang dapat menafikan.

Namun pada masa yang sama, kita juga tidak menolak bahawasanya ada berlaku
walaupun secara kecil-kecilan, tindakan-tindakan yang menyentuh keharmonian tersebut.
Jadi soal menggubal perundangan baharu bukanlah jawapan kepada permasalahan itu.
Advokasi dan juga usaha-usaha yang berterusan untuk mendorong dan menggalakkan
rakyat supaya mengamalkan sikap-sikap dan nilai-nilai yang bersesuaian dengan sebuah
negara yang berkepelbagaian kaum, agama, adat resam dan sebagainya.

Budaya ini sebenarnya telah kukuh terpahat dalam negara kita dan tidak boleh
dinafikan. Cuma langkah berterusan adalah untuk menerapkan lagi dan mengukuhkan lagi
