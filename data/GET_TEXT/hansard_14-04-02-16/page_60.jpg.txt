52 DR.18.11.2021

Tuan Fong Kui Lun [Bukit Bintang]: Yang Berhormat Menteri minta penjelasan.
Dato’ Seri Dr. Shahidan bin Kassim: ...Pemantauan trafik yang lebih cekap.
Tuan Fong Kui Lun [Bukit Bintang]: Boleh? Cakap trafik.

Dato’ Seri Dr. Shahidan bin Kassim: Bagi saya habis ini, Yang Berhormat tanya.
Tuan Fong Kui Lun [Bukit Bintang]: Trafik dia isu...

Dato’ Seri Dr. Shahidan bin Kassim: Ya, sikit habis bagi tajuk ini. Sikit sahaja.
Saya tahu Yang Berhormat cukup berminat. Saya pun berminat untuk menjawab. Peranan
proaktif bersama ini telah melaksanakan pemantauan trafik yang lebih cekap meskipun
terdapat peningkatan mendadak dalam bilangan kenderaan yang keluar masuk Kuala
Lumpur terutamanya pada waktu puncak pada sebelah pagi, petang serta hujung minggu.

Melalui paparan maklumat trafik terkini di variable message sign (VMS) dengan
izin. Penggunaan jalan raya di Kuala Lumpur akan dimaklumkan berkenaan dengan
sebarang kesesakan yang berlaku agar mereka menggunakan laluan alternatif yang lain.

DBKL telah meluluskan dan sedang memasang secara berperingkat sebanyak
5,000 unit CCTV bagi tujuan pemantauan jenayah serta menjadikan Kuala Lumpur bandar
lebih selamat, yang kita jangkakan akan siap sepenuhnya menjelang 2022. Ya Yang
Berhormat, silakan.

Tuan Yang di-Pertua: Silakan Yang Berhormat.

Tuan Fong Kui Lun [Bukit Bintang]: Tuan Yang di-Pertua dan Yang Berhormat
Menteri. Adakah Yang Berhormat Menteri sedar bahawa kelulusan pelan-pelan untuk
bangunan bertingkat seperti pada pagi ini hanya 10 kaki persegi, satu suku ekar sahaja.
Mahu naikkan 38 tingkat punya bangunan. Ini telah mengakibatkan trafik yang amat serius
di Kuala Lumpur ini. Bolehkah memberhentikan projek seperti ini untuk mengikut prosedur
SOP DBKL. Terima kasih.

Dato’ Seri Dr. Shahidan bin Kassim: Ya. Yang Berhormat telah timbulkan
soalan yang sama masa MQT tadi dan saya telah menjawab dengan dahsyatnya, Yang
Berhormat pun setuju. Jadi saya telah jawab dan jawapan itu akan diteruskan. Yang
Berhormat, saya telah maklumkan dengan terperinci berhubung dengan bangunan yang
telah dicadangkan untuk dibangunkan.

Jadi untuk membolehkan supaya Yang Berhormat berpuas hati, saya akan bagi
jawapan bertulis supaya Yang Berhormat boleh baca dan selepas itu Yang Berhormat
boleh tengok tentang kenyataan yang sebenarnya yang berlaku. Saya percaya Yang
Berhormat boleh memberi penilaian kepada perkara tersebut.

Yang Berhormat Kuala Nerus, beliau telah menyentuh berkenaan dengan
sasaran pemilikan rumah mampu milik yang berharga RM300,000. Yang Berhormat Kuala
Nerus? Terima kasih Yang Berhormat Kuala Nerus, saya akan bagi jawapan bertulis.

Kemudian Yang Berhormat Sandakan. Yang Berhormat Sandakan? Yang
Berhormat Sandakan tidak hadir Tuan Yang di-Pertua. Soalannya agak menarik iaitu
berhubung dengan penglibatan belia dalam rumah mampu milik dan juga belia OKU.

Yang Berhormat Sik? Yang Berhormat Sik, nampaknya kena habis lebih awal
yang ditetapkan. Yang Berhormat Sik, kemudian Yang Berhormat Labuan.

Datuk Rozman bin Isli [Labuan]: Ada.

Dato’ Seri Dr. Shahidan bin Kassim: Sudah berada dengan dahsyatnya di sana.
Okey, saya menjawab Yang Berhormat Labuan. Selepas saya ialah Yang Berhormat
Menteri Pelancongan, Seni dan Budaya. Okey, Yang Berhormat Labuan telah
mengutarakan perkara-perkara yang begitu meresahkan beliau dan penduduk Labuan
terutama dari sudut ekonomi, pembangunan dan hala tuju masa hadapan Labuan sebagai
pulau bertaraf antarabangsa.

Kementerian bersama-sama Perbadanan Labuan serta agensi-agensi kerajaan
berkaitan di Labuan sentiasa bekerjasama dalam merancang, mengurus, melaksana,
memantau dan menilai kemajuan dan pembangunan yang mampan bagi menjadikan
