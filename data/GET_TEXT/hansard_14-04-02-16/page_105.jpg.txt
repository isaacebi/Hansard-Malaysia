DR.18.11.2021 97

dapat. You can lihat kerana SME 98 peratus bukan bumiputera, jadi memanglah dapat
lebih banyak.

Datuk Ignatius Darell Leiking [Penampang]: Menteri, boleh minta penjelasan?

Datuk Seri Utama Tengku Zafrul bin Tengku Abdul Aziz: Program Subsidi
Upah berapa ramai agaknya syarikat Cina yang dapat, berbanding dengan syarikat
Melayu dan India.

Datuk Ignatius Darell Leiking [Penampang]: Menteri boleh minta penjelasan?

Datuk Seri Utama Tengku Zafrul bin Tengku Abdul Aziz: Itu RM20 bilion
peruntukan. Jadi kita tidak apalah...

Datuk Ignatius Darell Leiking [Penampang]: Menteri...

Datuk Seri Utama Tengku Zafrul bin Tengku Abdul Aziz: ...Tidak payahlah
hendak sebut-sebut isu perkauman di sini. Semua kalau kita lihat bajet ini ialah RM332.1
bilion.

01650

Datuk Ignatius Darell Leiking [Penampang]: Yang Berhormat Menteri, kenapa
RM10 juta untuk orang asal Sabah dan juga RM50 juta untuk penyelenggaraan dan
pembangunan kecil rumah ibadat? Why not make it higher than that?

Tuan Mohamed Hanipa bin Maidin [Sepang]: RM100 juta lah.

Datuk Seri Utama Tengku Zafrul bin Tengku Abdul Aziz: Okey, terima kasih
Yang Berhormat. Ini kita hendak bercakap sikitlah fasal Sabah dan Sarawak kerana dah
ramai Yang Berhormat dari Sabah dan Sarawak tadi membangkitkan isu Sabah dan
Sarawak. Kerajaan tidak pernah mengabaikan atau meminggirkan Sabah dan Sarawak
ataupun mana-mana negeri lain dalam meningkatkan pembangunan sosial ekonomi dan
juga mencapai Wawasan Kemakmuran Bersama.

Kerajaan di bawah Rancangan Malaysia Ke-12 pun akan memanfaatkan
sepenuhnya potensi ekonomi setiap wilayah. Izinkan saya nyatakan di sini bahawa Sabah
dan Sarawak yang— ada yang mengatakan diperuntukkan tiga peratus daripada jumlah
perbelanjaan adalah mengelirukan dan tidak benar sama sekali. Peruntukan RM9.8 bilion
hanya merujuk kepada peruntukan pembangunan Sabah dan Sarawak tanpa merujuk
kepada perbelanjaan mengurus.

Pada masa yang sama, jumlah perbelanjaan yang dibahagikan mengandungi
komponen pelbagai belanja yang tidak dapat diagihkan mengikut negeri seperti bayaran
komitmen kewangan, perbelanjaan pencen dan juga bayaran khidmat hutang. Hakikatnya,
buat negeri Sabah dan Sarawak:

(i) Sabah dan Sarawak menerima lebih 20 peratus daripada
development expenditure (DE) yang dikhususkan kepada negeri;

(ii) merupakan penerima terbesar bagi pemberian tahunan Kerajaan
Persekutuan kepada kerajaan negeri dengan jumlah peruntukan
sebanyak RM2.43 bilion atau lebih 30 peratus merangkumi negeri
Sabah sebanyak RM1.6 bilion dan negeri Sarawak sebanyak
RM1.27 bilion;

Datuk Ignatius Darell Leiking [Penampang]: Yang Berhormat Menteri,
contribution GDP 2020 RM89 bilion dari Sabah.

Dr. Kelvin Yii Lee Wuen [Bandar Kuching]: Meminta penjelasan.

Tuan Mohamed Hanipa bin Maidin [Sepang]: [Berdiri]

[Pembesar suara dimatikan]

Tuan Yang di-Pertua: Yang Berhormat Penampang. Mintalah kebenaran dahulu.
Datuk Seri Utama Tengku Zafrul bin Tengku Abdul Aziz:

(iii) hampir RM1.8 bilion daripada keseluruhan RM8.2 bilion atau lebih
20 peratus peruntukan bagi bantuan Keluarga Malaysia adalah
