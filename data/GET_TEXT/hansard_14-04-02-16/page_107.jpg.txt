DR.18.11.2021 99

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Kota Belud.

Tuan Mohamed Hanipa bin Maidin [Sepang]: Yang Berhormat Menteri, tadi janji
bagi saya. Boleh?

Puan Isnaraissah Munirah binti Majilis @ Fakharudy [Kota Belud]: Kota
Belud.

Tuan Mohamed Hanipa bin Maidin [Sepang]: Bagi Sepang dahulu lah. Yang
Berhormat Menteri.

Datuk Mohd Azis bin Jamman [Sepanggar]: Yang Berhormat Menteri.
Datuk Seri Utama Tengku Zafrul bin Tengku Abdul Aziz: Bagilah...

Tuan Mohamed Hanipa bin Maidin [Sepang]: Yang Berhormat Menteri, bagi
Sepang dahululah.

Puan Isnaraissah Munirah binti Majilis @ Fakharudy [Kota Belud]: Ini
berkenaan dengan Sabah dan Sarawak ya. Ini kerana saya dah berbahas tentang
berkenaan peruntukan di bawah perkara 112D Perlembagaan Persekutuan iaitu
pengembalian dua perlima atau 40 peratus hasil dari Sabah yang harus dikembalikan ke
Sabah. Saya ingin bertanya, apakah formula yang diguna pakai oleh kementerian bagi
menentukan jumlah sebenar yang harus dipulangkan kepada Sabah.

Datuk Seri Panglima Abdul Azeez bin Abdul Rahim [Baling]: [Berdiri]

Puan Isnaraissah Munirah binti Majilis @ Fakharudy [Kota Belud]: Kedua,
berapakah hasil bersih Sabah yang dikutip oleh Kerajaan Persekutuan yang tertakluk
dalam peruntukan ini bagi tahun 2020? Ketiga, berapakah jumlah hasil produk petroleum
yang dikutip dari Sabah bagi tahun yang sama? Terima kasih.

Datuk Seri Utama Tengku Zafrul bin Tengku Abdul Aziz: Terima kasih.
Menjawab soalan Yang Berhormat yang pertama tadi, kerajaan komited..

Tuan Mohamed Hanipa bin Maidin [Sepang]: Tuan Yang di-Pertua. Bagi...

Datuk Seri Utama Tengku Zafrul bin Tengku Abdul Aziz: Boleh saya jawab
tidak? Dua soalan.

Tuan Mohamed Hanipa bin Maidin [Sepang]: Lepas inilah. Saya tidak tanya
soalan samalah. Hampir sama. Boleh?

Datuk Seri Utama Tengku Zafrul bin Tengku Abdul Aziz: /nsya-Allah. Insya-
Allah. Kerajaan komited untuk meningkatkan...

Tuan Mohamed Hanipa bin Maidin [Sepang]: Dari tadi insya-Allah. [Ketawa]

Datuk Seri Utama Tengku Zafrul bin Tengku Abdul Aziz: ...Pemberian di
bawah seksyen 112D dan pernah menawarkan sehingga dua dan tiga kali ganda kadar
sedia ada untuk pertimbangan Kerajaan Negeri Sabah dan Sarawak dan seperti yang
disebut tadi perkara ini masih di bawah rundingan untuk mencapai kata sepakat. Akan
tetapi kita komited untuk meningkatkan. Itu satu komitmen dan kita sedang berunding
untuk mencapai kata sepakat untuk kajian semula. Ini kadar bagi tempoh lagi lima tahun
hadapan.

Dr. Kelvin Yii Lee Wuen [Bandar Kuching]: Yang Berhormat Menteri, boleh
saya tanya penjelasan sedikit? Saya cuba hendak tahu. Saya hendak faham proses.
Kenapa— mungkin boleh ceritakan, kenapa kerajaan negeri menolak penambahan ini?
Bukannya takkan bagi syarat, “oh! kalau you ambil penambahan ini, lain kali kita tidak
akan tambah lagi’. Jadi, apakah proses di belakang perbincangan tersebut?

Datuk Seri Utama Tengku Zafrul bin Tengku Abdul Aziz: Proses ini, kedua-
dua negeri Sabah dan Sarawak kena bersetuju. Kita tidak boleh satu negeri sahaja
bersetuju. Jadi, kita mula perbincangan dan kita akan meningkatkan.

Dr. Kelvin Yii Lee Wuen [Bandar Kuching]: Jadi, siapa yang tolak? Negeri mana
yang tolak? Yang Berhormat Menteri sila dedahkan?
