DR.18.11.2021 85

Datuk Seri Utama Tengku Zafrul Tengku Abdul Aziz: Kedua, peruntukan
tambahan...

Tun Dr. Mahathir bin Mohamad [Langkawi]: Tuan Yang di-Pertua...

Tuan Mohamed Hanipa bin Maidin [Sepang]: Ini buaya mana boleh lepas mesti
panjang [Tidak jelas] itu. Apa ingat ini budak-budak kah lepas? Tidak ada lepas tau ini.

Tun Dr. Mahathir bin Mohamad [Langkawi]: Tuan Yang di-Pertua.

Tuan Mohamed Hanipa bin Maidin [Sepang]: Ini duit rakyatlah. Hei! Yang
Berhormat Pekan sudah susahkan kita semua tau— You jangan jadi jangan hendak bela
Yang Berhormat Pekan ya.

Tun Dr. Mahathir bin Mohamad [Langkawi]: Tuan Yang di-Pertua...
Tuan Mohamed Hanipa bin Maidin [Sepang]: Minta maaf, with due respect.

Tun Dr. Mahathir bin Mohamad [Langkawi]: Ahli Yang Berhormat, Yang
Berhormat Menteri Kewangan telah angkat sumpah dalam Dewan ini. Bolehkah dia kata
ini belum dilulus? Ataupun permohonan ini lepas bajet dibaca dalam Dewan ini? Kalau dia
boleh, dia angkat sumpah.

Datuk Seri Utama Tengku Zafrul Tengku Abdul Aziz: Ya dia boleh kerana Yang
Berhormat Langkawi, saya sebut tadi bahawa permohonan ini selepas bajet
dibentangkan...

Tun Dr. Mahathir bin Mohamad [Langkawi]: Akan tetapi saya tahu bahawa
permohonan ini sebelum bajet dikemukakan dan diluluskan lepas bajet dikemukakan...

Datuk Seri Utama Tengku Zafrul Tengku Abdul Aziz: Belum, permohonan ini
masih belum diluluskan semasa [Ketawa]

Tun Dr. Mahathir bin Mohamad [Langkawi]: Jadi, ini sebenar Yang Berhormat
Menteri angkat sumpah. Tolong ingat.

Datuk Seri Utama Tengku Zafrul Tengku Abdul Aziz: Yang Berhormat
Langkawi, permohonan ini saya perlu sebut tadi selepas bajet dibentangkan dan dengan
itu tidak terdapat sebahagian daripada Anggaran Perbelanjaan 2022. Itulah prosesnya.

As you know Yang Berhormat, kalau ada expenditure selepas itu, kita akan
buatlah di bawah Rang Undang-undang Perbekalan Tambahan ke Parlimen. Silakan
Yang Berhormat Puchong.

[Dewan riuh]
Tuan Gobind Singh Deo [Puchong]: Dengan izin Tuan Yang di-Pertua.
Timbalan Yang di-Pertua [Dato' Mohd Rashid Hasnon]: Ya, sila.

Tuan Gobind Singh Deo [Puchong]: Soalan kepada Yang Berhormat Menteri.
Yang Berhormat Menteri, susulan daripada apa yang dibawa oleh Yang Berhormat
Langkawi tadi, boleh kita tahu apakah asas yang dipertimbangkan oleh Kabinet dalam
soal meluluskan dana sebanyak RM100 juta untuk Yang Berhormat daripada Pekan. Di
dalam proses biasa, ia dibawa Kabinet ada sudah, semestinya ada satu keputusan dibuat
oleh Kabinet untuk mendukung ataupun tidak kertas itu.

Jadi, boleh saya tahu apakah asas dia dan apakah keputusan yang dibawa?
Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik Yang Berhormat
Puchong.

Datuk Seri Utama Tengku Zafrul Tengku Abdul Aziz: Saya rasa, saya hendak
teruskanlah ucapan saya.

Timbalan Yang di-Pertua [Dato' Mohd Rashid Hasnon]: Baik.

Datuk Seri Utama Tengku Zafrul Tengku Abdul Aziz: Kedua, peruntukan
tambahan berjumlah RM15 juta akan disediakan bagi meningkatkan keberkesanan
peranan Parlimen...
