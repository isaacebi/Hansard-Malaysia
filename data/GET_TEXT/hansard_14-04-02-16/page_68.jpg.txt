60 DR.18.11.2021

Dato’ Seri Dr. Shahidan bin Kassim: Melibat urus dengan mereka dan mereka
berpuas hati. Semua Yang Berhormat tidak dapat maklumat. Beberapa surat khabar Cina
telah mengeluarkan beberapa kenyataan. Yang Berhormat boleh baca kenyataan pada
akhbar Cina yang berkenaan. Sudah tiga kali...

Tuan Fong Kui Lun [Bukit Bintang]: Minta laluan?

Dato’ Seri Dr. Shahidan bin Kassim: Berhubung dengan perjumpaan mereka
dengan saya.

Puan Teresa Kok [Seputeh]: Yang Berhormat Menteri, kedai serbaneka mana
yang jual samsu haram? Samsu haram tau. Kalau mereka jual samsu haram, pihak DBKL,
Kementerian Kesihatan harus ambil tindakan.

Tuan Fong Kui Lun [Bukit Bintang]: Penguatkuasa.
Tuan Lim Lip Eng [Kepong]: Mungkin di tempat Yang Berhormat Arau ada?
Puan Teresa Kok [Seputeh]: Kemudian melarang mereka daripada menjual.

Dato’ Seri Dr. Shahidan bin Kassim: Matlamat kita ialah untuk mengurangkan
accessibility kepada arak.

Puan Teresa Kok [Seputeh]: Kalau samsu haram, kita buat dekat rumah. Kita
jual secara private.

Dato’ Seri Dr. Shahidan bin Kassim: Ada kedai-kedai yang mengambil
kesempatan untuk menjual minuman ini. Yang ini saya tak perlu bagi detail di Dewan ini
tetapi saya nak katakan ada mereka yang ambil kesempatan...

Tuan Fong Kui Lun [Bukit Bintang]: Yang Berhormat Menteri, jika mereka
menjual...

[Pembesar suara dimatikan]
Tuan Yang di-Pertua: Yang Berhormat tolong bagi Yang Berhormat Menteri
menjawab.

Dato’ Seri Dr. Shahidan bin Kassim: Kita ambil tindakan. Kita akan buru habis-
habisan samsu haram ini...

Tuan Lim Lip Eng [Kepong]: Soalan Yang Berhormat Menteri tidak jawab.
Pusing sini, pusing sana. Tidak jawab.

Dato’ Seri Dr. Shahidan bin Kassim: Menyebabkan rakyat kita, terutamanya
mereka yang beragama Hindu, Buddha...

Tuan Khalid bin Abd Samad [Shah Alam]: Orang cakap lain, Yang Berhormat
Menteri cakap lain. Apa hal ini?

[Pembesar suara dimatikan]
Tuan Yang di-Pertua: Bagi peluang kepada Yang Berhormat Menteri menjawab.

Dato’ Seri Dr. Shahidan bin Kassim: Berhubung dengan samsu haram.
Kemudian lesen arak, lesen ini dikeluarkan, mereka bayar eksais kepada Kementerian
Kewangan. Kami menguatkuasakannya iaitu premis dikeluarkan lesen oleh DBKL. Kita
bagi syarat supaya beberapa syarat yang telah dikeluarkan Kementerian Kewangan
seperti 100 meter dari masjid, dari kawasan awam dan sebagainya, ini adalah antara
syarat baharu yang dikenakan dan yang lain...

Puan Teresa Kok [Seputeh]: Mana baharu? Selama ini, kedai-kedai ini sudah
ikut...

[Pembesar suara dimatikan]

Tuan Yang di-Pertua: Yang Berhormat, tolonglah. Yang Berhormat, bagi Menteri
menjawab.

Puan Teresa Kok [Seputeh]: Dia ini macam ‘Pak Cik’. Dia sudah keliru...

[Pembesar suara dimatikan]
