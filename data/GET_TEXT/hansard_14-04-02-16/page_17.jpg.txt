DR.18.11.2021 9

Tuan Yang di-Pertua: Silakan Yang Berhormat Timbalan Menteri.

Dato’ Henry Sum Agong: Terima kasih Yang Berhormat atas soalan tambahan.
MOT juga sedang membangunkan sistem National Freight Data (NFD) yang berfungsi
sebagai pangkalan data logistik utama bagi sektor logistik di Malaysia. la berfungsi untuk
menjadi sumber rujukan utama antaranya maklumat berhubung infrastruktur fizikal,
logistik, inventori, pergudangan, statik pemain, sektor logistik, data import eksport dan
sebagainya. Ini membolehkan industri serta pihak kementerian untuk membuat
perancangan berdasarkan data-data base plan ini. Tiga fasa pembangunan National
Freight Data. Sekarang dalam fasa pertama dan dijangka selesai keseluruhan projek pada
tahun 2024. Sekian, terima kasih.

Tuan Yang di-Pertua: Terima kasih. Yang Berhormat Pokok Sena.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Yang Berhormat Timbalan Menteri, saya ingin mendapat penjelasan. Sejauh mana
kerajaan boleh meneliti semula dasar penyertaan bumiputera 51 peratus dalam syarikat-
syarikat logistik ini kerana mereka sukar, saya difahamkan mereka sukar untuk hendak
penuhi 51 peratus dan saya difahamkan bahawa kebanyakan syarikat-syarikat ini
walaupun disebut 51 peratus Tuan Yang di-Pertua, mereka adalah syarikat-syarikat
Alibaba. Jadi perlu dibuat kajian supaya betul-betul penyertaan itu adalah penyertaan
bumiputera. Mohon penjelasan.

Tuan Yang di-Pertua: Terima kasih. Yang Berhormat Timbalan Menteri.

Dato’ Henry Sum Agong: erima kasih Yang Berhormat. Salah satu program
GDL 2.0 di bawah Pelan Induk Logistik dan Fasilitasi Perdagangan, masterplan dan Dasar
Pengangkutan Negara 2019-2030 adalah untuk mengatasi masalah kekurangan
pemandu kenderaan barangan dalam industri logistik dengan membangunkan program
melatih pemandu kenderaan barangan.

01040

Di bawah inisiatif ini, satu program iaitu Program Pembangunan Pemandu
Kenderaan Barangan MyLesen GDL 2.0 telah dirangka bertujuan untuk menarik dan
melatih calon warganegara Malaysia berumur 21 tahun ke atas yang mempunyai lesen
Competent Driving License yang berpotensi untuk mengisi kekosongan jawatan dengan
menawarkan subsidi bagi lesen memandu E Full dan Good Driving License serta Kursus
Lanjutan Kemahiran. Sekian, terima kasih.

Tuan Yang di-Pertua: Terima kasih. Seterusnya ialah Yang Berhormat Dato’
Abdullah Sani bin Abdul Hamid.

2. Dato’ Abdullah Sani bin Abdul Hamid [Kapar] minta Menteri Pembangunan
Wanita, Keluarga dan Masyarakat menyatakan apakah ada kajian semula berkenaan
jumlah bantuan bulanan kepada penerima sedia ada memandangkan kadar kos sara
hidup semakin bertambah dan tinggi.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Assalamualaikum warahmatullahi wabarakatuh
dan salam sejahtera. Terima kasih Tuan Yang di-Pertua dan terima kasih Yang Berhormat
Kapar di atas soalan yang dikemukakan.

Tuan Yang di-Pertua, Kementerian Pembangunan Wanita, Keluarga dan
Masyarakat melalui JKM telah menyediakan bantuan kewangan kebajikan untuk
meringankan beban kumpulan sasar buat sementara waktu sehingga kumpulan sasar ini
mampu untuk keluar daripada kepompong kemiskinan ke arah hidup berdikari.

Bantuan kebajikan yang diberikan bukan untuk menampung kos sara hidup
sepenuhnya sebaliknya adalah untuk membantu meringankan beban kewangan yang
dialami oleh kumpulan sasar untuk hidup lebih selesa dan sempurna. Bagi memastikan
keperluan bantuan kepada penerima bantuan JKR mencukupi kerajaan sentiasa
membuat kajian semula mengenai kadar-kadar bantuan yang disediakan secara
berterusan. Terdapat skim-skim bantuan yang baharu turut diwujudkan seiring dengan
keperluan semasa.
