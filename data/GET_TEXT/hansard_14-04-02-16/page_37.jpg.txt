DR.18.11.2021 29

pendekatan dari segi perundangannya. That is why kita ada Sekolah Henry Gurney
umpamanya.

Ini adalah bentuk-bentuk tindakan yang akan diambil kepada anak-anak yang
melanggar undang-undang. Akan tetapi kita akan memastikan bahawa anak-anak yang
berada di sekolah itu berada dalam keadaan yang selamat, yang kondusif, yang boleh
mengikuti pembelajaran sebaik-baiknya, insya-Allah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli -ahli Yang Berhormat, dengan jawapan itu tamatlah sesi untuk
Waktu Pertanyaan-pertanyaan Bagi Jawab Lisan pada hari ini. Terima kasih Ahli-ahli Yang
Berhormat.

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.04 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Tuan
Yang di-Pertua;

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga selesai giliran semua kementerian menjawab perbahasan di
peringkat dasar Rang Undang-undang Perbekalan 2022 dan diputuskan
bacaan kali yang kedua dan Usul mengenai Anggaran Pembangunan dan
selepas itu Majlis Mesyuarat akan ditangguhkan sehingga jam 10 pagi,
hari Isnin, 22 November 2021”.

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Wilayah Persekutuan [Datuk Seri Jalaluddin bin Alias]:
Tuan Yang di-Pertua, saya mohon menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]
