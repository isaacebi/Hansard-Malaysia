46 DR.18.11.2021

Kalau kita ambil daripada seluruh negeri Sabah kita bertolak daripada Sipitang
pergi ke Beaufort, pergi ke Kimanis, Papar, Penampang, cross Kota Kinabalu, pergi ke
Sepanggar tempat Yang Berhormat naik ke Tuaran, naik ke Kota Belud, naik ke Kota
Merudu, naik ke Kudat, turun balik ke Sandakan, Kinabatangan, Lahat Datu, Tawau dan
masuk ke pedalaman. Ranau, Tenom, Keningau, Pensiangan habis semua sekali.

Tuan Ma’mun bin Sulaiman [Kalabakan]: Kalabakan.

Dato’ Seri Mahdzir bin Khalid: Kalabakan. Jadi saya ingat semua tempat itu
masih ada keperluannya Yang Berhormat sebut yang berkaitan dengan bekalan air
semuanya. Daripada zaman dahulu sampai sekarang kita ada peruntukan yang
diperuntukkan pada tiap-tiap tahun. Banyak peruntukan yang telah kita laksanakan dari
semasa ke semasa.

Untuk tahun 2022, kita ada peruntukan yang telah untuk jalan kita ada lebih dari
RM1 bilion untuk Sabah bagi pembinaan jalan luar bandar dan detail Yang Berhormat
saya boleh bagi secara bertulislah berapa jumlah air, berapa jumlah bekalan elektrik dan
juga...

Datuk Mohd Azis bin Jamman [Sepanggar]: Celahan Yang Berhormat, mohon
pencelahan sedikit.

Timbalan Yang di-Pertua [Dato' Mohd Rashid Hasnon]: Sila Yang Berhormat
Sepanggar.

Dato’ Seri Mahdzir bin Khalid: Ya, silakan.

Datuk Mohd Azis bin Jamman [Sepanggar]: Okey, terima kasih Yang
Berhormat Menteri, terima kasih Tuan Yang di-Pertua.

Berkenaan dengan isu air tadi Yang Berhormat Menteri telah sebut. Infect bukan
Sepanggar sahaja, hampir keseluruhan kawasan di negeri Sabah menghadapi masalah
air. Inilah kejayaan yang telah dicipta oleh Barisan Nasional 58 tahun membentuk
Malaysia dan kita masih menghadapi masalah air.

Jadi, soalan saya Yang Berhormat Menteri, kalau kita lihat kepada rekod-rekod
ataupun peruntukan-peruntukan yang diumumkan oleh Kerajaan Persekutuan, saban
tahun. Contohnya saya sebut dalam ucapan saya 2018 — RM160 juta diperuntukkan tetapi
hasilnya penggunaan hanya sekadar RM72 juta sahaja yang dibelanjakan. Tahun 2019 —
RM295 juta diumumkan tetapi hanya RM2.9 juta sahaja dibelanjakan.

01300

Jadi maka dengan itulah untuk tahun 2022 — saya tahu ada lagi peruntukan yang
telah diumumkan oleh kerajaan. Akan tetapi saya yakin dan percaya peruntukan yang
diperuntukkan kepada Sabah ini akhirnya tidak akan cukup, tidak akan dapat dibelanjakan
kesemuanya. Maka dengan itulah kita di peringkat negeri Sabah ini kita berharap agar
satu mekanisme baru perlu diambil oleh kerajaan khususnya Kerajaan Persekutuan
disebabkan mungkin oleh sebab jarak di antara Semenanjung Malaysia dengan Sabah
mengekang pelaksanaan ini dapat dilaksanakan secara tepat ataupun secara cepat.

Maka dengan itu perlu ada satu mekanisme baru sebagaimana yang kita sebut,
beberapa rakan-rakan Ahli Parlimen daripada kerajaan juga telah sebut agar empower
kerajaan negeri supaya tidak ada lagi isu-isu  apabila Kerajaan Persekutuan
memperuntukkan sesuatu jumlah makna tidak ada lagi alasan untuk kerajaan negeri untuk
tidak mahu membelanjakan peruntukan ini. Oleh sebab kalau tidak dibelanjakan
peruntukan itu maknanya salah kerajaan negeri.

Ini saban tahun Tuan Yang di-Pertua dan Yang Berhormat Menteri sudah
berpuluh tahun keadaan yang sama diguna pakai dan keadaan yang sama juga berlaku,
diperuntukkan ratus-ratus juta peruntukkan dan digunakan hanya sekadar puluh-puluh
juta sahaja. Jadi dia akan kongkalikung macam itulah setiap tahun.

Itulah kita harap agar Kerajaan Persekutuan mengambil langkah drastik sebab
hari ini Tuan Yang di-Pertua kawasan saya sudah lima bulan menghadapi masalah air
malah viral semalam di media sosial di Facebook ada penduduk di universiti apartmen
yang turun ke jabatan air, turun dan berjumpa dengan pengurusan kerana masalah air
