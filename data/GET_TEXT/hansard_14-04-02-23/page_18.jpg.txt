10 DR.01.12.2021

baru daripada Jemaah Menteri sekiranya perlu untuk meneruskan rundingan tersebut.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat...
Dr. Ong Kian Ming [Bangi]: Maksudnya tidak ada time frame lah?
Tuan Yang di-Pertua: Yang Berhormat Pontian.

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. Tentunya Perjanjian Perdagangan Bebas ini menguntungkan negara daripada
segi ekonomi dan perdagangan. Apa yang saya ingin tanyakan ialah mengenai faedahnya
kepada rakyat terbanyak iaitu sebagai contoh, kita mempunyai masalah mengimport
bahan makanan ternakan haiwan yang tinggi dan kosnya semakin tinggi, akhirnya ayam
misalnya harganya tinggi.

Adakah MITI berbincang dengan pengimport supaya mengimport bahan-bahan
tersebut dari negeri-negeri dan negara-negara yang telah kita tandatangani Perjanjian
Perdagangan Bebas supaya akhirnya kos pembelian makanan ternakan itu rendah dan
ayam boleh dinikmati dengan harga yang rendah di negara kita. Itu yang penting.

Tuan Yang di-Pertua: Terima kasih Yang Berhormat. Silakan.

Datuk Lim Ban Hong: Tuan Yang di-Pertua, kerana soalan ini merujuk spesifik
kepada bahan-bahan makanan ternakan, saya akan merujuk bukan sahaja dengan MITI
tetapi juga kementerian-kementerian lain yang berkaitan Tuan Yang di-Pertua, untuk
menyediakan jawapan bertulis yang lebih terperinci kepada Yang Berhormat. Terima
kasih.

Tuan Yang di-Pertua: Baik.

Tuan Steven Choong Shiau Yoon [Tebrau]: Tuan Yang di-Pertua, boleh
tambahan? Pendek sahaja.

Tuan Yang di-Pertua: Saya rasa kita sudah kesuntukan masa Yang Berhormat,
maaf. Yang Berhormat Datuk Seri Panglima Abdul Azeez bin Abdul Rahim, silakan.

Datuk Seri Panglima Abdul Azeez bin Abdul Rahim [Baling]:
Assalamualaikum warahmatullahi wabarakatuh. Terima kasih Tuan Yang di-Pertua.

Revolusi industri keempat dipakai kini,
Teknologi pintar moden diguna,

Kepada Menteri Sains, Teknologi dan Inovasi,
Soalan saya nombor lima.

5. Datuk Seri Panglima Abdul Azeez bin Abdul Rahim [Baling] minta Menteri
Sains, Teknologi dan Inovasi menyatakan apakah insentif atau geran yang disediakan
kementerian bagi membantu syarikat dan usahawan terutamanya usahawan muda yang
menceburi bidang teknologi baru yang amat memerlukan bantuan kerajaan dalam
memastikan industri IR 4.0 dapat dicapai meliputi semua industri.

Timbalan Menteri Sains, Teknologi dan Inovasi [Datuk Haji Anmad Amzad
bin Mohamed @ Hashim]: Terima kasih Tuan Yang di-Pertua. Tuan Yang di-Pertua,
izinkan saya menjawab bersekali pertanyaan ini dengan pertanyaan bertarikh 7 Disember
daripada Yang Berhormat Selangau kerana menyentuh isu yang sama iaitu berkaitan
insentif atau geran yang disediakan kementerian kepada syarikat teknologi.

01040

Untuk makluman Ahli Yang Berhormat, pembiayaan di bawah bahagian dana
MOSTI di mana di bawah Rancangan Malaysia Ke-12 MOSTI telah menambah baik
kaedah penyaluran dana R&D kepada enam skim iaitu;

(i) Applied Innovation Fund (AIF);
(ii) Technology Development Fund 1 (TeD1);
(iii) Technology Development Fund 2 (TeD2);
