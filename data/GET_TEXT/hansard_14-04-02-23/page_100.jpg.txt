92 DR.01.12.2021

dibaiki atau pun dibuat baharu? Saya minta detillah. Secara bertulis pun tidak mengapa.
Kemudian, rumah KEDA ini, rumah PPRT, berapa jumlah rumah untuk tahun ini dan
berapa unjuran untuk tahun yang akan datang ini? Sekian, terima kasih Tuan Pengerusi.

Tuan Pengerusi: Terima kasih Yang Berhormat Pokok Sena. Pokok Sena, jalan
bukan sudah elok kah? [Ketawa]

Dato’ Mahfuz bin Haji Omar [Pokok Sena]: [Bercakap tanpa menggunakan
pembesar suara]

Tuan Pengerusi: Sebelum saya panggil Yang Berhormat Jempol, esok senarai
pembahas ialah Ahli-ahli Yang Berhormat berikut ya- Yang Berhormat Dungun, Yang
Berhormat Tampin, Yang Berhormat Parit, Yang Berhormat Kangar, Yang Berhormat
Baram, Yang Berhormat Kota Belud, Yang Berhormat Libaran, Yang Berhormat Hang
Tuah Jaya, Yang Berhormat Tebrau dan Yang Berhormat Papar.

Saya rasa sampai di situ sahaja sebab kita ada sampai pukul 1 sahaja esok. Akan
tetapi, kalau ada masa, bolehlah kita sambung ke Yang Berhormat Setiu, Yang Berhormat
Kuala Selangor, Yang Berhormat Kuala Krai, Yang Berhormat Sik dan Yang Berhormat
Machang, tetapi saya rasa tidak sempat.

Yang Berhormat Jempol, silakan.

5.59 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera dan salam Keluarga Malaysia. Terima
kasih Tuan Pengerusi mengizinkan saya untuk mengambil bahagian dalam perbahasan
Rang Undang-undang Perbekalan 2022 Peringkat jawatankuasa Kementerian
Pembangunan Luar Bandar.

Butiran 02503 — Pembangunan Ekonomi Luar Bandar. Saya menyambut baik
saranan Yang Amat Berhormat Perdana Menteri yang mahukan agenda membandarkan
luar bandar terus diperkasakan dalam usaha memacu pembangunan. Kesenjangan
daripada segi pembangunan dan sosioekonomi antara bandar dengan luar bandar perlu
dikurangkan. Oleh itu, kawasan luar bandar perlu dibawa bersekali dalam arus
pembangunan negara dan fiskal kerajaan.

Menerusi peruntukan sebanyak RM15.3 juta sepanjang tahun 2022, apakah
program yang bakal dilaksanakan untuk meningkatkan taraf hidup dan ekonomi luar
bandar?

01800

Adakah peruntukan yang ditingkatkan sebanyak RM4 juta berbanding tahun
sebelumnya sudah mencukupi serta memadai bagi tahun 2022? Umum mengetahui,
peluang pekerjaan untuk diceburi oleh penduduk luar bandar adalah amat terhad
berbanding dengan kawasan bandar. Oleh itu, aktiviti keusahawanan telah menjadi
komponen utama penduduk luar bandar untuk memperbaiki taraf hidup mereka.

Soalan saya, apakah langkah kementerian untuk merancakkan budaya
keusahawanan penduduk luar bandar agar dapat menarik minat lebih ramai lagi untuk
terlibat dalam aktiviti keusahawanan? Sejauh manakah usaha kementerian setakat ini
terhadap pengadaptasian ekonomi digital pada usahawan luar bandar untuk
mendigitalkan perniagaan mereka?

Butiran 01100 — Jabatan Kemajuan Orang Asli (JAKOA). Selepas negara
mencapai kemerdekaan pada 64 tahun yang lalu, masyarakat Orang Asli tidak terkecuali
daripada menikmati pembangunan yang dirancakkan oleh kerajaan. Dari tahun ke tahun,
sejumlah besar peruntukan telah disediakan untuk masyarakat berkenaan bagi tujuan
pembangunan taraf hidup.

Terima kasih saya ucapkan kepada kerajaan yang telah meningkatkan
peruntukan sebanyak RM51 juta bagi tahun 2022 iaitu RM114 juta. Peringkat peruntukan
sebanyak 45 peratus menunjukkan keseriusan dan keprihatinan kerajaan untuk
membangunkan masyarakat tersebut. Soalan saya, apakah program-program yang telah
