DR.01.12.2021 23

tahun bagi hasil harta intelek daripada hak cipta paten dan juga yang layak yang
dibangunkan di Malaysia.

Walau bagaimanapun, kami juga tahu bahawa secara umumnya bukan insentif
tidak cukup tetapi apa yang dibelenggu ialah kita dibelenggu oleh banyak birokrasi dalam
permohonan. Dalam proses permohonan, ia melibatkan pelbagai kementerian. Ini telah
menyusahkan sektor swasta untuk mendapatkan insentif cukai daripada kerajaan.

Tuan Steven Choong Shiau Yoon [Tebrau]: Soalan. Soalan.
Puan Yeo Bee Yin [Bakri]: Ya.
Tuan Yang di-Pertua: Soalan ya.

Puan Yeo Bee Yin [Bakri]: Apakah langkah-langkah yang diambil oleh
kementerian untuk meringkaskan birokrasi ini? Saya juga dapati bahawa ada banyak
syarikat swasta yang tidak sedar lagi insentif-insentif cukai yang sedia ada. Apakah
langkah-langkah yang diambil oleh kerajaan untuk mempromosi insentif ini?

Tuan Yang di-Pertua: Tiga soalan itu Yang Berhormat Bakri.
Beberapa Ahli: [Ketawa]

Tuan Yang di-Pertua: Yang Berhormat Timbalan Menteri.
Dr. Maszlee bin Malik [Simpang Renggam]: Bertulis.

Datuk Haji Anmad Amzad bin Mohamed @ Hashim: Saya cuba ringkaskanlah.
Pertama, apa yang ditanya tadi saya sudah jawab berhubung dengan percentage itu
adalah sebelum ini kita dalam pada tahun 2020 sebanyak 43.9 peratus iaitu nisbah BERD
kepada GERD. Sasaran kita pada tahun 2025 sebanyak 70 peratus.

Kemudian, berhubung dengan insentif cukai seperti mana yang telah disebut tadi,
antara lain insentifnya termasuklah taraf perintis, elaun cukai pelaburan dan insentif
tolakan cukai.

Saya ingin mengulas tentang faktor-faktor yang disebut tadi tentang kebimbangan
oleh pemohon-pemohon tentang sama ada geran mereka atau permohonan mereka
diterima atau tidak. Yang boleh dikongsi antara masalah berkaitan dengan permohonan
biasanya daripada segi masalah berkait dengan aspek ketersediaan teknologi yang
rendah yang mana sukar untuk mereka menunjukkan hasil kerja di peringkat proof of
concept.

Kadang-kadang tiada spesifikasi teknikal untuk menentukan keperluan. Projek
sendiri pun tidak kompetitif pada jangka masa panjang. Kadang-kadang cadangan yang
dikemukakan iaitu teknologi yang telah sedia ada di pasaran. Selain juga, daripada segi
perlu diberi tumpuan tentang aspek perancangan return on investment atas cadangan
yang dikemukakan berserta model perniagaan perlulah jelas.

Jadi, ini adalah antara masalah-masalah yang selalu ditentukan oleh panel penilai
yang kita lantik daripada pihak industri. Selain daripada pihak kerajaan dan juga pihak
akademia di dalam menentukan sama ada permohonan geran itu mendapat kelulusan
ataupun tidak. Terima kasih.

Tuan Yang di-Pertua: Terima kasih. Maaf Yang Berhormat, masa sudah tamat.
Kita ada tiga kementerian kita hendak buat pada hari ini. Maaf. Yang Berhormat semua,
sekarang tamatlah sesi untuk waktu pertanyaan-pertanyaan bagi jawab lisan pada hari ini.

Terima kasih semua. Usul Yang Berhormat Menteri.

[Sesi untuk Pertanyaan-pertanyaan bagi Jawab Lisan tamat]
