80 DR.01.12.2021

(ii) perolehan perkhidmatan dan bekalan MRO /eve/ empat untuk
train Class 91;

(iii) perolehan dan pemasangan sistem komunikasi satelit kawalan
trafik udara SATCOM ATC;

(iv) projek menaik taraf sistem komunikasi kawalan trafik udara di
Sarawak; dan

(v) projek menaik taraf sistem komunikasi kawalan trafik udara di
Sabah.

Bermaksud hanya lima projek yang saya nyatakan tadi merupakan projek baharu
dan yang lainnya adalah projek sambungan ataupun projek yang telah dikelaskan semula
daripada OE kepada DE. Jadi berbalik kepada soalan yang telah dibangkitkan oleh Yang
Berhormat.

Tuan Haji Ahmad bin Hassan [Papar]: Papar dahulu. Papar.

Tuan Loke Siew Fook [Seremban]: Tuan Pengerusi, saya hendak tanya apa
yang dikatakan oleh Yang Berhormat Menteri tadi bahawa untuk Program Dana Bantuan
Sementara Bas Henti-henti dan juga beberapa bantuan lain yang telah diklasifikasikan
untuk di bawah DE. Saya hendak tahu di bawah kod mana spesifik. Sebab yang
berkenaan dengan pengangkutan awam hanya satu iaitu RM60,000, pengangkutan awam
bandar. Adakah peruntukan itu di bawah kod tersebut? Terima kasih.

Tuan Pengerusi [Dato’ Mohd Rashid Hasnon]: Dipersilakan Yang Berhormat
Menteri.

Datuk Seri Ir. Dr. Wee Ka Siong: Tidak ada masalah Yang Berhormat, saya akan
bekalkan secara bertulis. Ada...

Tuan Haji Ahmad bin Hassan [Papar]: Papar, Papar.
Datuk Seri Ir. Dr. Wee Ka Siong: ...Butiran.
Tuan Haji Ahmad bin Hassan [Papar]: Papar minta. Minta laluan Papar.

Tuan Pengerusi [Dato’ Mohd Rashid Hasnon]: Dipersilakan Yang Berhormat
Papar.

Tuan Haji Ahmad bin Hassan [Papar]: Terima kasih Yang Berhormat Menteri.
Saya meneliti ucapan Menteri tadi yang berkenaan dengan subsidi yang diberikan oleh
kerajaan. Akan tetapi apabila kita mengikuti B.28 Butiran 020600 iaitu Pihak Berkuasa
Penerbangan Awam Malaysia (CAAM). Setiap hari ramai orang yang menggunakan
pesawat kapal terbang dari Kota Kinabalu ke Semenanjung dan daripada Semenanjung
ke Kota Kinabalu ataupun ke Sarawak.

Mereka ini selalu mengajukan masalah-masalah mereka kepada saya. Saya
tanya kenapa? Kenapa pula terlalu mahal penerbangan daripada Kota Kinabalu ke
Semenanjung dan daripada Semenanjung ke Sabah. Begitu juga dari Sarawak dan ini
juga bukan sahaja untuk orang awam tetapi budak-budak sekolah, mahasiswa, mereka
sangat terkesan dengan benda seperti begini.

Jadi kami— saya sebagai wakil rakyat di bahagian Papar juga ingin menyeru
kepada kementerian supaya dapatlah berunding dengan syarikat-syarikat penerbangan
ini supaya tambang-tambang ini dapat diturun kerana ini terlalu membebankan kepada
mereka terutamanya orang-orang yang kurang mampu. Terima kasih.

Datuk Seri Ir. Dr. Wee Ka Siong: Terima kasih Yang Berhorma,t saya rasa
perkara ini telah dibangkitkan oleh ramai Ahli-ahli Yang Berhormat, biar saya terus kepada
22 Ahli Parlimen yang bertanya. Saya buat dengan laju. Projek ECRL ya, ini sebenarnya
jajaran ECRL yang terkini ini tidak dihubungkan dengan KTMB Tumpat dan hubungan ke
Selatan Thailand.

Pada asalnya jajaran ECRL 1.0 dirancang untuk berhubung pada ICQ Pangkalan
Kubor Kelantan bagi hubungan dengan Selatan Thailand dan pengangkutan produk
getah. Walau bagaimanapun pada tahun 2018 ketika pentadbiran kerajaan dahulu,
