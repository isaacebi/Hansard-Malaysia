DR.01.12.2021 61

Saya menganggap bahawa ketika kita dalam proses untuk kembali dan proses
pemulihan selepas pasca COVID-19. Saya berharap agar syarikat penerbangan
mempunyai hati perut yang baik untuk menurunkan ataupun mengekalkan kadar rendah
bagi kadar tiket buat ketika ini. Perbezaan sebelum COVID-19, ketika itu ramai masih lagi
mempunyai pekerjaan dan juga gaji yang stabil.

Ketika COVID-19, terdapat keluarga-keluarga yang telah lama tidak balik dan juga
secara kebetulan Kerajaan Negeri Sarawak akan berdepan dengan Pilihan Raya Negeri
dan juga pada tarikh 18 Disember adalah sangat dekat dengan tarikh pada 25 Disember
di mana kami meraikan perayaan Krismas. Sekurang-kurangnya_ syarikat-syarikat
penerbangan ini mempunyai perasaan ataupun empati untuk menurunkan kadar.

Pada hari ini, ketika ini sekiranya kita menyemak aplikasi AirAsia ataupun MAS
ataupun Malindo, purata tiket memanglah nampak turun tetapi apabila kita click next untuk
penerbangan yang kita mahukan, kadar tiket adalah sekitar RM1,500 ke RM1,700. Saya
sendiri terpaksa mengambil penerbangan balik walaupun saya merasakan tiket saya akan
dibayar semula oleh pihak Parlimen. Akan tetapi, berlaku pembayaran yang sangat besar.

Pulang balik dari Miri ke Kuala Lumpur memakan harga sebanyak hampir
RM3,000 semata-mata balik untuk tempoh dua hingga tiga hari. Apa salahnya kalau
syarikat penerbangan dapat secara sementara waktu ini ketika dalam proses pemulihan
COVID-19, kadar tiket kerajaan, mengenakan kadar tiket siling. Ini supaya harga ini
mampu untuk membolehkan keluarga-keluarga dari Sarawak, Kuching, dari Miri, Bintulu,
Sibu dapat kembali dengan perasaan yang senang hati. Dapat kembali mengundi dengan
perasaan yang senang hati. Ya, saya faham bahawa penerbangan ini kadang-kadang
dikawal oleh Kerajaan Negeri Sarawak.

Saya berharap saya akan mengajukan perkara ini kepada kerajaan negeri dan
Yang Berhormat Menteri memainkan peranan untuk memastikan harga tiket sekiranya
penerbangan ini ditambah, kadar tiket ini dapat diturunkan. Ini bagi meredakan kemarahan
rakyat ataupun ketidakpuasan hati rakyat. Faham-fahamlah keadaan pada masa kini
pelbagai isu-isu berkenaan tentang kenaikan.

Seterusnya, saya ingin menyentuh berkenaan tentang Butiran 020500 —Lembaga
Pelesenan Kenderaan Perdagangan Sarawak (LPKP Sarawak). Terdapat permintaan
daripada pengusaha-pengusaha teksi agar kadar bayaran teksi dan juga e-hailing di
Sarawak dapat disamaratakan. Terdapat permintaan daripada pengusaha-pengusaha
van, teksi untuk memperoleh ataupun membenarkan mereka untuk mengambil bahagian
dalam bidang penghantaran pos-pos ataupun parcel daripada syarikat penghantar parcel
ini.

01550

Memandangkan permintaan yang sangat tinggi dan juga teksi-teksi ini tidak
mempunyai pelanggan-pelanggan, maka mereka dapat menggunakan teksi untuk
menghantarkan parcel untuk membantu syarikat-syarikat seperti Pos Laju, J&T, Skynet
yang terdapat di Sarawak.

Selain daripada itu, saya ingin menyentuh berkenaan Butiran 031300 — Program
Transformasi Perkhidmatan Bas Henti-henti (SBST) dan juga Butiran 031200 — Program
Dana Bantuan Sementara Bas Henti-henti (ISBSF).

Sebelum tahun 2018, saya mendapati bahawa terdapat satu kajian untuk
mewujudkan bas henti-henti di Bandaraya Miri, dan juga saya berpandangan
pengangkutan awam di luar bandar haruslah diberikan perhatian. Saya ingin
mendapatkan pandangan daripada pihak kementerian, adakah dasar telah dikaji
berkenaan pengangkutan awam di luar bandar?

Juga yang terakhir, saya ingin menyentuh berkenaan Butiran 30000 —
Pembesaran dan Menaik Taraf Lapangan Terbang Kuching/Miri/Sibu/Mukah/Padang
Terbang Bario bagi Maksud Pembangunan 28. Saya ingin mendapat tahu, apakah status
naik taraf yang akan dijalankan bagi Lapangan Terbang Miri dan juga adakah kajian untuk
menaikkan taraf Lapangan Terbang Miri ke lapangan terbang antarabangsa? Itu sahaja,
Tuan Pengerusi. Terima kasih.
