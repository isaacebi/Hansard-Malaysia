DR.01.12.2021 25

Akhirnya, ini satu isu yang melibatkan kepentingan orang ramai kerana ia akan
memberikan kesan kepada pilihan raya yang akan datang. SPR seharusnya mengambil
langkah proaktif dalam melaksanakan reformasi terhadap sistem sedia ada bagi menjamin
hak pengundi dengan senang dan selamat terutamanya dalam pandemik COVID-19 ini.

Izinkan saya tambah sedikit. Sebenarnya saya hendak tanya penjelasan daripada
Menteri nanti jika boleh. Adakah kerajaan bercadang untuk memperkenalkan darurat
sekali lagi kerana penyataan...

Tuan Yang di-Pertua: Boleh dibangkitkan nanti Yang Berhormat.

Dr. Kelvin Yii Lee Wuen [Bandar Kuching]: Sebab kenyataan Menteri yang
menyatakan Omicron, mereka tidak akan mentransisikan pandemik kerana banyak pakar
yang ada menyatakan kebimbangan mereka.

Oleh itu, adalah wajar untuk Dewan yang mulia ini membincangkan perkara ini
supaya satu solusi dapat dicapai untuk menyelesaikan masalah ini. Sekian, terima kasih.

Tuan Yang di-Pertua: Terima kasih Yang Berhormat Bandar Kuching.
Sebenarnya kalau ada isu baharu itu tidak boleh ditambah teks tapi boleh dibangkitkan
semasa perbahasan nanti.

Ahli-ahli Yang Berhormat, saya telah menerima satu Pemberitahu Usul di bawah
Peraturan Mesyuarat 18(1) oleh Yang Berhormat Bandar Kuching pada hari Selasa
semalam, 30 November 2021. Teks usul itu telah dibacakan oleh Ahli Yang Berhormat
Bandar Kuching sebentar tadi.

Bagi membolehkan perkara ini ditimbangkan oleh Majlis Mesyuarat, saya mestilah
berpuas hati bahawa perkara yang dibangkitkan oleh Yang Berhormat itu mematuhi tiga
syarat iaitu:

(i) ia mesti perkara yang tertentu;
(ii) bagi kepentingan orang ramai; dan
(iii) berkehendak disegerakan.

Saya telah meneliti dan mendapati bahawa usul itu mengenai perkara yang
tertentu dan untuk kepentingan orang ramai serta yang berkehendakkan untuk
disegerakan. Oleh yang demikian, saya membenarkan usul itu untuk dirundingkan pada
hari ini di Kamar Khas pada jam 2.30 petang. Terima kasih.

RANG UNDANG-UNDANG
RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022

Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Ketujuh]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]
