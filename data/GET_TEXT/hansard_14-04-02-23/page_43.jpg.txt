DR.01.12.2021 35

Akhirnya, saya memerhatikan- disebutkan sendiri oleh CEO MaGIC yang juga
pada hari ini mengemudi Technology Park Malaysia (TPM), dan MaGIC ini, beliau
menyebutkan bahawa, dengan izin, commercialisation kita itu adalah sangat rendah.
Averagenya sebanyak 15 hingga 20 peratus berbanding negara-negara.

Pada suatu masa dahulu, kita sama dengan Korea Selatan, Taiwan dan
sebagainya. Pada hari ini mereka- kita bersaing dengan Vietnam dan negara-negara
peers seperti ini. Jiran seperti ini. Kita punya 11 hingga 12 buah institut penyelidikan dan
kita punya lebih 20 buah universiti yang juga terlibat dalam research.

Akan tetapi, di manakah silapnya? Saya mahukan Yang Berhormat Menteri dan
juga kementerian menggarap persoalan ini dengan lebih tuntas supaya kesemua ini akan
dapat menghasilkan yang terbaik seperti kita dapat lihat The National Technology
Innovation Sandbox. Ini satu kaedah yang sangat baik. Akan tetapi, persaingan-
persaingan ini pada akhirnya tidak dapat melahirkan dan menjana yang terbaik untuk
negara ini.

Sehebat-hebat our sectors seperti elektrik dan elektronik pun dan juga pada suatu
masa dahulu MIMOS sepatutnya fokus ‘microelectronics’ untuk melahirkan mikrocip dan
sebagainya untuk fungsi control. Akan tetapi akhirnya, semuanya semacam tergendala.

Jadi, ini satu perkara yang sangat mengecewakan, walaupun saya tahu usaha-
usaha MOSTI sangat baik tetapi persaingan-persaingan ini perlu dirasionalisasikan. la
perlu dioptimumkan untuk mendapatkan satu natijah yang jauh lebih baik. Terima kasih.
itu sahaja yang dapat saya sampaikan, Tuan Pengerusi. Terima kasih. Minta-minta diberi
perhatian oleh kementerian. Terima kasih.

Tuan Pengerusi [Dato’ Sri Azalina Othman Said]: Yang Berhormat Kuala
Langat. Tidak ada? Yang Berhormat Merbok.

12.23 tgh.

Puan Nor Azrina binti Surip [Merbok]: Terima kasih Tuan Pengerusi. Saya terus
memulakan dengan Butiran 020300 — Planetarium Negara yang peningkatannya hanya
sekitar RM400 ribu. Sejauh manakah ia menjadi sumber pembelajaran yang efisien
selama ini? Hal ini kerana asal penubuhan organisasi ini adalah bagi pembudayaan Sains,
Teknologi dan Matematik (STEM) khususnya dalam bidang astronomi dan sains angkasa.

Kedua, saya merujuk kepada Butiran 030200 — Dana dan Pengkomersialan yang
saya lihat menghadapi penurunan yang ketara iaitu daripada sebanyak RM16 juta kepada
RM6 juta. Adakah benar dakwaan bahawa budaya penyelidikan dan pembangunan (R&D)
di negara ini masih belum cukup perkasa untuk menghasilkan produk hebat yang boleh
dikomersialkan ke pasaran tempatan ataupun antarabangsa?

Soalan saya, berapakah projek penyelidikan yang berjaya dikomersialkan bagi
tujuan kepentingan awam? Berapakah pula yang hanya berstatus put on the shelf?
Maksudnya, letak di rak sahajalah. Adakah mungkin masalah kolaborasi antara
pemegang taruh selain birokrasi seperti yang Yang Berhormat Port Dickson sebutkan tadi
atau isu ranking bagi indeks kompetitif yang mana output inovasi ini tidak diterjemahkan
untuk industri bagi menyumbang kepada KDNK?

Seterusnya, saya menyentuh Butiran 030400 — Lembaga Perlesenan Tenaga
Atom. Saya ingin mengimbau sedikit kenyataan akhbar sebab ini merupakan sejarah pada
15 Ogos 2019 yang mana LPTA ini telah membaharui lesen operasi Lynas Malaysia Sdn.
Bhd. untuk selama enam bulan lagi walaupun ketika itu diberikan dua syarat; Lynas perlu
sediakan cracking and leaching plant. la perlu dibina dalam tempoh empat tahun dari
tempoh sah lesen. Namun kini, Lynas sudah berada di Malaysia selama sembilan tahun.
Hanya berbaki tiga tahun lagi.

Satu lagi syarat, Lynas perlu kenal pasti tapak spesifik kemudahan pelupusan
kekal (PDF). Namun, sehingga sekarang seolah-olah tiada keazaman dan lesen Lynas ini
terus diperbaharui sehingga sekarang. Jadi, itu sahaja. Terima kasih.

Tuan Pengerusi [Dato' Sri Azalina Othman Said]: Yang Berhormat Setiu.
