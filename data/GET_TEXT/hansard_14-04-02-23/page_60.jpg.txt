52 DR.01.12.2021

01510

Datuk Haji Ahmad Amzad bin Mohamed @ Hashim: Berhubung dengan /ow
level radioaktif, saya rasa yang itu kita boleh bekalkan maklumat apa ini angka-angka
yang berkenaan secara terperinci tentang kadar radioaktif bahan yang berkenaan.

Berhubung dengan pelan Malaysia itu di bawah PLANMalaysia. Kita ikut apa yang
kelulusan yang diberikan oleh PLANMalaysia. Walau bagaimanapun sekiranya Yang
Berhormat perlukan penjelasan lebih lanjut sebab saya mengaku saya kurang pasti
daripada segi yang mana dahulu dan sebagainya, yang itu saya boleh bagi pencerahan
kemudian secara bertulis. Izinkan saya supaya teruskan dengan isu-isu lain yang
dibangkitkan.

Tuan Pengerusi: Ringkas Yang Berhormat Menteri. Ringkaskan ya.

Datuk Haji Ahmad Amzad bin Mohamed @ Hashim: Ya. Mengenai status
pembangunan vaksin ini satu isu yang besar juga MOSTI telah membiayai untuk
pembangunan vaksin COVID-19 yang dijalankan bersama IMR, UPM dan VRL. lanya
masih di dalam proses kajian praklinikal, masih kajian yang sangat-sangat awal.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ada deadline Yang Berhormat Timbalan Menteri? Deadline.

Datuk Haji Ahmad Amzad bin Mohamed @ Hashim: Berkait dengan vaksin?

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ya. Hang Tuah Jaya bangkitkan vaksin tadi.

Datuk Haji Ahmad Amzad bin Mohamed @ Hashim: Yang vaksin ini. Deadline
setakat ini pra klinikal, ia mengambil masa setahun lebih sebelum daripada kita pergi ke
next stage iaitu klinikal. Jadi apa ini dari segi spesifik deadline saya tidak dapat jawab di
sinilah. Tuan Pengerusi saya banyak lagi jawapan.

Tuan Pengerusi: Bertulislah.
Datuk Haji Ahmad Amzad bin Mohamed @ Hashim: Boleh lagi ya.
Tuan Pengerusi: Ya.

Datuk Haji Anmad Amzad bin Mohamed @ Hashim: Yang Berhormat Jerai juga
telah membangkitkan.

Tuan Pengerusi: Yang Berhormat Timbalan Menteri, Yang Berhormat Timbalan
Menteri. Bertulislah, tolong ringkaskan.

Datuk Haji Anmad Amzad bin Mohamed @ Hashim: Saya ingat lebih baik saya
jawab secara bertulis sebab ia melibatkan ramai.

Tuan Pengerusi: Ya.

Datuk Haji Anmad Amzad bin Mohamed @ Hashim: Sebab ramai pembahas
tadi. Jadi saya rasa untuk selanjutnya jawapan saya bagi secara bertulis. Terima kasih
Tuan Pengerusi.

Tuan Pengerusi: Terima kasih Yang Berhormat Timbalan Menteri. Ahli-ahli Yang
Berhormat, masalahnya ialah bahawa wang sejumlah RM520,275,300 untuk Kepala B.30
Anggaran Perbelanjaan Mengurus 2022 jadi sebahagian daripada Jadual hendaklah
disetujukan.

[Masalah dikemuka bagi diputuskan, dan disetujukan]
[Kepala B.30 diperintah jadi sebahagian daripada Jadual]

Tuan Pengerusi: Masalahnya seterusnya ialah bahawa perbelanjaan di bawah
Kepala P.30 Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]
[Kepala P.30 jadi sebahagian daripada Anggaran Perbelanjaan]
