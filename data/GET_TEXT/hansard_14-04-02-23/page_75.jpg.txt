DR.01.12.2021 67

Tuan Pengerusi [Dato’ Mohd Rashid Hasnon]: Terima kasih, Yang Berhormat
Tebrau. Seterusnya, Yang Berhormat Kota Melaka.

4.14 ptg.

Tuan Khoo Poay Tiong [Kota Melaka]: Tuan Pengerusi, saya merujuk kepada
Butiran 12100 — Pejabat/Bangunan Baru, Peralatan dan Pengkomputeran JPJ.

Tuan Pengerusi, seperti yang kita maklum oleh sebab pandemik COVID-19, jadi
sudah pasti kita perlu kepada lebih banyak mesin layan diri diletakkan di pejabat JPJ
supaya boleh memudahkan pengguna perkhidmatan JPJ untuk membaharui lesen
ataupun roadtax mereka.

Jadi, apa yang kita lihat semasa pandemik COVID-19 seperti MCO, di mana
Kementerian Pengangkutan menggalakkan orang ramai untuk renew online melalui
MyEG. Akan tetapi, apa yang berlaku Yang Berhormat Menteri, bagi mereka yang renew
menggunakan MyEG, roadtax ataupun license mereka telah dihantar ke pejabat JPJ dan
meminta para pelanggan supaya pergi ke JPJ untuk mengambil license ataupun roadtax
mereka.

Jadi, ini tidak mencapai matlamat kita. Kalau kita kata hendak online, sepatutnya
dihantar ke rumah mereka. Akan tetapi, oleh sebab MyEG tidak boleh uruskan, mereka
hantar semua balik ke JPJ. Pengguna terpaksa pergi balik ke pejabat JPJ. Jadi, saya
minta supaya kementerian agar menumpukan perhatian kepada masalah ini. Buka
peluang kepada syarikat lain. Jangan hanya monopoli oleh MyEG sahaja. Itu yang
pertama. Kedua, sepatutnya adakan mesin yang lebih banyak supaya semua boleh pergi
layan diri untuk mengurangkan mereka pergi ke pejabat JPJ. Itu isu yang pertama.

Butiran kedua yang saya hendak highlight-kan ialah Butiran 020300 —
Pengangkutan Jalan. Tuan Pengerusi, pada tahun lepas ada sebuah laporan daripada
Jawatankuasa Kira-kira Wang Negara (PAC) berkaitan dengan Projek Sistem Kutipan Caj
Jalan dan juga Projek Rekod Kemasukan Kenderaan Asing (VEP). Menurut laporan
tersebut, projek itu telah diberikan secara rundingan terus kepada sebuah syarikat yang
dinamakan TCSens Sdn. Bhd. yang mana salah seorang pemegang saham utamanya
ialah Yang Berhormat Tanjung Piai yang juga merupakan Yang Berhormat Timbalan
Menteri Perusahaan Perladangan dan Komoditi yang memiliki 25 peratus, dia ada
memegang shares syarikat tersebut. Projek yang dia dapat ialah bernilai RM150 juta.

Mengikut laporan tersebut, mereka dapati bahawa tiada alasan yang kukuh
kenapa projek ini harus diberikan terus kepada syarikat ini. Jadi, mereka mendapati
bahawa ada unsur-unsur pengaruh politik dalam memberikan projek tersebut kepada
Yang Berhormat Tanjung Piai.

Jadi, laporan itu telah disediakan pada tahun lepas. Dalam laporan tersebut, ada
mengatakan bahawa Yang Berhormat Tanjung Piai apabila di-interview lebih daripada 20
kali, dia menyebut ‘tidak tahu’. Tidak tahu. Sudah setahun laporan itu disediakan.
Sehingga hari ini, Yang Berhormat Tanjong Piai yang juga seorang Timbalan Menteri tidak
pernah keluar, tampil ke hadapan untuk memberi penjelasan. Tidak respons.

Mungkin nanti Yang Berhormat Menteri akan kata, “Mungkin SPRM boleh siasat’.
Akan tetapi, saya hendak tanya kepada Yang Berhormat Menteri; apakah pendirian
Kementerian Pengangkutan terhadap laporan yang telah disediakan oleh PAC ini.

Tuan Chan Foong Hin [Kota Kinabalu]: Yang Berhormat Kota Melaka, boleh
minta pandangan?

Tuan Khoo Poay Tiong [Kota Melaka]: Boleh, silakan.

Tuan Chan Foong Hin [Kota Kinabalu]: Okey, yang untuk Butiran 031300 —
Program Transformasi Perkhidmatan Bas Henti-henti (SBST) telah dihapuskan ataupun
disifarkan peruntukannya daripada sebanyak RM48 juta pada tahun 2021 kepada sifar
pada tahun hadapan. Adakah Yang Berhormat Kota Melaka bersetuju bahawa ini akan
menjadikan semua secondary cities seperti Melaka dan Kota Kinabalu tidak ada
penambahbaikan untuk perkhidmatan bas henti-henti ini?
