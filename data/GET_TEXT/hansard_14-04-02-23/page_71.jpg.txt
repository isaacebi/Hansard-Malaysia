DR.01.12.2021 63

kita melalui beberapa fasa kawalan pergerakan dan juga darurat, maka pergerakan rakyat
juga terbatas. Maka, saya berpendapat bahawa mungkin subsidi yang diperuntukkan tidak
digunakan sepenuhnya. Bolehkah kementerian menjelaskan perkara ini? Sekiranya
terdapat baki, ke manakah peruntukan tersebut dialinkan dan digunakan bagi tujuan apa?

Butiran seterusnya, Butiran 031200 — Program Dana Bantuan Sementara Bas
Henti-henti (ISBSF) dan Butiran 031300 — Program Transformasi Perkhidmatan Bas
Henti-henti (SBST). Tahun ini, kedua-dua butiran ini diperuntukkan masing-masing
sejumlah RM80 juta dan RM48 juta.

Saya mohon penjelasan, berapakah pengusaha dan syarikat bas di Sabah yang
telah menerima dana bantuan ini?

Kedua, berapakah jumlah syarikat bas yang tidak mampu meneruskan
operasinya di seluruh negara dan di Sabah khususnya walaupun telah diberi bantuan?

Terakhir, Butiran 01400 -— Projek Pembaikan Keretapi Negeri Sabah.
Diperuntukkan hanya RM2 juta berbanding tahun lalu sebanyak RM22 juta. Sedih, Tuan
Pengerusi, hanya projek pembaikan sahaja kami dapat. Saya lihat peruntukan ini
mencerminkan ketidaksungguhan Kerajaan Persekutuan dalam meningkatkan serta
memodenkan mutu perkhidmatan pengangkutan awam di Sabah. Saya kecewa dengan
jumlah sekecil ini jika dibandingkan dengan peruntukan untuk meningkatkan keupayaan
KTMB iaitu berjumlah RM1.9 bilion.

Sudah 58 tahun Sabah bersama-sama membentuk Malaysia. Berbilion-bilion
ringgit hasil Sabah dikaut bagi memodenkan Semenanjung. Inikah balasannya? Sampai
bilakah Sabah akan dilayan seperti ini?

Terakhir, Butiran 60000 — Pengangkutan Awam Bandar. Sejumlah RM1.18 bilion
diperuntukkan dalam butiran ini.

Pertama, saya ingin bertanya, apakah status kajian pelaksanaan sistem BRT di
Sabah yang menelan belanja sebanyak RM1 bilion pada tahun 2018? Mengapakah hasil
kajian ini tidak pernah didedahkan? Jumlah RM1 bilion bukan satu jumlah yang kecil.
Kalau diberikan peruntukan bagi memperbaiki infrastruktur asas di Sabah, mungkin
hasilnya boleh kita lihat hari ini.

Terakhir, saya ingin bertanya, apakah respons kementerian mengenai Projek
Sistem Transit Rapid yang bakal menyaksikan pembinaan skytrain pertama di negara?
Apakah kerjasama yang bakal dijalinkan bersama Kerajaan Negeri Sabah dalam
mempercepatkan pembinaan projek ini? Sekian, terima kasih.

Tuan Pengerusi: Terima kasih Yang Berhormat Kalabakan. Dipersilakan Yang
Berhormat Kuala Langat.

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]

3.58 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi. Kuala Langat hendak mengambil bahagian dalam perbahasan
perbelanjaan Kementerian Pengangkutan reference kepada projek rel kereta api iaitu
Butiran 00300 dan juga Butiran 00900.

Tuan Pengerusi, Kuala Langat hendak tanya Yang Berhormat Menteri tentang
ECRL yang sekarang sudah lewat. Apakah cadangan kerajaan untuk ECRL dari Gombak
kepada Port Klang ataupun kita ada jajaran yang lain juga yang telah dicadangkan melalui
Jenjarum dan juga Pulau Carey? Sampai sekarang kita tidak dengar apakah ceritanya.

Saya diberitahu oleh Kementerian Kewangan bahawa kita bayar pampasan setiap
hari kalau kita tidak lanjutkan dengan projek ini di Gombak dan sebagainya. Di Bentong
dan Gombak. Berapakah perbelanjaan kita? Apakah pampasan kita yang kita bayar? Dan
