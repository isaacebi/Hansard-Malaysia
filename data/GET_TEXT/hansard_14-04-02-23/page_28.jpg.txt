20 DR.01.12.2021

langkah pemerkasaan terhadap golongan yang masih ada miskin tegar mengikut jawapan
daripada Yang Berhormat Timbalan Menteri tadi saya dengar. Walaupun ia menurun pada
tahun 2019, ketua isi rumah wanita masih ada 5.2 peratus di bawah kategori miskin.

Jadi, apakah langkah-langkah pemerkasaan untuk mengatasi masalah ini yang
secara berterusan yang akan dilakukan oleh agensi-agensi yang berkenaan. Terima kasih
Tuan Yang di-Pertua.

Tuan Yang di-Pertua: Terima kasih. Silakan Yang Berhormat.

Dato’ Eddin Syazlee bin Shith: Dengan izin Tuan Yang di-Pertua. Terima kasih
kepada sahabat saya Yang Berhormat Rasah di atas soalan tambahan yang
dikemukakan. Saya hendak bersetuju bahawa sememangnya DOSM ada menerbitkan
statistik pemerkasaan. Contohnya DOSM telah menerbitkan statistik pemerkasaan wanita
dalam domain terpilih di Malaysia 2021 pada setakat 17 November 2021 yang lalu.

Statistik yang dikeluarkan ini memberi fokus kepada set teras indikator gender
yang merangkumi 11 domain utama iaitu Indeks Jurang Gender Malaysia (MGGI) telah
disediakan berdasarkan metodologi Global Gender Gap Index (GGGI) yang diterbitkan
oleh World Economic Forum yang menggunakan data yang dikeluarkan oleh Jabatan
Perangkaan Malaysia atau dengan izin DOSM dan juga agensi lain di Malaysia. MGGI
2020 terdiri daripada empat iaitu sub-indices dan 14 variables.

Tuan Yang di-Pertua: Terima kasih.

Tuan Nga Kor Ming [Teluk Intan]: Tuan Yang di-Pertua, soal kemiskinan ini satu
soal yang penting. Boleh saya mohon satu soalan tambahan?

Tuan Yang di-Pertua: Maaf. Sebenarnya Yang Berhormat Alor Gajah sudah
bangun lama. Tidak mengapa. Kita panggil Yang Berhormat Alor Gajah. Selepas itu Yang
Berhormat Teluk Intan bagi sedikit ya.

Tuan Nga Kor Ming [Teluk Intan]: Terima kasih.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Kita tengok gambaran begini sekarang ya Yang Berhormat Timbalan Menteri.
PGK 2,300 lebih kurang paras garis kemiskinan. Selepas PKP, selepas MCO dapatan
daripada statistik hampir 4 juta rakyat Malaysia yang ada simpanan di EPF cuma ada
RM1,000 dan dinampakkan dapatan itu ramai rakyat yang jatuh miskin. Tanda aras untuk
membasmi kemiskinan tahun 2025. Peruntukan untuk bantuan kepada rakyat lebih kurang
RM82 bilion.

Adakah kerajaan akan menyemak semula untuk mendapat impak yang
dinyatakan tahun 2025 untuk membasmi kemiskinan negara? Saya cadangkan supaya
segala bentuk peruntukan kewangan ditujukan kepada masyarakat-masyarakat yang
sudah pun jatuh miskin daripada golongan B40. Terima kasih.

Dato’ Eddin Syazlee bin Shith: Terima kasih kepada Yang Berhormat Alor
Gajah, sahabat saya. Saya bersetuju dengan pandangan daripada Yang Berhormat Alor
Gajah memandangkan dalam tempoh kritikal seperti apa yang kita lalui pada hari ini, kita
sedia maklum bahawa kebanyakan rakyat yang bekerja terpaksa mengeluarkan simpanan
termasuklah wang simpanan hari tua seperti EPF yang terpaksa digunakan untuk
menampung keperluan dalam tempoh yang sedemikian.

01120

Sememangnya kajian ataupun survey ini dibuat dalam tempoh dua kali dalam
tempoh lima tahun. Terkini akan dibuat pada survey untuk tahun 2022 yang akan mengkaji
balik terma-terma ataupun survey yang telah dibuat sebelum ini bagi menentukan
ketepatan survey yang dibuat melalui survey pendapatan isi rumah dan keperluan asas.

Walau bagaimanapun, sebarang cadangan penambah baikkan seperti yang
dinyatakan Yang Berhormat tadi sangat dialu-alukan dan akan diambil maklum.

Tuan Yang di-Pertua: Terima kasih. Oleh sebab isu yang mendesak saya beri
peluang kepada Yang Berhormat Teluk Intan. Ringkaskan ya.
