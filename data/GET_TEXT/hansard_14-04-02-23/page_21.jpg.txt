DR.01.12.2021 13

daripada pihak kerajaan negeri di samping menarik pelaburan daripada pembekal kredit
karbon yang berpotensi.

Pada masa yang sama, kerajaan juga sedang meneliti kerangka rekaan pasaran,
urusan pendaftaran dan kerjasama dengan pihak yang membangunkan piawaian
antarabangsa.

Untuk makluman Ahli Yang Berhormat, buat masa ini kerajaan tidak berhasrat
untuk menswastakan pengurusan dan operasi pedagang karbon. Sebaliknya kerajaan
sedang membangunkan platform tunggal pedagang karbon peringkat domestik melalui
kerjasama di antara Kementerian Alam Sekitar dan Air, Kementerian Kewangan dan
Bursa Malaysia.

Platform pasaran karbon domestik ini dibangunkan secara berfasa di mana fasa
awal akan melibatkan pelaksanaan pasaran karbon secara sukarela (voluntary carbon
market-VCM) sebelum peralihan kepada skim perdagangan karbon peringkat domestik
ataupun dengan izin Domestic Emission Trading Scheme (DTES).

Sebagaimana semua maklum bahawa Bursa Malaysia adalah merupakan satu
entiti berstatus syarikat berhad di bawah Kementerian Kewangan yang mana Bursa
Malaysia dipilin untuk membangunkan VCM domestik atau DTES disebabkan
pengalaman Bursa Malaysia dalam melaksanakan operasi pasaran karbon atau
khususnya capital market seperti ekuiti dan bon.

Dalam masa yang sama, Bursa Malaysia juga telah sedia mempunyai keupayaan
teknikal dan perundangan untuk menjadi entiti pelaksana DTES. Pelaksanaan fasa-fasa
DTES ini akan berpandukan kepada prinsip pasaran terbuka (open market) serta
permintaan dan penawaran pasaran dan akan memudahkan akses pasaran karbon
domestik oleh entiti yang berpotensi seperti syarikat swasta dan kerajaan-kerajaan negeri
yang berminat. Terima kasih.

Tuan Yang di-Pertua: Sila Yang Berhormat Subang.

Tuan Wong Chen [Subang]: Terima kasih, Tuan Yang di-Pertua. Subang
memang gembira mendengar jawapan daripada Menteri dan hasrat untuk menggunakan
Bursa Malaysia dan tidak diswastakannya.

Akan tetapi, saya hendak tanya soalan tambahan ini tentang negeri Sabah yang telah
menandatangani satu carbon asset deal dengan terma-terma yang cukup meragui.

Adakah kerajaan pusat bercadang mengambil tindakan dasar dan mengeluarkan
guidelines yang terbaik untuk memastikan kesemua carbon asset deal yang bakal
dilakukan oleh negeri-negeri lain dibuat secara tender terbuka, transparent dengan terma-
terma yang munasabah dan bukan /opsided yang mungkin mempunyai unsur-unsur salah
guna kuasa dan juga rasuah. Apakah tindakan yang akan diambil oleh Kerajaan Pusat
tentang isu ini? Terima kasih.

01050

Dato’ Sri Tuan Ibrahim bin Tuan Man: Terima kasih atas soalan tambahan. Kita
menyedari bahawa antara isu yang besar dalam urusan karbon ini ialah yang melibatkan
kerajaan negeri dan beberapa pihak terutama kementerian-kementerian lain. Oleh sebab
itu, kita telah pun menubuhkan sebuah badan tertinggi Majlis Tindakan Perubahan Iklim
Malaysia (MyCAC) yang dipengerusikan oleh Yang Amat Berhormat Perdana Menteri
yang melibatkan Menteri-menteri yang berkaitan dan semua Ketua Menteri serta Menteri-
menteri Besar supaya apa yang dibangkitkan oleh Yang Berhormat itu dapat kita pantau
lebih awal.

Untuk makluman, negara punya komitmen untuk membuat pelaporan kepada
UNFCCC pada setiap dua kali setahun yang kita sebut sebagai Biennial Update Reports.
Di samping itu, kita juga terlibat dalam pelaporan dalam Biennial Transparency Report.
Jadi, oleh sebab itu, semua kerajaan negeri yang melakukan urus niaga mesti melalui
pengetahuan Kerajaan Pusat sebagaimana yang dibangkitkan kebimbangan oleh Yang
Berhormat tadi.

Untuk makluman Dewan yang mulia, kita mendapat maklumat tentang urus niaga
yang telah pun melibatkan pihak Kerajaan Negeri Sabah yang melibatkan hampir dua juta
