42 DR.01.12.2021

mengikut peredaran masa, maka bangunan itu akan menjadi “gajah putih” dan tidak
diminati pada masa hadapan.

Tuan Pengerusi, we have spent millions on this project but berapakah orang yang
melawat bangunan sains ini setiap hari? We really must promote. It’s a total waste if you
don’t do it. Matlamat penubuhannya tidak akan tercapai jika kita tidak membuat promosi
yang secukupnya.

Tuan Pengerusi, Butiran 030600 — Agensi Angkasa Malaysia. Saya ingin tahu,
sejauh mana teknologi angkasa telah berkembang di negara kita? Bagaimana teknologi
angkasa membantu industri makanan, kegiatan nelayan, pertanian dan keselamatan
negara? Kerajaan memperuntukkan RM61.5 juta iaitu satu jumlah yang cukup besar.
Bagaimanakah peruntukan ini boleh mengoptimumkan pulangan kepada pelaburan dana
dalam industri ini? Apakah pencapaian yang diharapkan oleh agensi ini bagi tahun 2022?
Terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Sik.
12.55 tgh.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim. Terima kasih Tuan Pengerusi.

Saya terus ke Butiran 030500 — Agensi Nuklear Malaysia. Pertama, saya
mengucapkan tahniah dan syabas atas penyelidikan, penghasilan dan pengkomersialan
variety benih padi baharu yang telah diusahakan oleh Agensi Nuklear Malaysia. Benih
padi yang diberi nama 1S21 itu yang telah dilancarkan oleh Yang Amat Berhormat Perdana
Menteri pada 20 November lalu sangat-sangat dinantikan oleh para peladang dan petani
kita.

Soalan saya, adakah pihak agensi nuklear akan meneruskan penyelidikan
berkaitan pertanian khususnya dalam sudut baja ataupun penghasilan baja yang lebih
baik untuk petani termasuk racun dan juga, dengan izin, soil profiling.

Saya juga membangkitkan berkaitan dengan isu sisa radioaktif dari pelbagai
aktiviti sama ada melibatkan kuasa nuklear, perlombongan, pemprosesan mineral,
hospital dan juga industri. Kesan ini menimbulkan kerisauan kepada masyarakat awam
kerana sisa radioaktif mempunyai hayat yang tersendiri dan mengambil masa yang sangat
lama untuk dilupuskan.

Soalan saya, adakah pihak kementerian mempunyai tahap data sisa radioaktif
yang dikumpulkan khususnya di kawasan-kawasan perindustrian utama di negara ini dan
adakah ada kes-kes ancaman kesihatan awam akibat sisa ini.

Kedua, bagaimanakah statistik kes ketidakpatuhan syarikat-syarikat perindustrian
dalam pengurusan sisa radioaktif yang direkodkan oleh kementerian dan kes-kes yang
telah dibawa ke mahkamah?

Ketiga, seterusnya bagaimana tahap persiapan pembangunan kemudahan
repositori kebangsaan termasuk kaedah pelupusan lubang gerek untuk pengurusan sisa
radioaktif di negara kita.

Seterusnya soalan saya, adakah pihak kementerian sudah mempunyai SOP
lengkap bagi pengurusan sisa radioaktif semula jadi ataupun NOM hasil dari kilang atau
tapak pemprosesan nadir bumi atau, dengan izin, rare-earth element yang pada ketika ini
untuk dibangunkan secara komersial di beberapa buah negeri.

Adakah pihak kementerian sudah mempunyai kolaborasi dengan Kementerian
Tenaga dan Sumber Asli bagi mewujudkan SOP lengkap dalam kita menguruskan industri
yang baharu ini.

Seterusnya Butiran 030600 — Agensi Angkasa Malaysia. Peruntukan bagi
perbelanjaan mengurus Agensi Angkasa Malaysia (MYSA) menerima kenaikan sebanyak
RM440,900 bagi tahun 2022 dari tahun sebelumnya.

Soalan saya, bagaimana kementerian melihat impak daripada segi perbelanjaan
mengurus MYSA jika dibandingkan sebelum ini ia digabungkan di antara Agensi Angkasa
Negara dan Agency Remote Sensing Malaysia sekitar awal tahun 2019.
