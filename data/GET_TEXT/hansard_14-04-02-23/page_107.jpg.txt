DR.01.12.2021 99

Pada tahun 2020, bekalan elektrik luar bandar Sabah RM91 juta daripada RM216
juta sahaja dibelanjakan. Jalan-jalan luar bandar RM449 juta daripada RM880 juta sahaja
dibelanjakan. Ini peruntukan seluruh negara. So, saya yakin kalau untuk Sabah
peratusnya jauh lebih kecil.

Sama juga kesnya dengan jalan perhubungan desa hanya RM55,000 daripada
RM120 juta sahaja dibelanjakan dan Skim Pembangunan Kesejahteraan Rakyat RM280
juta di peruntukan RMO dibelanjakan. Langsung tidak dibelanjakan. Bekalan air luar
bandar Sabah RM6.7 juta dibelanjakan daripada RM350 juta diperuntukkan. Inikah yang
dikatakan berbilion-bilion untuk Sabah?

Kalaulah COVID-19 dijadikan alasan, mari pula kita lihat kejadian sebelum
COVID-19 berkenaan apakah yang berlaku dengan projek-projek yang dirancang di
Sabah? Pada tahun 2019, bekalan elektrik luar bandar Sabah RM165 juta daripada
RM430 juta sahaja dibelanjakan. Jalan-jalan luar bandar, RM536 juta daripada RM880
juta dibelanjakan.

Ini membabitkan projek seluruh negara dan saya yakin sekali lagi Sabah
semestinya akan jauh lebih kecil. Begitu juga, jalan perhubungan desa hanya RM18,000
daripada RM9Q5 juta dibelanjakan dan Skim Pembangunan Kesejahteraan Rakyat kosong
peratus dari RM207 juta dibelanjakan. Langsung tiada dibelanjakan. Bekalan air luar
bandar Sabah hanya RM2.8 juta dari RM295 juta dibelanjakan. Tidak sampai satu peratus
Tuan Pengerusi.

Seperti yang pernah saya sebutkan di peringkat dasar sebelum ini, sekiranya
formula kaedah yang diguna pakai oleh kerajaan dalam melaksanakan projek di Sabah
ternyata gagal. Mengapakah masih meneruskan kaedah yang sama? WARISAN adalah
parti pembangkang di negeri Sabah namun demi kepentingan Sabah dan generasi masa
depan Sabah kami tetap mendesak agar Putrajaya memberikan autonomi sepenuhnya
kepada kerajaan negeri untuk melaksanakan semua peruntukan pembangunan
infrastruktur khusus dibajetkan untuk negeri Sabah kepada kerajaan negeri Sabah untuk
melaksanakannya. Tidak salah mencuba kerana kaedah sekarang ternyata gagal
sepanjang 58 tahun Sabah bersama-sama membentuk Malaysia.

Butiran 030400 — Majlis Amanah Rakyat (MARA), Butiran 00606 — Kolej Poly-
Tech MARA. MARA merupakan agensi terbesar menerima peruntukan iaitu RM3.79 bilion
atau 36 peratus daripada jumlah keseluruhan peruntukan kementerian. Namun, apa yang
mendukacitakan daripada berbilion-bilion ringgit peruntukan disediakan KPTM Semporna
satu-satunya kolej MARA yang berada di negeri Sabah tetap akan ditutup dengan alasan
kononnya KPTM ini mengalami kerugian setiap tahun.

Tuan Pengerusi, keuntungan KPTM Semporna bergantung rapat dengan
pinjaman MARA dan peruntukan PTPTN yang disediakan oleh kerajaan. MARA pada
tahun ini di peruntukan RM2 bilion iaitu bagi tujuan program penajaan pendidikan MARA.
Ini merupakan kenaikan sebanyak RM200 juta berbanding tahun ini.

Maka, jika MARA peruntukan sedikit daripada jumlah RM2 bilion ini, KPTM
Semporna boleh mengambil lebih banyak pelajar. Apabila peruntukan pinjaman kurang
maka KPTM Semporna tidak boleh mengambil cukup pelajar. Bila pelajar kurang, maka
di situlah jumlah kerugian dicatatkan.

Saya ingin tegaskan bahawa bilangan pelajar yang ingin menyambung pelajaran
di Pantai Timur dan luar bandar Sabah adalah ramai. Namun, ketidakmampuan ibu bapa
mereka dan belia luar bandar bagi menampung pembiayaan untuk melanjutkan pelajaran
ke peringkat lebih tinggi merupakan penghalang utama dan disitulah KPTM Semporna
sebenarnya sepatutnya berperanan membantu mereka. Sekali lagi, sekiranya kerugian
inilah menjadi alasan, mengapakah KPTM Semporna sahaja ditutup?

Saya dedahkan di sini senarai KPTM yang mengalami kerugian setiap tahun iaitu
KPTM Kuantan dengan RM2.1 juta tahun 2019. Pada tahun 2020, RM703,000 KPTM Alor
Setar dengan RM2.2 juta pada tahun 2019. Pada tahun 2020 dengan RM848,000 KPTM
Ipoh dengan RM752,000, tahun 2020, RM155,000. Jadi, kedua Tuan Pengerusi selain
daripada alasan kerugian, alasan keselamatan juga ditambah sebagai penyedap rasa
untuk mengukuhkan alasan menutup KPTM Semporna.
