DR.01.12.2021 5

Datuk Seri Panglima Wilfred Madius Tangau [Tuaran]: Ingatlah, kita mahu bina
negara ini. Itu pertanyaan saya. Terima kasih.

Tuan Yang di-Pertua: Yang Berhormat tanya dua minit 20 saat, soalannya lima
saat sahaja. Yang Berhormat, silakan.

Dato Hajah Hanifah Hajar Taib: Saya mengambil maklum. Namun demikian,
penjenamaan tersebut tidak membawa apa-apa kerana perkara tersebut hanya untuk
easy reference dan tidak menambah ataupun menolak apa-apa keistimewaan kepada
mana-mana negeri. /nsya-Allah, jikalau perlu, kita tengoklah. Terima kasih.

Datuk Seri Panglima Wilfred Madius Tangau [Tuaran]: Kajilah, Yang
Berhormat. Kaji sahaja.

Dato’ Haji Salim Sharif [Jempol]: Terima kasih Tuan Yang di-Pertua yang baik
hati, yang bijaksana lagi dihormati. Sebelum ini, mantan Perdana Menteri ada
mengeluarkan kenyataan memberi gelaran baharu kepada Sabah dan Sarawak iaitu
Wilayah Sabah dan juga Wilayah Sarawak. Saya difahamkan gelaran tersebut meletakkan
Sabah dan Sarawak di kedudukan yang berbeza dari negeri-negeri lain.

Soalan saya, apakah kedudukan perbezaannya di negeri lain yang dimaksudkan
oleh kerajaan menerusi gelaran baharu tersebut dan apakah implikasinya terhadap status
Sabah dan juga Kerajaan Sarawak? Terima kasih Tuan Yang di-Pertua.

Dato Hajah Hanifah Hajar Taib: Di dalam Perlembagaan, memang terletak
bahawa kedudukan Sabah dengan Sarawak adalah seperti negeri-negeri di Semenanjung
Malaysia.

01020

Daripada segi Perlembagaan- kita mengikuti dan kita mempunyai beberapa
contoh yang menekankan persamaan bahawa, dengan izin, it is as it is, Sabah and
Sarawak is part of a state in Malaysia such as what is given...

Dato’ Haji Salim Sharif [Jempol]: Jawapan bertulislah, saya semak payah itu.
Bagi jawapan bertulis pun tidak apa. Terima kasih.

Dato Hajah Hanifah Hajar Taib: Seperti yang telah saya jawab tadi, Wilayah
Persekutuan dan negeri-negeri mempunyai kedudukan undang-undang yang sendiri. /f
you Say Federal Territory, dengan izin, ia mempunyai daripada segi perundangannya yang
berlainan. Terima kasih.

Tuan Yang di-Pertua: Yang Berhormat Tuan Abdul Latiff bin Abdul Rahman.
Silakan.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Saya mengambil peluang pagi yang ceria ini mengemukakan soalan dengan
pantun.

Banjir 2014 datang melanda:

Buat pedoman masa hadapan:
Soalan saya nombor tiga:

Rakyat Kuala Krai menanti jawapan.

Terima kasih Tuan Yang di-Pertua.

3. Tuan Abdul Latiff bin Abdul Rahman [Kuala Krai] minta Perdana Menteri
menyatakan, apa inisiatif pihak kerajaan untuk memastikan Angkatan Pertahanan Awam
Malaysia (APM) dilengkapi infrastruktur dan fasiliti lengkap bagi menjadikan APM lebih
bersiap siaga dalam pengurusan bencana seperti banjir di setiap peringkat.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Tuan Yang di-Pertua.
