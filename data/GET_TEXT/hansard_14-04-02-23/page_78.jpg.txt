70 DR.01.12.2021

01630

Adakah kerajaan negeri yang baharu mempunyai tetapan jangka masa? Bilakah
lapangan terbang ini akan berfungsi semula? Sekian dan terima kasih Tuan Pengerusi
dan Yang Berhormat Menteri.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tangga Batu. Seterusnya saya jemput Yang Berhormat Baram.

4.30 ptg.

Tuan Anyi Ngau [Baram]: Terima kasih Tuan Pengerusi. Saya merujuk kepada
Butiran 030300 — Subsidi Perkhidmatan Udara Luar Bandar (RAS). Tuan Pengerusi saya
ingin mencadangkan di sini supaya kekerapan flight ke kawasan luar bandar seperti Bario,
Long Lellang, Long Seridan, Long Akah dan Long Banga dan mungkin di lain-lain tempat
lagi dikerapkan ini. Ini adalah oleh sebab kebelakangan ini saya difahamkan bahawa
kapasiti ataupun passenger lot untuk penerbangan untuk luar bandar ini dikurangkan
ataupun dihadkan kepada hanya sembilan orang sahaja.

Jadi, kawasan-kawasan yang saya sebut ini adalah kawasan yang di
pendalaman, jauh di pendalaman, jalan raya yang tidak begitu sempurna dan hanya inilah
satu-satunya cara perhubungan ke kawasan luar bandar lebih-lebih lagi bagi mereka yang
tua dan juga yang sakit. Bayangkan kalau pesakit dibawa dengan four-wheel drive ke Miri,
ini akan menyusahkan orang ramai. Minta supaya ini dapat dipertimbangkan.

Kedua ialah berkenaan dengan Butiran 30000 — Pembesaran dan Menaiktaraf
Lapangan Terbang Kuching/Miri/Sibu/Mukah/Padang Terbang Bario. Saya mohon
penjelasan ataupun butiran daripada pihak Menteri supaya dapat enlighten kita berkenaan
dengan apakah jenis ataupun kerja yang akan dibuat untuk Lapangan Terbang Bario ini
yang sebenarnya adalah satu mungkin di kawasan luar bandar.

Padang Terbang Bario ini mungkin yang tersibuk ini. Jadi mohonlah supaya
Padang Terbang Bario ini dapat dipertingkatkan ataupun diperbesarkan ataupun
dipanjangkan supaya pada satu hari nanti yang tidak jauh dari hari ini akan dapat bawa
lebih ramai penumpang, sebab Bario kita tahu jauh juga di pedalaman. Kalau dari Miri
mahu pakai jalan raya, jalan raya yang kita pakai pun memang jalan balak dan ia
memakan masa yang lama hampir 15 jam dan dalam keadaan jalan yang begitu kurang
sempurna.

Jadi saya percaya dengan adanya pembesaran kepada Padang Terbang Bario
ini, ini akan menjadi pemangkin untuk sosioekonomi lebih-lebih lagi sebab Bario ini saya
percaya di kawasan saya merupakan one of the tourist attraction centre ini. Ini supaya
dapat diperkembangkan dan mudah-mudahan saya difahamkan juga di Bario sekarang
ini ada dalam lingkungan 50 homestay dan mereka bergantung dengan tourist untuk—
dan cara-cara yang paling selamat dan cepat untuk ke Bario ini adalah melalui Padang
Terbang Bario ini. Mohon akan di— what is in store dengan izin, Tuan Pengerusi for Bario
airport ini in the short run and in the long run. Dengan itu saya— itu sahaja. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Baram. Seterusnya saya jemput Yang Berhormat Bukit Bendera.

Puan Vivian Wong Shir Yee [Sandakan]: Tuan Pengerusi mohon pencerahan
sikit. Sikit sahaja dari Sandakan.

Tuan Pengerusi [Dato’ Mohd Rashid Hasnon]: Kemudian nanti, bagi saya
panggil Yang Berhormat Bukit Bendera dulu.

Puan Vivian Wong Shir Yee [Sandakan]: Oh, okey.

Tuan Pengerusi [Dato’ Mohd Rashid Hasnon]: Sila Yang Berhormat Bukit
Bendera.
