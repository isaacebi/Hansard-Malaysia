2 DR.01.12.2021

kasih kepada Yang Berhormat Menteri di atas lawatan ke Pasir Mas tiga hari lepas bagi
meninjau projek pembinaan tebatan di Kampung Pohon Celagi.

Soalan saya di sebalik kelulusan sebahagian komponen flood wall KESBAN Fasa
2 iaitu pembinaan flood wall Rantau Panjang sahaja iaitu sebanyak RM465 juta dalam
RP2 RMKe-12 sebagaimana yang dinyatakan tadi oleh Yang Berhormat Menteri, apakah
sebenarnya skop keseluruhan KESBAN Fasa 2 ini dan berapakah kos keseluruhannya?

Saya mohon juga supaya kalau ada komponen lain juga, minta dipertimbangkan
untuk kelulusan segera dalam masa beberapa tahun ke depan ini. Terima kasih Yang
Berhormat Menteri.

Dato’ Sri Tuan Ibrahim bin Tuan Man: Terima kasih. Untuk makluman Yang
Berhormat, bahawa projek KESBAN Fasa 2 ini telah pun dimohon dalam RP2 Rancangan
Malaysia Ke-12 dengan keseluruhan kos ialah sebanyak RM1.5 bilion. Skop projek
KESBAN Fasa 2 sebagaimana yang ditanya ialah meliputi 12 komponen besar.

Di antaranya ialah soal kerja ukur, pengambilan tanah, pengurusan projek di
samping pembinaan ban banjir Sungai Golok dari Kampung Lanchang ke sempadan
jajahan Pasir Mas yakni Kampung Limau Purut, pembinaan ban banjir Sungai Lanchang-
Lemal, pembinaan ban banjir dari Kampung Limau Purut di Pasir Mas ke Ayer Lanas di
Jeli dan pembinaan ban banjir Alor Mengkuang, Sungai Pengkalan Nangka, Sungai
Meranti dan menaikkan taraf kolam takungan To’ Uban dan penambahbaikan Sungai
Jedok dan Sungai Lanas. Ini di antara 12 komponen.

Daripada komponen tersebut, kita telah pun keluarkan satu komponen penting
iaitu bagi melindungi kawasan Bandar Rantau Panjang dengan kos sebanyak RM465 juta
sebagaimana yang telah saya nyatakan tadi. Terima kasih.

Tuan Yang di-Pertua: Terima kasih, silakan Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Yang Berhormat Menteri, saya pernah bawakan beberapa bulan yang lalu isu
pencemaran udara di kawasan Machap di dalam Parlimen Simpang Renggam yang
disebabkan oleh najis ayam ternakan.

Jadi, terdapat beberapa pusat penternakan ayam yang menguruskan najis
dengan tidak mengikut SOP sepatutnya dan juga penggunaan najis ayam ini untuk
dijadikan baja. Jadi, ini menyebabkan bau yang tidak selesa bagi kalangan penduduk
Machap.

Jadi, kita telah berurusan dengan JAS acap kali, dengan veterinar juga, namun
perkara ini masih berterusan selama bertahun. Jadi, kita minta daripada kementerian
untuk melihat isu ini dengan serius kerana ia isu yang sekian lama. Terima kasih Tuan
Yang di-Pertua.

Dato’ Sri Tuan Ibrahim bin Tuan Man: Ya, ini lari daripada soalan asal yang
melibatkan pencemaran udara, bukan soal banjir. Walau bagaimanapun, saya nak
jelaskan bahawa kelulusan sesuatu projek bergantung kepada kementerian yang terlibat.
Biasanya kalau Kementerian Pertanian dan Industri Makanan (MAFI), mereka akan
terlibat dalam soal pemberian lesen dan sebagainya.

Manakala Jabatan Alam Sekitar pula ialah apabila menerima aduan tentang soal
pencemaran udara, akan bertindak dengan peraturan AKAS yang sedia ada di peringkat
kementerian supaya mana-mana projek yang tidak berlaku pencemaran udara
sebagaimana yang dibangkitkan oleh Yang Berhormat.

01010

Isu ini telah pun dibangkitkan dulu dan saya pun telah buat jawapan bertulis.
Walau bagaimanapun, bagi pihak kementerian, kita akan monitor tentang pencemaran
udara sebagaimana yang dibangkitkan oleh Yang Berhormat. Terima kasih.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya juga seakan-akan sama dengan apa yang telah disuarakan oleh Yang
Berhormat Pasir Mas di mana di Papar ini ada tiga DUN. Di dalam tiga DUN itu, banyak
kampung yang selalu terkena banjir apabila hujan. Apabila hujan, penduduk-penduduk di
