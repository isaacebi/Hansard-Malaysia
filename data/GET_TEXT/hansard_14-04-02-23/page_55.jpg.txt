DR.01.12.2021 47

juga dana daripada MOSTI untuk mengayakan bahan-bahan saintifik, bahan-bahan
pendidikan saintifik untuk anak-anak kita.

Tuan Yang di-Pertua, begitu juga radio perlu digunakan dan yang terpaling
penting, dana ini juga harus diberikan untuk pengusaha-pengusaha individu dan swasta
menghasilkan bahan-bahan berkualiti untuk sebaran di media sosial. Kita perlu ada
channel YouTube yang berunsurkan pembudayaan sains dalam kehidupan. Kita perlu
menguasai setiap pelantar media yang begitu pelbagai ranahnya ini supaya pemikiran
saintifik, pembudayaan saintifik ini dapat langsung pergi membumi.

Maka, saya menyeru supaya MOSTI menggunakan dana daripada pembudayaan
ini agar dapat disalurkan dan dibanjirkan pelantar-pelantar media sosial kita dengan
bahan-bahan yang saintifik. Terima kasih Tuan Pengerusi.

Tuan Pengerusi: Terima kasih Yang Berhormat Simpang Renggam. Dengan itu,
tamatlah perbahasan di peringkat Jawatankuasa bagi Kementerian Sains, Teknologi dan
Inovasi. Saya kini menjemput Yang Berhormat Timbalan Menteri untuk menjawab. Masa
20 minit, Yang Berhormat. Silakan.

2.49 ptg.

Timbalan Menteri Sains, Teknologi dan Inovasi [Datuk Haji Anmad Amzad
bin Mohamed @ Hashim]: Bismillahi Rahmani Rahim. Assalamualaikum warahmatullahi
wabarakatuh. Alhamdulillah. Terima kasih Tuan Pengerusi.

Pertama sekali, saya mengucapkan ribuan terima kasih kepada kesemua 17 Ahli
Yang Berhormat yang telah mengambil bahagian dalam perbahasan di peringkat
Jawatankuasa bagi Rang Undang-undang Perbekalan 2022 yang melibatkan
Kementerian Sains, Teknologi dan Inovasi. Ini menunjukkan sokongan padu semua dalam
konteks Keluarga Malaysia untuk memperkasakan agenda sains, teknologi dan inovasi
negara.

01450

Pertama sekali bagi menjawab soalan yang telah dibangkitkan oleh Yang
Berhormat Port Dickson mengenai dana R&D yang disediakan oleh kerajaan. Untuk
mengurangkan jurang antara kaya dan miskin, MOSTI mengambil maklum akan isu ini
dan telah meningkatkan penglibatan pelbagai pihak termasuk ahli akademik, pemain
industri, pihak kerajaan dan orang awam bagi memastikan jurang ini dapat dikurangkan.

Pelbagai program teknologi innovated desa juga telah dilaksanakan bagi
membantu pembangunan inovasi tempatan. Kerjasama ini amat penting selari dengan
dasar sains, teknologi dan inovasi bagi tahun 2021 hingga tahun 2030 dan kerangka
Rangka Kerja 10-10 MySTIE di dalam membangunkan ekosistem R&D negara yang
terangkum dan mampan. Bidang keutamaan MOSTI telah disusun kepada 30 bidang
keutamaan STIE yang telah dikenal pasti termasuklah menerusi platform regulatory
sandbox dari sudut peraturan, kerangka undang-undang di bawah National Technology
Innovation Sandbox (NTIS).

Seterusnya bagi penambahbaikan terhadap keperluan pembiayaan startup
ataupun syarikat pemula teknologi tempatan agar tidak ketinggalan, kementerian akan
sentiasa menambah baik keperluan pembiayaan kepada syarikat startup bermula
daripada peringkat pre-seed sehinggalah pertumbuhan dengan menawarkan pelbagai
program pembiayaan yang berterusan berdasarkan keperluan semasa syarikat startup
bagi mengatasi kegagalan pertumbuhan syarikat atau yang kita kenali sebagai ‘valley of
death’.

Selain daripada itu, mengenai dana yang tidak digunakan oleh Akademi Sains
Malaysia sebanyak RM36 juta dan belum dikembalikan. Akademi Sains Malaysia telah
dilantik sebagai Agensi Pemantau Projek (PMA) bagi projek RDCI...

Dr. Maszlee bin Malik [Simpang Renggam]: Yang Berhormat Timbalan Menteri.

Datuk Haji Ahmad Amzad bin Mohamed @ Hashim: Semasa kementerian
masih belum dijenamakan sebagai MESTECC. Silakan.
