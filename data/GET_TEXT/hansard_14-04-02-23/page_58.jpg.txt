50 DR.01.12.2021

Seterusnya, mengenai inisiatif Researcher Industry Scientific Exchange (RISE)
yang ianya telah diperluaskan ke...

Puan Yeo Bee Yin [Bakri]: Tuan Pengerusi. Saya hendak tanya tentang dengan
Dana PENJANA. Soalan saya ialah apakah peranan MOSTI dalam Dana PENJANA ini?
Sebab kita tahu Fund of Funds sikit dan kita tahu bahawa pelaburan ekuiti ini adalah jauh
lebih besar daripada apa yang MOSTI dapat. So saya hendak tanya apakah pendirian
MOSTI? Adakah kita— kerja kementerian kita bagi Kementerian Kewangan untuk uruskan.
Itulah yang membimbangkan saya di mana peranan MOSTI telah pun dilute dalam
pengkomersialan teknologi ini.

Datuk Haji Ahmad Amzad bin Mohamed @ Hashim: Memang lebih senang
kalau sekiranya ia di bawah MOSTI sebagai sekarang program ini di bawah kita. Akan
tetapi setakat ini keputusannya macam itu. Itu sahaja yang boleh akan jawab. Okey.

Seterusnya mengenai inisiatif RISE yang saya sebut tadi, ia telah diperluaskan ke
kementerian lain selaras dengan perancangan untuk menambah lebih banyak bidang
kepakaran yang boleh ditawarkan. Antara penambahbaikan yang telah dan sedang
dilaksanakan ialah:

(i) peningkatan sasaran bilangan penempatan penyelidik di
industri kepada sekurang-kurangnya 150 orang bagi tahun
2021;

(ii) perluasan skop kepakaran dengan melibatkan _ institusi
pendidikan di luar MOSTI; dan

(iii) jalinan kerjasama dengan Pembangunan Sumber Manusia

Berhad (HRDF) dalam kaedah latihan.

Sejak pelaksanaan inisiatif RISE pada tahun 2019 sehingga kini, terdapat 295
penempatan pakar penyelidik teknikal telah dibuat melibatkan 89 kerjasama dengan
syarikat melalui penyelidikan, pemindahan teknologi, konsultasi dan latihan.

Untuk maklumat Yang Berhormat juga, inisiatif ini telah mencatatkan pencapaian
yang membanggakan di mana penyelidik daripada Agensi Nuklear Malaysia telah
bekerjasama dengan syarikat tempatan bagi menghasilkan benih NMR152 yang telah
dilancarkan oleh Yang Amat Berhormat Perdana Menteri pada 20 November 2021 yang
lalu sebagai padi IS21.

Bagi menjawab mengenai program MYStartup Cradle diperuntukkan RM20 juta
bagi strategi MYStartup semasa pembentangan Belanjawan 2022 oleh Menteri Kewangan
di bawah bajet mengurus Kementerian Kewangan.

Tuan Pengerusi, seterusnya persoalan yang dibangkitkan oleh Yang Berhormat
Kuantan, Yang Berhormat Merbok dan Yang Berhormat Kepong mengenai Lynas.
Berdasarkan panduan EELBLEM/TEK/76 criteria for setting of disposal facility for waste
containing naturally occurring radioactive material (NORM). Jadual 1, residue Lynas iaitu
water leach purification (WLP) diklasifikasikan sebagai very low-level radioactive waste.
Panduan ini adalah berpandukan panduan IAEA iaitu IAEGSG1 2009 dan dokumen IAEA
TACDOC1712 2013 management of NORM residues.

Untuk pembangunan PDF Lynas, selain mendapatkan kebenaran daripada AELB,
Lynas juga perlu mendapatkan kebenaran-kebenaran daripada pihak berkuasa lain
termasuklah dari Jabatan Perancangan Bandar dan Desa (PLANMalaysia) untuk
kebenaran merancang. Berdasarkan garis masa yang telah dikemukakan oleh Lynas,
permohonan kebenaran merancang ini akan dikemukakan oleh Lynas pada
PLANMalaysia setelah kelulusan diperolehi untuk Laporan Penilaian Kesan Alam Sekitar
(EIA) dari Jabatan Alam Sekitar.

Berdasarkan kelulusan AELB pada 20 Ogos 2021, kelulusan permohonan Lynas
untuk memilih lokasi bersebelahan Lynas Advanced Materials Plant (LAMP) iaitu di Lot
31375, Gebeng Industrial Estate, Mukim Sungai Karang, Kuantan, Pahang Darul Makmur
seluas 24.28 hektar ataupun 62 ekar sebagai tapak pembinaan PDF tetapi tertakluk
kepada syarat-syarat berikut:
