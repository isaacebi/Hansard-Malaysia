DR.01.12.2021 45

projek yang akan dilaksanakan di bawah Pelbagai Suntikan Ekuiti ini? Apakah impak dia,
khasnya dalam usaha kita masih berlawan dengan pandemik, belum lagi endemik.
Semalam Yang Berhormat Menteri Kanan ada sebut kita tangguhkan dulu fasa ke
endemik.

Jadi, apakah ia berkaitan dengan usaha kita untuk memerangi pandemik dan juga
apakah projek-projek di bawah tajuk ini yang akhirnya akan memberikan manfaat ataupun
impak kepada menjana semula pembangunan ekonomi negara. Sekian saja Tuan
Pengerusi. Terima kasih.

Tuan Pengerusi: Terima kasih Yang Berhormat Rasah. Yang Berhormat
Kepong, silakan.

2.39 ptg.

Tuan Lim Lip Eng [Kepong]: Terima kasih Tuan Pengerusi. Saya hendak sentuh
Butiran 050000 — One-off. Tahun ini tidak ada peruntukan tetapi tahun depan diberi
peruntukan RM6 juta, lebih daripada RM6 juta. Saya hendak tanya bangunan mana yang
kena dibaik pulih dan juga peralatan saintifik apa secara teliti yang kena dibeli dan sama
ada tender terbuka dijalankan untuk program ini?

01440

Seterusnya, saya hendak sentuh Butiran 030400 — Lembaga Pelesenan Tenaga
Atom. Peruntukan tahun depan sebanyak RM18 juta. Lembaga ini yang telah memberi
kelulusan untuk menangguhkan kilang Lynas di negeri Pahang.

Tuan Pengerusi, isu Lynas ini adalah antara isu yang sampai ke hari ini belum
dilunaskan. Sekian lama perbincangan berkenaan isu ini dibahaskan saban hari, saban
tahun di Parlimen tetapi hal ini berlarutan tanpa sudah dan akhirnya yang menjadi mangsa
adalah rakyat yang terpaksa hidup dengan keputusan pramatang pihak kerajaan dalam
mengendalikan projek mega yang seperti ini. Sudah tiba masanya kerja-kerja penapisan
dan pengungkaian hasil bumi oleh Lynas dihentikan dengan secepat mungkin.

Ingin saya ketengahkan beberapa masalah berkaitan dengan isu ini. Soalan ini
saya khususkan kepada Menteri Sains, Teknologi dan Inovasi. Apakah kebaikan atau
manfaat yang rakyat terima melalui kerja-kerja yang dijalankan oleh syarikat Lynas ini di
negara kita?

Difahamkan adalah fungsi utama syarikat Lynas di Malaysia ini adalah untuk
menapis dan merungkai hasil-hasil bumi yang dilombong di pergunungan Weld di
Australia. Umum mengetahui kerja-kerja yang dijalankan oleh syarikat Lynas ini bukanlah
kerja yang calang-calang. Kerja-kerja menapis sumber alam yang dijalankan ini bukan
sahaja boleh mendatangkan bahaya untuk alam sekitar, malahan mendatangkan bahaya
kepada orang ramai. Itu pun masih ada lagi pihak-pihak yang kata tiada bahaya yang
wujud daripada sisa-sisa dari pusat penjana kuasa dan penapisan hasil bumi Lynas ini.

Hampir 10 tahun sudah pun berlalu. Syarikat Lynas ini juga terpalit dengan
pelbagai skandal. Ada sahaja isu yang tidak dapat diselesaikan.

Pada bulan September lalu, Timbalan Menteri MOSTI telah menyatakan bahawa
syarikat tersebut telah diberikan kelulusan dari Lembaga Pelesenan Tenaga Atom untuk
menangguhkan pembinaan kemudahan pelupusan kekal sehingga 2 Mac tahun depan.
Bulan Oktober yang lepas pula, Menteri sendiri telah mengumumkan bahawa pembinaan
tapak pelupusan tersebut masih dalam penilaian dan keputusan berkaitan dijangka untuk
diperoleh pada bulan hadapan.

Buat masa ini, segala sisa toksik ini diuruskan di kawasan tersebut. Kawasan
yang dahulu merupakan sebuah paya lumpur yang kaya dengan biodiversiti tersendiri
tetapi dimusnahkan bagi memberi ruang untuk menubuhkan pusat pengurusan sisa toksik
dan radioaktif yang berbahaya. Rakyat secara jelasnya telah menolak penubuhan pusat
ini daripada permulaannya dan masih tiada jaminan bahawa dengan wujudnya pusat
pelupusan sisa radioaktif ini tidak akan berlaku kes pencemaran tanpa sengaja, lebih-lebih
lagi sekiranya pusat ini dibina berdekatan dengan sumber air. Apabila kita berbicara
