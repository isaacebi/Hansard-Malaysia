DR.01.12.2021 51

(i) Lynas hendaklah mengemukakan status pengambilan balik
dan pemilikan tanah daripada Kerajaan Negeri Pahang;

(ii) Lynas hendaklah mendapatkan keputusan permohonan
pengecualian kelulusan Majlis Perancangan Fizikal Negara
(MPFN) dari Jabatan Perancangan Bandar dan Desa
(PLANMalaysia);

(iii) Lynas hendaklah mengadakan sesi libat urus dengan semua
pihak berkepentingan termasuk penduduk setempat;

(iv) Lynas hendaklah memastikan sebarang kekurangan dari segi
natural barrier di tapak lokasi-lokasi tersebut diatasi dengan
mengadakan engineered barrier, dan

(v) Lynas hendaklah memastikan bahawa reka bentuk PDF
mematuhi piawaian kebangsaan dan antarabangsa.

Pelantikan Gading Senggara Sdn. Bhd. sebagai kontraktor bagi pembinaan PDF
Lynas adalah di luar bidang kuasa Kerajaan Persekutuan. Pemilihan Gading Senggara
Sdn. Bhd. adalah di bawah tanggungjawab sepenuhnya Lynas. Walau bagaimanapun,
Gading Senggara Sdn. Bhd. perlu berlesen dengan Agensi Atom Malaysia (AELB)
sebelum memulakan aktiviti pembinaan PDF tersebut dan akan tertakluk kepada
keperluan perundangan di bawah Akta Pelesenan Tenaga Atom 1984.

Yang Berhormat Merbok telah membangkitkan mengenai lesen Lynas. Untuk
maklumat, sepanjang operasi Lynas Malaysia Sdn. Bhd., AELB telah menjalankan
pemeriksaan secara berkala ke atas operasi Lynas. Berdasarkan pemeriksaan yang
dijalankan oleh AELB, Lynas telah mematuhi semua syarat lesen yang telah ditetapkan
kepadanya. Sehubungan dengan itu, AELB telah melanjutkan lesen Lynas sehingga kini.

Pembangunan PDF Lynas akan dilaksanakan selewat-lewatnya 3 Mac 2022.
Pada masa kini, Lynas sedang mendapatkan kelulusan bagi laporan EIA dari Jabatan
Alam Sekitar untuk memulakan pembinaan PDF tersebut. AELB telah meluluskan laporan
radiological impact assessment pada 29 Oktober 2021 setelah menilai kesan operasi
pelupusan residu Lynas kepada orang awam dan alam sekitar.

Lynas juga telah diarahkan untuk memindahkan kemudahan cracking and
leaching ke luar negara selewat-lewatnya Julai 2023. Selepas tempuh tersebut Lynas
tidak lagi dibenarkan untuk mengimport bahan mentah yang mempunyai kandungan
radioaktif ke Malaysia bagi operasi kilangnya di Malaysia. Tuan Pengerusi, bagi menjawab
soalan Yang Berhormat Jerai dan Yang Berhormat Hang Tuah Jaya. Sila.

Puan Fuziah binti Salleh [Kuantan]: Yang Berhormat Timbalan Menteri. Boleh
saya respons sedikit berkenaan dengan pertama tadi very low level waste berbanding
dengan /ow level waste. Kenapa ini penting? Ini kerana ia akan menentukan kawasan
yang diguna pakai ya.

Saya juga menyebut berkenaan dengan guna tanah tadi PLAN Gunatanah serta
juga kelulusan Majlis Perancangan Fizikal Negara. Adakah Yang Berhormat Timbalan
Menteri bermaksud apabila EIA itu diluluskan oleh Jabatan Alam Sekitar barulah perlu
Lynas memohon kepada Majlis Perancangan Fizikal Negara? Ataupun prosesnya
sebelum itu?

Sepatutnya memohon kepada Majlis Perancangan Fizikal Negara dahulu baru
boleh memohon untuk buat EIA. Jadi sebabnya kalau mengikut Akta Perancangan Bandar
dan Desa (Pindaan) 2017, seksyen 20B mengatakan memang kena consult Majlis
Perancangan Fizikal Negara. Jadi saya hendak tahu penjelasan dan bagaimana boleh
AELB terpedaya dengan PLANMalaysia Pahang yang mengatakan tidak ada masalah
daripada segi guna pakai tanah ya. Kerana tidak ada pun guna pakai tanah itu
mengatakan boleh digunakan sebagai tempat pelupusan sisa buangan radioaktif. Juga
mohon penjelasan Yang Berhormat Timbalan Menteri.
