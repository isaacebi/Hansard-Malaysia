DR.01.12.2021 49

teknologi dan sentiasa mematuhi obligasi antarabangsa dalam penggunaan ruang
angkasa bagi tujuan aman, dengan izin, for peaceful users of outer space.

Berkaitan dengan pembangunan teknologi kenderaan elektrik (EV) tempatan,
satu- pelan tindakan telah disediakan yang memberi tumpuan kepada industri tempatan
melalui pemberian geran penyelidikan dan pembangunan (R&D) terutamanya industri dan
perusahaan tempatan berlandaskan EV dan mengenai persoalan ekonomi hidrogen yang
telah dibangkitkan oleh Yang Berhormat Tebrau.

Berdasarkan Rangka Kerja 10-10 Sains Teknologi dan Inovasi dan Ekonomi
(MYSTIE 10-10) iaitu inisiatif yang menyokong Dasar Sains, Teknologi Dan Inovasi
Negara (DSTIN) 2021-2030, aspirasi EV turut mengambil kira fokus yang terkandung di
dalam Dasar Automotif Negara (NAP 2020), Dasar Pengangkutan Negara (NTP) 2019-
2030 dan Pelan Pembangunan Mobiliti Rendah Karbon- Low Carbon Mobility Blueprint
2021-2030, dengan izin.

Satu program di dalam bidang penyimpanan tenaga iaitu Program NanoMalaysia
Energy Storage Technology Initiative (NESTI) telah dilancarkan pada 23 November 2021
yang lalu yang mana program ini bertujuan untuk meningkatkan keupayaan dalaman
negara serta membangunkan dan mengkomersialkan sistem tersebut di bawah
pelaksanaan agensi di bawah MOSTI iaitu NanoMalaysia Berhad.

Selain itu, NanoMalaysia Berhad juga akan mengusahakan off-grid green
charging stations serta teknologi Komponen dan aplikasi EV melalui program Enabling
Mobility Electrification for Green Economy (EMERGE). Satu program yang dinamakan
Campuses for Local Electric Vehicle Expeditious Roll-out (CLEVER) akan dijalankan bagi
menguji kaji dan mengumpul data penggunaan teknologi-teknologi EV sebelum digunakan
di atas jalan raya awam kelak.

Melalui program-program tersebut, NanoMalaysia Berhad turut membangunkan
prototaip berasaskan tenaga hidrogen seperti Hydrogen Hybrid Energy Storage System
(H2SS) untuk aplikasi E-Mobility, Komponen nano fuel cells, sistem storan termaju
hidrogen. Solusi-solusi tersebut mampu memberi kelebihan pada Malaysia dalam sektor
ekonomi hidrogen yang bertujuan untuk menjana peluang keusahawanan dan pekerjaan
baharu.

Tuan Pengerusi, Yang Berhormat Bakri telah mengutarakan rasionalisasi agensi
pembiaya yang melaksanakan pengkomersialan teknologi. Saya bersetuju dengan
pandangan tersebut yang mana peranan agensi pembiaya perlu disusun dan
diseragamkan supaya peranan mereka tidak bertindih.

MOSTI masih meneruskan pelaksanaan keputusan Mesyuarat Jemaah Menteri
pada Yang Berhormat Bakri iaitu pada 21 Ogos 2019 yang berkaitan dengan rasionalisasi
agensi pembiaya, pengkomersialan teknologi di bawah MESTECC yang bagus itu. Fungsi
agensi telah dikhususkan kepada satu- instrumen pembiayaan, serta dipastikan supaya
pembiayaan baharu mereka tidak bertindih fungsi dan peranan yang saling melengkapi
atau hand holding. Fungsi ini amat disokong tanpa sebarang gangguan politik demi
memastikan startup negara dapat terus berkembang.

Selain itu, MOSTI juga mengadakan sesi libat urus dengan kementerian lain
supaya fungsi dan peranan pembiayaan juga saling melengkapi termasuk agensi luar dan
juga para penglibatan swasta.

01500

MOSTI juga terlibat di dalam sesi pembentangan atau pitching bagi memastikan
projek yang berkualiti dan mampu dikomersialkan dapat dibiayai.

Berkaitan dengan PENJANA dibawah Kementerian Kewangan, pihak PENJANA
turut melaksanakan follow on funding kepada start-up yang turut dibiayai oleh agensi
dibawah MOSTI seperti Carsome dan Aerodyne.

Penjana_ dilaksanakan di bawah MOF (Kementerian Kewangan) bagi
membolehkan syarikat-syarikat ini mendapat pembiayaan pada saiz yang lebih besar
daripada apa yang mampu ditawarkan oleh MOSTI. la memudahkan bantuan pembiayaan
dan pembangunan kapasiti pelbagai agensi di bawah Kementerian Kewangan.
