DR.01.12.2021 7

ahli Parlimen ini, boleh kita bagi Kolonel Kehormat. Kalau hendak jadi satu star, kena jadi
Menteri lah.

Dato’ Haji Salim Shariff [Jempol]: Ada elaun sekali lah?

Datuk Dr. Haji Abd. Latiff bin Anmad: Elaun dengar ada... [Ketawa] Tuan Yang
di-Pertua, bagi memenuhi keperluan dan kompetensi, kecekapan para petugas APM,
anggota sedia ada telah pun melalui kesemua modul kursus kemahiran dan akan melalui
fasa latihan dan kursus refresher secara bersekala di lokaliti masing-masing atau di Institut
Latihan APM.

APM menyasarkan untuk merekrut lebih daripada 10 ribu atau 303- platun,
bagaimana matlamat dan Pelan Strategik 2021-2025 APM. Anggota-anggota ini akan
menjalani latihan secara berfasa di lokaliti Institut Latihan APM bermula daripada modul
asas sehingga ke peringkat kejurulatihan.

Jadi Ahli-ahli Yang Berhormat Kehormat, ini Ahli-ahli Parlimen sekurang-
kurangnya 16 jam pergi kursus walaupun tidak wajib tetapi Ahli-ahli Yang Berhormat akan
jadi penghulu kepada komuniti dalam Parlimen tersebut. Maka, sebelum Yang Berhormat
minta anak buah selamatkan itu, Yang Berhormat pun perlu ada ilmu-ilmu yang sebegini
rupa. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Pokok Sena.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Saya bersetuju bahawa perlu dilengkapkan segala peralatan dan keperluan seperti mana
yang disebut oleh Yang Berhormat Menteri. Akan tetapi yang saya hendak
mempersoalkan, macam mana kita hendak lengkap sedangkan belanjawan untuk tahun
depan ini berkurangan sebanyak RM13 juta. Ini satu problem yang akan dihadapi secara
berterusan oleh APM yang akan terpaksa turun meminta sana sini dan sebagainya.

Saya tidak kisahlah sebagai Ahli Parlimen apa yang saya boleh bantu, saya boleh
bantu. Akan tetapi sudah tentu kita tidak dapat hendak membantu sepenuhnya. Jadi, saya
fikir bahawa ini kelemahan di peringkat Jabatan Perdana Menteri untuk memastikan
Kementerian Kewangan dapat memberikan- mengenal pasti apa peruntukan sebenarnya
yang perlu diberikan jumlah yang munasabah kepada institusi APM ini.

Datuk Dr. Haji Abd. Latiff bin Ahmad: Sahabat saya Yang Berhormat Pokok
Sena. Satu soalan dan cabaran yang begitu baik. Sewaktu kita merancang belanjawan,
memang betul tahun lepas kita punya bajet yang kita belanjakan seingat saya RM160 juta
untuk memberikan keselesaan kepada 4,000 orang anggota tetap dan lebih kurang 30
ribu orang anggota sukarela.

Untuk tahun ini yang akan- telah pun diluluskan di Peringkat Jawatankuasa,
RM146 juta itu memang cukup. Selama ini APM bila kita rancang, memang cukup. Kalau
tidak cukup, ada- Jabatan Perdana Menteri sebuah jabatan yang begitu besar, dan kita
ada cara bagaimana kita hendak berkembang mengikut kemampuan.

Sebab itu yang paling penting- macam tahun lepas, kita tidak gunakan banyak
peruntukan kerana tidak ada kursus walhal peruntukan itu sudah ada. Walau
bagaimanapun, kebanyakan ahli-ahli APM sukarela yang berkhidmat dikuarantin dan di
PPV, mereka ini dibayar elaun daripada bot yang lain tetapi cukup.

01030

Jadi, ini menandakan bahawa pegawai-pegawai di JPM, mereka apabila
mengatur sesuatu bajet itu prudent, cukup. Jangan main-main Yang Berhormat. Kalau
tidak cukup, kita buat VO lah nanti, supplement budget. Terima kasih.

Tuan Yang di-Pertua: Baik.

Dato’ Mahfuz bin Haji Omar [Pokok Sena]: Kalau cukup, dia tidak mintalah
dekat MP. [Ketawa]

Datuk Seri Mohd Redzuan bin Md Yusof [Alor Gajah]: Tuan Yang di-Pertua...

Tuan Yang di-Pertua: Seterusnya, Yang Berhormat...
