54 DR.01.12.2021

juga 87 peratus untuk tahun 2022 seperti di muka surat 294 anggaran buku Perbelanjaan
2022.

Sementara itu prestasi Outcome Program serta peratusan pemakaian kod kepada
dengan izin, The International Ship and Port Facility Security (ISPS) untuk kapal dan
pelabuhan hanya 65 peratus tahun ini. Seeloknya pencapaian 90 peratus ke atas adalah
sasaran yang wajar.

Terakhir Butiran 020300 — Jabatan Pengangkutan Jalan. Dato Seri Menteri ada
membuat lawatan baru-baru ini. Itu adalah satu perkara yang baik lawatan mengejut di
JPJ Johor Bahru dan didapati disebut, dilapor tidak cekap dan amalkan sistem kuno.
Adakah JPJ Johor Bahru ini cerminan JPJ di tempat-tempat lain dalam urusan pelanggan?

Apakah perancangan untuk mengelak orang ramai beratur panjang dan kaedah
untuk memperbaharui lesen memandu Malaysia LMM juga pembaikan terhadap sistem
MySikap dan lain-lain yang perlu? Pada ketika yang sama saya juga tentunya ingin
merakamkan ucapan terima kasih kepada penjawat awam yang bersabar dengan kerenah
birokrasi jabatan termasuk kerosakan peralatan yang mengambil masa untuk diperbaiki.

Demikian kita berhadapan dengan rakyat jika perkara sebagaimana JPJ JB ini
berada di tempat-tempat lain di JPJ lain, kita knuatir kemarahan rakyat pada kerajaan
akan memuncak kerana kita tidak dapat memberikan service yang terbaik. Terima kasih.

Tuan Pengerusi: Terima kasih Yang Berhormat Pontian. Sedikit penukaran
senarai pembahas oleh kerana pembahas nombor 20 Yang Berhormat Bandar Kuching
tidak akan berbahas, maka beliau akan diganti oleh Yang Berhormat Seremban.
Dipersilakan.

3.19 ptg.

Tuan Loke Siew Fook [Seremban]: Terima kasih Tuan Pengerusi. Tuan
Pengerusi, pada sesi pembentangan Belanjawan yang lepas Yang Berhormat Menteri
Kewangan dalam perenggan 137 mengatakan bahawa kerajaan menyediakan RM80 juta
sebagai Dana Bantuan Sementara Bas Henti-henti untuk manfaat pengendali bas henti-
henti dan RM115 juta bagi inisiatif pas perjalanan bas dan rel tanpa had dengan harga
RM50 sebulan untuk pengguna terutamanya di Lembah Klang.

Saya mengalu-alukan peruntukan ini. Namun begitu apabila saya membaca
peruntukan secara detail untuk Kementerian Pengangkutan dalam Butiran 031200 —
Program Dana Bantuan Sementara Bas Henti-henti (ISBSF), peruntukan RM80 juta tidak
diperuntukkan kerana dalam buku bajet ialah kosong hanya untuk anggaran tahun 2021
RM80 juta tetapi anggaran tahun 2022 kosong. Program Transformasi Perkhidmatan Bas
Henti-henti tahun ini RM48 juta, tahun 2022 pun kosong.

01520

Jadi, kedua-dua peruntukan ini, tidak diperuntukkan. Saya hendak tanya
mengapa ia tidak diperuntukkan. Walaupun telah dinyatakan dalam ucapan belanjawan
yang lepas kerana program subsidi ini amat penting kepada operator-operator bas dan
saya minta Yang Berhormat Menteri Pengangkutan bukan sahaja pastikan peruntukan itu
ada, tetapi pembayaran itu juga kena cepat kerana masalah yang selalu membelenggu
operator-operator ini ialah pembayaran daripada pihak kerajaan melalui APAD, kita selalu
menghadapi kelewatan. Saya tahu ada masalah claim dan sebagainya, tetapi ini mesti
diselesaikan dengan lebih segera.

Perkara yang kedua Tuan Pengerusi ialah Butiran 00900 — Meningkatkan
Keupayaan KTMB. Saya hendak tanya secara spesifik satu projek iaitu Projek KDVT2.
Yang tahun lepas, Yang Berhormat Menteri Pengangkutan beria-ia mengatakan bahawa
projek ini akan dibuka semula untuk tender terbuka, tetapi setakat ini sudah lebih setahun.

Setahu saya, belum lagi ada apa-apa proses tender terbuka dijalankan semula
kerana pihak kontraktor yang sedia ada itu telah pun membawa kerajaan ke mahkamah
kerana ada implikasi perundangan dan meminta supaya semakan kehakiman. Saya
hendak tahu apakah hala tuju Projek KDVT2 ini dan apakah penyelesaian supaya
