18 DR.01.12.2021

Saya difahamkan seperti mana Yang Berhormat Menteri ada menyebut tadi
penamatan tersebut disebabkan terdapat laporan perkhidmatan yang tidak memuaskan
dan separuh daripadanya telah gagal mematuhi garis panduan.

Soalan saya apakah majlis berkenaan telah dijadikan sebahagian daripada alat
politik kepada individu yang berkepentingan sebelum ini dan apakah pembaharuan
ataupun naratif baru yang diperkenalkan oleh kementerian bagi memperkasakan majlis
tersebut supaya fungsinya lebih efisien. Terima kasih.

Tuan Yang di-Pertua: Terima kasih Yang Berhormat Jempol. Silakan.

Datuk Seri Jalaluddin bin Alias: Tuan Yang di-Pertua, saya ucap terima kasih
kepada Yang Berhormat Jempol di atas soalan yang berkaitan. Saya jelaskan sekali lagi
ya, kita melalui lapan langkah sebelum kita melantik ataupun membuat keputusan akhir
kepada setiap pemilihan ketua zon, sub zon dan juga anggota yang menganggotai MPP
Wilayah Persekutuan.

Dalam tempoh kontrak perkhidmatan selama dua tahun, tentunya kementerian
mempunyai justifikasi tertentu untuk menamatkan sesuatu pelantikan yang telah dibuat
ataupun menyambung pelantikan yang telah dibuat berdasarkan kepada performance
yang telah ditunjukkan oleh jawatankuasa yang telah dilantik.

Tidak ada soal yang berkaitan dengan kepentingan politik tertentu ataupun
individu tertentu kerana ini adalah mewakili masyarakat, pemimpin masyarakat di
kalangan komuniti ataupun kawasan zon dan sub zon yang berkaitan. Terima kasih Tuan
Yang di-Pertua.

Tuan Nik Nazmi bin Nik Ahmad [Setiawangsa]: Tambahan satu.
Tuan Yang di-Pertua: Yang Berhormat Setiawangsa ringkas ya.

Tuan Nik Nazmi bin Nik Ahmad [Setiawangsa]: Ya, terima kasih Yang
Berhormat Tuan Yang di-Pertua, terima kasih Yang Berhormat Menteri. Setiawangsa ya
sebagai wakil rakyat Kuala Lumpur ingin bertanya, sama macam semalam ketika kita
tengok bola, ramai wakil rakyat dari luar KL minat fasal isu KL ini. Namun hakikatnya yang
dilantik hari ini pun bukannya orang bebas politik ataupun independent. Jadi, mengapa
proses pelantikan MPP yang diadakan pada hari ini tidak boleh dirundingi dengan Ahli-
ahli Parlimen di Kuala Lumpur sebagai wakil rakyat yang telah dipilih oleh rakyat.

Tuan Yang di-Pertua: Terima kasih. Silakan Yang Berhormat.

Datuk Seri Jalaluddin bin Alias: Yang Berhormat Setiawangsa, saya ucap
terima kasih di atas keseriusan Yang Berhormat tentang isu pelantikan. Akan tetapi ini
adalah exercise typical yang telah di, juga yang telah dilakukan oleh mana-mana kerajaan
termasuk Kerajaan Pakatan Harapan sebelum ini.

Cumanya Kerajaan Malaysia sekarang dalam proses mengenal pasti calon-calon
dan juga wakili-wakil ini melalui pandangan dan cadangan daripada komuniti setempat,
daripada, saya sudah sebut tadi mewakili NGO, mewakili surau, masjid, mewakili aktiviti
ekonomi, mewakili Kepimpinan ataupun pemimpin-pemimpin di dalam kawasan yang
berkenaan untuk diputuskan melalui tujuh langkah yang telah saya sebut.

01110

Tuan Nik Nazmi bin Nik Ahmad [Setiawangsa]: Saya jamin UMNO, Perikatan
Nasional semua tidak ada dalam MPP yang baharu.

Tuan Yang di-Pertua: Yang Berhormat, tolong Yang Berhormat. Terima kasih.
Yang Berhormat Batang Lupar silakan.

9. Dato’ Sri Hajah Rohani binti Haji Abdul Karim [Batang Lupar] minta Perdana
Menteri menyatakan adakah data yang dikumpul oleh Jabatan Perangkaan Malaysia
menggambarkan situasi sebenar kepelbagaian dimensi kemiskinan yang wujud di negara
ini. Adakah kementerian yang berkaitan membuat pengumpulan data berdasarkan jantina,
sebagai contoh data mengikut pembahagian jantina (sex disaggregated) dan kategori-
kategori lain.
