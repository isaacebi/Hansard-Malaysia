DR.01.12.2021 3

kampung ini tidak dapat tidur. Fasal apa? Fasal mereka takut apa bencana yang akan
datang ke rumah mereka. Begitu juga saya sebagai wakil rakyat. Saya tidak dapat tidur
kerana tiap-tiap hari dan tiap-tiap jam ada orang menelefon juga fasal banjir.

Jadi, saya ingin meminta kementerian supaya tebatan banjir yang mana kami
telah pohon kepada kementerian ini dapat dilaksanakan secepat mungkin kerana orang-
orang Papar ini tiga DUN ini bukan sedikit, ramai. Jadi, kami betul-betul memerlukan
bantuan.

Keduanya ialah ternakan khinzir di Kampung Kawang juga. Apabila hari hujan,
banjir, maka sisa-sisa ini akan mengalir ke sungai. Jadi, ini adalah satu yang harus kita
atasi. Terima kasih.

Dato’ Sri Tuan Ibrahim bin Tuan Man: Terima kasih Yang Berhormat Papar.
Perkara tentang banjir ini, Yang Berhormat Papar pun merujuk sebagaimana telah pun
beberapa kali dibangkitkan dalam Dewan yang mulia ini. Sebahagian besar apa yang
dibangkitkan telah pun saya jawab dengan peruntukan-peruntukan yang telah pun
diluluskan oleh pihak kementerian.

Soalnya, terkadang sebenarnya isu banjir ini ia melibatkan banyak kawasan
terutama mutakhir ini banjir kilat yang berlaku dan sebagainya. Untuk Papar, kita
sebenarnya telah ada peruntukan dan saya perlu rujuk balik kepada fakta kerana ia lari
daripada tajuk asal ya, soalan yang dibangkitkan. Terima kasih.

Tuan Haji Ahmad bin Hassan [Papar]: Yang Berhormat Menteri, Papar belum
menerima apa-apa pun jawapan fasal peruntukan.

Dato’ Sri Tuan Ibrahim bin Tuan Man: Okey, terima kasih. Saya akan follow-up.
Saya akan pastikan jawapan dihantar. Terima kasih.

Datuk Seri Panglima Wilfred Madius Tangau [Tuaran]: [Berpantun]

Sabah Sarawak kembar ‘S’ berdua,
Malaysia Timur wilayah terbesar negara,
Jika Malaysia Barat Semenanjung Malaysia,
Sabah dan Sarawak adalah Tanah Besar Malaysia.

2. Datuk Seri Panglima Madius Tangau [Tuaran] minta Perdana Menteri
menyatakan adakah Kerajaan bercadang untuk menjenamakan Wilayah Sabah dan
Wilayah Sarawak sebagai Tanah Besar Malaysia (198,354 km? atau 60 peratus daripada
tanah Malaysia) memandangkan Federation of Malaya (132,265 km? hanya 40 peratus
daripada tanah Malaysia) sudah sekian lama dinamakan sebagai Semenanjung Malaysia.

Timbalan Menteri di Jabatan Perdana Menteri (Hal Ehwal Sabah dan
Sarawak) [Dato Hajah Hanifah Hajar Taib]: Assalamualaikum warahmatullahi
wabarakatuh, salam sejahtera dan salam Keluarga Malaysia.

Tuan Yang di-Pertua, untuk makluman Ahli Yang Berhormat Tuaran, berdasarkan
semakan undang-undang yang dibuat oleh Jabatan Peguam Negara, didapati bahawa
istilah ‘Tanah Besar Malaysia’ tidak pernah digunakan dalam Perlembagaan Persekutuan
dan undang-undang sedia ada.

Walau bagaimanapun, di bawah undang-undang sedia ada, terdapat beberapa
istilah yang telah digunakan seperti, dengan izin, East Malaysia dan Peninsular Malaysia
yang telah ditakrifkan di bawah seksyen 3 Akta Tafsiran 1948 dan 1967 [Akta 388] seperti
yang berikut. Dengan izin...

“Definitions

3. The following words and expressions have the meanings hereby
respectively assigned to them, that is to say—

“East Malaysia” means the States of Sabah and Sarawak;

“Peninsular Malaysia” means the States of Johore, Kedah,
Kelantan, Malacca, Negeri Sembilan, Pahang, Penang, Perak, Perlis,
