28 DR.01.12.2021

Daripada segi peruntukan ditingkatkan, daripada segi penumpuan dalam
beberapa isu yang harus diberikan penekanan juga diberikan lebih daripada yang kita
harapkan ataupun tekankan di sini. Ini termasuk umpamanya kaitan di antara industri dan
universiti supaya pendidikan itu tidak hanya bergantung kepada kekuatan asing dan luar
seperti mana yang pernah saya sentuh di sini.

Bayaran konsultan, kalau di universiti itu silingnya sebanyak RM500,000, jikalau
untuk konsultan luar negara sebanyak RM30 juta ke atas sehingga ratusan juta. Jadi, ini
akan memberikan satu gambaran yang tumpuan dan keutamaan kita itu tidak salah.

Perkara yang berikut adalah mengenai peta MyStart. Saya dapat juga pandangan
walaupun Menteri menyebut ada sasaran sebanyak lima buah syarikat tempatan dalam
tempoh lima tahun. Ini saya ingat satu kenyataan yang sangat daif kerana kita harus
punyai program yang ambitious daripada itu.

Kita juga tahu bahawa MyStart ini tidak boleh gunakan peraturan yang terlalu
birokratik, rekod selama tiga tahun, MyStart itu baru start. Jadi semestinya dilihat
keupayaan mereka seperti mana Silicon Valley. la tidak - unpamanya dana sumbangan
itu tidak ikut prestasi tiga tahun, mengikut projection untuk satu atau dua tahun yang akan
datang.

Jadi yang ini saya hendak minta supaya kementerian mengkaji semula tentang
keperluan memberikan tumpuan kepada syarikat tempatan kepada universiti dan start-up
supaya tidak ada ketempangan yang kita sebutkan dan ada satu usaha meningkatkan
keupayaan kita, timbang dengan negara-negara lain.

Saya— bukan waktunya untuk memberikan perbandingan tetapi, ternyata daripada
segi penggubalan dasar dan pelaksanaan, dengan Singapura tentu kita sudah ketinggalan
jauh. Akan tetapi kalau bandingkan dengan keupayaan yang dibuat oleh Thailand dan
Vietnam ini, saya fikir pihak kementerian harus meneliti semula supaya kita tidak lagi jauh
ketinggalan.

Dr. Maszlee bin Malik [Simpang Renggam]: Yang Berhormat Port Dickson,
izinkan saya mencelah sedikit.

Tuan Pengerusi, saya sokong dengan apa yang dikemukakan oleh Yang
Berhormat Port Dickson berkaitan dengan melibatkan pihak universiti dalam kajian dan
MOSTI perlu mempunyai sikap keterangkuman. Begitu juga, saya ingin mencadangkan
agar institusi-institusi TVET, sama ada di bawah KPT ataupun di bawah KPM yang terlibat
dengan HTVET, contohnya isu cyber security dan teknologi yang berkaitan juga
dirangkumkan sekali dalam cadangan tersebut. Terima kasih Tuan Pengerusi, terima
kasih Yang Berhormat Port Dickson.

01150

Dato’ Seri Anwar bin Ibrahim [Port Dickson]: Terima kasih. Ada saya tekankan
tadi dan saya setuju dengan Yang Berhormat Simpang Renggam bahawa mesti ada satu
penekanan khas, ada simbiosis di antara kementerian dan universiti dalam menetapkan.

Saya juga minta kementerian memberi perhatian tentang penemuan utama audit,
umpamanya lima projek yang ditamatkan kerana gagal menghantar Laporan Pencapaian
Milestone (MAR). Tiga projek tidak berjaya mencapai objektif, 19 perjanjian lewat
ditandatangani di antara 46 sehingga 408 hari.

Ini kementerian yang patut dilihat sebagai mempunyai keupayaan dan tahap
kecekapan yang hebat tetapi mempunyai kelembapan begini. Kemudian, ada juga dana
yang tidak digunakan yang diberi kepada Akademi Sains, sebanyak RM31.66 juta yang
tidak digunakan belum dikembalikan. Saya dapat maklumat daripada Akademi Sains
bahawa ini juga tertakluk kepada beberapa peraturan dan kerenah birokratik.

Sebanyak 28 permohonan dana lewat diluluskan di antara empat hingga 219 hari.
Ini melanggar SOP yang ditetapkan oleh kementerian. Begitu juga tentang beberapa
teguran tentang bahagian dana. MESTECC umpamanya perlu menyediakan SOP bagi
urusan kutipan balik dana begitu juga tentang MESTECC perlu membuat tuntutan
terhadap dana yang tidak digunakan.
