64 DR.01.12.2021

apakah keputusan kerajaan dan berapa lamanya kerajaan akan tangguh ini? Adakah
persetujuan dari negeri Selangor sudah diberi? Di manakah sekarang projek ECRL ini?

01600

Sebab saya tahu kita ada cadangan untuk jalankan ECRL dengan jajaran yang
lain. Tidak ada masalah dengan jajaran yang telah dikemukakan. Fasal apa kita tidak beri
timbangan kepada jajaran yang lagi satu itu. Tidak ada halangan dari siapa-siapa untuk
di kawasan itu dibangunkan dengan ECRL. So, ini soalan saya kepada kementerian.
Apakah situation dan apa situasi ECRL sekarang di kawasan yang saya sebutkan tadi?

Yang kedua Tuan Pengerusi, saya nak bahas sedikit tentang HSR yang baru-baru
disebutkan akan mula balik selepas kita bayar pampasan sampai RM320 juta ke
Singapura. Saya minta kerajaan untuk buat kajian terdalam dengan HSR. Adakah ini satu
keperluan untuk kita? Adakah ini akan bawa satu kebaikan untuk ekonomi kita? Adakah
Malaysia sekarang bersedia untuk adakan industri HSR ini? Sebab kalau tanya saya Tuan
Pengerusi, we don’t have the distance for HSR and | don’t know why we want to go into
HSR. Akan tetapi ada kemudahan-kemudahan lain yang kita boleh bangunkan selain dari
HSR sebab kita akan belanja sampai RM74 bilion, sampai RM110 bilion untuk HSR dibina.

So, ini satu-satu yang kita kena tanya kerajaan dan minta kerajaan buat kajian
betul. Ada banyak alternatif dari HSR yang kita nak buat. Kita boleh buat broad-gauge
dengan speed yang bukan sama tetapi hampir 200 kilometer sejam. Itu pun cukup untuk
kita. Ada kawasan-kawasan tertentu yang kita kena bangunkan di dalam kawasan Greater
KL dan juga bandar-bandar lain untuk adakan connectivity untuk mereka keluar dan
sebagainya. Kenapa kita tidak beri tumpuan kepada perbelanjaan di kawasan-kawasan
begitu?

Contohnya KTM ini ada satu jajaran ke Tanjung Malim. Akan tetapi Bukit
Beruntung tidak ada stesen di Bukit Beruntung. Bukit Beruntung ini satu bandar satelit
yang servisnya kepada KL dan Greater KL. Tidak akan kita belanja besar kalau kita dirikan
satu stesen di Bukit Beruntung untuk Bukit Beruntung menjadi satu hab yang besar untuk
kawasan di sini? And we don’t have to spend so much, the line is already there. Just
extension to Bukit Beruntung sahaja.

Kenapakah tidak buat? Itu penting untuk penduduk di kawasan itu.

Kalau kita belanja untuk kawasan-kawasan begini untuk majukan kawasan-
kawasan itu, okey perbelanjaannya. Akan tetapi untuk kita continue dengan HSR,
memang saya minta kerajaan untuk buat kajian mendalam untuk apa yang kita akan
lakukan untuk masa hadapan akan datang untuk Malaysia keseluruhannya. Sekian,
terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Langat. Sekarang saya jemput Yang Berhormat Tuaran.

4.03 ptg.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi. Saya ingin berbahas bagi maksud Bekalan 28, Butiran 020200 —
Pengangkutan Laut Malaysia. Tuan Pengerusi, dalam perkara ini saya_ingin
membangkitkan hal dasar kabotaj. Start dasar kabotaj bermula di antara Sabah dan
Sarawak, saya ingat di Sarawak ini mereka mempunyai industri perkapalan yang mantap
berbanding dengan Sabah. Kita tidak ada. Jadi apabila cerita tentang cabotage policy, di
Sabah ini banyak persoalan yang berbangkit, di Sarawak kurang.

Bagi di Sabah, dan terutama sekali pada ketika ini di mana harga barang telah
melambung tinggi, pelbagai harga barang contohnya import pertanian melambung tinggi,
bahan-bahan binaan melambung tinggi dan sebagainya. Pada ketika inilah cerita tentang
kabotaj ini dibangkitkan bahawa kabotaj ini memberi sumbangan terhadap peningkatan
harga barangan ini. Kita tahu tentang kepentingan kabotaj ini terutama sekali di
Semenanjung Malaysia.
