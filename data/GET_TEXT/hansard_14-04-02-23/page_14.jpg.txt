6 DR.01.12.2021

Batang bukan sebarang batang;
Batang tegak pohon jati;
Datang bukan sebarang datang;
Datang hendak jawab untuk Kuala Krai senang hati.

Tuan Yang di-Pertua, kerajaan sedang mempertimbangkan beberapa inisiatif
dengan berpandukan pada matlamat strategi yang telah digariskan oleh APM dalam Pelan
Strategik 2021-2025 APM dan di bawah Rolling Plan Kedua, Rancangan Malaysia Ke-12
bagi tahun 2022 sebagaimana seperti berikut:

(i) untuk memastikan APM berada di setiap daerah seluruh negara
dengan pembangunan premis bangunan milik sendiri secara
berperingkat;

(ii) memperoleh aset di darat, pelbagai kenderaan, aset udara

umpamanya unmanned aerial vehicle (UAV), dengan izin, dan
aset di air iaitu SONAR system;

(iii) perolehan kelengkapan pelindung diri (PPE) bagi anggota dan
pegawai APM untuk mendepani situasi bencana, krisis
mahupun kecemasan;

(iv) perolehan kemudahan latihan dan fasiliti simulator secara
berperingkat di empat buah Institusi Latihan Pertahanan Awam
(ILPA);

(v) penyelenggaraan dan perolehan baharu peranti serta beberapa

kelengkapan untuk Sistem Amaran Awam ataupun Public
Warning System APM di seluruh negara; dan

(vi) pembangunan berfasa sistem pengurusan bencana secara
digital kepada rakyat yang dikenali sebagai APM Tribe.

Melalui_inisiatif-inisiatif ini, membuktikan bahawa kerajaan sememangnya
memandang serius akan keperluan APM dalam pengurusan bencana dan khidmat
kemanusiaan bagi melindungi nyawa, harta benda sebagaimana tugas dan peranan yang
termaktub di dalam Akta Pertahanan Awam Malaysia [Akta 221]. Semua ini bergantung
kepada keupayaan kewangan negara. Terima kasih.

Tuan Yang di-Pertua: Terima kasih Yang Berhormat Menteri. Silakan Yang
Berhormat Kuala Krai.

Dato’ Mahfuz bin Haji Omar [Pokok Sena]: Pokok Sena.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua dan terima kasih kepada Yang Berhormat Menteri atas jawapan. Nama sama kami
Tuan Yang di-Pertua. Abdul Latiff- soalan tambahan Abdul Latiff kepada Yang Berhormat
Menteri yang juga nama sama. Jadi, saya jemput Yang Berhormat Menteri untuk datang
ke Kuala Krai sebagai persiapan menghadapi banjir ini, Yang Berhormat.

Soalan tambahan saya ialah selain memperkasa fasiliti dan infrastruktur APM,
apa strategi kerajaan dalam memastikan kekuatan anggota APM sebagai petugas
memenuhi keperluan pengurusan bencana bagi fasa sebelum dan semasa sehinggalah
ke persiapan akan datang. Terima kasih Tuan Yang di-Pertua.

Tuan Yang di-Pertua: Terima kasih. Silakan.

Datuk Dr. Haji Abd. Latiff bin Ahmad: Tuan Yang di-Pertua, nama sama. Ya
Latiff, ya Latiff.

Datuk Seri Panglima Abdul Azeez bin Abdul Rahim [Baling]: Ya Azeez pun
ada.

Dato’ Haji Salim Shariff [Jempol]: Ya Salim pun ada.

Datuk Dr. Haji Abd. Latiff bin Ahmad: Ya Saafar, ya Jabbar. Terima kasih
soalan tambahan daripada sahabat saya Kuala Krai. Insya-Allah bila saya sampai ke
Kuala Krai, saya akan pakaikan Yang Berhormat Kuala Krai Kehormat Kolonel. Untuk Ahli-
