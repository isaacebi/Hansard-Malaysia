DR.01.12.2021 95

Keempat, membina premis niaga atas nama ‘Kedai Rakyat Keluarga Malaysia’ di
simpang-simpang strategik di kampung-kampung yang terurus dan cantik bagi rakyat luar
bandar berniaga.

Seterusnya, Butiran 03100 hingga Butiran 09000, melibatkan:

(i) Butiran 03100 — Lembaga Pemulihan dan Penyatuan Tanah
(FELCRA)

(ii) Butiran 03700 — Lembaga Kemajuan Johor Tenggara (KEJORA)

(iii) Butiran 03800 — Lembaga Kemajuan Terengganu Tengah
(KETENGAH)

(iv) Butiran 03900 - Lembaga Kemajuan Kelantan Selatan
(KESEDAR)

(v) Butiran 04000 — Pihak Berkuasa Kemajuan Pekebun Kecil
Perusahaan Getah (RISDA)

(vi) Butiran 04100 — Lembaga Kemajuan Wilayah Kedah (KEDA)

(vii) Butiran 04200 — Lembaga Kemajuan Wilayah Pulau Pinang
(PERDA)

viii) | Butiran 04500 — Lembaga Industri Getah Sabah (LIGS)

ix) Butiran 04800 — Jabatan Pertanian Sarawak (JPS)

x) Butiran 05000 — Lembaga Kemajuan Tanah Sabah (SLDB)
xi) Butiran 06000 — Lembaga Kemajuan Tanah Sarawak (LKTS)
xii) Butiran 07000 — Lembaga Kemajuan Bintulu (BDA)

xiii) | Butiran 08000 — Lembaga Pemulihan dan Penyatuan Tanah
Sarawak (SALCRA)

(xiv) | Butiran 09000 — Lembaga Kemajuan Perusahaan Pertanian
Negeri Pahang (LKPP)

Semua agensi di bawah KPLB agar meletakkan KPI dan outcome membina
bangsa usahawan luar bandar sebagai KPI utama. Dengan mendahulukan latihan sikap
bersama latihan kemahiran, latihan kemahiran berniaga bukan hanya memberi wang atau
mesin kemudiannya gagal akibat ilmu niaga yang kurang dalam ilmu pengeluaran,
perakaunan, pengurusan, pemasaran dan lain-lain.

Oleh itu, kita hendaklah menjadikan desa sebagai pusat pengeluaran makanan
negara bagi mengurangkan penghijrahan. Pada tahun 1980, penduduk kita adalah
seramai 11 juta orang; sebanyak 37 peratus di bandar dan 63 peratus di luar bandar. Akan
tetapi, pada tahun 2019, penduduk kita adalah seramai 33 juta orang; sebanyak 76
peratus telah berada di bandar dan hanya 24 peratus di luar bandar.

Keempat, Butiran 040300 — Kemajuan Masyarakat (KEMAS). Saya mohon agar
elaun Pembantu Guru KEMAS dinaikkan dan agar peningkatan kemahiran ditingkatkan
supaya gaji mereka boleh ditambah. Diploma Pendidikan Kanak-kanak boleh diperoleh
dengan lebih mudah, dengan kemasukan ke universiti yang lebih fleksibel menerusi
konsep, dengan izin, Accreditation of Prior Experiential Learning (APEL) ataupun
Akreditasi Pengalaman Pembelajaran berasaskan Pengalaman Terdahulu, Tuan
Pengerusi.

Kelima, Butiran 00611 — Program GIATMARA. Saya mohon agar GIATMARA
Pontian di Sanglang dinaik taraf kepada yang lebih baik daripada segi kursus, kemudahan
prasarana serta tambah jumlah pelajar yang diambil.

Keenam, Butiran 02300 — Jalan-jalan Luar Bandar. Dicadangkan agar diluaskan
sekadar boleh berselisih dua buah kenderaan atau sekurang-kurangnya ada tambahan
bahu jalan daripada batu kasaran atau kerikil dan bukan tanah biasa. Saya akan
menghantar satu senarai untuk melebarkan jalan-jalan di kawasan Pontian dalam sedikit
masa lagi.
