DR.01.12.2021 59

Seterusnya Tuan Pengerusi, Butiran 030600 — Maintenance, Repair and Overhaul
(KTMB), Butiran 031000 — Penyelenggaraan Sistem AWAS, Butiran 031200 — Program
Dana Bantuan Sementara Bas Henti-henti (ISBSF) dan Butiran 031300 — Program
Transformasi Perkhidmatan Bas Henti-henti (SBST). Saya ingin bertanya, mengapa tiada
peruntukan disalurkan di bawah butiran-butiran yang saya sebutkan tadi? Apakah ia telah
disalurkan di bawah peruntukan lain atau ia bermaksud penamatan kepada inisiatif yang
disebutkan? Mohon penjelasan.

Selain itu, knusus mengenai Sistem Keselamatan Kesedaran Automatik (AWAS).
Saya ingin bertanya, apakah kementerian berhasrat meneruskan penguatkuasaannya
pada tahun-tahun mendatang? Berapa jumlah saman yang telah dikeluarkan sepanjang
tahun ini?

Seterusnya Tuan Pengerusi, Butiran 020600 — Pihak Berkuasa Penerbangan
Awam Malaysia. Saya ingin bertanya, perkembangan terkini Jawatankuasa Peringkat
Tinggi Malaysia—Singapura yang ditubuhkan untuk mengkaji semula surat Perjanjian
Operasi Antara Kuala Lumpur dan Pusat Kawalan Kawasan Singapura mengenai
ketibaan, keberangkatan dan penerbangan Singapura 1974.

01540

Sejauh mana perjanjian ini telah diteliti bagi mengelakkan pertikaian terhadap
prosedur Sistem Pendaratan Instrumen (ILS) bagi Lapangan Terbang Seletar dan
kawalan larangan oleh Malaysia di ruang udara Pasir Gudang tidak lagi berulang pada
masa akan datang?

Seterusnya, saya ingin menyokong apa yang disebut oleh Yang Berhormat
Pontian tadi berkenaan dengan Butiran 010900 yang berkaitan dengan ECRL untuk
meminta supaya sekali lagi ECRL dibawa sampai ke Pengkalan Kubor, Tumpat,
sempadan negara bagi mengadakan hubungan dua negara, antara Thailand dan
Malaysia. Sekian, terima kasih.

Tuan Pengerusi: Terima kasih Yang Berhormat Tumpat. Yang Berhormat
Sepang, silakan.

3.40 ptg.

Tuan Mohamed Hanipa bin Maidin [Sepang]: Terima kasih Tuan Pengerusi.
saya akan terus berbahas kepada Butiran 020300 — Pengangkutan Jalan. Lebih spesifik
kepada HSR.

Tuan Pengerusi, kita tahu pada 1 Januari 2021, Perdana Menteri Singapura dan
Yang Amat Berhormat Perdana Menteri Malaysia telah mengeluarkan satu join statement
dengan izin, bagi membatalkan projek HSR itu. Baru-baru ini kita tahu apabila berlakunya
satu lawatan Yang Amat Berhormat Perdana Menteri yang ada sekarang ini ke bumi
Singapura, ada cadangan yang seperti dinyatakan oleh Perdana Menteri Singapura ketika
joint PC bahawa Malaysia berhajat untuk meneruskan semula rundingan mengenai HSR
ini.

Seperti kita tahu Tuan Pengerusi, Malaysia telah membayar, kalau saya boleh
sebut dalam angka Singapore Dollar ia berjumlah SD102,815,576 seperti yang dikatakan
dalam akbar-akbar di Singapura dan dalam ringgit Malaysia sebanyak RM320,270,519.24
itulah ganti rugi yang kita bayar. Ganti rugi itu berbentuk antaranya termasuk dikatakan
abortive costs dengan izin, yang meliputi perkhidmatan, nasihat, design of infra and
manpower to deliver the project.

Malahan, kalau ikut kenyataan daripada wakil ataupun jurucakap bagi Menteri
Pengangkutan Singapura asalnya termasuk juga — termasuk kos yang patut dibayar
adalah kos yang melibatkan pengambilan tanah yang Singapura terpaksa lakukan.

Jadi, saya hendak tanya kepada pihak kerajaan kalau sebelum ini pihak kerajaan
telah pun bersetuju membatalkan projek ini. Dalam masa itu, kita tahu bahawa dalam
kerajaan yang lama itu di bawah kepimpinan Yang Berhormat Pagoh, Yang Amat
Berhormat Perdana Menteri juga adalah sebahagian daripada anggota Kabinet. Jadi,
