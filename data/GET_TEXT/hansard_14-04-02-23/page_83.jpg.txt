DR.01.12.2021 75

Selain menambah bilangan, saya mencadangkan kios ini juga turut diletakkan di
cawangan JPJ yang lain seperti di Machang dan juga di Gua Musang.

Saya difahamkan kios ini hanya mengambil masa sekitar dua minit sahaja
berbanding dua sehingga tiga jam untuk mendapatkan road tax melalui kaunter akibat
menunggu yang lama. Saya yakin ia akan memberi manfaat kepada pengguna, manakala
JPJ akan dapat meningkatkan perkhidmatan dan tentunya pendapatan.

Saya juga ingin memohon pertimbangan pihak kementerian untuk membuka
sebuah pejabat JPJ di Kuala Krai. Awal tahun ini, sudah ada kajian yang dibuat oleh pihak
JPJ tentang keperluan pejabat JPJ di Kuala Krai. Saya ingin bertanya, apakah hasil kajian
tersebut dari sudut sesuai ataupun tidak sesuai, dari sudut pelanggannya dan
sebagainya? Semoga mendapat pertimbangan pihak Yang Berhormat Menteri.

Menyentuh butiran yang sama, saya ingin memaklumkan berkaitan dengan isu
surat saman yang dihantar oleh pihak JPJ tidak diterima oleh penerima. Oleh sebab tidak
menerima surat tersebut, akhirnya nama mereka disenaraihitamkan oleh pihak JPW. Ini
tentunya menyusahkan pengguna. Saya harap perkara ini disiasat kenapakah ia berlaku.

Butiran yang sama, Tuan Pengerusi. Untuk makluman Yang Berhormat Menteri,
terdapat di Kelantan hanya sebuah van yang digunakan untuk pejabat JPJ bergerak,
mobile JPJ di Kelantan yang bergerak di seluruh negeri Kelantan. Tentunya ia tidak
mencukupi dan van tersebut sudah agak lama. Saya memohon pihak kementerian untuk
menambah sekurang-kurangnya tiga buah lagi van untuk mengimbangi kawasan-
kawasan di Kelantan yang mempunyai 14 buah Kawasan Parlimen, dan dapat memberi
perkhidmatan yang terbaik kepada rakyat.

Saya juga ingin mengambil peluang ini untuk menanyakan berkaitan cawangan
PUSPAKOM kekal di Kuala Krai. Buat masa sekarang, hanya PUSPAKOM mobile sahaja
yang beroperasi tiga hari dalam masa sebulan. Perkhidmatan yang disediakan tidak
mencukupi dengan keperluan rakyat sebelah Kelantan Selatan yang meliputi beberapa
buah kawasan Parlimen, antaranya Machang, Kuala Krai sendiri, Tanah Merah, Jeli dan
juga Gua Musang. Saya difahamkan penduduk-penduduk kawasan tersebut terpaksa ke
PUSPAKOM Kota Bharu yang jaraknya agak jauhlah dari Gua Musang, mungkin hampir
100 kilometer, 200 kilometer bagi mendapatkan perkhidmatan tersebut.

Tuan Pengerusi, butiran seterusnya ialah Kepala B.28 Butiran 031600 —
Perbicaraan Nasional MH17. Saya ingin bertanyakan, apakah perkembangan terkini
perbicaraan nasional MH17? Apakah keyakinan pihak kerajaan terhadap kes ini? Saya
juga ingin menanyakan, apakah keluarga mangsa MH17 ini akan mendapat pampasan
selepas kes ini selesai dan berapakah nilai pampasan tersebut?

Tuan Pengerusi, Butiran 00900 — Meningkatkan Keupayaan KTMB. Saya ingin
menanyakan apakah perancangan dan tindakan yang bakal diambil oleh pihak
kementerian terhadap stesen-stesen perhentian kereta api dari Tumpat ke Lipis? Saya
mencadangkan = stesen-stesen_ perhentian ini  dinaiktarafkan, dan _ diperelok
memandangkan perkhidmatan kereta api ini semakin digemari oleh pengguna.

Saya juga mendapat maklumat tentang kontraktor-kontraktor yang membina
stesen-stesen perhentian kecil ini yang masih belum menerima bayaran untuk beberapa
projek yang dibuat di beberapa buah stesen termasuklah di Kuala Krai dan juga di Gua
Musang. Saya difahamkan jumlahnya mencecah jutaan ringgit. Saya harap pihak
kementerian memantau isu ini dengan sebaiknya kerana pihak kontraktor-kontraktor ini
bukanlah mereka yang mempunyai modal besar. Mereka hanyalah kumpulan G1 sahaja,
Tuan Pengerusi.

Saya ingin menyentuh berkaitan Bangunan KTMB berhampiran dengan
Bangunan Sultan Abdul Samad. Saya mencadangkan bangunan ini diselenggarakan dan
dipulihara kerana bangunan yang penuh bersejarah ini berada di kawasan yang menjadi
tumpuan pelancongan.

Tuan Pengerusi, Butiran 010300 — Udara. Banyak pihak di negara ini telah beralih
kepada shariah compliance khususnya dalam urusan kewangan dan takaful. Saya dapati
masih terdapat pihak syarikat penerbangan yang tidak memberi pilihan kepada
