DR.01.12.2021 71

4.34 ptg.

Tuan Wong Hon Wai [Bukit Bendera]: Ya, terima kasih Tuan Pengerusi. Butiran
031500 — Subsidi Perkhidmatan Operasi Tren Skypark Link telah dikurangkan dengan
drastik daripada RM15 juta kepada RM5.8 juta. Satu massive cut. Saya sendiri pernah
menaiki Skypark Train Link daripada Subang Airport ke KL Sentral dan saya dapati
bahawa jadualnya satu jam sekali dan perkhidmatannya memuaskan tetapi amat kurang
penumpang. Bolehkah Menteri menjelaskan tentang massive cut terhadap subsidi ini
kerana ia bukan sahaja melibatkan penumpang-penumpang yang gunakan Subang
Airport tetapi juga barangkali penduduk dari Subang Jaya yang perlu ke KL Sentral.

Butiran 010500 — Perancangan Strategik dan Antarabangsa. Saya dapati bahawa
bajetnya telah ditingkatkan daripada RM3.1 juta kepada RM4.9 juta. Sila jelaskan apakah
perancangan strategik dan antarabangsa yang bakal dirancang. Saya dapati bahawa
baru-baru ini baca berita antarabangsa terhadap satu perkembangan yang berkaitan Pan-
Asian Railway yang menyambung dari China ke Laos yang menyambung dari bandar
Bhutan ke Vientiane di Laos dan merupakan satu perkembangan yang positif terhadap
Pan-Asian Railway.

Tadi rakan-rakan kita telah membangkitkan tentang High Speed Railway dari KL
ke Singapura. Saya meminta satu pertimbangan sama ada perancangan strategik dan
antarabangsa ini, apakah overall strategic plan apabila ada satu rangkaian Pan-Asian
Railway yang menghubungkan Kunming ke Laos ke Bangkok kemudian ke Malaysia dan
Singapura.

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Bendera.

Tuan Wong Hon Wai [Bukit Bendera]: Ya. Saya barangkali...

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Bendera.

Tuan Wong Hon Wai [Bukit Bendera]: ...Sekejap nanti. Barangkali HSR juga
boleh dipertimbangkan bukan sahaja selatan tetapi north, HSR North. Bukan sekarang
tetapi perancangan masa depan. Bukan immediately. Perancangan masa depan supaya
boleh sambung dari Butterworth dengan HSR pergi ke Bangkok dan sambung ke Laos
kepada Kunming. Sebahagian daripada rangkaian Pan-Asian Railway. Silakan Yang
Berhormat Bukit Jelutong.

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Bendera satu soalan sahaja, Yang Berhormat Bukit Bendera. Terima kasih. Adakah
semasa membincangkan High Speed Railway, Yang Berhormat Pekan dibawa bersama-
sama oleh Perdana Menteri kita baru-baru ini?

Tuan Pengerusi [Dato’ Mohd Rashid Hasnon]: Baik, terima kasih Yang
Berhormat Jelutong.

Tuan Wong Hon Wai [Bukit Bendera]: Ya, saya nampak muka dia tertera dalam
surat khabar antarabangsa dan hairan juga seorang yang telah disabitkan boleh menjadi
seorang tetamu dibawa bersama delegasi ke luar negara. ltu saya...

Tuan Sanisvara Nethaji Rayer a/| Rajaji [Jelutong]: Kita minta Menteri jelaskan
benar atau tidak perkara itu.

Tuan Wong Hon Wai [Bukit Bendera]: Ya. Satu perkara yang international
attention ya. Minta Yang Berhormat Menteri jelaskan. Saya juga ingin membangkitkan isu
Butiran 020300 — Pengangkutan Jalan. Baru-baru ini dibentangkan atas meja Ahli
Parlimen terhadap Laporan Jawatankuasa Kira-kira Wang Negara, PAC report berkenaan
dengan Penguatkuasaan Automatik AES. Satu skandal bahawa jumlah bayaran
pampasan kerajaan kepada LTAT RM668.9 juta. Telah dihuraikan syor PAC,

“Diminta kerajaan untuk declassified laporan siasatan JKSTUPKK tentang
AES...”. Cadangan SPRM, “Untuk meneliti dan membuat siasatan terhadap isu-isu yang
dibangkitkan...”.

Saya meminta Menteri jawab kerana melibatkan syor tentang PAC Parlimen.
