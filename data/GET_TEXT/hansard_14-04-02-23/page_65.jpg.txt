DR.01.12.2021 57

01530

Saya ingin membangkitkan berhubung dengan kemalangan yang melibatkan
pemandu mabuk dengan melulu dan berbahaya seperti memandu melawan arus dan
sebagainya, khususnya yang menyebabkan kematian. Saya ingin mendapat penjelasan
bilangan kes kemalangan yang melibatkan pemandu mabuk dan berbahaya termasuk
yang menyebabkan kematian bagi tempoh lima tahun, mulai 2017 hingga 2021 terkini.
Adakah kerajaan bercadang untuk mengkaji semula dan meminda Akta 333, Akta
Pengangkutan Jalan (APJ) 1987 khususnya seksyen 41(1) dan seksyen 44(1) bagi
memastikan hukuman yang lebih adil dan lebih berat bagi pemandu yang cuai.

Akhirnya, berhubungan Butiran 020000 -— Perkhidmatan Pengangkutan,
khususnya Butiran 020300 — Pengangkutan Jalan. Pengangkutan jalan raya iaitu dengan
fungsi perwujudan mengawal selia pendaftaran dan pelesenan kenderaan motor dengan
sistematik, berintegriti dan inovatif.

Saya mengucapkan tahniah kepada Jabatan Pengangkutan Jalan yang begitu
efisien dan cekap dalam urusan pindah milik dan pengeluaran road tax kenderaan.
Bagaimanapun, saya harap pemeriksaan PUSPAKOM bagi membolehkan pindah milik
ataupun tukar nama kenderaan agak membebankan pemilik kerana runner menetapkan
bayaran di antara RM150 hingga RM250 bagi setiap kenderaan untuk urusan
pemeriksaan PUSPAKOM.

Saya berharap urusan pemeriksaan PUSPAKOM dapat dipermudahkan dan lebih
telus. Selain itu, saya mengharapkan JPJ mengkaji semula aliran kerja iaitu setelah pindah
milik dan mendapat geran kenderaan, pemilik kenderaan diwajibkan mendapatkan
insurans sebelum road tax dapat dikeluarkan.

Aliran urusan ini agak menyukarkan pemilik kenderaan khususnya kesukaran
untuk mendapatkan insurans di pejabat JPJ kerana ketiadaan ejen insurans. Oleh itu,
saya ingin mencadangkan agar pemilik kenderaan diberi kelonggaran dengan
membolehkan pihak JPJ mengeluarkan road tax terlebih dahulu tanpa insurans dan
pemilik kenderaan diwajib mendapatkan insurans selepas road tax dikeluarkan. Sekian,
terima masih.

Tuan Pengerusi: Terima kasih Yang Berhormat Sabak Bernam. Yang Berhormat
Hulu Selangor, silakan.

3.32 ptg.

Puan June Leow Hsiad Hui [Hulu Selangor]: Terima kasih Tuan Pengerusi.
Hulu Selangor terus kepada Kepala Bekalan B28 iaitu Butiran 030400 — Subsidi Tren
Tidak Ekonomik (KTMB). Peruntukan sebanyak RM33 juta, kurangnya RM12 juta
berbanding pada tahun 2021. Hulu Selangor difahamkan bahawa inisiatif pass MyRail5
yang cuma berharga RM5 sebulan untuk perjalanan tanpa had memberi manfaat besar
kepada murid-murid sekolah yang menggunakan pengangkutan awam. Inisiatif ini adalah
di bawah butiran tersebut.

Oleh itu, adakah pihak kementerian akan mengurangkan jumlah penerima
manfaat ini di bawah_ inisiatif ini? Adakah kementerian untuk memperluaskan
penggunaannya untuk bas awam? Hal ini kerana bagi kawasan luar bandar, para pelajar
menggunakan bas awam. Pelaksanaan pas ini hanya tertumpu bagi kawasan bandar.
Hulu Selangor harap pihak kementerian mempertimbangkan permohonan ini agar anak-
anak luar bandar juga dapat manfaat daripada inisiatif tersebut.

Beralih kepada Kepala Pembangunan P28 Butiran 00200 — Kajian Semula
Landasan Bypass Serendah. Peruntukan sebanyak RM500 ribu, Hulu Selangor ingin
mendapatkan pencerahan. Apakah status bagi Landasan Bypass Serendah? Adakah ia
masih dipertimbangkan untuk disatukan di bawah Projek ECRL Pakej C2? Berapakah
anggaran kos bypass Serendah sekiranya disatukan dalam ECRL? Jika tidak, berapakah
kos pembinaan berasingan?

Seterusnya kepada Butiran 13000 - Pembinaan dan Menaik taraf Infrastruktur
Lapangan Terbang dengan peruntukan RM200 juta untuk tahun 2022. Jika dilihat pada
