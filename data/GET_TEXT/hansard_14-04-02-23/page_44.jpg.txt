36 DR.01.12.2021

12.25 tgh.

Tuan Shaharizukirnain bin Abd Kadir [Setiu]: Assalamualaikum
warahmatullahi wabarakatuh. Terima kasih Tuan Pengerusi.

Saya pergi kepada Butiran 09000 — Pelbagai Suntikan Ekuiti. Di sini dinyatakan
anggaran perbelanjaan sebanyak RM64 juta bagi pelbagai suntikan ekuiti. Ke manakah
hala tuju wang sebanyak ini? Mohon kementerian nyatakan siapakah yang akan dapat
manfaat daripada wang ini.

Butiran 00800 — Program Penyelidikan dan Pembangunan (R&D). Jumlah yang
agak besar diperuntukkan bagi penyelidikan dan pembangunan. Minta kementerian
jelaskan bagaimana peruntukan ini dapat membantu bidang penyelidikan dan
pembangunan seterusnya dapat dikomersialkan. Banyak projek R&D yang berjaya
dihasilkan, namun tidak dapat dikomersialkan berikutan dana yang diperuntukkan hanya
terhad sehingga kepada pembangunan produk sahaja.

Kita mengambil maklum bahawa projek-projek R&D kebanyakannya berjaya
disiapbkan, namun kebanyakan daripada mereka ini berdepan dengan isu paten yang
boleh dikomersialkan. Mohon pihak kementerian menyatakan usaha dan strategi yang
dilakukan bagi mengurangkan kegagalan projek-projek ini untuk dikomersialkan.

Seterusnya Butiran 08000 — Malaysian Global Innovation and Creativity Centre
(MaGIC). Dengan penerapan inovasi dan teknologi seperti dron dan robotik dalam sektor
pertanian moden, adakah ini akan meningkatkan lagi kos pengeluaran dan adakah ia tidak
menyebabkan rakyat kehilangan pekerjaan?

Butiran 03700 — Yayasan Inovasi Malaysia. Dinyatakan hanya sebanyak RM2
juta. Adakah ia mencukupi bagi Yayasan Inovasi Malaysia (YIM) untuk melaksanakan
program-program yang dapat meningkatkan kesejahteraan hidup masyarakat secara
mampan, terutamanya bagi mereka daripada kalangan B40? Sekian, Tuan Pengerusi.

Tuan Pengerusi [Dato' Sri Azalina Othman Said]: Yang Berhormat Sepang.

12.28 tgh.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Saya akan terus kepada Butiran 02000 — Perancangan dan Pembudayaan STI
iaitu sains, teknologi dan inovasi.

Tuan Pengerusi, saya ingin bertanya kepada pihak kerajaan. Sebelum ini kita tahu
bahawa mantan Yang Berhormat Menteri telah melancarkan dua inisiatif nasional sebagai
usaha memperkasakan peranan sains, teknologi dan inovasi negara.

Antara lain kata Yang Berhormat Menteri pada masa itu ialah kedua-dua inisiatif
ini bertujuan untuk melonjakkan pertumbuhan ekonomi bagi mencapai matlamat
menjadikan Malaysia sebuah negara berteknologi tinggi selain mengurangkan
kebergantungan kepada teknologi luar dan buruh asing.

Pertama, saya tanyakan kepada pihak Yang Berhormat Menteri, adakah
matlamat ini telah berjaya dicapai? Sebab kita sekarang mendengar di luar sana bahawa
negara kita mungkin tidak boleh lari daripada kebergantungan kepada buruh asing ini,
khususnya dalam industri-industri tertentu. Saya hendak tanya apakah yang telah dicapai
bagi mencapai inisiatif ini?

Seterusnya, kata Yang Berhormat Menteri pada masa itu dengan pelancaran dua
inisiatif nasional ini juga untuk membantu negara bagi meningkatkan KDNK kepada
RM3.4 trilion menjelang tahun 2030.

1230
Pertama, saya hendak tanya, setakat ini kita tidak dengar lagi berapakah jumlah
yang telah berjaya dicapai. Yang kita tahu, negara kita memang berhutang tinggilah

sampai RM39 bilion. Sebanyak RM32 bilion ialah hutang 1MDB dan RM7 bilion ialah
hutang interest, tetapi tentang meningkatkan KDNK ini tidak dengar lagi.
