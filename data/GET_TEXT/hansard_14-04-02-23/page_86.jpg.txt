78 DR.01.12.2021

Terakhir B.28, Butiran 020700 — Malaysia Institute of Road Safety Research
(MIROS). Peruntukan dilihat berkurangan dari RM16,222,100 pada tahun 2021 kepada
RM16 juta untuk tahun 2022. Jabatan ini sepatutnya memainkan peranan yang penting
dalam memastikan kajian dapat dilaksanakan dengan lebih berkesan bagi mengurangkan
kemalangan jalan raya yang sama pada setiap tahun, malah semakin meningkat.

Mohon penjelasan kementerian berkaitan kajian yang telah dijalankan oleh
MIROS berkaitan statistik kKemalangan jalan raya pada tahun 2020 dan tahun 2021.
Adakah relevan kajian yang dijalankan dapat mengurangkan statistik kKemalangan jalan
raya saban tahun memandangkan jumlah kemalangan jalan raya menunjukkan
peningkatan setiap tahun. Apakah langkah-langkah yang sudah dijalankan dan apakah
kajian yang dijalankan sesuai atau perlu ditambah baik supaya statistik kemalangan jalan
raya dapat dikurangkan? Sekian, terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jerai. Dijemput Yang Berhormat Segambut. Dua minit.

5.05 ptg.

Puan Hannah Yeoh [Segambut]: Terima kasih. Butiran 020100 — Agensi
Pengangkutan Awam Darat. Saya telah menulis surat kepada menteri. Ada kekurangan
bas, ada kawasan langsung tidak ada bas awam untuk populasi tinggi seperti di Taman
Seri Sinar, Taman Seri Bintang, Taman Bukit Maluri dan Manjalara di kawasan Parlimen
Segambut. Saya minta pertimbangan dan saya minta kerjasama kementerian untuk
membantu penduduk yang perlu ke stesen KTM yang paling dekat, mereka perlukan
perkhidmatan bas awam ini.

Keduanya Butiran 020300 — Pengangkutan Jalan Untuk JPJ. Di kawasan Wilayah
Persekutuan kita kekurangan cawangan ataupun cawangan yang besar. Kalau saya lihat
di Manjalara itu, waktu pagi queue sudah panjang sangat dan peralatan di Kuala Lumpur
untuk pejabat JPJ perlu dinaiktaraf. Contohnya kerusi, perabot, kaunter-kaunter JPJ
semua itu. Saya minta bagi lebih banyak dana untuk Wilayah Persekutuan kerana trafik
mereka sangat tinggi.

Akhir sekali untuk Butiran 020700 — Malaysia Institute of Road Safety Research
(MIROS). Saya lihat ada dua isu keselamatan yang melibatkan kanak-kanak yang perlu
dikaji dengan teliti dan mereka perlukan bantuan. Satu, penunggang motosikal, ibu bapa
yang mungkin tidak ada duit, mereka pergi angkat kanak-kanak balik dari sekolah dan
kanak-kanak kecil ini, sekolah rendah mereka didukung di belakang. Saya selalu khuatir,
kalau anak kecil itu tertidur, apa yang akan berlaku? Saya minta MIROS buat kajian,
tengok bagaimana kita boleh melindungi kanak-kanak yang datang daripada keluarga
yang menaiki motosikal untuk bantu mereka.

Akhir sekali adalah MIROS untuk kajian kanak-kanak yang ditinggalkan dalam
kenderaan dan mengakibatkan kematian. The heatwave Yang Berhormat Menteri. Saya
minta kita ada kajian dan dapatkan data teliti daripada polis, berapa banyak kematian
seperti ini di Malaysia. Bagaimana JPJ boleh terapkan juga dalam ujian untuk setiap
pemandu jalan raya yang hendak perlu dapatkan lesen supaya mereka tahu kenderaan
itu tidak selamat untuk kita tinggalkan anak-anak? Terima kasih.

Tuan Pengerusi [Dato’ Mohd Rashid Hasnon]: Terima kasih. Yang Berhormat
Segambut. Ahli Yang Berhormat, seramai 22 Ahli-ahli Yang Berhormat telah berbahas
peringkat Jawatankuasa. Sekarang saya jemput Yang Berhormat Menteri untuk
menjawab, 20 minit. Saya harap mana yang MP yang tiada dalam Dewan buat jawapan
bertulis dalam tempoh lima hari bekerja untuk dijawab.

5.07 ptg.

Menteri Pengangkutan [Datuk Seri Ir. Dr. Wee Ka Siong]: Terima kasih Tuan
Pengerusi. Terima kasih kepada 22 orang Ahli Yang Berhormat yang telah berbahas
mengenai isu yang berbangkit dengan Kementerian Pengangkutan. Dalam Bajet 2022,
MOT diperuntukkan bajet sebanyak RM5.58 bilion yang meliputi perbelanjaan mengurus
