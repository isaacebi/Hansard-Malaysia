DR.01.12.2021 83

Saya hendak bagi tahu, sebenarnya jumlah penumpang yang tiba di Lapangan
Terbang Changi seramai 7,000 penumpang kalau sebelum COVID-19. Mereka datang sini
jumlah yang lebih kurang sama. Jadi jumlah itu banyak. Inilah antara road yang paling
sibuk di dunia dan syarikat penerbangan memang sibuk untuk mengendalikan laluan ini.

Jadi saya rasa daripada segi perhubungan antara dua bandar raya ini, kita
nampak pasaran ada dan bagaimana kita hendak lihat— perancangan teknikal ini satu
perkara yang mungkin mengambil masa. Kita akan dengar apa juga keputusan yang
dibuat oleh Kabinet nanti.

Jadi, apa yang hendak saya bagi tahu ialah kedua tentang ECRL tadi. Apa yang
dibangkitkan oleh beberapa orang Ahli-ahli Yang Berhormat— kosnya 50.7 peratus. Saya
ingin memaklumkan kepada Dewan yang mulia ini, saya ingin mengucapkan ribuan terima
kasih kepada Yang Amat Berhormat Menteri Besar Selangor kerana kami berdua esok
akan membuat satu kenyataan rasmi mengenai persefahaman dan juga kesepakatan
antara Kerajaan Pusat dengan Kerajaan Negeri Selangor dan kita muktamadkan Jajaran
Utara sepertimana yang telah diputuskan oleh Kerajaan Pusat.

Terima kasih kepada Kerajaan Negeri Selangor. Semua masalah teknikal yang
diminta pihak Selangor, kita daripada segi pihak MOT, kita tidak ada masalah. Kita sudah
berunding 37 kali dalam sesi libat urus dan ini antara perkara yang terbaik yang kita dapat
cari satu penyelesaian. Apa yang disebut RM1.25 million yang merupakan kerugian harian
sekiranya kita melewatkan projek ini. Itu akan jadi sejarah. Kita sama-sama pengorak
langkah untuk menyiapkan projek ini pada tahun 2026.

Jadi untuk seksyen ‘C’ ini sebenarnya telah dimasukkan pada perkiraan dan esok
supplemental agreement keenam akan ditandatangani. Jadi kesemua ini telah
dimasukkan kos-kos — Ini adalah kos muktamad dan kalau dibanding dengan asal kita
hanya sampai di jalan kastam tetapi yang ini akan dilanjutkan kepada Pelabuhan Utara
dan Pelabuhan Barat iaitu sepanjang 24 kilometer dan sembilan kilometer dan
membentuk satu /and bridge antara Pelabuhan Kuantan dan dua pelabuhan di Klang ini...

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri tahniah atas ucapan tadi. Katakan ada perbahasan dan agreement di antara
negeri Selangor dengan Kerajaan Pusat. Saya hendak tanya berapa pampasan Kerajaan
Pusat sudah bayar sampai sekarang?

Datuk Seri Ir. Dr. Wee Ka Siong: Ya?

Dato’ Dr. Xavier Jayakumar a/l Arulanandam [Kuala Langat]: RM1.25 million
a day itu berapa pampasan sudah bayar keseluruhan?

Datuk Seri Ir. Dr. Wee Ka Siong: Okey Yang Berhormat Kuala Langat. Kalau kita
teliti, kelewatan untuk sehari adalah RM1.25 juta dan kalau satu tahun, ia akan
membelanjakan akan mencapai satu belanja yang besar. Selama 18 bulan, kiraan kita
ialah RM685 juta sekiranya kita tidak dapat siapkan pada tahun 2026.

Dengan adanya kerjasama daripada Kerajaan Selangor, kita akan cuba catch up.
Oleh kerana untuk pakej ‘A’ dan ‘B' dari Dungun ke Mentakap, kita sudah menjangkau 34
peratus. Untuk Dungun ke seksyen Kota Bharu mencapai 14 peratus. Oleh sebab itu saya
kata purata 25 peratus. Kita kena kejar masa lagi. Kalau dapat dipercepatkan untuk
Selangor bermaksud yang akhirnya— ini paper, on paper kita kena bayar. Akan tetapi, ini
berdasarkan kelewatan sehari. Jadi saya rasa masih belum sampai setakat itu, kita masih
ada masa untuk kejar ya.

Kemudian, Yang Berhormat Pontian juga menyebut tentang pengangkutan jalan,
pemandu e-hailing dan 500 penunggang e-hailing. Untuk maklumat Yang Berhormat,
untuk Akta Kerja 1955 ini bawah bidang kuasa Menteri Sumber Manusia.

Apa Yang Berhormat bangkitkan macam perlindungan PERKESO. Kita telah
mendapat satu keputusan dasar daripada Kabinet yang mana kita mewajibkan setiap
penunggang p-hailing untuk mencarum RM13.10 sebulan untuk mendapat perlindungan.
Itu telah dilakukan. Akan tetapi, memansuhkan mereka sebagai satu employment ataupun
satu penggajian. Maka ia merupakan satu dasar yang dibuat dan seluruh dunia ini kita
ada negara yang terima dan ada yang tidak terima. Jadi itu adalah keputusan dasar yang
patut diputuskan bawah untuk melihat Akta Kerja 1955.
