72 DR.01.12.2021

Tuan Chan Foong Hin [Kota Kinabalu]: Yang Berhormat Bukit Bendera, boleh
saya minta pandangan untuk Butiran...

Tuan Wong Hon Wai [Bukit Bendera]: Ya, silakan.

Tuan Chan Foong Hin [Kota Kinabalu]: ...020100 — Agensi Pengangkutan
Awam Darat (APAD). Ini satu agensi yang cuma menjaga dan merancang untuk
pengangkutan dekat Semenanjung Malaysia. Di Sabah dan Sarawak tidak ada agensi
yang sama. So, adakah Yang Berhormat bersetuju untuk menaik taraf atau
memperkasakan LPKP Sabah sebagai satu agensi yang /eading in the transport planning
in Sabah?

Tuan Wong Hon Wai [Bukit Bendera]: Ya, ya sila masukkan sebahagian ucapan
Yang Berhormat Kota Kinabalu ke dalam ucapan saya dan...

Tuan Pengerusi [Dato’ Mohd Rashid Hasnon]: Ya, sila.
Tuan Wong Hon Wai [Bukit Bendera]: ...Terima kasih kepada Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bukit Bendera. Seterusnya saya jemput Yang Berhormat Setiu.

4.40 ptg.

Tuan Shaharizukirnain’ bin Abd Kadir ([Setiu]: Assalamualaikum
warahmatullahi wabarakatuh. Alhamdulillahi rabbil 'alamin, wassalatu wassalamu ala
asrafil ambiya iwal mursalin, wa ‘ala alihi wasahbihi ajma'in.

Tuan Pengerusi, Butiran 010400 — Pengangkutan Darat. Pengangkutan hijau
melibatkan peralihan penggunaan kenderaan berasaskan bahan api fosil kepada
penggunaan pengangkutan hijau mesra alam yang menggunakan tenaga diperbaharui
seperti solar, hidro dan angin, perlu digerakkan secara lebih agresif. Antara jenis dan
sistem pengangkutan yang boleh dikategorikan sebagai pengangkutan hijau adalah
basikal elektrik, kereta elektrik, kereta api hijau, bas elektrik ataupun hibrid.

Namun begitu, penggunaan pengangkutan hijau dalam kalangan masyarakat
kurang memberangsangkan. Antara sebab utama kereta elektrik tidak mendapat
sambutan adalah disebabkan kelemahan infrastruktur seperti stesen pengecasan yang
terhad, terutamanya di kawasan luar bandar dan pendalaman.

Pada masa kini lebih kurang 90 peratus pengangkutan jalan raya adalah
berasaskan penggunaan minyak seperti petrol atau gas asli dan pengangkutan darat
adalah merupakan di antara penyumbang terbesar terhadap pembebasan gas rumah
hijau. Oleh itu, apakah langkah-langkah pendek dan jangka panjang yang dilaksanakan
oleh kementerian bagi membawa negara ke arah negara yang berteknologi hijau secara
komprehensif terutamanya melalui penggunaan pengangkutan hijau?

Butiran seterusnya Butiran 020300 — Pengangkutan Jalan. Perkara pertama bagi
butiran ini ialah berkaitan dengan Pas Keluarga Malaysia. Saya berpandangan tindakan
kerajaan dengan memberikan Pas Keluarga Malaysia sebagai langkah bagi
menggalakkan lagi masyarakat menggunakan pengangkutan awam adalah tepat sekali.
Namun begitu, pas ini belum lagi diberikan secara meluas kerana rakyat yang berada di
Kuala Lumpur dan Selangor sahaja yang mendapat manfaat tersebut.

Oleh itu, adakah kerajaan bercadang untuk memperluaskan lagi penggunaan pas
tersebut kepada negeri-negeri lain juga? Selain itu, aoakah mekanisme kerajaan dalam
memastikan tidak berlaku peningkatan kes walaupun dengan menggalakkan rakyat keluar
rumah tanpa had pada hujung minggu? Selain itu, apakah insentif kerajaan dalam
memastikan pas yang diberikan tidak menyebabkan kesesakan lalu lintas serta tidak
mengganggu jadual kekerapan bas akibat peningkatan jumlah pengguna jalan raya?

Tuan Pengerusi, Butiran 020600. Merujuk kepada Butiran 020600 — Pihak
Berkuasa Penerbangan Awam Malaysia (CAAM). Saya meneliti pencapaian seratus hari
Kementerian Pengangkutan, Pusat Kawalan Trafik Udara Kuala Lumpur dipindahkan
pengoperasian sepenuhnya dari Subang-Sepang. Namun berdasarkan kenyataan yang
dikeluarkan pemindaha tersebut tergendala. Mohon penjelasan sebab apa tergendala?
