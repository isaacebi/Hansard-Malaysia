14 DR.01.12.2021

hektar tanah dan sebagainya, dan jaminan daripada Kerajaan Sabah bahawa isu yang
berlaku ini tidak akan menjejaskan soal potensi.

Namun, bagi pihak kementerian, kita tidak ada maklumat detail tentang perkara
ini kerana hutan di bawah bidang kuasa kerajaan negeri. Akan tetapi, pemantauan urus
niaga pihak antarabangsa mesti melibatkan Kerajaan Pusat dan KASA serta KeTSA
bertanggungjawab kepada semua perkara tersebut dan perlu dirujuk kepada kedua-dua
kementerian supaya kita mengelak apa yang dibimbangkan oleh Yang Berhormat tadi.
Terima kasih.

Tuan Chan Foong Hin [Kota Kinabalu]: Kota Kinabalu, Kota Kinabalu.
Tuan Yang di-Pertua: Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri memberi jawapan. Jadi, soalan saya, saya
ingin minta Yang Berhormat Menteri menyatakan tiga kekangan terbesar akan buat
pelaksanaan dagangan karbon ini tidak akan berjaya di negara kita. Apakah dia tiga
kekangan yang terbesar? Supaya kita boleh memastikan dan akan mengatasinya. Terima
kasih.

Tuan Yang di-Pertua: Terima kasih. Silakan, Yang Berhormat Menteri.

Dato’ Sri Tuan Ibrahim bin Tuan Man: Untuk makluman Yang Berhormat
Tebrau, bahawa dalam kenyataan yang telah dikeluarkan oleh Yang Amat Berhormat
Perdana Menteri bahawa Malaysia komited untuk mencapai sasaran net zero seawal
tahun 2050. Itu menggambarkan bahawa kita menyedari kekangan yang ada, tetapi kita
yakin kita mampu mengatasi kekangan tersebut.

Di antara kekangan kita mewujudkan suatu akta tentang perubahan iklim dan akta
tentang perdagangan karbon. Kita sedang membangunkan ke arah akta tersebut.

Yang keduanya, komitmen kita supaya negara juga mampu ofset semua keluaran
karbon kita dengan hutan yang kita ada. Lantaran itu, saya ucapkan terima kasih kepada
kerajaan-kerajaan negeri yang telah pun berjaya mematuhi had tebangan yang
dibenarkan. Negara kita masih lagi mempunyai 55 peratus liputan hutan.

Dan yang ketiga ialah tentang beberapa program di peringkat kementerian
bersama dengan agensi-agensi termasuk kementerian lain untuk sama-sama kita
melaksanakan mitigasi dan adaptasi kepada perubahan iklim yang ada di negara kita.
Terima kasih.

Dato’ Haji Che Abdullah bin Mat Nawi [Tumpat]: Boleh dapat satu lagi, Tuan
Yang di-Pertua? Tumpat.

Tuan Yang di-Pertua: Mana?
Dato’ Haji Che Abdullah bin Mat Nawi [Tumpat]: Tumpat.
Tuan Yang di-Pertua: Tumpat. Pendek ya.

Dato’ Haji Che Abdullah bin Mat Nawi [Tumpat]: Ya, pendek sahaja. Terima
kasih Tuan Yang di-Pertua. Sebagai negara yang menjulang sistem kewangan Islam dan
kerajaan telah menetapkan majoriti urusan yang melibatkan transaksi mahupun
perdagangan kewangan mengikut prinsip syariah, jadi soalan saya adakah pengurusan
dan pengoperasian bursa dagangan karbon ini juga akan dilaksanakan mengikut
pematuhan syariah sepenuhnya sepertimana institusi kewangan yang lain? Terima kasih.

Dato’ Sri Tuan Ibrahim bin Tuan Man: Terima kasih Yang Berhormat Tumpat.
Saya telah pun mendapat jaminan dan perundingan di peringkat awal bersama Bursa
Malaysia bahawa semua urus dagangan kita ialah yang bertepatan dengan syariah-
syariah compliant. Kita juga telah pun mengadakan suatu seminar tentang bagaimana
urus niaga pasaran karbon supaya mematuhi syariah.

Saya juga dalam perbincangan dengan Oxford University juga. Kita akan
mengadakan beberapa siri libat urus bagaimana pematuhan kepada sistem dagangan
karbon ini dapat kita patuhi berdasarkan peraturan syariah. Ini bukan untuk negara kita
