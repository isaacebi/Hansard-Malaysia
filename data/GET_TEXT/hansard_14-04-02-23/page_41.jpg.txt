DR.01.12.2021 33

dengan rumah, dekat dengan laut. Tuan Pengerusi, saya pohon Yang Berhormat Menteri
beri penjelasan tentang keputusan ini. Kenapa langgar undang-undang? Kenapa
seleweng fakta? Kenapa tukar klasifikasi antarabangsa semata-mata untuk beri Lynas.
Ya.

Tuan Nga Kor Ming [Teluk Intan]: Boleh mencelah sedikit? Terima kasih Yang
Berhormat Kuantan. Setujukah Yang Berhormat, supaya nanti bila Yang Berhormat
Menteri jawab, beritahulah kepada Dewan yang mulia ini, berapakah jumlah cukai
sebenarnya hasil yang dibayar oleh Lynas kepada negara kita? Sekian, terima kasih.

Puan Fuziah binti Salleh [Kuantan]: Terima kasih, Yang Berhormat Teluk Intan.
Tidak payah Yang Berhormat Menteri jawab, saya pun tahu bahawa Lynas tidak pernah
bayar cukai dan Lynas 12 tahun tidak perlu bayar cukai. Belum sampai pun 12 tahun.
Lynas tidak bayar cukai. Lynas ambil semua bahan mentah dari Australia, eksport 100
peratus ke luar negara, apa Malaysia dapat? Malaysia dapat radioactive waste. Kita tidak
selesai masalah hingga hari ini. Terima kasih, Tuan Pengerusi.

[Dewan tepuk]

Tuan Pengerusi [Dato’ Sri Azalina Othman Said]: Yang Berhormat Tebrau.

12.14 tgh.

Tuan Steven Choong Shiau Yoon [Tebrau]: Terima kasih, Tuan Pengerusi
kerana mengizinkan saya menyertai perbahasan ini. Tuan Pengerusi, bagi Butiran 030200
— Dana dan Pengkomersialan. Saya dapati hanya RM6 juta diperuntukkan bagi tahun
hadapan berbanding tahun ini RM16 juta.

Mengapakah keadaan ini berlaku, memandangkan pemberian geran separa
kepada projek R&D yang menggerakkan untuk merangsang keperluan teknologi yang
boleh meningkatkan ekonomi negara dan berdaya saing dengan kapasiti sektor
perindustrian Malaysia bagi mempromosikan pengkomersialan teknologi asli. Oleh yang
demikian, apa sebabnya bajet untuk tujuan ini dikurangkan pada tahun 2022.

Saya mohon Yang Berhormat Menteri menjawab. Saya juga ingin Yang
Berhormat Menteri menyatakan apa yang sedang dan telah dibangunkan oleh kerajaan
atau pihak swasta yang menerima geran R&D, berapa paten telah didaftarkan tetapi
belum dikomersialkan? Berapa yang sudah didaftarkan dan telah berjaya dikomersialkan?
Juga, sila senaraikan paten yang berjaya dikomersialkan.

Bagi Butiran 030500 Tuan Pengerusi, saya nampak negara kita masih bergantung
pada penggunaan arang batu untuk penjanaan tenaga elektrik yang membolehkan rakyat
menikmati kadar tarif elektrik yang rendah, tetapi dia ada masalah, berbanding dengan
negara lain dan ini tidak baik untuk alam sekitar oleh sebab pelepasan karbon
mendatangkan risiko kepada persekitaran manusia daripada segi kesihatannya. la boleh
mencemarkan udara dihirup, menjejaskan pernafasan dan aliran darah serta mendorong
perubahan iklim.

Tenaga elektrik yang bersih dan mesra alam adalah tenaga hijau ya, green energy
dengan izin seperti hidro dan solar. Sejauh manakah negara telah berjaya dalam usaha
untuk menggantikan sumber tenaga elektrik daripada arang batu kepada tenaga hijau?
Sudah ada teknologi baru yang menggunakan aliran air sungai tanpa membina empangan
dan boleh menjana tenaga elektrik. Adakan kerajaan sudah menimbangkan kaedah
teknologi baru ini memandangkan negara kita dikurniakan dengan sungai yang banyak?

Butiran seterusnya adalah 040300 — MIMOS Berhad. Tuan Pengerusi, terdapat
peningkatan terhadap permohonan peruntukan bagi butiran tersebut, sebanyak RM14 juta
berbanding tahun lepas. Kita semua sedia maklum bahawa MIMOS _berfungsi
merangkumi inisiatif untuk memindahkan atau melesenkan platform teknologi kepada
syarikat-syarikat Malaysia untuk memajukan lagi teknologi ini ke dalam produk dan
aplikasi untuk memenuhi keperluan pasaran global serta membantu menggerakkan
industri ICT Malaysia yang lebih tinggi. Saya juga memohon Yang Berhormat Menteri agar
dapat menyatakan bilangan dan jenis harta intelek yang telah dibangunkan hingga kini.
