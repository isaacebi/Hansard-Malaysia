DR.01.12.2021 41

Akhirnya Butiran 040400 — Pusat Inovasi dan Kreativiti Global Malaysia (MaGIC).
Pertama, sehingga kini berapa ramai usahawan startup yang telah berjaya dilahirkan oleh
MaGIC?

Kedua, sejauh manakah MaGIC telah berjaya menghasilkan produk-produk yang
mampu menyelesaikan masalah-masalah sosial dan alam sekitar sehingga kini? Terima
kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Batu Gajah.

12.50 tgh.

Tuan Sivakumar Varatharaju Naidu [Batu Gajah]: Terima kasih Tuan
Pengerusi. B.30 sedikit mukadimah. Pada tahun 2019, kerajaan memperuntukkan
sejumlah RM1.36 bilion untuk Kementerian Sains, Teknologi dan Inovasi. Ini merupakan
jumlah yang tertinggi jika dibandingkan dengan peruntukan dalam tempoh lima tahun yang
lalu. Bagi tahun 2022, hanya RM906 juta diperuntukkan bagi kementerian ini. Ini bermakna
terdapat pengurangan sebanyak RM457 juta jika dibandingkan dengan tahun 2019.

Dalam keadaan hasrat kerajaan untuk memajukan sains dan teknologi, lebih-lebih
lagi dalam keadaan kita menghadapi pelbagai masalah dan pandemik, saya rasa
peruntukan untuk kementerian ini harus dipertingkatkan. Ini membolehkan pelbagai kajian
dan penyelidikan dapat dilakukan untuk menghadapi sebarang kemungkinan luar jangka
dan sebagainya. Kita juga tahu bahawa pelbagai varian COVID-19 sekarang muncul dan
kita perlukan banyak kajian dilakukan di negara kita.

Butiran 020100 — Perancangan Strategik. Saya ingin tahu takrifan untuk istilah
saintis dalam konteks negara kita. Siapakah yang dianggap sebagai seorang saintis?
Apakah kelayakan yang sepatutnya ada pada seorang saintis setakat ini? Berapakah
orang saintis yang layak masih secara aktif menjalankan kajian dan penyelidikan di negara
kita? Dalam Bajet 2022, sebanyak RM423 juta telah diperuntukkan kepada MOSTI dan
juga kepada Kementerian Pengajian Tinggi untuk menggiatkan penyelidikan dan
pembangunan R&D untuk menghasilkan inovasi baharu dalam bidang sains dan
teknologi. Daripada jumlah itu, RM295 juta diperuntukkan untuk IPTA bagi tujuan
penyelidikan dan inovasi.

Saya ingin tahu, apa penyelidikan-penyelidikan yang sedang dan akan
dilaksanakan oleh IPTA dan agensi-agensi lain dalam membantu memperkayakan inovasi
sains dan teknologi negara kita. Kalau boleh berikan perincian mengenai agensi-agensi
yang terlibat dan jumlah peruntukan yang akan disalurkan. Saya juga ingin tahu, sejauh
mana penglibatan dan kolaborasi sektor swasta dalam menyalurkan dana dan
kemudahan-kemudahan lain bagi membantu inovasi sains dan teknologi negara kita.
Apakah faedah-faedah dan kelebihan yang diberikan kepada sektor korporat yang tampil
ke hadapan untuk memajukan bidang sains dan teknologi di negara kita?

Butiran 020300 -— Planetarium Negara. Planetarium Negara _berfungsi
memperkasakan pembudayaan Sains, Teknologi, Kejuruteraan dan Matematik (STEM).
la bermatlamatkan untuk meningkatkan kesedaran awam terhadap kepentingan bidang
astronomi dan sains angkasa. Dalam Bajet 2022, RM6.6 juta diperuntukkan untuk
Planetarium Negara.

Apakah pembaharuan-pembaharuan yang akan dilaksanakan untuk
mempertingkatkan dan mempromosikan Planetarium Negara? Dalam media sosial
terdapat banyak rungutan daripada pelawat-pelawat iaitu Planetarium Negara masih
serba kekurangan jika dibandingkan dengan negara-negara lain. Apa usaha-usaha
kerajaan untuk menarik lebih ramai murid-murid sekolah, mahasiswa-mahasiswi,
golongan pendidik dan orang awam untuk melawat Planetarium Negara?

Didapati kunjungan ke Planetarium Negara masih dalam tahap yang rendah.
Kerajaan harus menganjurkan lebih banyak lagi pameran-pameran sains angkasa untuk
menarik minat lebih ramai untuk berkecimpung dalam bidang ini. Hari ini ramai yang masih
beranggapan bahawa bidang sains angkasa ini sesuatu yang terpencil. Saya memohon
Yang Berhormat Menteri menyenaraikan pencapaian-pencapaian yang unggul oleh
Planetarium Negara sejak penubuhannya. Jika Planetarium Negara tidak dinaiktarafkan
