DR.01.12.2021 43

Soalan saya, adakah perancangan daripada pihak kementerian bagi pengesanan
awal bencana alam termasuk banjir kilat, tanah runtuh, ribut taufan dan sepertimana
fenomena yang berlaku di Gunung Jerai, Kedah baru-baru ini.

Kedua, bagaimanakah satelit yang beroeperasikan oleh agensi dapat
diperkasakan bagi kegunaan pertahanan negara iaitu pemantauan menggunakan
teknologi sensor di sempadan perairan negara sedangkan satelit kita masih mempunyai
limitasi?

Sejauh mana satelit ini digunakan bagi pemantauan ruang angkasa kawasan
strategik negara seperti empangan-empangan dan pangkalan-pangkalan tentera di
negara kita.

Ketiga, sejauh manakah kebergantungan negara terhadap sewaan dan pinjaman
khidmat satelit dari luar negara?

Keempat, berapakah pecahan perbelanjaan bagi tujuan latihan para pegawai dari
MYSA dan penyelenggaraan alatan teknologi yang digunakan?

Terakhir, adakah medium kolaborasi pihak agensi angkasa dan pihak luar selain
daripada segi perbincangan menerusi kursus-kursus luar negara. Apakah penghasilan
produk daripada proses penyelidikan dan pembangunan dalam negara yang dapat
dikomersialkan kepada negara luar? Tuan Pengerusi, terima kasih.

Tuan Pengerusi [Dato’ Sri Azalina Othman Said]: Ahli-ahli Yang Berhormat,
Majlis bersidang semula sebagai Majlis Mesyuarat.

[Majlis Mesyuarat bersidang semula]

[Dato' Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Ahli-ahli Yang Berhormat, selepas
ini 2.30 disambung. Akan saya menjemput Yang Berhormat Rasah, Yang Berhormat
Kepong dan Yang Berhormat Menteri akan menjawab.

[Mesyuarat ditempohkan pada pukul 1.00 tengah hari]
01430

[Mesyuarat disambung semula pada pukul 2.30 petang]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

Tuan Pengerusi: Terima kasih. Sebelum kita teruskan dengan perbahasan. Saya
ada sedikit pemakluman. Ahli-ahli Yang Berhormat semua, sepertimana Ahli Yang
Berhormat sedia maklum pada 11 Oktober 2021, kebenaran telah diberi kepada Ahli-ahli
Yang Berhormat untuk memakai baju batik Malaysia berlengan panjang pada setiap hari
Khamis di Dewan Rakyat.

Rentetan itu, saya ingin maklumkan bahawa pemakaian baju batik Malaysia
berlengan panjang pada setiap hari Khamis ini juga turut dibenarkan kepada pegawai-
pegawai yang hadir di Dewan Rakyat. Sekian, terima kasih.

Kita teruskan dengan perbahasan kita untuk Kementerian Sains, Teknologi dan
Inovasi di peringkat Jawatankuasa. Ada lagi iaitu kita mulakan dengan Yang Berhormat
Rasah. Dituruti dengan Yang Berhormat Kepong dan akhir sekali Yang Berhormat
Simpang Renggam. Silakan Yang Berhormat Rasah.

2.33 ptg.

Tuan Cha Kee Chin [Rasah]: Terima kasih Tuan Pengerusi atas peluang yang
diberikan kepada saya pada petang ini untuk membahaskan peringkat Jawatankuasa
