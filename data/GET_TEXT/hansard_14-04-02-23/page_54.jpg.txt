46 DR.01.12.2021

berkenaan sisa-sisa radioaktif ini, walaupun tahapnya rendah, sekiranya berpanjangan, ia
akan mendatangkan banyak keburukan tersendiri.

Perkara kedua yang ingin saya bangkitkan di sini adalah apakah syarikat yang
terlibat untuk mewujudkan pusat pelupusan, dengan izin, permanent disposal facility
dilantik melalui proses tender terbuka atau apakah syarikat ini ditubuhkan semata-mata
untuk membina pusat pelupusan tersebut?

Laporan yang disediakan oleh Sarawak Report jelas menunjukkan butiran-butiran
terperinci bahawa syarikat yang dilantik ini mempunyai kepincangan dan kelompangan
yang tersendiri dan tidak layak untuk menerima projek tersebut.

Penjelasan yang terperinci perlu diberikan kepada orang ramai berkenaan isu ini.
Sudah tiba masanya untuk pihak kerajaan menghentikan kerja-kerja yang menodai bumi
dan penduduknya. Sekian, terima kasih.

Tuan Pengerusi: Terima kasih Yang Berhormat Kepong. Akhir sekali, saya
persilakan Yang Berhormat Simpang Renggam.

2.44 ptg.

Dr. Maszlee bin Malik [Simpang Renggam]: Terima kasih Tuan Pengerusi.
Bismillahi Rahmani Rahim. Butiran 020000 — Perancangan dan Pembudayaan STI di
bawah Butiran 020200 — Pembudayaan STI.

Kalau kita lihat pembudayaan STI dan juga STEM, ia harus bermula dengan
pendidikan. Pendidikan tidak boleh dipisahkan daripada STEM dan juga daripada STI.
Pendidikan harus membentuk minda, mindset dan juga gaya hidup saintifik itu sendiri.
Maka ia perlu bermula, Tuan Pengerusi, seawal prasekolah.

Saya menyeru kepada kementerian supaya adakan usaha sama terangkum
dengan KPM, KPLB, KPN dan juga mana-mana syarikat swasta dan GLC untuk
membekalkan alat-alat mainan saintifik seperti mainan lego contohnya, kepada tadika-
tadika, prasekolah-prasekolah di bawah kementerian masing-masing. Terutamanya untuk
anak-anak B40 dan M40 yang agak kurang berkemampuan untuk membeli mainan
saintifik tersebut di rumah. Ini akan mengembangkan minda anak-anak agar mereka
bersedia untuk berfikir secara saintifik, secara lebih tersusun dan teratur.

Keduanya, Tuan Pengerusi, begitu juga saya menggalakkan supaya kementerian
melalui peruntukan pembudayaan STI ini supaya membantu sesetengah taman tema
keluarga yang berunsurkan saintifik. Contohnya, saya lihat lego sekarang ini ada
menawarkan seperti Legoland, Planet Legoland tetapi tidak semua anak-anak B40 dan
M40 mampu untuk pergi. Begitu juga di Top Komtar, Penang, KidZania dan beberapa
buah taman tema lain yang saya tidak perlu sebutkan di sini.

Maka, kita perlu melalui dana tersebut memberikan geran-geran bantuan, tajaan-
tajaan kepada anak-anak daripada golongan B40 dan juga M40 untuk dapat pergi ke
taman-taman tema tersebut. Di samping membantu taman-taman tema yang dihenyak
teruk dampak pandemik, kita juga dapat membantu anak-anak kita mencerakkan minda
mereka untuk mempelajari mindset atau pun minda sains itu sendiri.

Ketiganya, perlu bagi kementerian melalui usaha pembudayaan STI tadi
membantu sesetengah taman tema yang banyak yang indoor bertemakan saintifik yang
saya lihat dampak wabak, kerana kita perintah berkurung dan sebagainya, telah banyak
yang telah ditutup ataupun yang separuhnya sedang bergelut untuk memastikan mereka
boleh terus hidup. Jadi, geran daripada ini dapat membantu mereka terutamanya yang
bertemakan STEM dan indoor. Saya dapat maklumat memang banyak yang telah ditutup
dan banyak yang sedang bergelut untuk meneruskan kelangsungan hidup mereka.

Berbalik kepada pendidikan juga, Tuan Pengerusi. Kita perlu ada kerjasama
bersepadu untuk membudayakan sains, teknologi dan inovasi ini melalui wahana-wahana
media. Terdapat pelbagai pelantar-pelantar yang berbeza. Contohnya, kita mahukan
kerjasama di antara MOSTI dengan KPM, Media Prima dan ASTRO untuk menggunakan
pelantar Astro Tutor, DidikTV, Okey TV— itu milik RTM— untuk memperkayakan bahan-
bahan berkaitan STEM. Jadi, ia bukan hanya dana daripada KPM semata-mata tetapi
