DR.01.12.2021 27

negara-negara maju seperti Jepun, Australia, Perancis dan Amerika Syarikat untuk
membantu pengurangan pelepasan karbon serta mencipta peluang perniagaan dan
pekerjaan baharu.

Tuan Pengerusi, maksud Kepala P30, Butiran 08000 — Malaysian Global
Innovation and Creativity Centre. Merujuk kepada globalisasi ternyata mempengaruhi
gaya dan kaedah pertanian masa kini yang tidak lagi bergantung penuh terhadap alatan
tradisional, sebaliknya segalanya kini boleh dilakukan di hujung jari. Kebergantungan
terhadap sektor berkenaan bagi meraih pendapatan harian masih kekal sehingga kini. Ada
juga segelintir petani yang masih mengekal dan mempraktikkan kaedah tradisional
meskipun landskap dunia berubah saban tahun.

Pertubuhan Bangsa-bangsa Bersatu (PBB) menjangkakan penghasilan pertanian
global akan meningkat sebanyak 69 peratus di antara tahun 2010 dan tahun 2050 di
samping peningkatan populasi penduduk dunia yang dijangkakan sebanyak 9.7 bilion
pada tahun 2050. Bagi memenuhi permintaan ini, industri pertanian beralih menggunakan
teknologi terutamanya Internet Kebendaan (loT) demi produktiviti dan kecekapan yang
lebih baik.

Oleh itu penggunaan teknologi tinggi seperti dron, sistem pertanian pintar,
kecerdasan buatan (Al) dan sistem data raya yang komprehensif mampu mengubah
landskap sektor pertanian pintar ini. Saya mohon pihak kementerian jelaskan apakah
penerapan inovasi dan teknologi yang telah atau bakal dilaksanakan oleh MOSTI bagi
membantu perubahan landskap ini.

Tuan Pengerusi, butiran terakhir ialah di bawah Kepala P.30, Butiran 03700 —
Yayasan Inovasi Malaysia. Tuan Pengerusi, saya ingin bertanya tentang status projek-
projek inovasi rakyat yang telah berjaya dihasilkan. Ke manakah hala tuju mereka selepas
ini? Pembangunan sesebuah projek tidak sepatutnya terhenti setelah ia siap dan berjaya
dihasilkan. la tidak dapat dilaksanakan dengan baik dan lancar kerana kurang penglibatan
atau sokongan (buy-in) daripada pihak yang berkaitan contohnya seperti pihak berkuasa
tempatan (PBT).

Pengkomersialan produk tidak dapat berjalan dengan lancar kerana kekangan
dana yang diterima. Dana pembangunan yang diperuntukkan terhad sehingga
pembangunan produk sahaja. Oleh itu, penglibatan dan sokongan daripada pihak
berkaitan amatlah diperlukan.

Tuan Pengerusi, itu sahaja perbahasan saya, terima kasih. Assalamualaikum
warahmatullahi wabarakatuh.

Tuan Pengerusi [Dato’ Sri Azalina Othman Said]: Waalaikumusalam. Yang
Berhormat Port Dickson.

11.45 pg,

Dato’ Seri Anwar bin Ibrahim [Port Dickson]: Terima kasih Tuan Pengerusi.
Butiran 030200 — Dana dan Pengkomersialan. Menyentuh tentang keutamaan yang
diberikan oleh — dalam perspektif R&D oleh kementerian.

Saya ingin menyentuh tentang keperluan kementerian membuat perbandingan
dengan pencapaian bukan sahaja di Singapura, tetapi juga Thailand dan Vietnam.
Thailand umpamanya, saya fikir tidak diberi penekanan oleh kementerian. Selain daripada
creating innovation for commercial purposes, strengthening competitiveness in production
and service sector, narrowing income disparity and upgrading technology, maknanya
penekanan itu mesti ada hala tuju yang jelas dalam mengurangkan ketempangan
penggunaan digitalisation dan teknologi supaya kesenjangan antara golongan kaya dan
berada dengan miskin itu dapat dikurangkan.

Vietnam bagi saya menarik, saya telah membuat sedikit penelitian. Vietnam
dalam merancang R&D mereka oleh Kementerian Sains dan Teknologi telah membuat
perbandingan termasuk Malaysia. Dia melihat pada satu ketika, perbelanjaan untuk R&D
di Malaysia itu lebih baik. Maka ditingkatkan perbelanjaan, dipelajari pengalaman
Malaysia dan Singapura dan sekarang mereka jauh lebih berjaya.
