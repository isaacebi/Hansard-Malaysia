DR.01.12.2021 31

12.00 tgh.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi kerana memberi peluang kepada saya untuk terlibat dalam
perbahasan Jawatankuasa bagi Kementerian Sains, Teknologi dan Inovasi. Saya terus ke
Kepala B.30, Butiran 030100 — Teknologi Strategik. Pada tahun 2021, peruntukan
berjumlah RM4,993,300 manakala tahun 2022 telah bertambah sebanyak RM5,450,300.

Peningkatan ini menjadikan kementerian melalui peruntukan ini mencetuskan
cabang kuasa yang luas dalam arus pendigitalan yang serba canggih kerana banyak
inovasi dan teknologi diperkenalkan.

Dalam hal ini, saya pernah membangkitkan satu isu kepada mantan Menteri
Sains, Teknologi dan Inovasi pada sidang yang lepas mengenai reka cipta inovasi dron
tempatan bagi kegunaan petani B40. Dalam jawapan tersebut, Menteri menyambut baik
dan sekali lagi dalam perbahasan ini saya bangkitkan sekali lagi agar kementerian boleh
mengadakan usaha sama dengan Kementerian Pertanian dan Industri Makanan.

Ini agar usaha untuk meningkatkan hasil tani serta menambah pendapatan
negara dapat disegerakan. Selain itu, dengan adanya dron ciptaan tempatan, golongan
muda yang semakin berkurangan dalam industri tani terutamanya yang melibatkan sawah
padi.

Seterusnya dalam Parlimen saya Jerai, 60 peratus penduduknya terlibat dengan
sawah padi. Aktiviti dron sangat popular kerana semburan racun atau baja sekiranya 0.4
ekar mengambil masa tujuh minit berbanding secara biasa iaitu tradisi mengambil masa
sejam hingga dua jam.

Adakah bagi kementerian bersedia menyediakan peruntukan dalam bentuk geran
atau pinjaman kepada syarikat tempatan untuk membangunkan sendiri teknologi dron
dengan harga yang murah dan mampu milik? Jika hal ini dapat ataupun berjaya
dihasilkan, sudah tentu memberi nafas baru kepada seluruh petani dalam kelompok B40.

Seterusnya yang kedua, P.30 Butiran 00800 — Program Penyelidikan dan
Pembangunan (R&D) berkaitan pembangunan vaksin. Apakah perkembangan terbaharu
Program Pembangunan Vaksin Negara?

Dengan wujudnya mutasi Omicron yang dikatakan 500 peratus lebih kuat kadar
jangkitannya, adakah pembangunan vaksin tempatan bersedia untuk melawan mutasi
baharu ini memandangkan ramai di antara rakyat kita yang sudah merentas ke pelbagai
negara luar sekarang ini dan tidak mustahil mereka terdedah kepada mutasi virus yang
baharu ini dan membawa pulang ke negara kita.

Malah negara jiran kita Singapura juga melaporkan sudah ada dua kes mutasi
Omicron ini. Soalan kedua, berapa peratuskah tahap keberkesanan booster vaksin yang
kita ambil sekarang ini mampu untuk mencegah mutasi baharu ini? Apakah langkah
kerajaan bagi menghalang mutasi ini memasuki negara kita? Sekian, terima kasih.

Tuan Pengerusi [Dato’ Sri Azalina Othman Said]: Yang Berhormat Kuantan.
Kemudian Yang Berhormat Tebrau.

12.03 tgh.

Puan Fuziah binti Salleh [Kuantan]: Terima kasih Tuan Pengerusi. Bismillahi
Rahmani Rahim. Saya ingin merujuk kepada satu butiran sahaja, Butiran 030400 —
Lembaga Pelesenan Tenaga Atom. Tuan Pengerusi, semalam merupakan tarikh akhir
bantahan terhadap EIA yang dipamerkan berkenaan dengan pembinaan permanent
disposal facility (PDF) untuk water leach purification solid waste daripada Lynas Advanced
Materials Plant. Ini ekoran daripada surat AELB kepada Pengarah Urusan Lynas yang
meluluskan, membenarkan pembinaan PDF di Lot 31375, Gebeng Industrial Estate.

Jadi Tuan Pengerusi, saya ingin merujuk kepada surat Kerajaan Negeri Pahang,
PLANMalaysia Pahang yang ditulis kepada Lynas. Saya hendak tanya, sama ada AELB
sedar akan surat ini yang bertarikh 12 Ogos kerana dalam surat ini Pengarah
