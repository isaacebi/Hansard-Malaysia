DR.01.12.2021 73

Tuan Pengerusi, Butiran 031000 — Penyelenggaraan Sistem AWAS atau Sistem
Keselamatan Kesedaran Automatik yang sebelum ini dikenali sebagai Sistem
Penguatkuasaan Automatik (AES) digunakan bagi memberi pengajaran dan kesedaran
kepada orang ramai untuk mematuhi peraturan jalan raya. Walau bagaimanapun, saya
meneliti butiran ini tiada peruntukan untuk Bajet 2022, mohon penjelasan.

Akhir sekali Tuan Pengerusi, Butiran 010700. Dalam lawatan Yang Berhormat
Menteri pada 28 November 2021 ke Ibu Pejabat JPJ Johor Bahru, didapati antara
kenyataan yang dikeluarkan menyatakan bahawa kaunter JPJ telah ketinggalan zaman
dan ramai di kalangan pengguna terpaksa beratur panjang.

Ada desakan Presiden CUEPACS yang memohon supaya dinaiktarafkan kaunter
ini di mana dinyatakan bahawa pada tahun 2010 yang lalu pernah diperuntukkan RM420
juta untuk ‘pendigitasi’ ini. Akan tetapi tidak lengkap kerana bajet tersebut telah dipotong
kepada RM282 juta sahaja di saat akhir.

Jadi, saya ingin bertanya sejauh manakah persediaan kerajaan dalam
menaiktarafkan kaunter JPJ ini? Adakah peruntukan untuk naik taraf ini dimasukkan
dalam bajet ini dan berapakah kos peruntukan diperuntukkan? Sekian, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Setiu, seterusnya saya ingin menjemput Yang Berhormat Bayan Baru.

4.45 ptg.

Tuan Sim Tze Tzin [Bayan Baru]: Terima kasih Tuan Pengerusi dan yang saya
hormati juga Yang Berhormat Menteri. Saya mengucapkan tahniah kepada Yang
Berhormat Menteri kerana Yang Berhormat Menteri duduk di sini dan mendengar
perbahasan daripada semua Ahli Yang Berhormat.

Perkara pertama, Butiran 010300 — Udara. Saya baru pergi dan balik dari
Kuching. Saya dapati bahawa harga flight ticket sangat-sangat tinggi. Contohnya one-
way KL ke Kuching, saya terpaksa bayar RM1,388 dan balik ke Kuala Lumpur dari
Kuching sebanyak RM1,519. Untuk seorang Ahli Parlimen, saya sudah rasa tertekan
dengan harga sebanyak hampir RM3,000 satu trip. Bayangkan orang-orang biasa, rakyat
Sarawak yang hendak balik, yang sudah dua tahun tidak balik ke Sabah dan Sarawak
kerana PKP, sekarang mereka hendak balik celebrate Krismas mereka terpaksa bayar
tambang yang begitu tinggi.

| think it’s double of their salary. | mean one month mungkin RM1,500. RM3,000
ialah dua bulan dia punya gaji. / think it is exorbitant. Untuk makluman Yang Berhormat
Menteri, sebenarnya flight tidak penuh. Ini bermaksud bahawa flight yang harga rendah
itu sangat kurang dan sekejap sahaja sudah naik kepada harga yang lebih tinggi.

Jadi, saya rasa ini adalah tanggungjawab kementerian terutamanya Civil Aviation,
MAVCOM yang ambil duit daripada rakyat, dia kena investigate. Adakah ini excessive
profiteering? Kalau KPDNHEP, selalu kalau harga ayam naik, harga naik dia check. Akan
tetapi kenapa airline ticket tiada orang check? Saya rasa itu perlu.

Tuan Ramkarpal Singh a/l Karpal Singh [Bukit Gelugor]: Yang Berhormat
Bayan Baru, boleh saya tanya?

Tuan Sim Tze Tzin [Bayan Baru]: Ya.

Tuan Ramkarpal Singh a/l Karpal Singh [Bukit Gelugor]: Yang Berhormat
Bayan Baru, terima kasih. Berkenaan isu kenaikan price penerbangan ke Kuching.
Apakah pandangan Yang Berhormat Bayan Baru berkenaan isu ini sekiranya kita ada
pililhan raya yang akan diadakan tidak lama lagi? Adakah ini akan mempunyai impak
terhadap pilihan raya tersebut di Kuching ataupun di Sarawak?

Tuan Sim Tze Tzin [Bayan Baru]: Terima kasih Yang Berhormat Bukit Gelugor.
Ini isu yang sangat penting juga. Rakyat Sarawak pilih kerajaan lima tahun sekali.
Sekarang mereka rasa tidak mampu balik ke Sarawak, maka mereka give up the voting
rights. Jadi, ini saya rasa we have to celebrate democracy. Kita perlu permudahkan
sebelum pilihan raya.
