44 DR.01.12.2021

untuk Kementerian Sains, Teknologi dan Inovasi. Perkara pertama yang saya hendak
kupas pada petang ini adalah berkenaan dengan peruntukan pembangunan.

Saya nampak berlaku penurunan daripada segi peruntukan pembangunan untuk
kementerian ini secara keseluruhannya daripada Bajet 2021 sebanyak RM425 juta
diperuntukkan. Akan tetapi pada Bajet 2022, hanya RM387 juta sahaja diperuntukkan
sebab bagi saya peruntukkan bekalan, ia lebih kepada kerja rutin untuk teruskan apa-apa
projek yang telah ada untuk diteruskan.

Akan tetapi peruntukan pembangunan lebih menjurus kepada pembangunan
masa depan sebab pandemik yang berlaku sejak tahun lepas sepatutnya mengajar kita
memberikan tumpuan yang lebih knusus kepada kementerian ini supaya kita sentiasa siap
siaga dalam menghadapi apa-apa pandemik.

Kita tidak tahu, kita tidak pernah jangka pandemik COVID-19 tetapi benda yang
sama boleh berulang pada masa akan datang walaupun kita harap, kita doakan tidak
terjadi tetapi kesiapsiagaan itu kena ada. Jadi, saya mohon penjelasan daripada
kementerian kenapa kurang? Apa sebabnya?

Butiran 00800 — Program Penyelidikan dan Pembangunan (R&D). Kalau bajet
sebelum ini RM98 juta, sekarang RM107 juta iaitu antara jumlah yang paling besar di
bawah peruntukan pembangunan. Saya hendak tanya, apakah jenis R&D yang akan
dilaksanakan dalam tempoh setahun yang akan datang, sama ada ia berkaitan dengan
pandemik COVID-19 khasnya dalam pembangunan vaksin tempatan?

Pihak kementerian ini pernah sebutkan, Yang Berhormat Menteri pernah
sebutkan bahawa negara dalam usaha untuk membangunkan vaksin sendiri. Kita tahu
jenama vaksin yang kita ada hari ini semuanya dari luar. Dari US dan dari China.

Kita setuju sebolehnya biar Malaysia pun ada vaksin sendiri satu hari nanti
dengan teknologi ataupun joint venture dan sebagainya dengan negara asing. Jadi, saya
hendak tanya, apakah pembangunan R&D untuk vaksin tempatan COVID-19 termasuk
dalam kategori ini?

Di bawah butiran yang sama juga saya hendak merujuk semula kepada ucapan
Yang Amat Berhormat Perdana Menteri kita ketika membentangkan Rancangan Malaysia
Kedua Belas pada 27 September lepas yang mengatakan bahawa sebuah institut yang
dinamakan Institut Penyakit Berjangkit akan dibangunkan di bawah RMKe-12 di Bandar
Enstek. Bandar Enstek ini di bawah Parlimen Rasah. Saya sebagai Ahi Parlimen memang
mengalu-alukan. Bagi saya Bandar Enstek itu satu kawasan pembangunan baru. Institut
Aminuddin Baki ada di situ. la boleh dijadikan hab ilmu dan ia adalah sesuatu yang amat
dialu-alukan.

Jadi saya hendak tanya, apakah ada usaha sebab tahun depan sudah masuk
tahun kedua untuk RMKe-12 membangunkan institut ini. Saya tidak nampak ada apa-apa
butiran khas berkenaan dengan Institut Penyakit Berjangkit ini dalam buku bajet yang
diberikan kepada kami. Jadi, saya hendak tanya pandangan ataupun ulasan daripada
kementerian berkenaan dengan perkara ini.

Perkara kedua adalah Butiran 002000 — Jabatan Kimia Malaysia. Saya nampak
perbelanjaan sebenar pada tahun 2020 hanya RM2 juta. Bajet 2021 diperuntukkan RM32
juta. Bajet kali ini diperuntukkan RM35 juta. Ada lonjakan yang tinggi. Saya hendak tanya
apakah ada program-program khas ataupun projek khas di bawah Jabatan Kimia? Saya
tidak ada masalah kalau ianya sesuatu yang mendatangkan faedah yang boleh
meningkatkan keberkesanan atau effectiveness untuk Jabatan Kimia ini sebab banyak
kes jenayah di mahkamah sebenarnya tertangguh.

Saya rasa Tuan Pengerusi, sewaktu jadi practicing lawyer dulu ada banyak kes.
Jabatan Kimia lambat bagi report yang menyebabkan pihak tertuduh terpaksa — kes
disebut, mention berulang kali. So, kalau kita dengan peruntukan yang bertambah, boleh
atasi masalah ini, saya rasa ia sesuatu yang membantu semua pihak.

Perkara terakhir yang saya hendak sebutkan pada petang ini Tuan Pengerusi
adalah di bawah Butiran 09000 — Pelbagai Suntikan Ekuiti. Saya nampak bajet kali ini
RM64 juta diperuntukkan. Kalau kita tengok belanja sebenar pada tahun 2020, hanya
RM4.7 juta, satu lonjakan yang tinggi. Saya hendak tanya apakah program khas, apakah
