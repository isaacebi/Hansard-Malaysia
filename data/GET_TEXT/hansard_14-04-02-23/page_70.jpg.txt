62 DR.01.12.2021

Tuan Pengerusi: Terima kasih Yang Berhormat Sibuti. Yang Berhormat
Kalabakan, silakan.

3.51 ptg.

Tuan Ma’mun bin Sulaiman [Kalabakan]: Terima kasih Tuan Pengerusi.
Kalabakan juga ingin mengambil bahagian dalam perbahasan Peringkat Jawatankuasa
Kementerian Pengangkutan Malaysia.

Butiran pertama yang ingin saya sentuh ialah Kod 40000 — Pemberian dan
Kenaan Bayaran Tetap (Perbelanjaan Pembangunan). Terdapat peruntukan pemberian
dan kenaan bayaran tetap sebanyak RM173 juta bagi tahun 2022 di mana pada tahun
2021 tidak diperuntukkan. Saya ingin tahu, apakah bentuk pembayaran di bawah
peruntukan pembangunan ini dan di mana butiran yang disebutkan?

Butiran kedua, Butiran 010400 — Pengangkutan Darat. Berlaku pengurangan
peruntukan daripada RM3.2 juta kepada RM1.8 juta. Saya ingin bertanya, mengapakah
peruntukan bagi emolumen telah dikurangkan sedangkan jumlah bilangan jawatan masih
kekal? Adakah terdapat penstrukturan semula di bahagian ini?

Seterusnya, Butiran 020300 — Pengangkutan Jalan bersekali dengan Butiran
020400 — Lembaga Pelesenan Kenderaan Perdagangan Sabah (LPKP Sabah).
Diperuntukkan RM698 juta bagi pengangkutan jalan iaitu pengurangan hampir RM100
juta, manakala RM4.7 juta bagi LPKP Sabah untuk tahun 2022.

Tuan Pengerusi, saya ingin menyentuh mengenai Jalan Kalabakan-Merotai-
Sapulut yang sering dirosakkan oleh lori-lori yang melebihi muatan. Kalau boleh, saya
ceritakan serba ringkas mengenai pembinaan jalan raya ini. Jalan ini telah siap dinaiktaraf
pada tahun 2015 yang mana ia telah dibina untuk menampung beban kenderaan berat
mengangkut balak atau sawit yang kebiasaannya membawa lebih muatan.

Buktinya, tidak sampai dua tahun, jalan raya ini sudah rosak teruk dan pada hari
ini kerosakan ini seolah-olah tidak dapat diperbaiki dan selenggara lagi. Ini semua
disebabkan oleh lori-lori yang lebih muatan yang melalui jalan raya ini.

Justeru, saya inginkan penjelasan daripada kerajaan. Pertama, berapakah jumlah
dan kekerapan operasi yang dijalankan oleh Jabatan Pengangkutan Jalan di laluan ini dan
apakah kaedah yang diguna pakai untuk menangani masalah lori lebih muatan di sini?

Kedua, adakah JPJ bercadang untuk membina pusat penimbang lori atau
jambatan timbang di kawasan ini?

Ketiga, saya ingin bertanya, adakah kerajaan sudah melaksanakan kaedah
weigh-in-motion bagi mengatasi isu lori membawa lebih muatan dalam negara? Sekiranya
ya, di manakah pilot projeknya? Dan adakah ia sesuai dilaksanakan di Sabah
memandangkan kes-kes lori yang membawa lebih muatan bermaharajalela di Sabah
seolah-olah tiada penguatkuasaan?

Butiran seterusnya, Butiran 020600 — Pihak Berkuasa Penerbangan Awam
Malaysia (CAAM) dan bersekali dengan Butiran 030300 — Subsidi Perkhidmatan Udara
Luar Bandar (RAS). Saya menyambut baik gesaan Yang Berhormat Menteri
Pengangkutan agar syarikat penerbangan menurunkan harga tambang penerbangan
domestik khususnya penerbangan dari Kuala Lumpur-Sabah atau Sabah-Kuala Lumpur.
Namun, isu ini merupakan isu yang berpanjangan yang akan berlaku setiap tahun.
Sekiranya tidak disuarakan dan tidak diluahkan oleh rakyat, maka tiada tindakan daripada
kementerian bagi memantau dan mengawal harga ini.

Justeru, saya ingin bertanya kepada kementerian, tidakkah ada satu kaedah yang
dirangka oleh kerajaan bagi menyelesaikan isu ini agar ia tidak berulang? Saya
memahami bahawa harga tiket penerbangan ini mengikut harga pasaran tetapi kalau
sehingga menindas rakyat, ia tidak boleh dibiarkan.

Menyentuh mengenai subsidi perkhidmatan udara luar bandar, saya ingin
bertanya, pada tahun hadapan diperuntukkan sejumlah RM209 juta dan jumlah ini tidak
berubah sejak tahun 2020. Persoalan saya- memandangkan tahun lepas dan tahun ini
