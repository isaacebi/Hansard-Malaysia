DR.01.12.2021 65

Akan tetapi di Sabah sudah sekian lama dan perbincangan, perbahasan tentang
perkara ini sudah berlarutan. Kerajaan juga sudah relaks pada tahun 2017, kita sedar ini
tetapi masih lagi berlarutan sehingga pada hari ini.

Saya ingin bertanya kepada pihak kerajaan sama ada kerajaan mahu mengkaji
seterusnya mahu further relax ataupun apakah lagi kepentingan cabotage policy untuk di
Sabah? Sebab banyak perkara sudah dinyatakan. Bukan sahaja daripada segi kos
barangan tetapi kos untuk perniagaan, the cost of doing business dan ada juga kesan
terhadap pelaburan di Sabah.

Tuan Pengerusi, di Sabah ini kalau kita mahu tingkatkan sektor pembuatan, the
manufacturing sector, kita terpaksa eksport sebab pasaran di Sabah ini bukan besar. Jadi
untuk eksport, kita memerlukan perkapalan dan sebagainya dan di sinilah letaknya,
pentingnya kos itu.

Berkaitan dengan ini juga Tuan Pengerusi adalah berkenaan dengan infrastruktur
pelabuhan yang ada di negeri Sabah. Saya ingin bertanya sebab memang tidak
dinyatakan sebab di sini hal-hal mengenai pelabuhan ini adalah hal negeri dan sebagainya
dan Lembaga Pelabuhan Sabah ini memang milik kerajaan negeri dan sebagainya tetapi
saya difahamkan bahawa ada peruntukan ataupun pinjaman telah diberikan kepada
kerajaan negeri untuk menaik taraf Pelabuhan Sepanggar.

Saya ingin bertanya kepada pihak Yang Berhormat Menteri, berapakah
peruntukan yang telah disediakan untuk tujuan ini dan bilakah akan mula projek ini dan
bilakah akan selesai siap dan sebagainya.

Ini adalah kerana_ sangat-sangat pentinglah Pelabuhan Sepanggar ini
dipertingkatkan, dinaiktarafkan sebab yang ada sekarang ini kita sudah beberapa kali
menyatakan di Dewan yang mulia ini bahawa ia sangat kecil. Dermaganya baru panjang
500 meter, krennya baru empat dan sebagainya. Kalau kita bandingkan dengan
Pelabuhan Tanjung Pelepas sebagai contoh, tidak pun sampai 70 percent.

Ya, banyak perbahasan, pandangan berbeza dalam hal ini tentang kekurangan
goods yang diambil daripada Sabah dan sebagainya tetapi akhirnya yang menentukan
ialah hal infrastruktur pelabuhan ini juga yang menentukan.

Seterusnya sedikit dalam Butiran 030900 — Penyelenggaraan Bangunan JPJ.
Diberi peruntukan hanya RM3 juta. Di kawasan saya di Parlimen Tuaran juga ada juga
bangunan JPJ. Saya ingin tahu untuk apakah ini? Apakah untuk memberi
penyelenggaraan kepada semua bangunan-bangunan JPJ. Contohnya di Kota Kinabalu
pun saya nampak apabila banjir, ia terkena dan sebagainya. Adakah peruntukan yang
sebegini kecil cukup untuk menyelenggarakan bangunan JPJ yang ada.

Seterusnya ialah pada Butiran 09900 — Pembangunan Lapangan Terbang
Labuan dan Sandakan yang diberi peruntukan RM8 juta. Saya ingin bertanya untuk
apakah RM8 juta ini? Adakah setakat untuk Lapangan Terbang Sandakan ataupun juga
untuk menaiktarafkan Lapangan Terbang Kota Kinabalu khususnya untuk mewujudkan
cold room atau cold storage untuk Lapangan Terbang Kota Kinabalu.

Seperti mana yang kita tahu, kita memerlukan cold storage ini ataupun cold room
ini untuk mengeksport hasil-hasil pertanian dari negeri Sabah keluar, pelbagai hasil dan
sebagainya. Selama ini, kemudahan ini tidak ada dan sebagainya dan memang sangat-
sangat diperlukan. Kita boleh, kita mampu untuk mengeksport hasil-hasil pertanian
termasuk eksport ke Semenanjung Malaysia dan juga barangkali ke negara China
ataupun ke negara-negara di kawasan BIMP-EAGA. Akan tetapi dengan ketiadaan
kemudahan ini kita tidak dapat menjalankan eksport seperti yang saya maksudkan tadi.
Sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tuaran. Seterusnya saya jemput Yang Berhormat Tebrau.
