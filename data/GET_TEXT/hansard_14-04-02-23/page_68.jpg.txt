60 DR.01.12.2021

adakah beliau sendiri tidak bersetuju dengan pembatalan itu kerana projek itu asalnya
projek yang telah pun dilancarkan oleh Yang Berhormat Pekan.

Yang Amat Berhormat daripada Bera ini adalah dari satu Parti UMNO sedangkan
Yang Berhormat Pagoh daripada Parti BERSATU. Jadi, adakah hasrat untuk hendak
kembalikan semula perbincangan ini kerana ini ada persetujuan dalamanlah. BERSATU
dengan UMNO gaduh, oleh sebab dahulu yang batalkan BERSATU, projek daripada Yang
Berhormat Pekan daripada UMNO, maka sekarang UMNO hendak pulihkan semula.
Adakah itu ada kaitan dengan pertembungan politik antara mereka berdua ini? Itu yang
pertama.

Keduanya, saya hendak tanya, adakah pihak kerajaan sendiri ada— bila kerajaan
berhasrat untuk meneruskan projek ini adakah kerajaan sendiri merasakan bahawa projek
yang telah dibatalkan itu yang untuk dipinda, projek itu hanya akan bermula dari Kuala
Lumpur sehingga Johor Bahru sahaja? Itulah projek yang bagi kerajaan sekarang ini
adalah tidak viable, tidak boleh diteruskan maka mereka ingin meneruskan projek itu iaitu
melibatkan Singapura juga.

Kalau sekiranya projek ini mungkin akan hendak dirunding semula, saya hendak
tanya adakah pihak kerajaan sendiri ada duit kah hendak buat projek ini? Oleh sebab kita
tahu kerajaan sekarang ini kerajaan yang memang telah pun terpaksa menanggung
hutang yang banyak, antaranya hasil daripada hutang-hutang yang kita terpaksa bayar
bukan kerana kesilapan kita.

Ini kerana kesilapan seorang individu, Yang Berhormat Pekan ini, 1MDB ini.
Sekarang ini tiba-tiba hendak revise semula discussion mengenai HSR. Jadi, saya hendak
tanya kepada pihak kerajaan adakah mereka ini, perintah ini, mereka suka-suka hendak
habiskan duit atau tidak, macam mana? Sekejap batal dan sekejap teruskan.

Semasa kita jadi kerajaan dahulu, kita memang mengkaji dan ketika kita
menangguhkan program itu kita kena bayar lebih kurang RM15 juta. Jadi, saya rasa pihak
kerajaan, kalau kerajaan bersungguhlah untuk hendak tolong rakyat please lah, jangan
flip-flop ya. Sekejap hendak teruskan, sekejap hendak runding balik, sekejap hendak
batalkan.

Saya hendak tanya satu soalan yang terakhir, adakah kerajaan sedar bahawa
apabila kita berunding tentang perjanjian-perjanjian ini kita terikat dengan satu [Tidak
jelas] dari segi international law. Fakta [Tidak jelas] ...every argument must be honest.
Jadi, saya hendak tanya pada kerajaan, adakah kerajaan ini bila dia buat perjanjian
dengan pihak luar ini, dia sudah biasa dekat Malaysia dia batal.

Contohnya ada perjanjian, satu perjanjian di batal, batal, jadi dekat luar negara
pun dia perangai yang sama. Kalau ada perangai yang sama saya harap kerajaan ini
please lah, jangan memalukan negara. Cukuplah kita sudah malu dengan 1MDB,
janganlah malukan lagi. Sekian, terima kasih.

Tuan Pengerusi: Terima kasih Yang Berhormat Sepang. Yang Berhormat Sibuti,
silakan.

3.46 ptg.

Tuan Lukanisman bin Awang Sauni [Sibuti]: Terima kasih Tuan Pengerusi.
Sibuti terus kepada Maksud Bekalan Butiran 28 Butiran 010300 — Udara dan juga Butiran
030300 — Subsidi Perkhidmatan Udara Luar Bandar (RAS).

Terlebih dahulu saya ingin mengucapkan terima kasih kepada Yang Berhormat
Menteri yang bertindak cepat untuk mengeluarkan kenyataan media berkenaan tentang
arahan untuk menurunkan harga tiket ke Sarawak dan Sabah.

Akan tetapi, saya ingin bercakap berkenaan tentang kadar kenaikan tiket kapal
terbang yang mendadak ketika kita berdepan dengan pandemik COVID-19. Kerajaan dan
juga syarikat penerbangan kena faham bahawa satu-satunya transport untuk balik ke
Sarawak adalah menggunakan pengangkutan udara.
