48 DR.01.12.2021

Dr. Maszlee bin Malik [Simpang Renggam]: Boleh celah sedikit. Tuan
Pengerusi, tadi dalam maklum balas Yang Berhormat Timbalan Menteri kepada saranan
Yang Berhormat Port Dickson, Ketua Pembangkang agar diserapkan dan dirangkumkan
universiti dalam kajian-kajian tersebut. Saya sempat mencelah tadi Yang Berhormat Port
Dickson bahawa dimasukkan selain daripada universiti juga merupakan institusi-institusi
TVET, politeknik contohnya, KV dan lain-lain yang menawarkan kursus-kursus HTVET
yang berkaitan dengan teknologi dan sebagainya agar geran juga diberikan kepada
mereka. Terima kasih Tuan Pengerusi.

Datuk Haji Ahmad Amzad bin Mohamed @ Hashim: Terima kasih Yang
Berhormat. Saya pun- dalam jawapan saya selepas ini memang ada- saya memang
hendak sebut Yang Berhormat. [Ketawa] Okey.

Dato’ Haji Salim Sharif [Jempol]: Jawab yang mana ada dalam Dewan, Tuan
Pengerusi. Jawab yang mana ada dalam Dewan sahaja.

Datuk Haji Anmad Amzad bin Mohamed @ Hashim: Ya, ya. Okey, okey. Oleh
sebab ia berkaitan tadi. Sebagai agensi Pemantau Projek Termal juga, ASM
bertanggungjawab untuk membuat bayaran peruntukan penyelidikan dan pembangunan
(R&D) yang telah diluluskan di bawah pengurusan dan penyeliaan kementerian.

Peruntukan berjumlah RM174,977,297.20 telah disalurkan kepada ASM bermula
pada 29 Disember 2011 dan berakhir pada 28 Disember 2018. ASM telah diarahkan untuk
memulangkan baki dana tersebut kepada pihak kementerian pada 10 April 2019. Pihak
ASM telah melaksanakan proses pemulangan dan baki sebanyak RM32.5 juta telah pun
dipulangkan pada 4 Julai 2019.

Seterusnya saya— sepertimana yang saya sebut tadi, saya memang bersetujulah
dengan cadangan yang telah dibangkitkan oleh Yang Berhormat Simpang Renggam tadi.
CyberSecurity merupakan salah satu antara 10- pemaju sains dan teknologi di bawah
Rangka Kerja 10-10 MySTIE. Rangka kerja ini telah diguna pakai untuk merancang inisiatif
berimpak tinggi terutamanya program-program R&D di bawah MOSTI.

Tuan Pengerusi, seterusnya persoalan yang telah dibangkitkan oleh sahabat
saya, Yang Berhormat Kuala Krai mengenai kerjasama dan minat terhadap teknologi
angkasa, keupayaan negara dalam pembangunan industri kenderaan elektrik (EV) dan
teknologi hidrogen di peringkat negara dan antarabangsa serta status projek di bawah
Yayasan Inovasi Malaysia.

Terlebih dahulu, Dasar Angkasa Negara 2030 (DAN 2030) telah menyatakan
dengan jelas akan pendirian negara untuk menguasai bidang angkasa bagi menjadikan
Malaysia sebuah negara maju yang berupaya melangkah jauh ke hadapan.
Memandangkan pada masa ini negara masih bergantung kepada keupayaan angkasa
antarabangsa untuk mengakses sistem angkasa, maka pembangunan kepakaran dan
ilmu pengetahuan perlu dilaksanakan melalui jalinan kerjasama dengan pihak luar.

Bagi membangunkan keupayaan teknologi angkasa negara, Kementerian Sains,
Teknologi dan Inovasi (MOSTI) melalui Agensi Angkasa Malaysia telah membangunkan
Fasiliti Kawalan Misi (FKM) di Kompleks Teknologi Angkasa Banting Selangor.

Selain daripada itu telah bekerjasama dengan Agensi Angkasa Eropah (ESA)
dalam penjejakan satelit GROVEA pada tahun 2006 dengan Indian Space Research
Organization (ISRO) bagi penjejakan roket, dengan izin, Geosynchronous Satellite
Launch Vehicle pada tahun 2014 dan agensi di China bagi penjejakan roket CERES-1
pada tahun 2020.

Selain daripada itu, membangunkan fasiliti pemasangan, integrasi dan pengujian
satelit, dengan izin, satellite assembly integration and test facility yang merupakan fasiliti
AIT yang pertama dibangunkan di Asia Tenggara yang sebenarnya berupaya
melaksanakan pengujian dan pengukuran ke atas komponen satelit dan satelit yang
berkapasiti besar.

Kementerian melalui MYSA juga menjadi foca/ point dengan terlibat secara aktif
dalam pertubuhan organisasi dan inisiatif di peringkat antarabangsa. Hal ini sangat
penting bagi memastikan Malaysia tidak ketinggalan dalam perkembangan terkini
