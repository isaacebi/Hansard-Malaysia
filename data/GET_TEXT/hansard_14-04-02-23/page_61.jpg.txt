DR.01.12.2021 53

Kepala B.28 [Jadual] —
Kepala P.28 [Anggaran Pembangunan 2022] —

Tuan Pengerusi: Sekarang saya merujuk kepada Kepala Bekalan B.28 dan
Kepala Pembangunan P.28 di bawah Kementerian Pengangkutan terbuka untuk dibahas.
Yang Berhormat, saya mendapat senarai pembahas sehingga 25 orang tetapi oleh kerana
tidak berapa cukup masa hari ini kita terpaksa berhenti pada waktu 6.30 petang. Saya
akan hadkan kepada 20 orang. Ahli-ahli Yang Berhormat berikut akan membahaskan.

Dimulakan oleh Yang Berhormat Pontian diikuti Yang Berhormat Seremban, Yang
Berhormat Sabak Bernam, Yang Berhormat Hulu Selangor, Yang Berhormat Tumpat,
Yang Berhormat Sepang, Yang Berhormat Sibuti, Yang Berhormat Kalabakan, Yang
Berhormat Kuala Langat, Yang Berhormat Tuaran, Yang Berhormat Tebrau, Yang
Berhormat Kota Melaka, Yang Berhormat Dungun, Yang Berhormat Tangga Batu, Yang
Berhormat Baram, Yang Berhormat Bukit Bendera, Yang Berhormat Setiu, Yang
Berhormat Bayan Baru, Yang Berhormat Kuala Krai dan akhir sekali Yang Berhormat
Bandar Kuching. Dipersilakan Yang Berhormat Pontian.

3.14 ptg.

Datuk Seri Haji Ahmad bin Haji Maslan [Pontian]: Terima kasih Tuan
Pengerusi. Butiran 010400 — Pengangkutan Darat dan Butiran 010500 — Perancangan
Strategik dan Antarabangsa. Saya ingin tahu apakah perancangan yang diperbaharui
kerajaan apabila Yang Amat Berhormat Bera selaku Perdana Menteri mengemukakan
agar high-speed rail (HSR) Singapura ke Kuala Lumpur dihidupkan semula.

Perdana Menteri Singapura Lee Hsien Loong menyebut bahawa beliau dilaporkan
bersikap terbuka dengan cadangan itu dan kedua-dua Kementerian Pengangkutan dua
buah negara diminta membuat susulan.

Laluan sebelum ini ialah Singapura, Nusajaya, Batu Pahat, Muar, Air Keroh,
Seremban, Kuala Lumpur dengan Pontian. Kawasan saya jadi pusat membaiki gerabak
dan perkhidmatan penyelenggaraan. Saya kira semuanya itu wajar diteruskan dari
Singapura ke Kuala Lumpur.

Diharap kesilapan kita membuat keputusan tidak diulangi kerana high-speed rail
(HSR) mesti berdaya maju demi meningkatkan ekonomi rakyat terutama dalam sektor
pelancongan. Saya juga ingin mengetahui apa akan berlaku pada pampasan yang telah
dibayar jika kita berjaya berunding semula.

Kedua ialah Butiran 010900 — Pembangunan. ECRL disebut dijangka siap ikut
jadual tahun 2026. Adakah ianya akan disambung ke Pengkalan Kubor, Tumpat bagi
memastikan dapat diguna sebagai pengangkutan Selatan Thailand ke Malaysia dan
menjadi pemangkin pencetus sambungan strategik Jaringan Logistik sehingga ke
Pelabuhan Klang.

Berapa kos terkini ECRL, berapa peluang pekerjaan dapat dijana untuk rakyat
tempatan dan berapa kos kontraktor bumiputera yang terlibat dan apakah status
pembinaan yang terkini di semua jajaran?

Perkara ketiga Butiran 020300 — Pengangkutan Jalan. Disebut ada sekitar
100,000 pemandu e-hailing dan 50,000 penunggang p-hailing atau ada data terkini yang
boleh dikongsikan oleh kementerian. Apakah kementerian bercadang untuk mengiktiraf
mereka ini di bawah Akta Kerja 1955 (Pindaan) 2021 agar kebajikan mereka terpelihara.
Mohon kongsikan perancangan yang sudah dan yang akan dibuat oleh kementerian.

Selain pendaftaran untuk vaksinasi seumpamanya bagaimana dengan isu
tambang, komisen, pampasan, PERKESO, KWSP, insurans dan lain-lain yang boleh
diadakan dan boleh diperbaiki.

Perkara keempat, apakah status terkini Butiran 031600 — Perbicaraan Nasional
MH17? Apakah status terkini MH370 sudah ditutup fail kah? Mengapa peratusan on-time
performance (OTP) pelepasan dan ketibaan untuk udara hanya 87 peratus tahun ini dan
