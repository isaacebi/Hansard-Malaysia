32 DR.01.12.2021

PLANMalaysia Pahang, Jabatan Perancangan Bandar dan Desa Negeri Pahang
menyatakan bahawa keputusan Jawatankuasa Perancangan Negeri ini mengatakan
bahawa tidak perlu dirujuk ke Majlis Perancang Fizikal Negara (MPFN) setelah mengambil
kira keperluan teknikal dan kesesuaian tapak tersebut.

Jadi PLANMalaysia Pahang mengatakan tidak perlu dapat kelulusan, tidak perlu
dirujuk ke Majlis Perancang Fizikal Negara. Ini bercanggah dan melanggar undang-
undang kerana cabutan — ada dua perkara. Dia melanggar undang-undang, satu.

Kedua, ia juga menyeleweng fakta. Cabutan dari minit mesyuarat Jawatankuasa
Perancangan Negeri Pahang ini mengatakan bahawa tidak perlu rujuk kepada Majlis
Perancang Fizikal Negara sedangkan pada pindaan Akta Perancangan Bandar dan Desa
pindaan 2017 jelas mengatakan bahawa seksyen 20B, “Without prejudice to section 28 it
shall be duty of every Federal Government and State Government department or agency
to seek advice from the Council on the development proposal relating to” dan Bahagian B
menyatakan “Any construction of a major national infrastructure including toxic waste
disposal site”.

Jadi, PLANMalaysia Pahang mengatakan tidak perlu rujuk sedangkan_ ini
melanggar undang-undang. Macam mana AELB boleh keluar kelulusan pula kepada
Lynas untuk membina PDF?

Kemudian dalam minit mesyuarat ini juga mengatakan bahawa tapak itu sesuai
kerana merujuk kepada Rancangan Tempatan Daerah Kuantan 2035 mengatakan guna
tanah di situ mengklasifikasikan perincian guna tanah yang dibenarkan termasuk
penghasilan bahan radio aktif, memproses bahan buangan nuklear atau penghasilan
komponen nuklear, memproses bahan buangan toksik serta sisa bahaya.

Tuan Pengerusi, AELB harus tahu bahawa ini adalah Rancangan Tempatan
Daerah Guna Tanah untuk kilang. Of course lah, tentu sekali untuk penghasilan bahan
radioaktif ini khusus untuk kilang Lynas tetapi dalam pelan guna tanah, tidak ada
mengatakan boleh digunakan sebagai tapak pelupusan sisa_ radioaktif. Jadi, ini
penyelewengan fakta. PLANMalaysia Pahang boleh mengatakan tidak perlu rujuk kepada
Majlis Perancang Fizikal Negara, melanggar undang-undang, menyeleweng fakta dan
AELB mengatakan boleh buat PDF di situ.

Tuan Pengerusi, saya hendak tahu penggerak projek ini ialah Gading Senggara
Sendirian Berhad. Saya hendak tahu kepentingan Gading Senggara Sendirian Berhad
siapa tuan punya? Siapa shareholders? Siapa pemiliknya? Berapa kos projek? Adakah
ini tender terbuka, proses tender terbuka berjalan? AELB Yang Berhormat Menteri harus
jawab.

Sekiranya Gading Senggara boleh get away dengan izin, pada hari ini dalam
pembinaan tapak PDF ini, langgar undang-undang, bagaimana kita hendak pastikan
bahawa Gading Senggara tidak langgar undang-undang pada masa hadapan? Adakah
akan dapat perlindungan daripada kerajaan negeri? Bagaimana kepentingan rakyat
Pahang akan dipelihara? Ini kerana radioactive waste ini merupakan — mempunyai half
life ataupun sisa hayat atau jangka hayat 14 bilion tahun.

Saya juga ingin merujuk kepada Panduan Teknikal Criteria for Siting of Disposal
Facility for Waste Containing Naturally Occurring Radioactive Material. Di sini, AELB pada
19 Ogos 2020 telah meletakkan klasifikasi radioactive waste Lynas kepada very low level
radioactive waste. Sedangkan itu bercanggah dengan Klasifikasi IAEA. IAEA mengatakan
ialah low level waste bukan very low level waste.

Apabila very low level waste, maka ia ada kelonggaran daripada segi pembinaan
tapak PDF ini. Ini juga satu perkara yang saya amat khuatir kerana apabila Lynas
membina— disuruh membina cracking and leaching facility di Australia, saya bacakan ya,
“The proposed Kalgoorlie plant is to have both is NUF and WLP equivalent waste to be
returned to Mount Weld, to be disposed as in accordance with Western Australia
Regulatory Requirements and Low-Level Waste Management Plant’.

01210

Kenapa di Australia, oxide daripada Lynas dihantar balik ke lombong tetapi di
Malaysia, kita hendak bina PDF ini atas tanah gambut. Ya, dekat dengan kilang, dekat
