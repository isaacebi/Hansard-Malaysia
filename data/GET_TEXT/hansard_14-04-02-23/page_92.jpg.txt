84 DR.01.12.2021

Jadi Yang Berhormat bertanya tentang outcome kementerian tentang ISPS.
Secara ringkasnya, ISPS kod ini tidak dilaksanakan untuk kapal-kapal yang berlayar di
Malaysia sahaja. la juga ada digunakan— kod ini untuk kapal-kapal yang berlayar dan
berlabuh di peringkat antarabangsa. Maksudnya bukan untuk /ocal destination tetapi untuk
international.

Jadi sebab itu, kita mencapai 65 peratus kerana tidak mewajibkan kapal-kapal
yang menggunakan feri untuk ke Langkawi ke Kuala Kedah ataupun Kuala Perlis tidak
perlu tertakluk pada kod ISPS ini...

Tuan Sim Tze Tzin [Bayan Baru]: Yang Berhormat Menteri. Sedikit tentang p-
hailing. Bayan Baru. Sedikit sahaja.

Datuk Seri Ir. Dr. Wee Ka Siong: Okey.

Tuan Sim Tze Tzin [Bayan Baru]: Saya nampak bahawa_ p-hailing ini
kebanyaknya mereka baik. Akan tetapi, ada segelintir mereka selalu ada isu tentang
breaking the traffic light dan sebagainya. Jadi, bagaimana kita boleh menyelesaikan
masalah ini? Terima kasih.

Tuan Pengerusi [Dato’ Mohd Rashid Hasnon]: Teruskan Yang Berhormat
Menteri.

Datuk Seri Ir. Dr. Wee Ka Siong: Beberapa bulan yang lalu Kementerian
Pengangkutan telah diberi tanggungjawab untuk kita mengubah satu dasar untuk
mengawal selia p-hailing riders dan termasuk juga bagaimana kita hendak mengawal
tingkah laku mereka. Saya lihat risikonya sangat tinggi terutama cara mereka
menunggang motosikal yang sangat bahaya. Antara perkara yang perlu kita lakukan, kita
akan bincang dengan MIROS dan juga JPJ dan termasuk juga daripada segi penggubalan
dasar, ini akan dimasukkan sebagai sebahagian daripada persediaan kita untuk membuat
regu lasi.

Jadi Yang Berhormat Pontian juga sebut tentang JPJ. Ramai yang sebut tentang
JPJ. Lawatan saya ke Taman Daya baru-baru ini ialah untuk melihat — Kita tidak salahkan
mana-mana warga JPJ. Kita tahu sistem ini bukan zaman saya. Lebih dari 10 tahun. Kita
tidak mempersalahkan sesiapa. Akan tetapi, kalau JPJ masih menggunakan sistem
mainframe maka itu akan jadi satu masalah kepada kita kerana masih lagi kena beratur.

Jadi sebab itulah JPJ mensasarkan mulai tahun 2023 kita akan mula secara
berperingkat digitalisasi proses JPW. Ini perlu dilakukan. Untuk maklumat semua, kita tidak
pakai lagi iCloud tidak pakai lagi. Kita masih menggunakan mainframe. Jadi sebab itulah
daripada segi sistemnya lambat dan pekerja kita macam mana rajin sekalipun kalau tidak
menggunakan teknologi ataupun aplikasi terbaik, maka ia akan mendatangkan masalah
kepada kita juga iaitu daripada segi transaksi yang cukup besar dan cukup banyak.

Yang Berhormat, saya hendak jawab Yang Berhormat Seremban. Berapa perkara
yang Yang Berhormat Seremban bawa tadi yang betul.

Tuan Pengerusi [Dato’ Mohd Rashid Hasnon]: Yang Berhormat Menteri perlu
berapa minit lagi Yang Berhormat Menteri?

Datuk Seri Ir. Dr. Wee Ka Siong: Sekejap saya— yang penting saya jawab dan
yang lain saya bertulis ya.

Tuan Pengerusi [Dato’ Mohd Rashid Hasnon]: Baik. Baik. Silakan.

Datuk Seri Ir. Dr. Wee Ka Siong: Sebab saya rasa beberapa perkara Yang
Berhormat bawa. ISBST, ISBSF. ISBST telah saya jawab. TTAB. Bawah KPDT projek,
halu tuju ya Yang Berhormat Bentong. Tahun lalu, kita mengatakan bahawa keputusan
Kabinet adalah kita hendak buat tender terbuka. Selepas itu, kontraktor buat pula contest
dan perkara ini masih lagi dalam pertimbangan mahkamah.

Pada minggu lalu Kabinet telah berbincang dan pada minggu ini akan disahkan
minit mesyuaratnya. Kita akan mencari satu penyelesaian iaitu, pertama daripada segi
kosnya. Kedua daripada segi masanya dan ketiga kita hendak cari satu — daripada segi
teknikalnya kita hendak selesai pelantikan ICC dan kesemuanya menjadikan projek itu
