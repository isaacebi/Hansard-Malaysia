DR.01.12.2021 79

berjumlah lebih kurang RM1.526 bilion iaitu 18.68 peratus kurang daripada peruntukan
yang diluluskan pada tahun 2021 yang berjumlah RM1.877 bilion dan perbelanjaan
pembangunan yang berjumlah lebih kurang RM4.053 bilion berbanding RM4.174 bilion
pada tahun 2021.

Di bawah perbelanjaan mengurus, lebih kurang RM1.098 bilion atau 71.9 peratus
diperuntukkan untuk pengoperasian agensi-agensi MOT dan juga pelaksanaan
pengurusan dasar sedia ada yang meliputi pembayaran untuk tujuan perkhidmatan
bekalan pembayaran emolumen pembelian aset dan lain-lain pembayaran seperti urusan
melobi, iCure dan sebagainya.

Sejumlah RM427 juta iaitu 28 peratus daripada jumlah keseluruhan peruntukan
mengurus MOT telah diperuntukkan bagi pembiayaan program-program khusus yang
merangkumi subsidi pengangkutan awam meliputi pengangkutan awam darat, rel dan
udara antaranya Subsidi Perkhidmatan Luar Bandar (RAS) RM209 juta, Subsidi
Perkhidmatan Operasi Tren Skypark RM5.7 juta, Insentif Pas Bulanan Tanpa Had My30
RM115 juta, Subsidi Tren Tidak Ekonomik (TTE) RM33 juta.

Subsidi bertujuan memastikan kesalinghubungan antara bandar dengan kawasan
luar bandar untuk meningkatkan accessibility, mobility dengan izin dan untuk rakyat
sebagai pemangkin perkembangan aktiviti sosioekonomi negara.

Tuan Haji Ahmad bin Hassan [Papar]: Papar.

Datuk Seri Ir. Dr. Wee Ka Siong: MOT memang mendengar keluh kesah dan
juga...

Tuan Haji Ahmad bin Hassan [Papar]: Papar minta laluan. Papar.
Datuk Seri Ir. Dr. Wee Ka Siong: Sekejap. Bagi sedikit gambaran. Naniti...

Tuan Pengerusi [Dato’ Mohd Rashid Hasnon]: Bagi Yang Berhormat Menteri
selesai dahulu.

Datuk Seri Ir. Dr. Wee Ka Siong: Kita memang dengar rungutan rakyat
mendepani cabaran kos hidup yang semakin mencabar. Oleh sebab itulah di kawasan-
kawasan yang tidak menguntungkan syarikat-syarikat pengendali melalui pelaksanaan
Insentif Pas Bulanan Tanpa Had iaitu My30 berjumlah RM115 juta dan Pas Mutiara untuk
warga utara sebanyak RM2 juta.

01710

Sejumlah RM800,000 atau sebanyak 0.05 peratus telah diperuntukkan di bawah
dasar baharu bagi penyelenggaraan kuarters CAAM.

Mengenai perbelanjaan pembangunan tahun 2022 di bawah _ peruntukan
perbelanjaan pembangunan pula, kementerian telah menerima peruntukan seperti mana
yang saya katakan RM4.053 bilion. Peruntukan tersebut adalah bagi perlaksanaan 85
projek pembangunan yang merangkumi 12 projek baharu dan 73 projek sambungan.

Sejumlah RM485.9 juta telah diperuntukkan untuk 12 projek baharu dan RM3.567
bilion diperuntukkan untuk 73 projek sambungan bagi memastikan semua _ projek
pembangunan yang dirancang dan sedang berjalan dapat dilaksanakan. Daripada 12
projek baru ini, tujuh projek adalah di bawah perbelanjaan mengurus tahun 2021 yang
telah dikelaskan semula kepada perbelanjaan pembangunan pada tahun 2022 iaitu
sejumlah RM477.4 juta.

Ini bermaksud ramai Yang Berhormat memang prihatin di mana perginya ISBSF
ataupun SBST ini. Sebenarnya ada, ia telah dikelaskan daripada OE kepada DE dan
antara program yang terlibat ialah maintenance, repair and overhaul (MRO) KTMB
penyelenggaraan sistem AWAS, Program Dana Bantuan Sementara Bas Henti-henti
(ISBSF) dan Program Transformasi Perkhidmatan Bas (SBST), Penyelenggaraan Sistem
Rangka Main Frame JPJ, Feri Pulau Pinang dan Penyelenggaraan dan Pemuliharaan
Aset-aset Operasi Trafik Udara dan Keselamatan Penerbangan Awam (CAAM). Lima
projek baharu yang diluluskan untuk tahun hadapan ialah:

(i) merobohkan dan membina semula jeti Jabatan Laut Sarikei;
