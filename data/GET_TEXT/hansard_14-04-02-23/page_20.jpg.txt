12 DR.01.12.2021

geran yang berkenaan akan berusaha membantu sehingga setiap inisiatif teknologi yang
dilaksanakan itu mencapai kejayaan.

Mulai Rancangan Malaysia Ke-12, pembiayaan skim dana MOSTI telah
diperluaskan kepada pemohon, syarikat start-up, perusahaan kecil dan sederhana yang
mana skim pembiayaan sepertimana yang telah saya sebutkan tadi.

Selain daripada itu, di bawah Rancangan Malaysia Ke-12, Kementerian
Kewangan (MOF) telah meluluskan peruntukan pembangunan DE kepada lima agensi
pembiaya yang juga telah saya sebutkan tadi.

Jadi, berkenaan dengan soalan tentang antara contoh yang boleh saya sebut di
sini adalah kejayaan-kejayaan dalam Rancangan Malaysia Ke-11, antara lain projek
trackless automated guided vehicle oleh syarikat DF Automation & Robotics Sdn. Bhd di
bawah pembiayaan dana TehcnoFund, yang mana syarikat ini telah berjaya memfailkan
tiga paten.

Apa yang saya boleh sebut, inovasi yang mereka hasilkan telah dijual kepada
syarikat di Malaysia dan luar negara antaranya sushi AGV using NavVis yang telah
digunakan di IOI Mall, MyTown di US, UK dan Taiwan. Manakala trackless AGV telah
dibeli oleh Flextronics Singapore dan TALIS Singapore. Syarikat ini juga telah
bekerjasama dengan Universal Robot and Robotic Singapore bagi pemasaran produk
AGV.

Satu lagi yang saya boleh sebut berkait dengan projek new generation of
interactive service robot with installed analytics yang mana syarikat ini juga telah berjaya
memasarkan robot mereka yang sedang digunakan di cawangan Mak Cik Kafe di
Universiti Malaya dan Hospital Pantai. Robot yang dinamakan Mak Cik Robot ini mampu
berinteraksi dengan pelanggan, mempromosikan makanan serta mengambil pesanan.

Banyak contohnya yang saya rasa kalau disebut panjang saya boleh berikan
secara bertulis. Terima kasih.

Tuan Yang di-Pertua: Ya, Yang Berhormat Padang Serai.

Tuan Karupaiya a/l Mutusami [Padang Serai]: Terima kasih, Tuan Yang di-
Pertua. Persoalan besar saya yang memerlukan penjelasan daripada pihak kerajaan
adalah, apakah komitmen kerajaan dalam memastikan industri IR 4.0 juga dapat memberi
manfaat kepada penduduk kawasan pedalaman. Terima kasih Timbalan Menteri, terima
kasih Tuan Yang di-Pertua.

Tuan Yang di-Pertua: Silakan Yang Berhormat.

Datuk Haji Anmad Amzad bin Mohamed @ Hashim: Dalam soal ini penduduk
pedalaman tidak pernah disisihkan daripada segi penggunaan approach IR 4.0 yang
mana MOSTI juga melalui agensi seperti Yayasan Inovasi Malaysia. Misalnya beberapa
hari yang lalu kita ke Pitas, Sabah di mana kita melihat bagaimana kita boleh membantu
meningkatkan connectivity di sana dengan menggunakan teknologi terkini dan juga untuk
mendapatkan potensi air bersih menggunakan inovasi yang dihasilkan di bawah MOSTI.
Itu antara contoh yang saya boleh sebut. Terima kasih.

6. Tuan Wong Chen [Subang] minta Menteri Alam Sekitar dan Air menyatakan:
(a) bilakah dagangan karbon akan bermula; dan
(b) adakah kementerian berhasrat untuk menswastakan

pengurusan dan operasi bursa ini.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih, Yang Berhormat Subang atas pertanyaan.

Tuan Yang di-Pertua, untuk makluman Yang Berhormat bahawa dagangan
karbon di peringkat domestik akan dilaksanakan secara berfasa melalui penghujung tahun
2022. Buat masa ini Kementerian Kewangan Malaysia bersama Kementerian Alam
Sekitar dan Air serta Bursa Malaysia sedang berusaha untuk mendapatkan buy-in
