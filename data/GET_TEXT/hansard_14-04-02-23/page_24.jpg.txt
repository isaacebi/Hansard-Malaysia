16 DR.01.12.2021

di jabatan agama Islam negeri dengan menyediakan perkhidmatan kaunselor profesional
yang berlesen, khususnya yang mempunyai latar belakang pengajian agama yang akan
diutamakan sebagai nilai tambah untuk meningkatkan imej organisasi, seterusnya
menyantuni Keluarga Malaysia dengan lebih berkesan di samping perunding cara
keluarga yang sedia ada yang telah menjalani kursus untuk khidmat kaunseling syarie
yang saya sebutkan tadi. Sekian, terima kasih.

Tuan Yang di-Pertua: Terima kasih. Ada soalan tambahan lagi? Ya, Yang
Berhormat Merbok.

Puan Nor Azrina binti Surip [Merbok]: Terima kasih. Saya setuju seperti yang
Yang Berhormat Jerai sebut, bahawa setahu pengetahuan saya, memang tiada
kaunselor. la cuma pegawai runding cara dan biasanya satu buah daerah itu ada dua,
atau tiga orang sahaja.

01100

Jadi, apakah tindakan drastik yang boleh dilakukan sebab dalam mendepani
pandemik ini, kalau Kementerian Wanita hari itu telah bekerjasama dengan banyak masjid
ya sebagai pusat sistem sokongan. Jadi, saya rasa amat penting untuk kaunselor ini
berada di setiap pejabat agama daerah. Kaunselor-kaunselor yang profesional. Terima
kasih.

Datuk Haji Ahmad Marzuk bin Shaary: Terima kasih Yang Berhormat di atas
soalan. Sebagaimana yang saya sebutkan tadi bahawa pihak kerajaan sudah pun secara
dasarnya bersetuju untuk mewujudkan kaunselor berdaftar yang mempunyai lesen
sebagai kaunseling dan buat masa ini sebelum sampai ke tahap itu kita mengguna pakai
kaunselor, Pegawai-pegawai Hal Ehwal Islam yang diberikan pendedahan dengan kursus
kaunseling syarie yang kita adakan dan kemahiran mereka dan pengalaman mereka itu
telah banyak membantu kita dalam mengisi ruang kosong yang ada untuk sebelum kita
mendapat kaunselor yang berdaftar. Terima kasih Yang Berhormat.

8. Tuan Fong Kui Lun [Bukit Bintang] minta Menteri Wilayah Persekutuan
menyatakan peranan yang dimainkan oleh Majlis Perwakilan Penduduk Wilayah
Persekutuan setiap kawasan Parlimen dan perbelanjaan setelah Kerajaan PH
ditumbangkan pada awal 2020.

Timbalan Menteri Wilayah Persekutuan [Datuk Seri Jalaluddin bin Alias]:
Tuan Yang di-Pertua, sebelum saya menjawab soalan Yang Berhormat Bukit Bintang,
saya ingin mengambil kesempatan ini untuk mengucapkan setinggi-tinggi tahniah kepada
pasukan KL City yang telah menjuarai Piala Malaysia 2021 malam tadi. [Tepuk]

Kejayaan KL City ini Tuan Yang di-Pertua adalah merupakan kejayaan yang
sangat manis kerana ia di kecapi pada ulang tahun Piala Malaysia yang ke-100 dan
setelah 32 tahun kali terakhir memenangi piala ini. Bagi pihak Yang Berhormat Menteri
Wilayah Persekutuan dan juga warga Kementerian Wilayah Persekutuan, sekali lagi saya
ingin mengucapkan syabas dan tahniah kepada para pemain dan seluruh pasukan dan
penyokong KL City. Tuan Yang di-Pertua,

Anak kucing berbulu lebat,
Minum air di tepi perigi,

KL City dan JDT permainannya hebat,
Tahniah Piala Malaysia milik KL City.

Tuan Yang di-Pertua, untuk makluman Yang Berhormat Bukit Bintang, Majlis
Perwakilan Penduduk Wilayah Persekutuan (MPPWP) telah ditubuhkan dengan objektif
melaksana, menyelaras dan memantau pembangunan komuniti dan kesejahteraan
bandar di Wilayah Persekutuan sehingga ke peringkat akar umbi.

Ahli-ahli MPPWP dilantik dan dianggotai oleh individu-individu yang berpengaruh
di sesuatu kawasan termasuk wakil persatuan penduduk, wakil joint management body,
management corporation dengan izin, wakil pertubuhan bukan kerajaan, wakil pertubuhan
