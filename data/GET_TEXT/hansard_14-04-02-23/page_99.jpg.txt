DR.01.12.2021 91

berada di Kementerian Sumber Manusia, saya ada bawa beberapa orang antara pelajar
lepasan daripada GIATMARA di Saratok berjaya mendapat nombor empat di peringkat
dunia di WordSkills di Kazan, Rusia. Nombor empat dalam bidang fesyen. Ini sangat
mengagumkan. Dan sekarang ini saya difahamkan GIATMARA telah membantu dia untuk
menjadi seorang usahawan yang berjaya. Ini sangat-sangat baik.

Begitu juga ada seorang yang mempunyai syarikat Gadget World. Dia ini
juruteknik komputer dalam kemahiran melalui GIATMARA. Dia ada 23 buah cawangan
Gadget World. Ada juga seorang yang lepasan GIATMARA dalam bidang mengecat
kenderaan. Dia sekarang menjadi usahawan, bukan setakat cat kenderaan kereta, malah
cat helikopter. Mengecat helikopter.

Ini satu kejayaan yang saya fikir bahawa kursus-kursus ini sangat sesuai dengan
anak-anak tahfiz yang perlu diberikan peluang untuk mereka juga berjaya dan mendapat
tempat dalam pasaran pekerjaan atau pun dalam bidang-bidang keusahawanan. Ramai
juga yang pergi ke kerjaya ini mendapat kedudukan gaji yang lebih lumayan iaitu lepasan
daripada GIATMARA.

Jadi, saya mengharapkan— GIATMARA memang menarik minat sebab orang
yang lemah dalam bidang akademik ini sangat berminat, Tuan Pengerusi, disebabkan dia
80 percent adalah praktikal. Lapan puluh percent adalah praktikal. Orang yang lemah ini,
dia tidak minat sangat akademik tetapi kalau di Kementerian Sumber Manusia, ILP, dia
60-40, 60 peratus praktikal, 40 peratus akademik. Akan tetapi di GIARMARA ini, 80
percent pendidikannya merupakan praktikal. Jadi, anak-anak ini diajar daripada yang
selemah-lemah pendidikan itu telah berjaya diberikan peluang dan akhirnya mereka
berjaya.

Jadi, saya beri tabik hormat kepada GIATMARA yang saya sangat dekat dengan
GIATMARA sewaktu saya berada di Kementerian Sumber Manusia sebab GIATMARA
juga berada dalam Jawatankuasa Pembangunan Kemahiran yang dikendalikan oleh
Kementerian Sumber Manusia untuk enam, tujuh kementerian yang terlibat dalam TVET
ini. Jadi, saya harap bahawa ini sangat-sangat penting untuk kepentingan anak-anak
tahfiz dan saya percaya bahawa ini boleh dilakukan oleh GIATMARA kerana GIATMARA
ada dekat dengan pusat-pusat tahfiz di setiap kawasan Parlimen.

Akhir sekali, saya hendak minta, Tuan Pengerusi, ialah Butiran 030500 — Pihak
Berkuasa Kemajuan Pekebun Kecil Perusahaan Getah (RISDA) untuk pihak RISDA juga
berfikir tentang sekarang ini, walaupun harga getah RM3.20 hari ini, RM3.20- getah
sekerap, agak tinggi, tetapi getah tidak ada, tidak boleh menoreh. Hujan. Bukan getah
tidak ada. Hujan. Jadi, tidak ada apa juga.

Jadi, perlu difikirkan kebajikan mereka. Lepas musim hujan ini, dia mari pula
musim pucuk. Tidak boleh menoreh juga. Jadi, walaupun getah mahal, dia mahal waktu
musim orang tidak boleh menoreh. Waktu musim boleh menoreh, dia jatuh pula harga.
Jadi, perlu difikirkan...

Tuan Noor Amin bin Ahmad [Kangar]: Yang Berhormat Pokok Sena, minta
sedikit.

Dato’ Mahfuz bin Haji Omar [Pokok Sena]: Ya, ya. Fasal harga getah ini, kita
kena beri peluang.

Tuan Noor Amin bin Ahmad [Kangar]: Berkaitan dengan getah ini sebab kita
sudah perkenalkan cukai makmur yang mana kebanyakan ini daripada syarikat-syarikat
getah. Apa kata kita ambil a portion, sedikit daripada cukai makmur ini khusus untuk
penoreh-penoreh getah.

Dato’ Mahfuz bin Haji Omar [Pokok Sena]: Ya, saya sangat bersetuju dan saya
harap itu dimasukkan sebahagian daripada ucapan saya. Perlu difikirkan bahawa
daripada cukai makmur itu untuk ditampung kepada pembiayaan kepada pekebun kecil
dan juga penoreh-penoreh getah. Ini perlu difikirkan.

Kemudian, ini untuk kawasan sayalah, Tuan Pengerusi, ya. Saya hendak minta
Butiran 02300 — Jalan-jalan Luar Bandar dan akhir sekali Butiran 04100 — Lembaga
Kemajuan Wilayah Kedah (KEDA). Saya hendak minta untuk tahun ini, berapa jumlah
kawasan di mana jalan luar bandar dalam kawasan Parlimen Pokok Sena yang telah pun
