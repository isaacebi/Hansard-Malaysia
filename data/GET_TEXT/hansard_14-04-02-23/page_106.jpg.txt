98 DR.01.12.2021

Di Kedah sahaja terdapat 1,025 Pengerusi JPKK. Kesemua mereka diberikan
elaun khas iaitu Pengerusi mendapat RM500 sebulan manakala Setiausaha dapat
RM300. Tiada sebarang peruntukan khas untuk golongan ini sedangkan mereka adalah
penggerak utama pembangunan sosial daripada akar umbi.

Kita mintalah jasa baik kementerian untuk menaikkan elaun berkenaan kepada
RM800 untuk Pengerusi dan RM500 untuk Setiausaha dan dalam hal ini saya
bersependapat dengan Yang Berhormat Pontian yang memberi cadangan ini tadi.

Kedua, P.22 Butiran 03200 — Skim Pembangunan Kesejahteraan Rakyat. Hal ini
berhubung kait dengan pembinaan rumah eKasih yang menjadi rebutan rakyat miskin
tegar. Kos pembinaan rumah PPRT maksimum adalah RM13,000 bagi Semenanjung dan
RM15,000 bagi Sabah dan Sarawak. Ini berdasarkan garis ditetapbkan kementerian.
Namun begitu jika dilihat, kos pembinaan meningkat berkali ganda.

Oleh itu. saya merasakan’ sangat sesuai sekiranya kementerian
mempertimbangkan cadangan saya untuk menaikkan kos baik pulih rumah eKasih
kepada RM20,000. Dalam butiran yang sama juga — baru-baru ini dalam jawapan Yang
Berhormat Timbalan Menteri KPLB semasa menjawab soalan lisan saya baru-baru ini
menyatakan permohonan untuk baik pulih rumah hanya perlu disahkan oleh penghulu dan
semua Ahli Parlimen boleh menyampaikan terus kepada pihak kementerian. Saya
ucapkan terima kasih atas alternatif yang diberikan.

Seterusnya ketiga, Butiran 01707 — Pemasangan Baru Lampu Jalan Kampung.
Kawasan saya di Parlimen Jerai masih lagi dihimpit dengan masalah lampu jalan.
Terdapat jalan kampung yang langsung tidak mempunyai cahaya lampu dan hanya
bergantung pada cahaya bulan dan lampu kenderaan jika keluar pada malam hari.

Keadaan ini mendatangkan masalah keselamatan yang perlu dipandang serius.
Selain daripada masalah keselamatan ketika keluar rumah, ketiadaan lampu jalan juga
menyumbang kepada lonjakan kes jenayah di kampung-kampung terutama melibatkan
kes kecurian dan pecah masuk rumah. Kita cadangkan supaya dipasang lampu jalan jenis
solar — baru-baru ini pun pihak kementerian menjelaskan bahawa lampu jalan jenis ini
kosnya murah dan dapat dipercepatkan pemasangan.

Terakhir, B.22 Butiran 051100 — Emolumen Kakitangan KEMAS Lantikan Tetap.
Saya difahamkan guru-guru KEMAS kebanyakannya adalah bertaraf kontrak selepas 15
tahun baru mereka akan diserap ke jawatan tetap. Betulkan saya jika saya salah. Saya
berpandangan bahawa kementerian perlu memendekkan tempoh kontrak untuk lantikan
ke jawatan tetap sebagai contoh kurang 10 tahun. Ini penting bagi menjamin kerjaya guru
KEMAS di seluruh negara. Sekian, terima kasih Tuan Pengerusi.

Tuan Pengerusi: Terima kasih Yang Berhormat Jerai. Yang Berhormat
Sepanggar. Silakan.

6.23 ptg.

Datuk Mohd Azis bin Jamman [Sepanggar]: Terima kasih Tuan Pengerusi.
Butiran 01703 — Bekalan Elektrik Luar Bandar Sabah, Butiran 02003 — Bekalan Air Luar
Bandar Sabah, Butiran 02200 — Jambatan Luar Bandar, Butiran 02300 — Jalan-jalan Luar
Bandar, Butiran 02400 — Jalan Perhubungan Desa dan Butiran 03200 — Skim
Pembangunan Kesejahteraan Rakyat.

Tuan Pengerusi, saya menyentuh semua butiran ini kerana ia adalah berkaitan.
Baru-baru ini Yang Berhormat Menteri ada menyebut bahawa pada tahun depan
peruntukan pembangunan untuk Sabah adalah RM1.25 bilion iaitu peningkatan sebanyak
6.25 peratus dari tahun ini. Sebanyak 248 projek yang akan dilaksanakan di bawah
butiran-butiran yang saya sebutkan tadi.

Saya ingin tegaskan di sini sekali lagi kepada Yang Berhormat Menteri, cukup-
cukuplah memberikan harapan dan mengelirukan rakyat Sabah. Berbilion-bilion yang
disebutkan setiap tahun sedangkan realitinya hanya beberapa peratus sahaja peruntukan
dapat digunakan. Mengambil butiran-butiran yang saya telah sebutkan tadi, mari kita lihat
perbelanjaan sebenar.
