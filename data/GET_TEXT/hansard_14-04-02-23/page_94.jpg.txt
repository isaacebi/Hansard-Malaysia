86 DR.01.12.2021

Kita membina terowong di sepanjang 14 kilometer dari Gombak supaya tidak
mengganggu gugat isu persekitaran, isu alam sekitar. Ini telah dibincangkan dengan
pihak kerajaan negeri. Jumlahnya...

Datuk Seri Mohd Redzuan bin Md Yusof [Alor Gajah]: Adakah pakej ini
dimasukkan kepada kontraktor yang sedang membangunkan ECRL ataupun sebagai
pakej yang berasingan untuk memberi manfaat kepada...

Datuk Seri Ir. Dr. Wee Ka Siong: Ini pakej yang berasingan tetapi akan dibayar
oleh kerajaan dan segi penglibatan bumiputera dan /ocal content lebih tinggi daripada
yang lain.

Datuk Seri Mohd Redzuan bin Md Yusof [Alor Gajah]: Terima kasih.

Datuk Seri Ir. Dr. Wee Ka Siong: Ini telah dibincangkan secara terperinci dengan
pihak MRL. Jadi Yang Berhormat...

Tuan Pengerusi: Yang Berhormat, saya ada lagi satu kementerian lagi Yang
Berhormat.

Datuk Seri Ir. Dr. Wee Ka Siong: Okey. Banyak lagi Yang Berhormat tentang—
tadi yang dibincangkan tentang kadar di institut memandu. Sebenarnya kita ada satu
kadar yang telah ditetapkan. Mana-mana IM kena mengikuti apa yang ada dan saya dapati
di kawasan Lembah Klang, kelazimannya kita lihat ada institut memandu di mana diminta
oleh pelanggannya untuk membawa orang itu datang untuk mengikuti kelasnya. Ini
bermaksud ada bayaran tambahan. Itu tidak terangkum dalam basic cost yang telah
dibuat.

Jadi, Yang Berhormat nampaknya banyak, tetapi saya ada jawapannya di sini,
boleh atau tidak saya cadangkan ada dua, tiga perkara yang paling utama tentang
tambang yang banyak dibangkitkan tadi. Tambang penerbangan dari Kuching atau Miri
dan juga bandar-bandar di Sarawak. Untuk makluman, yang terkini, saya baru dapat
laporan daripada MAVCOM. Pemantauan yang dibuat. Pada tiga bulan yang lalu, kita
hanya dibenarkan sebanyak 22 penerbangan. Selepas itu dia buka sebanyak 87
penerbangan dan bulan lalu sebanyak 223 penerbangan dan baru-baru ini dibuka
sehingga 307 penerbangan seminggu untuk Sarawak.

Permintaan daripada syarikat penerbangan. Saya sudah berbincang dengan
mereka, asalkan tidak sekat frekuensi untuk syarikat penerbangan, mereka boleh
turunkan harga secara mendadak. Jadi, kita menulis kepada pihak kerajaan negeri di
mana SDMC sebuah jawatankuasa bencana untuk mendapat kelulusan.

Sebenarnya, kelulusan adalah daripada MAVCOM tetapi kita menghormati
Sarawak kerana jumlah yang dibenarkan masuk ke Sarawak adalah bidang kuasa
imigresen di Sarawak. Oleh sebab itu kita minta sebanyak 520 penerbangan untuk
selesaikan masalah ini kerana kita dapati daripada segi sekatan frekuensi_ ini
menyebabkan kadar tambang itu naik. Itu pertama.

Kedua, kita lihat dalam konteks ini pemantauan yang dibuat oleh MAVCOM untuk
tarikh 11 Disember 2021 hingga 31 Disember 2021, untuk destinasi dari Kuala Lumpur ke
Kuching, puratanya ialah sebanyak RM360 yang baharu kita pantau pada jam 2.00 petang
tadi daripada segi jualan tiketnya, daripada segi average. Kecuali mereka yang beli /ast
minute ini kita tidak tahu lagilah. Setakat ini ialah sebanyak RM360. Ini adalah rendah
daripada Disember tahun 2019. Ini contoh.

Kalaulah frekuensi itu dapat ditingkatkan sepertimana yang dikehendaki— saya
berharap begitu. Maka, kita dapat melandaikan kadar kenaikan tambang itu untuk
membantu mereka yang hendak pergi ke Sarawak atau datang balik ke Semenanjung
Malaysia.

Tuan Sim Tze Tzin [Bayan Baru]: Yang Berhormat Menteri sedikit sahaja. Yang
Berhormat Menteri, saya hendak tanya, bolehkah Yang Berhormat Menteri mohon
syarikat penerbangan untuk do a national service, to do whatever that is masa G14 di
mana mereka hanya bagi RM199 per flight untuk pilihan raya di Sarawak.
