90 DR.01.12.2021

Selain itu, saya ingin memohon kepada pihak kementerian supaya menyediakan
kemudahan air bersih di dalam kawasan Parlimen Cameron Highlands khususnya di
kawasan Orang Asli seperti di Pos Lemoi, Pos Menson, Pos Telanok, Pos Betau, Sungai
Koyan, Sungai Padi dan Betong. Mohon diberi perhatian kerana sudah 60 tahun, sampai
hari ini pun tidak ada lagi bekalan yang bersesuaian.

Sehingga kini, masih lagi terdapat perkampungan Orang Asli di negara ini yang
masih lagi belum menerima bekalan elektrik.

01750

Ada juga di sesetengah kawasan yang tidak dapat menerima bekalan elektrik
akibat kecuaian dan keciciran pihak berkuasa dalam menyediakan kemudahan tersebut.
Sudahlah terpaksa menggunakan generator, mereka pula terpaksa menanggung belanja
yang tinggi bagi pembelian minyak dan memperbaiki kerosakan generator tersebut.

Berapakah jumlah perkampungan Orang Asli di negara ini yang masih lagi tidak
dapat menerima bekalan elektrik 24 jam dan apakah langkah yang akan dilakukan oleh
kerajaan dalam menyelesaikan masalah tersebut?

Selain itu, ada beberapa cadangan untuk menyemak semula syarat serta kriteria
pemilihan projek bekalan elektrik di luar bandar supaya seluruh perkampungan Orang Asli
di negara ini dapat menikmati bekalan elektrik 24 jam ini.

Tuan Pengerusi, seterusnya saya ingin pergi ke Butiran 03200 — Skim
Pembangunan Kesejahteraan Rakyat. Untuk Program Perumahan Rakyat Termiskin
(PPRT) pada tahun 2022 ini, berapakah peruntukan yang akan diberi untuk program ini?
Selain itu, saya ingin memohon kepada pihak kementerian supaya memberikan
keutamaan buat PPRT ini daripada segi bina baharu dan baik pulih untuk masyarakat
Orang Asli di negara ini, Knhususnya di kawasan Parlimen Cameron Highlands. Sekian,
terima kasih kerana memberi peluang.

Tuan Pengerusi: Terima kasih, Yang Berhormat Cameron Highlands. Yang
Berhormat Pokok Sena, silakan.

5.51 ptg.

Dato’ Mahfuz bin Haji Omar [Pokok Sena]: Terima kasih, Tuan Pengerusi. Saya
ingin menyentuh berkaitan dengan P.22 Butiran 00611 — Program GIATMARA. Ini satu
perkara yang sangat penting yang saya fikir bahawa perlu diberikan tumpuan oleh pihak
kementerian kerana GIATMARA ini merupakan sebuah institusi latihan kemahiran yang
berada di setiap kawasan Parlimen. Malah, ada kawasan-kawasan Parlimen yang
mempunyai lebih daripada satu Pusat GIATMARA.

Saya difahamkan di seluruh negara kita ada 232 Pusat GIATMARA di seluruh
negara. Ini bermakna bahawa ada kawasan Parlimen yang lebih daripada satu. Ini satu
perkara yang sangat-sangat baik kerana pusat-pusat GIATMARA ini lebih banyak
tertumpu di kawasan-kawasan luar bandar untuk develop masyarakat anak-anak lepasan
sekolah, sama ada yang lemah dalam akademik atau pun yang baik, yang hendak kepada
arus aliran kemahiran ini, mereka boleh mencebur diri melalui Pusat GIATMARA.

Cuma yang saya hendak minta di sini ialah supaya pihak kerajaan, GIATMARA
boleh memikirkan bagaimana untuk mereka membantu- sebab dia ada di setiap kawasan
Parlimen. Membantu pusat-pusat tahfiz iaitu anak-anak tahfiz ini supaya akan dapat
diadakan kursus-kursus tertentu sama ada di hujung minggu. Kemudian, persijilan SKM
itu dikirakan berasaskan kepada time-based.

Maknanya berapa lama dia duduk di pusat tahfiz, kemudian berapa lama dia
mengambil kursus mingguan itu melalui Pusat GIATMARA. Ini untuk membolehkan anak-
anak tahfiz ini memasuki pasaran pekerjaan ataupun selepas daripada itu, mereka boleh
mencebur diri dalam bidang keusahawanan.

Saya lihat bahawa GIATMARA sangat berjaya bersama dengan institusi-institusi
yang lain yang ada di Kementerian Sumber Manusia dan juga kementerian yang lain tetapi
GIATMARA mendapat nama yang sangat baik. Malah, saya ingat pada waktu saya
