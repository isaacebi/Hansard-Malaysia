30 DR.01.12.2021

program apa? Saya berharap bahawa suntikan ekuiti ini akan melalui Fund of Funds
model.

Saya juga ingin mengambil kesempatan ini untuk membandingkan peruntukan
suntikan ekuiti MOSTI dengan Dana Penjana Nasional di bawah Penjana Kapital yang
ditubuhkan di bawah Kementerian Kewangan. Dana Penjana Nasional ialah sebuah Fund
of Funds di mana kerajaan menyediakan RM600 juta untuk pelaburan ekuiti dalam start-
up bersama dengan syarikat venture capital (VC) swasta dan antarabangsa dengan
nisbah padanan satu kepada satu.

Dengan ini, dana RM1.2 bilion boleh disediakan untuk melabur dalam start-up.
Sememangnya saya setuju dengan pelaburan VC kerajaan melalui Fund of Funds dan
bukan dari direct investment dengan izin, seperti syor Kabinet Pakatan Harapan yang
telah pun diluluskan.

Akan tetapi, persoalannya ialah apakah peranan MOSTI dalam Dana Penjana
Nasional yang memainkan peranan yang sangat penting dalam pengkomersialan
teknologi? Sememangnya sebelum ini kami juga ingin meningkatkan saiz Fund of Funds
untuk pelaburan VC dan RM600 juta itu adalah saiz yang sangat baik tetapi kenapa
sekarang Kementerian Kewangan yang melakukan kerja MOSTI?

Jika kita bandingkan pelaburan ekuiti kerajaan di Dana Penjana Nasional, RM600
juta dengan suntikan ekuiti MOSTI yang hanya sebanyak RM64 juta, ia hampir sepuluh
kali ganda dan juga untuk perhatian Dewan yang mulia ini, seluruh peruntukan
pembangunan MOSTI untuk tahun 2022 ialah RM386.7 juta. Ini hanya adalah 64 peratus
Dana Penjana Nasional.

Dana Penjana Nasional adalah dana yang sangat-sangat signifikan dalam
pengkomersialan teknologi dan ia terletak di luar MOSTI. Bakri ingin tahu apakah
pendirian kementerian berkenaan dengan isu ini?

Seterusnya, saya juga ingin merujuk kepada Butiran 020000 — Perancangan dan
Pembudayaan STI. Saya ingin merujuk kepada KPI yang ditetapkan di muka surat 305.
Saya ingin tahu apakah perancangan kementerian untuk mencapai sasaran yang telah
ditetapkan iaitu 93 penyelidik bagi setiap 10,000 tenaga buruh untuk tahun 2022? Ini
memandangkan pencapaian sebenar untuk tahun 2020 adalah 59 sahaja dan juga
ekonomi kita masih dalam fasa pemulihan. Adakah peningkatan ini daripada sektor awam
ataupun sektor swasta?

Pada topik yang sama, saya juga hendak tanya adakah MOSTI masih
meneruskan program Researcher-Industry Scientific Exchange (RISE) dan apakah
perkembangannya? Seterusnya untuk Butiran 00800 — Program Penyelidikan dan
Pembangunan (R&D).

Tuan Pengerusi [Dato’ Sri Azalina Othman Said]: Yang Berhormat, sudah
terlebih masa Yang Berhormat.

Puan Yeo Bee Yin [Bakri]: Ya, di mana sebanyak RM107.85 juta telah pun
diperuntukkan. Saya ingin tahu bagaimanakah peruntukan ini akan diagihkan? Berapa
akan diperuntukkan untuk penyelidikan experimental development?

Tadi Yang Berhormat Timbalan Menteri telah kata 70 peratus menjelang 2025.
Saya ingin tahu, apakah sasaran untuk tahun 2022? Saya juga ingin tahu, apakah
langkah-langkah yang diambil oleh MOSTI supaya pengagihan perbelanjaan R&D kepada
experimental development bukan hanya ditingkatkan di MOSTI tetapi di seluruh jentera
kerajaan yang mendapat peruntukan R&D kerajaan. Akhirnya, saya ingin mendapat
maklumat terperinci, yang ini boleh secara bertulis.

01200

Berkenaan dengan perbelanjaan yang terdapat perbezaan besar antara tahun
2021 dengan tahun 2022 termasuk Butiran 040300 — MIMOS Berhad, Butiran 00200 —
Jabatan Kimia Malaysia, Butiran 00603 — Agensi Angkasa Malaysia (MYSA) dan Butiran
94000 — Malaysia Debt Ventures (MDV). Itu sahaja yang saya hendak bangkitkan. Terima
kasih.

Tuan Pengerusi [Dato’ Sri Azalina Othman Said]: Yang Berhormat Jerai.
