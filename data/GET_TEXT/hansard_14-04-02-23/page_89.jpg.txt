DR.01.12.2021 81

hubungan ke Pangkalan Kubor telah dibatalkan. Sebab utama pembatalan hubungan ini
adalah penjimatan RM1.28 bilion kos projek ECRL 2.0. Ini sebagai latar belakang.

Tambahan kepada jajaran ECRL 3.0 dari Tunjung Kota Bharu ke Pengkalan
Kubor ataupun Tumpat boleh dikaji semula oleh MOT dan menentukan keperluan
pembinaannya di masa hadapan. Hubungan ke selatan Thailand mampu meningkatkan
perdagangan di antara Malaysia dengan Selatan Thailand.

Kos terkini ECRL RM50.27 bilion, peluang pekerjaan untuk rakyat tempatan kalau
untuk fasa pembinaan setakat Oktober 2021, lebih 7000 pekerja tempatan terlibat dalam
projek ECRL. Jumlah ini akan dijangka meningkat kepada 10,000 menjelang tahun 2024
apabila projek ECRL memerlukan 23,000 tenaga kerja pada fasa puncak pembinaan.

Fasa operasi sekurang-kurangnya 80 peratus daripada 3,000 orang ataupun
2,400 orang tenaga kerja operasi ECRL diwajibkan untuk rakyat tempatan. Bilangan
kontraktor Bumiputera yang terlibat ini Yang Berhormat Pontian tanya. Projek ECRL 3.0
akan mempunyai kandungan tempatan sekurang-kurangnya berjumlah RM10 bilion.

Ini adalah 40 peratus daripada kerja-kerja sivil projek yang tidak termasuk kerja-
kerja terowong. Daripada jumlah RM10 bilion ini, RM3 bilion atau 30 peratus akan
dikhaskan untuk kontraktor berstatus Bumiputera. Setakat Oktober 2021, lebih RM5 bilion
kerja-kerja ini telah diberikan kepada kontraktor tempatan dan hampir RM1 bilion diberi
kepada kontraktor Bumiputera dan status pembinaan pada waktu ini ialah 25.09 peratus
berbanding dengan apa yang dijadualkan 27.55 peratus.

Yang Berhormat Pontian tanya juga pasal projek HSR dan lain-lain juga bertanya.
Saya jawab sekali gus. Saya memang...

Datuk Seri Mohd Redzuan bin Md Yusof [Alor Gajah]: Yang Berhormat
Menteri, mencelah. Boleh?

Datuk Seri Ir. Dr. Wee Ka Siong: Sekejap, sekejap. Saya terus pada ini sebab
saya tiada masa, saya ada 21 orang lagi hendak jawab.

Tuan Pengerusi [Dato’ Mohd Rashid Hasnon]: Ya.

Datuk Seri Ir. Dr. Wee Ka Siong: Tentang HSR ini, saya mengikuti rombongan
Yang Berhormat Perdana Menteri ke Singapura baru-baru ini. Saya pun hairan Yang
Berhormat kata ada orang lain tetapi yang hadir ialah Perdana Menteri, Menteri Kanan
MITI, Menteri Luar dengan saya sahaja. Jadi yang lain adalah pegawai kerajaan. Jadi
saya tidak tahu apa yang Yang Berhormat kata tadi.

Tuan Sanisvara Nethaji Rayer a/l Rajaji [Jelutong]: Yang Berhormat.

Datuk Seri Ir. Dr. Wee Ka Siong: Apa yang penting ialah dalam aspek ini, HSR
adalah projek perbincangan antara Perdana Menteri Malaysia dengan Singapura ketika
mereka mengadakan perbincangan.

Tuan Sanisvara Nethaji Rayer a/l Rajaji [Jelutong]: Yang Berhormat.

Datuk Seri Ir. Dr. Wee Ka Siong: Apa yang saya hendak beritahu ialah semasa
kenyataan rasmi yang dibuat oleh kedua-kedua Perdana Menteri, mereka melihat yang
mana Yang Amat Berhormat Perdana Menteri Singapura sendiri berkata perkara ini
dibincangkan dan pihak mereka sedia dengan hati terbuka berbincang balik kerana
perkara ini sebenarnya telah amicably resolved sebelum ini.

Jadi apa yang berlaku ialah kenyataan dibuat selepas itu dan kita belum ada
Mesyuarat Jemaah Menteri lagi. Jadi pada hari Jumaat saya jangkakan Perdana Menteri
akan laporkan kepada Kabinet dan apakah hasil pertemuan empat mata antara dua
Perdana Menteri.

Datuk Seri Haji Ahmad bin Haji Maslan [Pontian]: [Bangun]

Tuan Sanisvara Nethaji Rayer a/l Rajaji [Jelutong]: Yang Berhormat.
Datuk Seri Ir. Dr. Wee Ka Siong: Itu sebagai satu kenyataan rasmi...
Datuk Seri Mohd Redzuan bin Md Yusof [Alor Gajah]: [Bangun]
