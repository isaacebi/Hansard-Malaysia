DR.01.12.2021 15

sahaja. la untuk seluruh dunia dan Malaysia harus /ead tentang urus niaga dagangan yang
tidak bercanggah dengan syariah. Terima kasih.

7. Tuan Sabri bin Azit [Jerai] minta Perdana Menteri menyatakan, adakah kerajaan
bercadang untuk meningkatkan bilangan kaunselor keluarga di Pejabat Agama Daerah
kerana terdapat banyak kes kaunseling rumah tangga tidak mendapat rundingan yang
baik disebabkan oleh kaunselor yang sedia ada tidak mencukupi.

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Terima kasih Tuan Yang di-Pertua dan terima kasih kepada
Yang Berhormat Jerai.

Untuk makluman Yang Berhormat, khidmat nasihat atau runding cara merupakan
antara perkhidmatan yang disediakan di jabatan agama negeri-negeri kepada masyarakat
dalam pelbagai aspek kehidupan sama ada masalah kekeluargaan, bimbingan
kerohanian, perundangan dan juga meningkatkan ketahanan emosi semasa menghadapi
konflik.

Untuk makluman Ahli Yang Berhormat, kerajaan memahami keperluan terhadap
perkhidmatan tersebut apatah lagi dalam situasi negara menghadapi pandemik yang
menyebabkan ramai yang terkesan dan memerlukan perkhidmatan ini untuk
mendapatkan khidmat nasihat.

Kerajaan melalui Jabatan Kemajuan Islam Malaysia mengambil perhatian
terhadap cadangan Ahli Yang Berhormat mengenai keperluan pertambahan jawatan
pegawai khidmat runding cara dan kaunselor di Jabatan Agama Islam Negeri bagi
memastikan penyampaian perkhidmatan yang berkesan dan_berkualiti kepada
masyarakat.

Sehingga kini, JAKIM konsisten mengadakan latihan yang berterusan bagi
meningkatkan kompetensi kemahiran dan kecekapan perunding cara agar sentiasa
dipertingkatkan degan asas kaunseling.

Untuk makluman Yang Berhormat, di JAKIM ada menyediakan kursus untuk Sijil
Kaunseling Syarie yang kita beroperasi di ILIM sepanjang tahun. Walaupun pegawai-
pegawai agama kategori “S” yang skim perkhidmatan hal ehwal Islam ini pada asalnya
tidak ada kemahiran kaunseling tetapi dengan kehadiran mereka melalui kursus-kursus
berkala ini, akhirnya kemahiran kaunseling keagamaan ataupun kaunseling syarie ini
dapat dikawal selia mereka.

Buat masa ini, untuk menampung segala keperluan khidmat kaunseling di bawah
jabatan agama Islam negeri dan juga di bawah Jabatan Kemajuan Islam Malaysia itu
masih lagi mencukupi. Sekian, terima kasih.

Tuan Yang di-Pertua: Terima kasih. Silakan, Yang Berhormat Jerai.

Tuan Sabri bin Azit [Jerai]: Terima kasih Tuan Yang di-Pertua dan terima kasih
kepada Yang Berhormat Timbalan Menteri atas jawapan yang diberikan. Saya turut
dimaklumkan bahawa kaunselor yang ditempatkan di pejabat agama daerah merupakan
perunding cara yang diberi latihan sahaja. Soalan saya, adakah kerajaan mengkaji untuk
mengambil kaunselor berdaftar sebagai kaunselor keluarga di jabatan agama Islam negeri
bagi menggantikan perunding cara yang sedia ada bagi mengatasi masalah rundingan
yang tidak memuaskan? Sekian, terima kasih.

Datuk Haji Ahmad Marzuk bin Shaary: Terima kasih kepada Yang Berhormat
yang sangat cakna kepada soal kebajikan rakyat yang terkesan akibat pandemik dan ingin
mendapatkan khidmat kaunseling di pejabat-pejabat agama negeri.

Untuk jawapan Yang Berhormat, JAKIM telah membentangkan cadangan untuk
mendapatkan kaunselor berdaftar di jabatan agama Islam negeri-negeri. Dalam
Persidangan Ketua Pendaftar Nikah, Cerai dan Rujuk kali ke-43 pada 14 Julai 2021,
mesyuarat bersetuju agar perkara ini dikaji dan diambil tindakan yang sewajarnya.

Hasil Multaqa Perunding Cara dan Kaunselor Syarie yang telah diadakan pada 2
November 2021 juga bersetuju bahawa usaha memantapkan perkhidmatan runding cara
