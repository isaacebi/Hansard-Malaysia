40 DR.01.12.2021

Terakhir Tuan Pengerusi ialah berkaitan dengan Butiran 00800 — Program
Penyelidikan dan Pembangunan (R&D) yang mana kita lihat sejumlah RM107 juta
dibelanjakan. Saya ingin tanya secara khusus perkembangan R&D vaksin dan juga apa
sahaja yang berkait tentang pencegahan COVID-19 ini. Ini kerana hari ini kita dapat
maklumat U.S. Food and Drug Administration telah pun bersetuju untuk menggunakan
antivirus pil yang dipanggil yang dibuat oleh Merck.

Walaupun undi mereka tidaklah unanimous tetapi ini juga penting untuk memandu
negara kita ke depan ini tentang bagaimana kesiasiagaan kerajaan untuk berdepan
dengan cabaran berterusan COVID-19 ini. Kita difahamkan ada pengumuman oleh
kementerian untuk membuat vaksin ataupun hal-hal yang lain berkait dengan perkara ini.
Apakah perkembangannya yang ingin— saya percaya kementerian boleh laporkan kepada
Dewan Rakyat. Terima kasih Tuan Pengerusi.

Tuan Pengerusi [Dato’ Sri Azalina Othman Said: Yang Berhormat Dungun.

12.45 tgh.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi atas keizinan memberikan
ruang kepada saya untuk perbahasan peringkat jawatankuasa bagi Kementerian Sains,
Teknologi dan Inovasi.

Butiran 020200 — Pembudayaan STI. Boleh dinyatakan apakah contoh-contoh
aktiviti yang dirancang dalam pembudayaan sains, teknologi, inovasi dan ekonomi?
Kedua, sehingga kini bagaimanakah tahap kerjasama antara MOSTI dan Kementerian
Pengajian Tinggi bagi menyuburkan minat golongan muda terhadap STIE. Ini kerana di
antara pelanggan kepada kementerian ini ialah IPTA dan IPTS. Ketiga, apakah tahap
kesedaran rakyat Malaysia tentang STIE pada waktu ini?

Butiran 040000 — Program Khusus. Ketiadaan butiran berkenaan dengan
penciptaan vaksin COVID-19 dalam peruntukan kementerian kali ini. Jadi, saya pohon
untuk mendapat maklumat daripada apa yang saya difahamkan bahawa wujud kos
pembangunan vaksin dan bolehkah dinyatakan anggaran kos vaksin yang dibangunkan
tersebut. Bolehkah diketahui sejauh manakah perkembangan pembangunan vaksin
setakat ini?

Butiran 00200 — Jabatan Kimia Malaysia. Saya ingin untuk mendapat penjelasan
apakah fasiliti dan kemudahan yang dimiliki oleh Jabatan Kimia Malaysia adakah
mencukupi seperti mana standard antarabangsa dalam menyelesaikan kes-kes jenayah
daripada segi penyiasatan forensik.

Butiran 03600 — NanoMalaysia Berhad (NMB). Ingin mendapat penjelasan melalui
peruntukan yang diberikan. Bagaimanakah MOSTI memperluaskan penggunaan
teknologi tinggi terutama sekali nano teknologi dalam Revolusi IR4.0 dan pertanian moden
bagi memastikan bidang pertanian yang mampan. Kedua, apakah inisiatif atau program
bertemakan hijau di bawah peruntukan tahun 2022 yang dilaksanakan oleh agensi MOSTI
yang boleh menggalakkan perkembangan ekonomi baharu.

Butiran 03700 — Yayasan Inovasi Malaysia. Sejauh manakah fungsi sebenar
Yayasan Inovasi ini sebagai platform kepada bakat inovasi telah tercapai pada waktu ini?
Kedua, adakah kementerian merancang untuk menambah peruntukan kepada yayasan
ini? Ini kerana geran pembangunan adalah terhad dan pembangunan produk masih perlu
dipertingkatkan daripada segi teknologi.

Butiran 040300 — MIMOS Berhad. Pertama, sejauh manakah penghasilan inovasi
yang telah dipatenkan melalui projek-projek di bawah MIMOS setelah membantu
perkembangan dan pembangunan teknologi dalam negara kita.

01250

Kedua, sejak penubuhan MIMOS Berhad pada 1985, adakah pembangunan
inovasi negara kita telah menyaingi negara-negara jiran di rantau ini daripada segi
pengiktirafan antarabangsa?
