DR.01.12.2021 37

Seterusnya saya ingin tanya kepada kerajaan. Kerajaan juga umumkan 10
program lonjakan di bawah Sains, Teknologi, Inovasi dan Ekonomi (STIE). Di antaranya,
di dalam program itu kerajaan akan mewujudkan National Vaccine Centre. Saya nak tanya
kepada pihak kerajaan, sejauh manakah National Vaccine Centre ini telah memainkan
peranan, khususnya dalam menangani isu COVID-19 di Malaysia ini?

Kita juga tahu ada satu- mungkin ada satu lagi virus baru ini. Jadi saya nak tanya
kepada pihak kerajaan, sejauh manakah National Vaccine Centre ini telah memainkan
peranan yang aktif untuk memastikan kita mungkin boleh menghadapi gejala ataupun
ancaman pandemik ini dengan lebih confidence pada masa akan datang?

Saya mencadangkan kalau sekiranya kita nak dapatkan, kita mungkin boleh tanya
kepada Yang Berhormat Pekan kerana Yang Berhormat Pekan nampaknya dia macam
ada satu bola magik. Dengan title ‘Bossku’ itu. Apa masalah ‘Bossku’ ? Dia seolah-olah
macam boleh memberi satu — mungkin kalau kita buat vaksin baru nanti, andai kata, kita
namakan Vaksin Pekan atau Vaksin ‘Bossku’ untuk kita mendapat satu impak yang
kuatlah.

Seterusnya saya nak tanya juga kepada pihak kerajaan sebagai booster yang
dikatakan oleh Yang Berhormat Pokok Sena. Ada juga orang kata mungkin ramai orang
boleh mati. Itu saya tak tahulah. Kita kena buat kajianlah.

Seterusnya saya nak tanya kepada kerajaan tentang Butiran 020200 -
Pembudayaan STI. Saya merasakan bahawa ini merupakan satu inisiatif yang baik. Cuma
saya agak keliru kenapakah bajet untuk peruntukan ini dikurangkan? Tuan Pengerusi,
beberapa tahun dahulu saya ada membaca satu interview daripada seorang ahli teknologi
dari Jepun yang beliau nak melabur di Malaysia.

Saya baca dalam majalah Dewan Budaya. Dia mengatakan walaupun saya ahli
teknologi, untuk saya melabur di Malaysia ini, saya perlu membaca antaranya, karya-
karya sastera dari Malaysia ini untuk mendapat tahu bagaimanakah pemikiran rakyat
Malaysia ini. Jadi kalau saya labur ini, sara rasa ia ada kaitan dengan tahap pemikiran
rakyat ini.

Saya nak bertanya kepada pihak kerajaan, adakah kerajaan merasakan bahawa
untuk Pembudayaan STI ini, kita boleh terpisah daripada membudayakan pemikiran yang
maju. Oleh sebab budaya ini melibatkan satu amalan yang kita rasa ada kaitan dengan
pemikiran rakyat.

Kalau sekiranya pemikiran kita agak terkebelakang, tidak moden, sebagai contoh,
kita masih lagi tidak boleh menerima dan tidak memahami prinsip asal demokrasi, tiba-
tiba kita bercakap mengenai teknologi. Saya hairan, adakah kita boleh mencapai matlamat
ini sekiranya pemikiran rakyat ini pun menjadi pemikiran yang mungkin masih lagi
terkebelakang, yang agak—

Masih lagi tradisional ataupun pemikiran-pemikiran yang mungkin kolot daripada
segi memahami perkara-perkara baru ini, seperti memahami bahawa kalau kita kalah, tak
boleh jadi kerajaan. Kalau menang, boleh jadi kerajaan. Itu perkara asas tetapi perkara ini
pun gagal difahami oleh pihak sana, jadi sekarang nak membudayakan STI. Saya hairan,
adakah kita boleh mencapai matlamat ini? Sekian, terima kasih.

Tuan Pengerusi [Dato' Sri Azalina Othman Said]: Yang Berhormat Sibuti.

12.34 tgh.

Tuan Lukanisman bin Awang Sauni [Sibuti]: Terima kasih Tuan Pengerusi.
Sibuti terus pergi ke Butiran 030200 - Dana dan Pengkomersialan. Saya lihat di sini
terdapat penurunan yang besar berkenaan tentang dana yang telah diberikan kepada
Dana dan Pengkomersialan iaitu daripada RM16,950,400 juta kepada RM6,165,700.

Saya ingin mengetahui mengapakah terdapat penurunan yang besar dari sudut
pengkomersialan produk-produk daripada MOSTI. Adakah tiada lagi kajian-kajian yang
bersesuaian untuk dikomersialkan dan juga apakah bentuk-bentuk komersial yang telah
dilaksanakan pada tahun-tahun yang lepas.
