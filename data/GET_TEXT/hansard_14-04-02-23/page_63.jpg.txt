DR.01.12.2021 55

memastikan projek ini dapat dihidupkan semula dengan segera kerana apa yang
membimbangkan saya ialah keselamatan trains yang melalui trek-trek tersebut setiap hari.

Tuan Pengerusi, saya juga hendak bertanya berkenaan dengan Butiran 01600 —
Pembelian Rolling Stock KTMB. Ini berkenaan dengan projek ETS2 untuk arah selatan.
Saya tahu bahawa projek double-track untuk Gemas-Johor Bahru akan siap tidak lama
lagi. Apa yang pentingnya ialah apabila track itu siap, rolling stock juga kena ada. Set tren
ETS ini mesti dapat beroperasi. Saya hendak tanya apakah status pembelian ETS ini.
Adakah kerajaan mengamalkan tender terbuka untuk pembelian set ETS ini ataupun ia
secara rundingan terus? Sebab saya mendapat makluman bahawa kerajaan telah pun
mengamalkan rundingan terus dalam pembelian ETS ini.

Tuan Pengerusi, yang ketiga ialah berkenaan dengan Butiran 020300 —
Pengangkutan Jalan. Ini berkenaan dengan JPJ berkenaan dengan inisiatif e-Testing.
Semasa saya berada dalam Kementerian Pengangkutan, salah satu inisiatif yang saya
juga hendak ingin bawa ialah memperkenalkan e-Testing untuk ujian-ujian pemandu-
pemandu untuk lesen memandu. Pada ketika itu, kita telah membuat beberapa projek
perintis, terutamanya di negeri Johor, di mana beberapa buah sekolah memandu telah
pun memulakan e-Testing ini.

Baru-baru ini, saya membaca dalam media, bahawa Kementerian Pengangkutan
telah melantik MyEG untuk menjalankan projek perintis ini.

Saya hendak tahu adakah ini diberi secara eksklusif kepada MyEG. Pendirian
saya ialah sepatutnya kalau Kementerian Pengangkutan hendak menjalankan e-Testing,
saya sokong penuh tetapi ia tidak seharusnya diberikan secara eksklusif kepada mana-
mana satu- syarikat. Sebab ini bukan satu teknologi yang eksklusif. Banyak syarikat boleh
memperkenalkan atau pun mengadakan teknologi ini ataupun konsep e-Testing ini dan
sepatutnya ia dibuka kepada semua syarikat.

Keempat Tuan Pengerusi, ialah berkenaan dengan HSR. Saya hendak bertanya
apakah peranan Kementerian Pengangkutan dalam projek HSR yang dikatakan akan
dihidupkan semula ini. Saya membaca juga kenyataan daripada Perdana Menteri
Singapura bahawa kedua-dua Kementerian Pengangkutan dari Malaysia dan Singapura
akan terlibat dalam rundingan berkenaan dengan HSR ini.

Disebabkan pada masa perjanjian HSR asal ini dijalankan, perjanjian itu adalah
antara Kementerian Pengangkutan Singapura, ditandatangani oleh Menteri
Pengangkutan Singapura dan Menteri di Jabatan Perdana Menteri, menjaga EPU di
sebelah pihak Kerajaan Persekutuan Malaysia. Pada ketika itu, Yang Berhormat Datuk
Seri Panglima Abdul Rahman bin Dahlan. Kalau tidak silap saya.

Selepas itu apabila kita mengambil alih, kita merundingkan untuk kita postpone
dua tahun. Itu dirundingkan oleh Yang Berhormat Gombak pada ketika itu. Apabila projek
ini dibatalkan, ia melalui Yang Berhormat Jeli sebagai Menteri di Jabatan Perdana Menteri
menjaga EPU. Sekarang ini, ia diserahkan kepada MOT.

Saya berharap betul, ia diserahkan kepada MOT, tidak ada masalah. Sepatutnya
dipimpin oleh Kementerian Pengangkutan, tetapi apa peranan MOT dan apakah skop
yang diberikan kepada MOT. Adakah ia termasuk terhadap juga mekanisme, costing dan
sebagainya? Berkenaan dengan isu AssetsCo. Adakah ia boleh ditentukan oleh pihak
MOT? Saya harap dapat diberikan penjelasan.

Terakhir, Tuan Pengerusi. Saya tahu saya mengambil sedikit masa tambahan.
Berkenaan dengan inisiatif untuk kerusi keselamatan. Yang Berhormat Menteri Kewangan
telah menyatakan bahawa ada insentif untuk pengguna-pengguna jalan raya untuk
membeli kerusi keselamatan ini, untuk kanak-kanak. Saya sokong penuh sebab semasa
saya menjadi Menteri Pengangkutan, saya yang meluluskan peraturan tersebut,
mewajibkan supaya ada kerusi keselamatan untuk kanak-kanak. Yang Berhormat Menteri
Kewangan mengatakan bahawa ada insentif sebanyak RM150 kepada golongan B40.

Saya hendak tanya apakah mekanisme, bagaimana ia dilaksanakan, agensi
mana yang bertanggungjawab dalam perkara ini kerana saya hendak menyokong. Di
kawasan Parlimen saya, saya hendak top up subsidi tersebut. Saya hendak top up RM50
lagi. Kalau RM150 daripada Kerajaan Persekutuan, saya top up RM50. Kalau harga kerusi
