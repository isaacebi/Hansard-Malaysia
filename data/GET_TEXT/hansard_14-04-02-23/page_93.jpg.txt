DR.01.12.2021 85

lebih sempurna. Jadi, oleh sebab belum lagi dimuktamadkan maka saya akan maklumkan
untuk Yang Berhormat apabila sampai masanya ya.

Jadi ETS 2 Gemas-Johor Bahru. Rolling stock status rundingan— Yang
Berhormat ingin bertanya tentang pada masa itu ada tiga syarikat yang masuk. Kalau tidak
silap saya, mereka masuk dengan kos RM465 juta satu syarikat. Kedua, RM534 juta dan
ketiga, hampir RM580 juta. Tiga syarikat yang masuk.

01730

Pada ketika itu berdepan dengan pandemik COVID-19 dan pada masa itu juga
kita tahu bahawa ETS ini dari segi kos. Kalau anggaran kos kita RM580 juta, kalau sebuah
syarikat merupakan syarikat yang paling besar, syarikat pengilang yang paling besar
untuk rolling stock, mereka sedia menurunkan harga sebanyak 15 peratus. Ini yang
dibawa oleh Duta Besar China kepada kita, pada kerajaan.

Oleh sebab itulah diturunkan harga sampai RM465 juta dan sebab itu apabila kita
lihat ia tidak masuk dalam julat. Bermaksud julat dia RM530 juta, RM540 juta. Akan tetapi
ia jauh daripada julat, tetapi ini adalah pengilang terbesar di dunia dan kebanyakan train
yang kita beli sebelum ini, banyak juga kita beli daripada syarikat ini. Maka atas sebab
untuk penjimatan dan memang ada permohonan kepada MOF, MOF juga luluskan
supaya kita dapat perolehan menjimatkan hampir RM80 juta untuk kes ini. Saya hendak
terangkan kepada Yang Berhormat.

Yang Berhormat juga membangkitkan beberapa masalah iaitu tentang e-Testing.
la tidak diberi secara eksklusif. Kita akan berpandukan kepada proof of concept (POC).
Jadi mana-mana syarikat hendak buat boleh tetapi akhirnya akan dihantar kepada pihak
kita dan kita akan menilai.

Yang Berhormat Sabak Bernam sebut beberapa perkara. Cuma satu sahaja,
yuran. Sebenarnya yuran ini...

Tuan Loke Siew Fook [Seremban]: Yang Berhormat Menteri, satu lagi
berkenaan dengan kerusi kanak-kanak. Apakah mekanisme dia?

[Tuan Yang di-Pertua mempengerusikan Jawatankuasa]

Datuk Seri Ir. Dr. Wee Ka Siong: Okey, ini adalah tentang Child Restraint
System (CRS). Di bawah Bajet 2022, ucapan Yang Berhormat Menteri Kewangan ada
menyebut sebanyak RM30 juta diberikan kepada keluarga B40. Kita jangkakan kalau
kerusi itu berharga RM300, kerajaan boleh bagi sehingga RM150. kalau lebih daripada
RM300, separuh daripadanya maksimum kita akan letak sebanyak RM150 subsidi sahaja.
Tidak ada masalah.

Terima kasih Yang Berhormat selaku wakil rakyat hendak tokok tambah sebanyak
RM50. Saya rasa ini satu inisiatif yang baik. Kita alu-alukan mana-mana NGO atau
individu untuk tambah. Akan tetapi dari sudut kerajaan kemampuan kita ialah 50 peratus
daripada harga siling RM300 dan setakat RM150 sahaja kita bagi subsidi. Dianggarkan
188,000 orang keluarga B40 akan menerima manfaat ini.

Datuk Seri Mohd Redzuan bin Md Yusof [Alor Gajah]: Tadi kurang jelas
mengenai— apabila kita buat jajaran baharu mendapat persetujuan daripada Kerajaan
Negeri Selangor, disebutkan sebanyak RM50 bilion lebih adalah belanjawan yang akan
digunakan daripada SME Bank dan sebagainya. Apabila kita reinstate Serendah Bypass
link, adakah itu termasuk dalam RM50 bilion ataupun menggunakan dana perbelanjaan
pembangunan negara? Terima kasih.

Datuk Seri Ir. Dr. Wee Ka Siong: Okey. Untuk makluman Yang Berhormat Alor
Gajah, kos keseluruhan sebanyak RM50.27 bilion. Dari segi pembayaran yang
selebihnya, kalau kita lihat pada zaman PH, diumumkan sebanyak RM44_bilion.
Kemudian ada pula kos [Tidak jelas] dan keseluruhannya kalau kita hendak buat variasi
daripada segi kuantiti sebanyak RM2.389 bilion, jumlahnya RM47.379 bilion. Berbanding
dengan RM50.29, apa yang lebih untung ialah ia akan dilanjutkan sampai ke pelabuhan.
