96 DR.01.12.2021

Ketujuh, Butiran 010600 — Perancangan Strategik. Keceriaan desa perlu diberikan
peruntukan agar kawasan desa lebih ceria, indah, cantik, teratur dan tersusun dan agar
ia boleh jadi inap desa yang dapat menjadi daya tarikan anak-anak berhenti berhijrah,
tempat mencari rezeki dengan ada jalur lebar 4G dan 5G, tumpuan pelancong dengan
keharmonian hidup dan berdikari dengan kos yang rendah dan makmur dengan aktiviti-
aktiviti ekonomi yang berdaya maju.

Oleh itu, perlu diteruskan pertandingan Anugerah Desa Cemerlang dengan
insentif hadiah yang baik bagi setiap Parlimen dan daerah. Pontian pernah menerima dua
kampungnya menjadi kampung nombor satu terbaik di Malaysia dan kampung nombor
dua terbaik di Malaysia untuk makluman, Tuan Pengerusi.

Terakhir, kelapan, Butiran 040200 — Institut Kemajuan Desa (INFRA) perlu untuk
terus melatih JPKK dalam kursus-kursus ekonomi kampung dan juga pengurusan
kampung. Elaun JPKK juga wajar dinaikkan. Sebanyak RM175.8 juta pada tahun 2021
dan RM175.8 juta pada tahun 2022 bererti tiada peningkatan. Jika boleh, dapatkan
daripada perbelanjaan luar jangka MOF yang ada sebanyak RM2 bilion untuk tambah
elaun JPKK dan ketua-ketua kampung. Terima kasih.

Tuan Pengerusi: Terima kasih, Yang Berhormat Pontian. Seterusnya, Yang
Berhormat Hulu Selangor. Silakan.

6.14 ptg.

Puan June Leow Hsiad Hui [Hulu Selangor]: Terima kasih, Tuan Pengerusi.
Hulu Selangor terus kepada Kepala Bekalan B.22, Butiran 050800 — Peningkatan Taraf
Hidup Orang Asli diperuntukkan sebanyak RM79,421,500. Akan tetapi, pada masa
pembentangan, Yang Berhormat Menteri Kewangan mengumumkan sebanyak RM274
juta bagi butiran tersebut. Jika ditambah keseluruhan butiran peruntukan untuk JAKOA di
bawah KPLB juga tidak mencapai jumlah sebanyak RM274 juta yang disebutkan.

Jadi, Hulu Selangor ingin bertanya, jumlah peruntukan RM274 juta tersebut
meliputi butiran mana? Bagaimanakah pihak kementerian akan memastikan hampir
200,000 orang Orang Asli akan menerima manfaat tersebut? Apakah program tambahan
yang akan dilaksanakan di bawah butiran ini?

Seterusnya, Butiran 051000 — Bantuan Makanan Tambahan KEMAS. Pada tahun
2022, jumlah peruntukan sebanyak RM140 juta adalah sama seperti pada tahun 2021.
Kita sedia maklum bahawa kemudahan KEMAS juga ditutup semasa PKP pada tahun ini.
Maka, kemungkinan peruntukan ini masih banyak. Oleh itu, apakah perancangan kepada
baki peruntukan sebanyak RM140 juta yang diberikan pada tahun ini?

Sekiranya masih banyak lagi yang belum digunakan, Hulu Selangor
mencadangkan agar kementerian dapat mempertimbangkan supaya lebihan peruntukan
tersebut digunakan untuk membaik pulih fasilitet KEMAS yang makin uzur. Jika dilihat di
bawah Butiran 051300 — Penyelenggaraan dan Pembaikan Bangunan KEMAS hanya
diperuntukkan sebanyak RM9.5 juta.

Butiran 051500 — Peralatan dan Kelengkapan Tabika/Taska KEMAS hanya
diperuntukkan sebanyak RM1 juta. Jumlah peruntukan ini amat sedikit jika dibandingkan
dengan jumlah fasilitet sedia ada. Itulah Hulu Selangor mencadangkan agar lebihan
peruntukan yang tidak diguna pakai pada tahun ini dapat dipertimbangkan bagi digunakan
untuk membaik pulih fasilitet KEMAS yang ada di seluruh negara.

Beralih kepada Kepala Pembangunan P.22 di bawah tajuk KEMAS. Butiran 00400
— Pendidikan Awal Kanak-kanak. Daripada jumlah peruntukan sebanyak RM2 juta pada
tahun ini naik kepada RM21 juta pada tahun hadapan, dilihat peningkatan sebanyak
sepuluh kali ganda. Mohon pencerahan Yang Berhormat Menteri, apakah yang akan
dibelanjakan di bawah butiran ini pada tahun hadapan?

Butiran 00500 -— Pusat Kegiatan Masyarakat. Peruntukan sebanyak
RM34,849,000. Adakah akan diwujudkan sebuah pusat yang baharu di daerah Hulu
Selangor? Bagaimanakah pula dengan proses naik taraf pusat di Batang Kali? Sebab
