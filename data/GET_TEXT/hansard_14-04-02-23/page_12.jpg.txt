4 DR.01.12.2021

Selangor and Terengganu and the Federal Territories of Kuala Lumpur
and Putrajaya;”

Diperhatikan bahawa takrif bagi istilah-istilah, dengan izin, ‘East Malaysia’ dan
‘Peninsular Malaysia’ tersebut diperuntukkan di bawah Akta 388 kerana merupakan istilah
yang selalu digunakan pada waktu semasa.

Hendaklah ditekankan juga bahawa takrifan sedemikian tidak merujuk kepada
keluasan kawasan negeri-negeri di dalam, dengan izin, East Malaysia dan Peninsular
Malaysia mahupun perbezaan daripada segi kedudukan sebagai wilayah. Sebagai
contoh, antara undang-undang sedia ada yang ada menggunakan istilah ‘East Malaysia’
dan ‘Peninsular Malaysia’ adalah seperti seksyen 63, seksyen 64 dan seksyen 72 Akta
Imigresen 1959/63 [Akta 155] dan Perintah Insurans (Pengecualian) (No. 2) 2012.

Selain negeri-negeri, Persekutuan Malaysia juga mempunyai Wilayah
Persekutuan iaitu merujuk kepada Wilayah Persekutuan Kuala Lumpur yang ditubuhkan
di bawah Akta Perlembagaan (Pindaan) (No. 2) 1973 [Akta A206], Wilayah Persekutuan
Labuan yang ditubuhkan di bawah Akta Perlembagaan (Pindaan) (No. 2) 1984 [Akta A585]
dan Wilayah Persekutuan Putrajaya yang ditubuhkan di bawah Akta Perlembagaan
(Pindaan) 2001 [Akta A1095]. Kesemua Wilayah Persekutuan tersebut hendaklah menjadi
Wilayah-wilayah Persekutuan.

Oleh yang demikian, kerajaan berpandangan istilah sedia ada dalam undang-
undang seperti yang diterangkan adalah memadai. Tambahan pula, cadangan pindaan
Perkara 1(2) seperti yang diperuntukkan di dalam Rang Undang-undang Perlembagaan
Persekutuan (Pindaan) 2021 sekiranya diluluskan kelak akan memperuntukkan kembali
istilah Negeri-negeri Borneo, dengan izin, The Borneo States yang mana merujuk kepada
Sabah dan Sarawak. Terima kasih.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Proses pembinaan negara memerlukan banyak faktor termasuk hal
pemikiran dan juga nasionalisme. Dalam buku Imagined Communities yang ditulis oleh
Benedict Anderson pada tahun 1983 melihat sebuah negara sebagai a socially
constructed community imagined by the people who perceive themselves as part of that
group.

Dulu kita ada Pakistan Barat, lepas itu Pakistan Timur. Akhirnya Pakistan Timur
jadi Bangladesh. Jika barangkali di Semenanjung ini dulu West Malaysia, Malaysia Barat,
tetapi Malaysia Barat sudah tidak ada, tidak digunakan lagi. Sekarang dipakai
Semenanjung Malaysia. Malaysia Timur pun tidak lagi dipakai sekarang. Hanya dirujuk
Sabah dan Sarawak.

Barangkali, Tuan Yang di-Pertua, Yang Berhormat Menteri, janganlah kita tengok
dalam pelbagai penulisan perundangan dan sebagainya. We are looking at an imagined
community. Kita hendak bina Malaysia ini. Janganlah ada orang ataupun rakyat Malaysia
yang merasa tersisih, tidak menjadi sebahagian daripada negara ini. Dengan ini, dia ada
sudah hari ini parti-parti politik yang secara terus terang mengatakan kita mahu keluar
daripada negara ini, dari Malaysia ini.

Tuan Yang di-Pertua: Yang Berhormat Tuaran, soalan.

Datuk Seri Panglima Wilfred Madius Tangau [Tuaran]: Sebab itu kami
mengatakan bahawa kerajaan— saya mahu bertanya, adakah kerajaan mahu kaji ini
dengan sebaik-baik mungkin supaya ketidakpuasan hati dari segi peruntukannya hanya
kerana pembuat dasar tidak dapat melihat keluasan Tanah Besar Malaysia itu iaitu Sabah
dan Sarawak? Kita mengatakan mahu dapat lebih daripada 30 peratus peruntukan pun
tidak dapat. Diberi 10 peratus sahaja sebab dia ingat Sabah dan Sarawak kecil.

Tuan Yang di-Pertua: Soalannya, Yang Berhormat.

Datuk Seri Panglima Wilfred Madius Tangau [Tuaran]: Soalannya, mahu kaji
atau tidak? Itu sahaja. Sekarang kita ada unit Sabah dan Sarawak. Kajilah. Itu saya punya
pertanyaan. Mahu kaji ataupun tidak? Jangan balik-balik rujuk-rujuk hanya kepada
perundangan, perundangan, perundangan.

Tuan Yang di-Pertua: Baik, Yang Berhormat.
