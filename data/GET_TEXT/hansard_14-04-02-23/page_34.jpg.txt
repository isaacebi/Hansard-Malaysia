26 DR.01.12.2021

Kepala B.30 [Jadual] -
Kepala P.30 [Anggaran Pembangunan 2022] -

Tuan Pengerusi: Ahli-ahli Yang Berhormat, Kepala Bekalan B.30 dan Kepala
Pembangunan P.30 di bawah Kementerian Sains Teknologi dan Inovasi sekarang terbuka
untuk dibahaskan.

Yang Berhormat Port Dickson dulu ya. Sekejap ya. Saya mempunyai senarai
pembahas seramai 17 orang semuanya yang akan dimulakan oleh Yang Berhormat Kuala
Krai kemudian saya akan jemput Yang Berhormat Ketua Pembangkang diikuti oleh Yang
Berhormat-Yang Berhormat berikutnya Yang Berhormat Bakri, Yang Berhormat Jerai.

Yang Berhormat Kuantan, Yang Berhormat Tebrau, Yang Berhormat Kuala
Selangor, Yang Berhormat Kuala Langat, Yang Berhormat Merbok, Yang Berhormat
Setiu, Yang Berhormat Sepang, Yang Berhormat Sibuti, Yang Berhormat Hang Tuah
Jaya, Yang Berhormat Dungun, Yang Berhormat Rasah, Yang Berhormat Sik, Yang
Berhormat Batu Gajah dan Yang Berhormat Kepong.

Kita mulakan dengan- saya mempersilakan Yang Berhormat Kuala Krai diikuti
Yang Berhormat Port Dickson.

01140

11.40 pg.

Tuan Abdul Latiff bin Abdul Rahman [Kuala Krai]: Terima kasih Tuan
Pengerusi. Bismillahi Rahmani Rahim, Assalamualaikum warahmatullahi wabarakatuh.
Saya juga mengambil bahagian dalam perbahasan peringkat Jawatankuasa Kementerian
Sains Teknologi dan Inovasi.

Saya ingin menyentuh Maksud B.30, Butiran 030600 — Agensi Angkasa Malaysia.
Tuan Pengerusi, perkara pertama berkenaan butiran ini adalah berkaitan aktiviti
pembangunan dan pengoperasian teknologi maju angkasa. Lazimnya melibatkan
pelbagai kaedah dan pendekatan melangkaui sempadan. Ini termasuklah_inisiatif
kerjasama di peringkat antarabangsa bagi mengoptimumkan manfaat teknologi angkasa
kepada kehidupan manusia.

Apakah bentuk kerjasama atau aktiviti berkaitan teknologi angkasa di peringkat
nasional ataupun antarabangsa yang telah dilaksanakan atau sedang dirancang oleh
Agensi Angkasa Malaysia?

[Dato’ Sri Azalina Othman Said (Pengerang) mempengerusikan Jawatankuasa]

Selain itu, saya juga ingin memohon agar pihak kementerian menyatakan apakah
inisiatif yang telah ataupun sedang dilaksanakan bagi memastikan minat dan
pembangunan kepakaran tempatan dalam membina teknologi angkasa di kalangan
generasi muda dapat diperkasa.

Tuan Pengerusi, saya juga ingin menyentuh Kepala B.30, Butiran 040600 —
NanoMalaysia Berhad (NMB). NanoMalaysia Berhad - syabas dan tahniah diucapkan atas
pelancaran Program NanoMalaysia Energy Storage Technology Initiative (NESTI) yang
dilaksanakan oleh Yang Berhormat Menteri MOSTI pada 23 November 2021.

la adalah sebuah platform yang amat baik dalam menekankan pembangunan dan
pengkomersilan sistem simpanan tenaga bagi pelbagai kegunaan. Persoalan saya, selain
daripada NESTI, apakah rancangan kerajaan melalui MOSTI untuk menyiapsiagakan
keupayaan dalaman negara dalam bidang penyimpanan tenaga dan pengecasan elektrik
untuk menyediakan infrastruktur kenderaan elektrik di Malaysia untuk meningkatkan daya
saing negara di ASEAN di dalam sektor ini.

Dalam masa yang sama, apakah persiapan yang dilakukan oleh kerajaan melalui
MOSTI untuk memasuki era ekonomi dan teknologi hidrogen seperti yang dilakukan oleh
