DR.01.12.2021 11

(iv) Bridging Fund (BGF);
(v) Strategic Research Fund (SRF); dan
(vi) MOSTI Combating COVID-19 Fund (MCCOF)

Skim pembiayaan dana R&D ini menyokong rangka kerja 10-10 MySTIE dan
mempunyai kumpulan sasaran tertentu yang bertujuan untuk menyokong perkembangan
sains, teknologi dan inovasi di peringkat pra-pengkomersilan.

Pendekatan terbaru ini memberi penekanan kepada projek yang berbentuk
pembangunan eksperimental kerana ia lebih praktikal dan spesifik. Seterusnya boleh
menjana pulangan ekonomi kepada negara di dalam jangka masa yang pendek.

Selain itu, permohonan dana tersebut juga telah diperluaskan kepada pemohon
daripada syarikat start-up, perusahaan mikro, kecil dan sederhana, multinational
companies dan large companies.

Antara inisiatif lain yang disediakan kerajaan adalah melalui peruntukan
pembangunan DE kepada lima agensi pembiaya di bawah MOSTI iaitu agensi Cradle
Fund Sendirian Berhad, Kumpulan Modal Perdana, Malaysia Venture Capital
Management Berhad (MAVCAP), Malaysia Debt Ventures (MDV), dan Malaysia
Technology Development Corporation (TDC). Tujuan peruntukan tersebut adalah untuk
pembiayaan bagi projek-projek baharu dan sambungan kepada syarikat-syarikat yang
berasaskan kepada teknologi.

Untuk makluman Yang Berhormat, sepanjang pelaksanaan Rancangan Malaysia
Ke-12 yang bermula pada tahun ini, sebanyak RM194.85 juta telah disalurkan kepada
agensi pembiaya di bawah MOSTI. Peruntukan yang disalurkan ini adalah melalui bajet
tahunan dan khusus untuk pelaksanaan program pembiayaan dan pelaburan kepada
syarikat-syarikat teknologi termasuk syarikat yang diterajui oleh para usahawan muda.
Sekian, terima kasih.

Tuan Yang di-Pertua: Terima kasih, silakan.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Timbalan Menteri. MOSTI dan KPKT telah diberi mandat oleh kerajaan
untuk melaksanakan R&D dan diberikan peruntukan sebanyak RM423 juta dalam
Belanjawan 2020.

Soalan tambahan saya, apakah tindakan proaktif kementerian memastikan
supaya tidak ada mana-mana syarikat yang akan “gulung tikar’ dalam masa endemik
COVID-19? Apakah jaminan kerajaan bahawa bantuan insentif dan geran yang
diperuntukkan dapat menghasilkan impak yang bermakna, khusus kepada usahawan
muda yang genius serta pintar dalam negara kita dalam content masing-masing untuk
mengadakan start-up company?

Terlalu ramai anak-anak muda di luar sana yang bersandarkan harapan yang
tinggi kepada kerajaan. Apakah ada contoh akan hasil R&D anak-anak muda yang
berimpak tinggi yang telah menerima dana daripada MOSTI sebelum ini? Kalau boleh
jawab, jawab. Kalau tidak boleh bagi saya secara bertulis. Terima kasih Timbalan Menteri,
terima kasih Tuan Yang di-Pertua.

Tuan Yang di-Pertua: Terima kasih Yang Berhormat Baling.

Datuk Seri Mohd Redzuan bin Md Yusof [Alor Gajah]: Tambah sikit. Yang
Berhormat Baling, kalau boleh tambah sikit, mohon juga Tuan Yang di-Pertua ya—
sebelum jawab.

Tuan Yang di-Pertua: Sekejap.

Datuk Seri Mohd Redzuan bin Md Yusof [Alor Gajah]: Masukkan sekali gross
operating surplus daripada geran ataupun sumbangan yang diberikan oleh MOSTI kepada
syarikat-syarikat itu. Terima kasih.

Datuk Haji Anmad Amzad bin Mohamed @ Hashim: Terima kasih di atas
soalan yang baik itu. Sudah tentulah MOSTI di dalam pemberian dana yang diberikan,
