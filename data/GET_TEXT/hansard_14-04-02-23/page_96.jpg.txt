88 DR.01.12.2021

sampai 11 juta. Maksudnya, dalam tempoh pandemik juga kesesakan yang berlaku pada
pelabuhan kita atasi dengan baik dan akhirnya pencapaian yang sangat mengagumkan.

Jadi, untuk pelabuhan lain yang dimaksudkan oleh Yang Berhormat tadi kita akan
lihat dan untuk NASP pula, untuk lapangan terbang yang telah dibangkitkan oleh beberapa
Ahli Yang Berhormat, memang MOT sedang menjalankan National Airport Strategic Plan
(NASP) dan bagi kita sedikit masa.

Apa yang berlaku macam di Ba’kelalan, di Bario, Long Banga dan juga Long
Seridan, ini disebabkan kekangan laluan, landasan itu terlalu pendek. Maka, kita gunakan
pesawat walaupun kapasitinya 19, kita hanya boleh membawa sembilan. Kenapa? Ini
kerana faktor keselamatan. Jadi, kita akan kaji sama ada terlalu pendek sangat ataupun
apakah tindakan yang akan diambil? Maka, sama-sama kita menunggu keputusan, yang
mana kita akan melihat keseluruhan 42 lapangan terbang atau padang terbang di
Malaysia akan diadakan satu kajian menyeluruh untuk melihat.

Tuan Pengerusi, saya rasa masa saya sudah tidak ada tetapi saya akan jawab
secara bertulis kepada Ahli-ahli Yang Berhormat yang telah membangkitkan setiap satu
isu dan saya menjanjikan dalam tempoh lima hari kita akan hantar jawapan ini kepada
Ahli Yang Berhormat. Sekian, terima kasih.

Tuan Pengerusi: Terima kasih Yang Berhormat Menteri. Tamatlah jawapan Yang
Berhormat Menteri bagi Kementerian Pengangkutan peringkat Jawatankuasa.

Ahli-ahli Yang Berhormat, masalahnya ialah bahawa wang sejumlah
RM1,526,793,800 untuk Kepala B.28 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.28 diperintah jadi sebahagian daripada Jadual]

Tuan Pengerusi: Ahli-ahli Yang Berhormat semua, masalah sekarang ialah
bahawa perbelanjaan di bawah Kepala P.28 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.28 jadi sebahagian daripada Anggaran Perbelanjaan]

Kepala B.22 [Jadual] —
Kepala P.22 [Anggaran Pembangunan 2022] —

Tuan Pengerusi: Sekarang adalah waktu untuk membahaskan di peringkat
Jawatankuasa Kementerian Pembangunan Luar Bandar. Kepala Bekalan B.22 dan
Kepala Pembangunan P.22 di bawah Kementerian Pembangunan Luar Bandar terbuka
untuk dibahas.

Saya sebenarnya mempunyai senarai 25 orang pembahas tetapi kerana kita
terpaksa berhenti 6.30 atau 6.40 hari ini maka saya rasa kita boleh buat dalam 10 orang
pembahas dahulu, yang kemudiannya esok kita sambung, insya-Allah. Akan dimulakan
oleh:

i) Yang Berhormat Cameron Highlands;
ii) Yang Berhormat Pokok Sena;

iii) Yang Berhormat Jempol;

iv) Yang Berhormat Sandakan;

v) Yang Berhormat Pontian;

vi) Yang Berhormat Hulu Selangor;

vii) Yang Berhormat Jerai;

viii) | Yang Berhormat Sepanggar;
