14 DR.06.12.2021

Tuan Syed Ibrahim bin Syed Noh [Ledang]: Boleh soalan? Ringkas sahaja.
Tuan Yang di-Pertua: Okey Yang Berhormat Ledang, ringkas ya.

Tuan Syed Ibrahim bin Syed Noh [Ledang]: Ringkas.

Tuan Yang di-Pertua: Silakan.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Soalan saya dari Ledang, apakah perkembangan rundingan awam forum kandungan
ataupun content forum berkenaan dengan cadangan semakan kod kandungan mengambil
keperluan dan kehendak semasa pengguna? Terima kasih.

Tuan Yang di-Pertua: Terima kasih.

Datuk Zahidi bin Zainul Abidin: Terima kasih Yang Berhormat. Yang itu saya
tidak ada maklumat sekarang ini dan kalau itu yang lama, kita akan bagi jawapan bertulis
Yang Berhormat, terima kasih.

Tuan Yang di-Pertua: Terima kasih. Yang Berhormat Datuk Seri Haji Shamsul
Iskandar @ Yusre bin Haji Mohd Akin.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, Assalamualaikum warahmatullahi wabarakatuh.

Siswazah menganggur negara merana,
Lambat bertindak masa depan semakin kelam,
Wahai Menteri yang bijaksana,
Mohon jawapan soalan Hang Tuah Jaya yang keenam.

6. Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya] minta Menteri Pengajian Tinggi menyatakan usaha kementerian bersama pihak
universiti untuk memahami keperluan ini dan seterusnya memperkasakan graduan
dengan kerjasama pihak industri agar kebolehpasaran graduan dapat memenuhi
keperluan kategori tenaga mahir dan separuh mahir

Menteri Pengajian Tinggi [Datuk Seri Dr. Noraini binti Ahmad]: Terima kasih
Tuan Yang di-Pertua dan saya hendak mengucapkan terima kasih banyak kepada Yang
Berhormat Hang Tuah Jaya. Kementerian Pengajian Tinggi sentiasa menggalakkan
penglibatan industri dalam menangani isu kebolehpasaran graduan. Antara usaha yang
telah dilaksanakan bagi memastikan perkara ini dicapai adalah:

(i) menyediakan platform perkongsian input di peringkat strategik
termasuklah Majlis TVET Negara, Majlis Penasihat Industri,
Government Industry TVET Coordination Body serta pasukan
petugas khas di bawah Majlis Pekerjaan Negara;

(ii) adalah mewujudkan pelbagai program kolaborasi bersama pihak
industri termasuklah program yang dinamakan
Industry@ University;

(iii) menjalinkan kerjasama strategik bersama-sama agensi yang

berkepentingan di dalam bidang keusahawanan seperti TEKUN
Nasional, Institut Keusahawanan Negara Berhad (INSKEN) dan
Suruhanjaya Koperasi Malaysia dan juga MEDAC. Antara
program yang dilaksanakan adalah Program KPT-MEDAC
SISWAPRENEUR dengan kerjasama TEKUN Nasional yang
merupakan program pembiayaan mikro khusus untuk pelajar IPT
dengan peruntukan sebanyak RM5 juta pada tahun 2021.
Terdahulu, KPKT dan MEDAC melalui SME Corp melaksanakan
Program Rintis TUBE At IPT dengan jumlah peruntukan
sebanyak RM2.4 juta;

(iv) KPT mengaktifkan semula Majlis Keusahawanan Pendidikan
Tinggi Nasional di peringkat kementerian untuk membantu
