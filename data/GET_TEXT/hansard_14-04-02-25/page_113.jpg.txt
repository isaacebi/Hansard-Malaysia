DR.06.12.2021 103

Tuan Pengerusi [Dato' Mohd Rashid Hasnon]: Baik, bagi...

Dato’ Sri Dr. Haji Ismail bin Abd Muttalib: Tuan Pengerusi, Yang Berhormat
Tumpat. Sedikit sahaja. Kredit perumahan. Boleh ya Tuan Pengerusi?

Tuan Pengerusi [Dato' Mohd Rashid Hasnon]: Baik. Boleh, tiga minit lagi.

Dato’ Sri Dr. Haji Ismail bin Abd Muttalib: Tak boleh selesaikan sehingga saya
selesai menjawab keseluruhan?

Tuan Haji Ahmad bin Hassan [Papar]: Papar menunggu.
Tuan Pengerusi [Dato' Mohd Rashid Hasnon]: Teruskan.

Dato’ Sri Dr. Haji Ismail bin Abd Muttalib: Sedikit Tuan Pengerusi. Skim
Pinjaman Kredit Perumahan yang disediakan kerajaan turut ditawarkan kepada pekerja
sendiri yang tidak mempunyai dokumen pendapatan yang tetap. Inisiatif ini membuka
ruang kepada lebih ramai pembeli knususnya dalam kumpulan B40 dan M40.

Isu perumahan tidak mampu milik disebabkan dasar kementerian pro-pemaju,
harga mampu milik hanya RM211,478 sahaja. Susulan perubahan landskap ekonomi
akibat COVID-19 di mana ramai yang terkesan dan terjejas pendapatan dan juga
sebilangan besar golongan M40 telah tergelincir ke B40, maka kementerian merasakan
amat sesuai cadangan Yang Berhormat supaya siling harga rumah ini diteliti semula.

01820

Seperti Yang Berhormat maklum, penetapan siling harga rumah mampu milik
sekarang pada RM300,000 dibuat berdasarkan pengiraan secara median multiple income
di mana harga rumah sepatutnya tidak melebihi pendapatan pembeli. Walaupun harga
rumah mampu milik ditetapbkan pada RM300,000, kerajaan masih juga menyediakan
perumahan yang berharga RM150,000 seperti Projek Perumahan Rakyat, kediaman
PR1MA di beberapa lokasi dan kediaman SPNB. Kementerian juga akan menubuhkan
panel of experts yang di kementerian bagi mengkaji keadaan ini Tuan Pengerusi.

Yang Berhormat Papar ada?
Tuan Haji Ahmad bin Hassan [Papar]: Papar ada di sini.

Dato’ Sri Dr. Haji Ismail bin Abd Muttalib: Yang Berhormat Papar cadang
pelaksanaan skim sewa untuk dimiliki RTO. Untuk makluman Yang Berhormat,
Kementerian Perumahan dan Kerajaan Tempatan mengambil perhatian ke atas Ahli Yang
Berhormat untuk menjadikan PPR disewa sedia ada untuk dijadikan sebagai PPR RTO.
Projek ini sebenarnya untuk disewa Tuan Pengerusi, tetapi oleh sebab ada cadangan,
insya-Allah kita akan berikanlah perhatian dan kita akan bincang dengan kerajaan negeri.

Kedua ialah tentang peruntukan PR1MA 2022. Untuk makluman Yang Berhormat,
setakat November 2021, PR1MA telah mengutip hasil jualan sebanyak RM4.1 bilion dari
tahun 2019 hingga tahun 2021. Lanjutan daripada hasil kutipan jualan rumah PR1MA yang
menggalakkan ini, PRIMA mampu menampung kos operasinya.

Maknanya, kekuatan PR1MA ada pada PR1MA. Jadi, sebab itulah kita rasa ini
satu pengorbanan PR1MA kepada kerajaan. Andai kata mungkin kita perlu menambahkan
lagi perumahan PR1MA ini dan kita perlu minta dengan kerajaan, maka kita akan
usahakan Tuan Pengerusi. Namun, kita harap - kita berikan tahniah kepada PR1MA atas
kejayaan mereka.

Status Residensi Kinarut South. Status terkini Residensi Kinarut South siap Fasa
1, siap 100 peratus. Jumlah unit 232, projek telah mendapat CCC Yang Berhormat ya.
Fasa 2 dalam pembinaan, 95 peratus sehingga November 2021.

Jumlah unit, 270 unit. Kontraktor telah mendapatkan kelulusan daripada pihak
berkuasa untuk menyambung operasi di tapak semasa Perintah Kawalan Pergerakan.
Kini, kerja pembinaan tertumpu kepada infrastruktur dan seni bina selari dengan
pematuhan SOP COVID-19. Secara keseluruhannya, setakat ini sebanyak 233 unit telah
terjual bagi Residensi Kinarut South.
