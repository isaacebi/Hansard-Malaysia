DR.06.12.2021 11

Tuan Steven Choong Shiau Yoon [Tebrau]: [Bangun]

Dato’ Dr. Mah Hang Soon: Nilai-nilai murni, elemen tersebut perlu diterapkan
dan ia telah kita terapkan, bahkan bukan melalui satu mata pelajaran tetapi merentas mata
pelajaran. Jadi, itu semua telah kita mulakan sejak daripada prasekolah, sekolah rendah,
sekolah menengah. Apa yang penting adalah bukan sahaja ia diterapkan dalam mata
pelajaran semata-mata tetapi juga melalui aktiviti di luar bilik darjah dan sebagainya.

Tuan Haji Ahmad bin Hassan [Papar]: [Bangun]
Dato’ Dr. Mah Hang Soon: Terima kasih.
Tuan Yang di-Pertua: Terima kasih. Ya, silakan Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada jawapan daripada Timbalan Menteri Pendidikan mengenai isu
perpaduan.

Soalan saya kerana ada dua pendapat. Para politician suka memainkan sekolah
vernakular adalah sebab perpaduan tidak dalam keadaan yang baik. Jadi, adalah
sebabnya. Akan tetapi yang saya dengar daripada ibu bapa-ibu bapa, mengapa mereka
tidak hantar anak-anak mereka pergi ke sekolah kebangsaan adalah sebab ia punya
standard atau prestasi di sekolah kebangsaan tidak sama dengan sekolah vernakular
kerana sekolah vernakular ia lebih fokus kepada performances. Jadi, perbezaan dua
pendapat ini ...

Tuan Yang di-Pertua: Soalannya Yang Berhormat, soalan.

Tuan Steven Choong Shiau Yoon [Tebrau]: Jadi isu. Jadi, apakah pendapat
kementerian untuk memastikan perbezaan pendapat ini dapat dikurangkan gap supaya
isu ini tidak akan berterusan? Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Dr. Mah Hang Soon: Terima kasih kepada soalan daripada Yang
Berhormat Tebrau. Untuk makluman Ahli Yang Berhormat, saya rasa, nilai jati diri,
tanggungjawab dan sebagainya, memang telah kita terapkan dalam mata pelajaran kita.

Jadi, mengenai soalan sama ada murid daripada sesuatu aliran adalah lebih
cemerlang daripada aliran yang lain, ini saya rasa itu terpulang juga kepada sekolah-
sekolah tertentu ya. Saya rasa tidak adil lah kalau kita mengeluarkan satu kenyataan
bahawa sekolah aliran tertentu adalah lebih lemah daripada aliran yang lain. Apa yang
penting adalah saya rasa lebih penting, macam mana tanggungjawab masyarakat dan
juga ibu bapa untuk mengambil bahagian, meluangkan masa dalam pembelajaran anak-
anak mereka. Terima kasih.

Tuan Yang di-Pertua: Terima kasih.
Tuan Haji Ahmad bin Hassan [Papar]: Papar.
Tuan Yang di-Pertua: Soalan terus.

Tuan Haji Ahmad bin Hassan [Papar]: Terima kasih Tuan Yang di-Pertua.
Memang perpaduan ini sangat penting untuk kita menyatukan murid-murid di sekolah.
Akan tetapi satu perkara yang saya selalu diberi anjuran daripada bapa-bapa ialah apabila
mereka— walaupun ini tidak ada kena mengena dengan perpaduan, tetapi harus saya
utarakan apa yang ada, yang selalu berlaku di sekolah-sekolah.

Tuan Yang di-Pertua: Soalan Yang Berhormat Papar, soalan.

Tuan Haji Ahmad bin Hassan [Papar]: Ya, soalannya ialah berkenaan dengan
ibu bapa selalu menerima surat daripada PIBG yang menyuruh mereka untuk
menyumbang dana kepada PIBG ini iaitu untuk sekolah-sekolah rendah dalam lingkungan
RM40 dan untuk sekolah menengah ialah RM150.

Jadi soalan saya, adakah kerajaan bercadang untuk membiayai semua
sumbangan ini? Saya juga mencadangkan supaya kerajaan mesti kalau boleh di waktu
COVID-19 ini di mana rakyat susah untuk mengambil alih dan memberi mereka
