104 DR.06.12.2021

Berkenaan dengan miskin bandar di negeri Sabah bagi di bawah RMKe-11,
sebanyak 840 rumah di negeri Sabah telah dipulihkan di bawah program baik pulih rumah.
Tahun 2022 pula, sebanyak RM3,856,000 telah diperuntukkan bagi tujuan pelaksanaan
program baik pulih rumah di Sabah. Manakala untuk keseluruhan RMKe-12,
RM14,280,000.

Tuan Pengerusi dan Yang Berhormat...
Tuan Haji Ahmad bin Hassan [Papar]: Ada satu lagi...
Dato’ Sri Dr. Haji Ismail bin Abd Muttalib: Last sekali Tuan Pengerusi...

Tuan Haji Ahmad bin Hassan [Papar]: Ada satu lagi, satu lagi, satu. Berkenaan
dengan penyewa yang menyewakan balik rumah itu, jadi mereka dapat untung atas angin.
Ada yang terjadi di PPR.

Dato’ Sri Dr. Haji Ismail bin Abd Muttalib: Ya. Terima kasih Yang Berhormat.
Saya akan teliti. Kalau dapat, Yang Berhormat berikan kepada saya maklumat terperinci,
PPR mana, apakah di bawah Kerajaan Persekutuan ataupun KPKT dan juga kerajaan
negeri dan kita akan cari penyelesaian.

Tuan Haji Ahmad bin Hassan [Papar]: Baik.

Tuan Shaharizukirnain bin Abd Kadir [Setiu]: Yang Berhormat Timbalan
Menteri, jawab Setiu sikit, dah lama menunggu. [Ketawa]

Tuan Pengerusi [Dato’ Mohd Rashid Hasnon]: Teruskan. Ada berkenaan Yang
Berhormat Setiu?

Dato’ Sri Dr. Haji Ismail bin Abd Muttalib: Yang Berhormat?
Tuan Pengerusi [Dato’ Mohd Rashid Hasnon]: Setiu.

Dato’ Sri Dr. Haji Ismail bin Abd Muttalib: Oh! Yang Berhormat Setiu tak ada
sebut ya?

Tuan Pengerusi [Dato’ Mohd Rashid Hasnon]: Tadi masa panggil dia tak ada,
dua baru masuk.

Dato’ Sri Dr. Haji Ismail bin Abd Muttalib: Oh! Dia baru masuk. Allah. Saya
minta izin Tuan Pengerusi kerana mempengerusi, saya bagi...

Tuan Pengerusi [Dato’ Mohd Rashid Hasnon]: Dia kena search.

Dato’ Sri Dr. Haji Ismail bin Abd Muttalib: Saya kena cari balik Yang Berhormat
Setiu.

Tuan Pengerusi [Dato’ Mohd Rashid Hasnon]: Kalau tak, boleh jawapan
bertulis.

Datuk Seri Panglima Wilfred Madius Tangau [Tuaran]: Tuaran ada itu tidak
dijawab.

Dato’ Sri Dr. Haji Ismail bin Abd Muttalib: Boleh. Ha! Ada Yang Berhormat.
Yang Berhormat Setiu ini tebal Tuan Pengerusi.

Tuan Pengerusi [Dato’ Mohd Rashid Hasnon]: Okey, /ast.
Dato’ Sri Dr. Haji Ismail bin Abd Muttalib: Ha! Jawapan bertulis?
Tuan Pengerusi [Dato’ Mohd Rashid Hasnon]: Minta rumuskan.

Dato’ Sri Dr. Haji Ismail bin Abd Muttalib: Amalan kitar semula kurang
mendapat sambutan. Saya jawab sikitlah Yang Berhormat Setiu, lepas itu saya bagi
kepada Yang Berhormat Pokok Sena. Untuk makluman Yang Berhormat, seiring dengan
perkembangan pesat teknologi maklumat dan e-Dagang, kementerian juga telah
mengambil inisiatif dengan mengadakan aplikasi Trash4Cash. Memang kita boleh
teruskanlah.
