DR.06.12.2021 35

di Hospital Changkat Melintang memandangkan mesin dialisis yang sedia ada tidak begitu
mencukupi?

Seterusnya kepada Butiran 030600. Kita sedia maklum bahawa negara Malaysia
kekal menjadi negara paling ramai gemuk atau obes di Asia Tenggara sejak tahun 2015.
Saya ingin mengetahui, adakah peruntukan sebanyak RM60.83 juta ini mencukupi bagi
menjalankan program pendidikan kesihatan, kKhususnya mengenai obesiti?

Bagaimanakah usaha secara berterusan yang akan dilaksanakan oleh
kementerian bagi memberi kefahaman jelas mengenai keburukan obesiti kepada
masyarakat? Sejauh manakah Program Agenda Nasional Malaysia Sihat (ANMS) yang
akan dilaksanakan oleh kementerian mampu mengatasi masalah obesiti dalam kalangan
masyarakat?

Akhir, seterusnya Butiran 022700. Menurut kenyataan Majlis Kaunselor, seramai
11,596 orang termasuk remaja mendapatkan bantuan bimbingan kaunselor kerana
berhadapan isu kesihatan mental sepanjang tahun 2020 hingga September 2021. Melalui
peruntukan RM319.58 juta tahun 2022 ini, saya ingin mengetahui apakah usaha yang
akan dilaksanakan oleh kementerian bagi menghapuskan stigma masyarakat terhadap
pesakit mental?

Berapakah jumlah nisbah terkini ahli psikiatri kepada jumlah penduduk di negara
kita? Apakah usaha yang telah dilaksanakan bagi mencapai nisbah yang ditetapkan oleh
Pertubuhan Kesihatan Sedunia (WHO)? Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Parit. Sekarang saya jemput Yang Berhormat Tuaran.

12.12 tgh.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi. Saya ingin berbahas bagi Maksud Bekalan 42, Kementerian Kesihatan,
Butiran 010100 — Pengurusan Ibu Pejabat/Negeri.

Tuan Pengerusi, sistem kesihatan negara kita ini adalah terlalu berpusat atau
overcentralised. Keadaan ini begitu ketara pada ketika kita cuba menangani pandemik
COVID-19. Ada negeri-negeri tertentu yang mampu untuk membantu Kerajaan Pusat,
termasuklah untuk menyediakan medan hospital dan sebagainya tetapi dalam
Perlembagaan Persekutuan, Jadual Kesembilan memang hal perubatan dan_ hal
kesihatan ini adalah hal Kerajaan Persekutuan.

Bagi negeri tertentu seperti negeri Sabah, hal yang berkaitan dengan kesihatan
dan perubatan memang juga diletakkan dalam senarai bersama sehingga tahun 1970.
Selepas tahun 1970, hal kesihatan dan perubatan bukan lagi dalam hal bersama bagi
negeri Sabah. Kita lihat satu keadaan di Sabah apabila overcentralised atau terlalu
berpusat ini, apabila Sabah memerlukan bangunan hospital yang baharu, Kerajaan
Persekutuan kerana tidak ada perancangan, dia beli bangunan milik Sabah Medical
Centre dahulu di Likas. Jadilah ia sebagai Hospital Likas pada hari ini.

Kemudian, Sabah Medical Centre membina sebuah bangunan berhampiran
dengan Luyang dan selepas itu Kerajaan Persekutuan, Kementerian Kesihatan membeli
pula balik bangunan ini dan hari ini dipanggil sebagai Queen Elizabeth II! Hospital. Jadi,
kita ada Hospital Queen Elizabeth | dan Hospital Queen Elizebeth II. Hospital-hospital ini
bukannya berjauhan. Jadi, dengan lain perkataan, satu perancangan daripada segi tanah
untuk membina bangunan, yang keduanya, dari segi perancangan pembinaan bangunan-
bangunan ini.

Begitu juga di hospital-hospital daerah. Kita boleh lihat, dibina sedikit-sedikit,
selepas itu ditambah, selepas itu ditambah, selepas itu ditambah dan sebagainya. Ada
pula hospital yang dibina dengan terlalu besar pula untuk tempat yang kecil, daerah yang
kecil seperti di Pitas. Hospitalnya begitu besar tetapi penduduk tidak berapa banyak dan
sebagainya. Ini semua berbangkit kerana perancangannya dibuat dari Putrajaya. la tidak
berpijak di bumi yang nyata.
