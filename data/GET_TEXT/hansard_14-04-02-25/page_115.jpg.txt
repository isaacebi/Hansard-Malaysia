DR.06.12.2021 105

Kita terus berkempen untuk orang masyarakat kita menjual sampah menjadikan
duit. Trash4Cash, maknanya sampah menjadi duit. Keadaan ini, saya cukup aktif dalam
melaksanakan program ini bersama SME Corp yang lain. Ini melibatkan konsesi kita,
Syarikat Alam Flora, Syarikat E-ldaman Sdn Bhd di utara dan juga syarikat SWM
Environment Sdn Bhd di selatan.

Penggunaan aplikasi Trash4Cash ini dilihat mampu memberi kemudahan kepada
masyarakat untuk menghantar dan menjual barang kitar semula. Bagi tahun 2021, data
sehingga Oktober, sebanyak 314 program Trash4Cash telah dilaksanakan di tujuh negeri
yang menerima pakai Akta 672 melibatkan seramai 12,123 orang. Sebanyak 167,060.2
kilogram barangan kitar semula telah berjaya dikumpulkan dengan memperoleh nilai
RM60,980.

Tindakan KPKT dalam menyelesaikan projek perumahan swasta terbengkalai.
Saya ingat ini adalah kita jawab Tuan Pengerusi, Yang Berhormat Setiu. Mungkin benda
itu, jawapan itu lebih kurang standard. Kalau perlu, nanti saya berikan Yang Berhormat ini
secara bertulis yang lebih detil.

Kemudian Yang Berhormat Setiu juga, mengemukakan KPKT dalam memantau
pelaksanaan penyenggaraan di Program Penyenggaraan Perumahan (PPP) PPR.
Sebenarnya Yang Berhormat, isu penyenggaraan ini juga ditimbulkan beberapa Ahli Yang
Berhormat yang lain dan memang kita sentiasa memantau masalah kerosakan bangunan,
vandalisme dan sebagainya yang melibatkan perumahan PPR ini. Kementerian sentiasa
peka dan prihatin kepada permasalahan yang dihadapi. Oleh sebab itulah setiap tahun,
kita menyediakan peruntukan bagi membantu penyenggaraan bangunan-bangunan
perumahan-perumahan PPR di seluruh negara.

Penawaran Rumah IKRAM Keluarga Malaysia. Untuk makluman Yang
Berhormat, satu inisiatif baharu yang dilancarkan oleh Yang Amat Berhormat Perdana
Menteri baru-baru ini ialah penawaran Rumah IKRAM. Kita bersedia menawarkan lebih
kurang 2,000 Rumah IKRAM dan malah kita dah menyediakan ruang untuk rumah kosong
ini lebih kurang 2,000 lebih. Buat sementara, kita tawarkan 2,000 dahulu. Permohonan
yang kita peroleh ialah 1,026, telah proses 455, sedang proses 571, tidak lulus 219, telah
ditawarkan Tuan Pengerusi, ialah 232.

Saya ingat, inilah peranan Yang Berhormat boleh mainkan untuk mengenal pasti
mereka yang berpendapatan bawah RM3,000, B40 dan sebagainya yang terkesan
daripada COVID-19 ini dapat menyambut tawaran kita untuk mendapatkan Rumah
IKRAM, di mana sewanya hanya RM154. Untuk first six months ini, kita berikan
pengecualian sewa Tuan Pengerusi.

Tuan Pengerusi [Dato’ Mohd Rashid Hasnon]: Terima kasih.

Dato’ Sri Dr. Haji Ismail bin Abd Muttalib: Langkah untuk bantu kontraktor
berikutan peningkatan harga bahan binaan. Tuan Pengerusi, sebenarnya kita memang-
antara isu yang kita perhatikan ialah kesan kepada kontraktor dalam membina projek-
projek khususnya perumahan ini dan kita berikan perhatian dan kita mencari jalan
bagaimana boleh membantu mereka untuk sama-sama mengenal pasti cara untuk
mengurangkan kesan daripada kenaikan harga. Sasaran tahun 2022 bagi merealisasikan
rumah mampu milik, 500,000 sepanjang RMKe-12. KPKT komited untuk menyediakan—
menjangkakan kita dapat membina 500,000, dibina sepanjang RMKe-12.

Daerah Setiu tidak cukup rumah, apakah perancangan kementerian. Bagi tahun
2022, belum ada cadangan bagi membangunkan projek PPR di Setiu. Walau
bagaimanapun, Yang Berhormat boleh mengemukakan permohonan melalui kerajaan
negeri kepada KPKT untuk dipertimbangkan dalam cadangan projek baharu ini.

Bomba Sukarelawan. Saya ucapkan terima kasih banyak atas keprihatinan Yang
Berhormat untuk meningkatkan mungkin bantuan kepada Bomba Sukarela ini. Pihak
kementerian mengambil maklum dan akan menghalusi usul untuk menambah_ baik
pasukan bomba sukarela. Setakat ini Tuan Pengerusi, memang kita menyediakan
peruntukan RM3,000 bagi setiap bomba sukarela.
