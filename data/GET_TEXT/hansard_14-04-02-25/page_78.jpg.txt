68 DR.06.12.2021

Sempat lagi kah Tuan Pengerusi? Atau sudah cukup? Saya boleh bagi jawapan
yang bertulis.

Tuan Pengerusi: Ya.

Dato’ Dr. Haji Noor Azmi bin Ghazali: Tuan Pengerusi, saya juga dapati bahawa
perbahasan dari Ahli Yang Berhormat semua perbahasan yang baik-baik tetapi banyak
juga yang telah lari daripada butiran-butiran yang disebut. Walau bagaimanapun, saya
cuba sedaya-upaya saya untuk memberikan jawapan secara bertulis kepada mereka yang
telah berbahas. Terima kasih Tuan Pengerusi.

Tuan Pengerusi: Terima kasih Yang Berhormat Timbalan Menteri. Ahli-ahli Yang
Berhormat, masalahnya ialah bahawa wang sejumlah RM28,030,000,000 untuk Kepala
B.42 Anggaran Perbelanjaan Mengurus 2022 jadi sebahagian daripada Jadual hendaklah
disetujukan.

[Masalah dikemuka bagi diputuskan, dan disetujukan]
[Kepala B.42 diperintah jadi sebahagian daripada Jadual]

Tuan Pengerusi: Masalah seterusnya ialah bahawa perbelanjaan di bawah
Kepala P.42 Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]
[Kepala P.42 jadi sebahagian daripada Anggaran Perbelanjaan]

USUL

MEMINDA JADUAL DI BAWAH PERATURAN MESYUARAT 57(2) —
MENGURANGKAN RM8,568,000 DARIPADA PERUNTUKAN KEPALA B.43

3.55 ptg.

Timbalan Menteri Kewangan | [Tuan Mohd Shahar bin Abdullah]: Bismillahir
Rahmanir Rahim. Assalamualaikum warahmatullaahi wabarakatuh. Salam sejahtera,
salam Keluarga Malaysia Makmur Sejahtera.

Terima kasih Tuan Pengerusi. Merujuk kepada Peraturan Mesyuarat 57(2), saya
mohon mencadangkan bahawa fasal 2 dalam teks Bahasa Kebangsaan dan teks bahasa
Inggeris rang undang-undang dipinda dengan menggantikan perkataan “seratus lima
puluh enam bilion empat ratus dua belas juta lapan ratus lima puluh lapan ribu lapan ratus
ringgit (RM156,412,858,800)” dengan perkataan “seratus lima puluh enam bilion empat
ratus empat juta dua ratus sembilan puluh ribu lapan ratus ringgit (RM156,404, 290,800)”.

Saya juga mohon mencadangkan agar Jadual kepada rang undang-undang
dipinda di bawah ruang “Amaun’-

(a) bagi Maksud B.43, dengan menggantikan perkataan
“41,776,018,800” dengan perkataan “1,767,450,800”; dan

(b) pada JUMLAH, dengan menggantikan perkataan
“156,412,858,800" dengan perkataan “156,404,290,800.”

Tuan Pengerusi, pindaan ini berbangkit daripada pengurangan jumlah wang yang
diperuntukkan bagi Maksud B.43 yang dinyatakan dalam Jadual kepada rang undang-
undang iaitu mengurangkan sebanyak RM8,568,000 daripada jumlah yang diperuntukkan
di bawah Kepala Bekalan B.43 di bawah Butiran 040900 — Penggerak Komuniti Tempatan.

Tuan Pengerusi, saya mohon mencadangkan.

Tuan Pengerusi: Terima kasih Yang Berhormat Timbalan Menteri. Ahli-ahli Yang
Berhormat semua, masalahnya ialah bahawa pindaan sebagaimana yang tertera dalam
Kertas Pindaan oleh Yang Berhormat Menteri Kewangan yang telah dibentangkan
