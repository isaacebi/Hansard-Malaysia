80 DR.06.12.2021

Puan Hannah Yeoh [Segambut]: Okey. Butiran 01402 — Kajian dan Penyelidikan
Perumahan. Untuk pandemik ini, saya hendak minta sama ada KPKT tahu ataupun ada
mengkaji data-data masalah sosial yang berlaku, kes COVID-19 naik di kawasan
perumahan kos rendah dan masalah sosial seperti kes rogol dan kita juga ada satu kajian
yang dilaksanakan oleh UNICEF di mana kanak-kanak di perumahan seperti ini, mereka
tidak ada bilik untuk belajar.

Jadi apabila ruang yang disediakan itu, konsep ataupun design tidak membantu
mereka belajar. Golongan yang tercicir semakin ramai. Jadi saya minta kajian dilakukan
untuk melihat semua data ini dan kita bantu masalah sosial yang ada melalui perumahan
design yang baru.

Akhir sekali, Butiran 01907 — Rancangan Kawasan Khas (RKK). Saya telah
menulis surat kepada Menteri Wilayah dan DBKL. Saya minta KPKT juga membantu. Kita
perlukan Rancangan Kawasan Khas untuk Kampung Sungai Pencala dan kawasan hijau
di belakang Jalan Kiara 5 dan Jalan Kiara 7. Saya minta KPKT kalau boleh, mulakan
perbincangan dan langkah untuk mewujudkan rancangan kawasan khas untuk dua tempat
ini. Terima kasih.

Tuan Pengerusi: Okey Yang Berhormat Segambut. Yang Berhormat Kuala Krai.
Silakan.

4.49 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Pengerusi kerana
memberi peluang kepada saya untuk mengambil bahagian dalam perbahasan peringkat
Jawatankuasa Kementerian Perumahan dan Kerajaan Tempatan.

Saya ingin menyentuh maksud P.43 Butiran 40000 — Syarikat Perumahan Negara
Berhad (SPNB). Saya ingin bertanya ataupun menyebutkan di sini ialah berkaitan dengan
isu di Kuala Krai terdapat sebuah projek perumahan terbengkalai. Semenjak 1999 lagi,
projek ini di Taman Keroh, Kuala Krai di bawah syarikat Chian Chuan Development Sdn
Bhd telah terbengkalai dan diambil alih oleh pihak SPNB pada 1 November 2002. Saya
ingin menanyakan apakah status terkini projek ini yang telah diambil oleh SPNB. Apakah
nasib pembeli rumah yang terbengkalai? Sedangkan sebahagiannya masih terpaksa
membayar pinjaman rumah tersebut.

01650

Apakah langkah yang diambil oleh SPNB untuk menyelesaikan masalah rumah
yang terbengkalai ini pada masa hadapan? Apakah tindakan tegas yang telah diambil
terhadap syarikat-syarikat yang tidak menyelesaikan projek perumahan yang dibina?

Tuan Pengerusi, Maksud P.43, Butiran 31000 — Perolehan Kenderaan/ Helikopter
dan Kelengkapan Bomba. Saya ingin mengucapkan tahniah atas kenaikan peruntukan
untuk butiran ini. Balai Bomba Dabong memerlukan kenderaan pelbagai guna yang
baharu kerana kenderaan yang ada sekarang sudah terlalu uzur dan lama. Saya
difahamkan ia telah berusia lebih 20 tahun dan kerap kali dibaiki. Ini tentunya akan
menyukarkan usaha menyelamat, terutama di kawasan Dabong yang luas dan berbukit
bukau.

Ketidakcukupan anggota tetap juga menjadi masalah di Balai Bomba Dabong,
hanya seramai 20 orang termasuk anggota pegawai bomba bantuan. Oleh itu, saya
memohon penambahan anggota untuk memenuhi keperluan di Balai Bomba dan
Penyelamat Dabong.

Tuan Pengerusi, saya juga ingin menyentuh Butiran 02101 — Pembangunan
Taman Awam. Di Kuala Krai, ada sebuah tasik yang dikenali dengan Taman Tasik Krai
merupakan sebuah taman awam yang mengelilingi dua buah tasik di Bandar Kuala Krai.
Tasik ini menjadi tumpuan masyarakat setempat untuk berehat, berjoging dan bersiar-
siar.
