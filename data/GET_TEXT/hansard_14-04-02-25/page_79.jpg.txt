DR.06.12.2021 69

sekarang ini terbuka untuk dibahas. Akan tetapi saya rasa tidak ada perbahasan. Maka
saya terus ajukan masalah kepada Dewan. Ahli-ahli Yang Berhormat semua, masalahnya
ialah bahawa pindaan yang dicadangkan oleh Yang Berhormat Menteri Kewangan dalam
Kertas Pindaan hendaklah disetujukan.

[Masalah dikemuka bagi diputuskan, dan disetujukan]

Kepala B.43 [Jadual] —
Kepala P.43 [Anggaran Pembangunan 2022] —

Tuan Pengerusi: Ahli-ahli Yang Berhormat, Kepala Bekalan B.43 dan Kepala
Pembangunan P.43 di bawah Kementerian Perumahan dan Kerajaan Tempatan sekarang
terbuka untuk dibahas.

Saya mempunyai senarai yang amat panjang, 36 orang. Saya hanya — kita cuma
ada masa untuk 20 orang. Maka akan dimulakan oleh Yang Berhormat Padang Rengas,
ada? Tidak apa, ini adalah senarai pembahas Yang Berhormat Padang Rengas, diikuti
oleh Yang Berhormat Pulai dan Ahli-ahli Yang Berhormat berikut Yang Berhormat Sabak
Bernam, Yang Berhormat Kluang, Yang Berhormat Pengerang, Yang Berhormat Tuaran,
Yang Berhormat Setiu, Yang Berhormat Jerlun, Yang Berhormat Bachok, Yang Berhormat
Segambut, Yang Berhormat Kuala Krai, Yang Berhormat Tanjong Malim, Yang Berhormat
Jerai, Yang Berhormat Tampin, Yang Berhormat Beaufort, Yang Berhormat Ipoh Timur,
Yang Berhormat Libaran, Yang Berhormat Pasir Gudang, Yang Berhormat Tumpat dan
Yang Berhormat Papar. Sekiranya sesiapa yang tidak ada, makan saya akan panggil yang
disenaraikan seterusnya. Kita mulakan dengan Yang Berhormat Pulai, silakan.

3.59 ptg.

Dato’ Haji Salahuddin bin Ayub [Pulai]: Bismillahir Rahmanir Rahim. Tuan
Pengerusi, saya merujuk kepada B.43 Butiran 020200 — Pengurusan Sisa Pepejal.

01600

Saya mengharapkan kementerian dapat untuk mengambil perhatian kerana isu
yang saya bangkitkan in Tuan Pengerusi adalah isu yang the very long standing issue.
Jadi, saya harap rakan saya Yang Berhormat Timbalan Menteri yang ada pada petang ini,
kalau tidak cukup nanti daripada segi perbahasan masa, saya akan memberikan
beberapa dokumen tambahan supaya isu ini once for all, dengan izin, akan dapat
diselesaikan.

la berlaku di Taman Bukit Kempas Banjaran dalam kawasan Parlimen Pulai iaitu
pembuangan sisa pepejal ini di atas sebuah tanah yang telah berlarutan hampir 10 tahun.
Kesan daripada pembuangan sisa pepejal ini ataupun sampah-sampah ini telah
menyebabkan pada malam hari berlakunya peluapan menghasilkan gas yang akhirnya
menyebabkan isu kesihatan bagi penduduk di taman ini.

Saya telah memberikan beberapa maklumat kepada pihak Majlis Bandaraya
Johor Bahru dan ia telah dapat diberikan perhatian. Saya telah diberitahu beberapa
mesyuarat telah diadakan. Namun, saya juga mengharapkan pihak kementerian dapat
membantu supaya isu ini dapat diselesaikan. Saya telah melawat kawasan ini sebanyak
dua kali dan saya telah mendapati tanah ini telah digunakan sekian lama dan telah pun
ditutup.

Akan tetapi, kesan daripada sisa buangan ini telah menyebabkan berlakunya isu
kesihatan tempatan. It’s very local Tuan Pengerusi. Daripada saya bersyarah tentang
Perang Teluk ya, geopolitik dan hari ini saya bercakap tentang Taman Bukit Kempas
Banjaran. Jadi, saya harap atas kerjasama nanti antara pihak saya dan pegawai-pegawai
di Parlimen Pulai dan pihak kementerian, kita akan, insya-Allah, dapat menyelesaikan isu
ini secara tuntas.
