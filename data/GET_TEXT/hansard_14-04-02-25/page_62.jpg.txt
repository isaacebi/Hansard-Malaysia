52 DR.06.12.2021

Berdasarkan kenyataan pakar, perkara ini menyebabkan semakin tersebar
luasnya elemen copycat iaitu peniru aksi. Oleh itu, apakah insentif selain daripada
penyediaan talian psikososial yang disediakan oleh kementerian dalam menangani isu ini
terutamanya pelan jangka panjang? Adakah kerajaan bercadang untuk menambah
bilangan pegawai psikiatri bagi membolehkan masyarakat mendapatkan perkhidmatan
tersebut dengan lebih luas?

Seterusnya, Butiran 00201 — Perkhidmatan Kesihatan Luar Bandar. Saya ingin
bertanya kepada kementerian tentang status pembinaan Klinik Kesihatan Jabi yang telah
saya sebut acap kali dalam Dewan yang mulia ini disebabkan oleh keuzuran klinik
tersebut. Tuan Pengerusi, seterusnya ialah Butiran 060500 — Pihak Berkuasa Peranti
Perubatan...

Tuan Sanisvara Nethaji Rayer a/l Rajaji [Jelutong]: Tuan Pengerusi.
Tuan Pengerusi [Dato’ Sri Azalina Othman Said]: Ya, sila.

Tuan Sanisvara Nethaji Rayer a/l Rajaji [Jelutong]: Sebentar, saya tidak mahu
mengganggu. Akan tetapi, Yang Berhormat Menteri tidak ada. Di manakah Yang
Berhormat Timbalan-timbalan Menteri?

Tuan Pengerusi [Dato’ Sri Azalina Othman Said]: Dia beritahu saya dia pergi
ke bilik air tadi.

Tuan Sanisvara Nethaji Rayer a/l Rajaji [Jelutong]: Tuan Pengerusi pernah
menegur sebelum ini. Banyak kali Tuan Pengerusi telah menegur supaya Menteri atau
Timbalan Menteri hadir. Kita lihat, Yang Berhormat Menteri pun tidak ada. Yang Berhormat
Timbalan Menteri pun tidak ada.

Seorang Ahli: Yang Berhormat Timbalan Menteri ada.
Tuan Sanisvara Nethaji Rayer a/I Rajaji [Jelutong]: Ini Kementerian Kesihatan.
Tuan Pengerusi [Dato’ Sri Azalina Othman Said]: Tidak apa, it is okay...

Tuan Sanisvara Nethaji Rayer a/l Rajaji [Jelutong]: Ada dua orang Yang
Berhormat Timbalan Menteri. Takkanlah Yang Berhormat Menteri dan kedua-dua orang
Yang Berhormat Timbalan Menteri boleh menghilang?

Dato’ Mahfuz bin Haji Omar [Pokok Sena]: Sorry-lah Yang Berhormat Jelutong,
Yang Berhormat Menteri pun tidak sihat. [Ketawa]

Tuan Ahmad Tarmizi bin Sulaiman [Sik]: Yang Berhormat Timbalan Menteri
ada. Dia pergi tandas.

Tuan Sanisvara Nethaji Rayer a/l Rajaji [Jelutong]: Kita membahaskan pada
peringkat Jawatankuasa mengenai isu-isu penting. Walaupun saya tidak berpeluang
tetapi Yang Berhormat Setiu membangkitkan isu-isu penting. Jadi, perlulah Yang
Berhormat Menteri atau Yang Berhormat Timbalan Menteri hadir. Tuan Pengerusi, tolong
ambil tindakan.

Tuan Pengerusi [Dato’ Sri Azalina Othman Said]: Yang Berhormat Jelutong,
terima kasih ya untuk mengingatkan semua orang. Selepas ini Yang Berhormat Kulai,
kemudian Yang Berhormat Timbalan Menteri akan jawab. Dia pergi ke bilik air tadi, dia
beritahu saya.

Dato’ Mahfuz bin Haji Omar [Pokok Sena]: Minta satu lagi, Pokok Sena, Tuan
Pengerusi. Tambahan.

Tuan Shaharizukirnain bin Abd Kadir [Setiu]: Tuan Pengerusi, boleh teruskan?
Tuan Pengerusi [Dato’ Sri Azalina Othman Said]: Sekejap. Apa dia?

Dato’ Mahfuz bin Haji Omar [Pokok Sena]: Saya hendak minta tambahan. Satu,
untuk saya. Sedikit sahaja, saya minta dua minit sahaja nanti.

Tuan Shaharizukirnain bin Abd Kadir [Setiu]: Masa kena tambah.

Tuan Pengerusi [Dato’ Sri Azalina Othman Said]: Tambahan untuk?
