DR.06.12.2021 29

Akhir sekali Tuan Pengerusi, kalau saya boleh menyebutkan sikit sini atas
komitmen untuk membeli antiviral drugs untuk anti COVID-19 ini yang telah dibuat
komitmen untuk pembelian daripada Merck & Co ini.

Saya memerhatikan perbelanjaan itu agak besar dan sebagai teguran kepada
kementerian kita juga memerhatikan bahawa AstraZeneca juga mengeluarkan satu
antiviral drug- di samping molnupiravir yang telah dikeluarkan oleh Merck yang telah pun
kita membuat tempahan.

Akan tetapi, saya memerhatikan kalau dari sudut superiority yang tidak lebih
daripada apa yang dikeluarkan oleh AstraZeneca ini yang membuat satu preparation IM
injection yang memberikan protection selama setahun- satu injection 300 milligram yang
harganya hanya saya kira setengah atau lebih dari setengah of the cost of molnupiravir
yang dikeluarkan oleh Merck.

la diberikan secara IM dan kosnya hampir 4,000 sahaja untuk satu injection untuk
protection secara prophylactic dan juga secara treatment. Treatment curative maksudnya
untuk kes-kes COVID-19 yang setara dengan yang dapat dihasilkan atau antiviral drug
oleh Merck.

Tuan Pengerusi, saya banyak lagi hendak tanya yang lain bersabit dengan isu
kanak-kanak- pemakanan dan sebagainya, tetapi saya kira ini sudah cukup untuk soalan
ini diberikan perhatian. Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih, Yang Berhormat
Kuala Selangor. Seterusnya, saya jemput Yang Berhormat Tebrau.

11.46 pg.

Tuan Steven Choong Shiau Yoon [Tebrau]: Terima kasih Tuan Pengerusi,
izinkan menyertai perbahasan Bekalan 42. Tuan Pengerusi, Butiran 080900 merupakan
butiran yang saya ingin bahas pada saat ini.

Saya ingin mengucapkan syabas kepada kerajaan yang bukan sahaja prihatin
tetapi peka kepada keperluan rakyat dalam isu kesihatan khususnya kepada golongan
B40. Skim PeKa B40 diberi untuk tujuan menambah baik lagi bantuan-bantuan yang telah
disalur melalui mySalam sekiranya seseorang dijangkiti dengan 45 penyakit kritikal.

Walaupun kerajaan sudah memperuntukkan bajet bagi kedua-dua program ini
masih ada ramai pesakit daripada golongan B40 memohon bantuan dari pusat khidmat
saya. Jenis bantuan yang dipohon termasuk tambang pengangkutan pergi dan balik oleh
sebab ada penyakit yang memerlukan pesakit merentas daerah atau negeri atau membeli
alat-alat seperti implan atau kerangka besi untuk menyambung tulang yang patah dan
lain-lain.

Soalan saya adakah bajet yang diperuntukkan tidak mencukupi sehingga pesakit
kena memohon bantuan daripada Ahli Parlimen? Oleh sebab itu, saya mohon Menteri
memberi maklumat yang terperinci bilangan jenis penyakit, jenis bantuan yang dipohon
dan diluluskan di bawah skim mySalam dan juga skim-skim lain.

Tuan Pengerusi, seterusnya Butiran 081000 — Malaysia Healthcare Travel Council
(MHTC). Tuan Pengerusi, Malaysia adalah sebuah negara yang dikurniakan dengan
sektor iaitu perubatan yang bertaraf setanding dengan negara-negara yang maju. Dengan
kelebihan ini Malaysia harus diangkat sebagai satu hab pelancongan kesihatan bagi
warga-warga lain oleh sebab kos-kos penginapan dan lain-lain pun berpatutan.

Oleh itu, saya ingin Menteri menyatakan sejauh manakah kejayaan usaha untuk
membangunkan Malaysia sebagai hab pelancongan kesihatan seperti yang diuar-uarkan
oleh Majlis Pelancongan Kesihatan Malaysia. Saya bersedia untuk dibetulkan tetapi saya
memang tidak melihat perancangan ini telah mewujudkan banyak resorts bagi tujuan ini.

Saya juga ingin Menteri menjelaskan kekangan yang kerajaan hadapi bagi
menjayakan usaha ini? Memandangkan pandemik COVID-19 telah menjejaskan sektor
pelancongan sehingga banyak hotel dan resort telah berhenti beroperasi. Berapa
