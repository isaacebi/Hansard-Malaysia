DR.06.12.2021 17

atas kelangsungan Dasar Keusahawanan Nasional yang antara utamanya iaitu teras
untuk membentuk pelajar-pelajar menjurus kepada keusahawanan. Berapa setakat ini,
universiti-universiti kita di Malaysia ini telah mewujudkan contohnya- specific institute of
entrepreneurship atau kolej sepertimana yang dilakukan di universiti-universiti terkenal,
umpamanya Cambridge Judge Business School. Terima kasih.

Datuk Seri Dr. Noraini binti Ahmad: Terima kasih Tuan Yang di-Pertua atas
soalan yang dikemukakan. Untuk makluman Yang Berhormat dari Alor Gajah, banyak juga
universiti yang fokus kepada keusahawanan ini tetapi mengikut tujahan-tujahan yang telah
ditetapkan mengikut universiti-universiti di Malaysia ini daripada 20 buah universiti awam.
Satu daripada tujahan fokus oleh universiti mengenai keusahawanan ini adalah Universiti
Malaysia Kelantan (UMK). Yang lain-lain secara perinciannya, saya akan berikan
maklumat secara bertulis kepada Yang Berhormat. Terima kasih.

7. Tuan Ramli bin Dato’ Mohd Nor [Cameron Highlands] minta Menteri
Komunikasi dan Multimedia menyatakan, apa langkah yang akan dilakukan oleh pihak
kementerian berikutan isu capaian internet yang kurang memuaskan di kawasan DUN
Tanah Rata dan DUN Jelai, Cameron Highlands.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua, terima kasih soalan Yang Berhormat.

Tuan Yang di-Pertua, untuk makluman Ahli Yang Berhormat, kementerian melalui
Suruhanjaya Komunikasi dan Multimedia telah menghasilkan Pelan Jaringan Digital
Negara yang bertujuan untuk menangani isu akses kepada Internet berkelajuan tinggi
untuk perkhidmatan tetap dan mudah alih. Antara usaha dan inisiatif untuk menambah
baik infrastruktur digital di DUN Tanah Rata, DUN Jelai dan Parlimen Cameron Highlands
melalui JENDELA di bawah fasa satu setakat November adalah seperti berikut;

Tapak Menara Baharu
Kawasan Perancangan Siap Dibina
DUN Tanah Rata 24 0
DUN Jelai 28 1
Parlimen Cameron Highlands 53 1
Naik Taraf Stesen Pemancar
Kawasan Perancangan Siap Dibina
DUN Tanah Rata 58 52
DUN Jelai 44 18
Parlimen Cameron Highlands 102 70
Perancangan Untuk Gentian Optik
Kawasan Perancangan Siap Dibina
DUN Tanah Rata 3,944 1,095
DUN Jelai 241 0
Parlimen Cameron Highlands 4,185 1,095

