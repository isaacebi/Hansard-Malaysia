78 DR.06.12.2021

Maka, proses penambahbaikan sistem dan mekanisme urus tabir PBT wajar
sentiasa diberikan perhatian oleh pihak kerajaan. Saya ingin bertanya, apakah
kementerian mempunyai perancangan untuk menambah baik sistem penyampaian PBT
di seluruh negara bagi menepati kehendak perancangan di bawah Local Agenda 21
(LA21) termasuklah mengoptimumkan peranan media sosial sebagai alat komunikasi
utama PBT kepada masyarakat setempat.

Apakah kementerian merancang untuk mewujudkan suatu response team di
setiap PBT di seluruh negara bagi memastikan peranan PBT dapat diperkukuhkan dalam
pentadbiran peringkat kerajaan tempatan? Apakah bentuk kolaborasi efektif dibentuk
bersama persatuan penduduk setempat atau pihak swasta bagi memastikan urus tadbir
di peringkat kerajaan tempatan dapat dioptimumkan?

Adakah kementerian mempunyai suatu garis panduan yang seragam terhadap
operasi semua PBT berdasarkan majlis bandar raya, majlis perbandaran dan daerah
supaya peranan PBT dapat diselaraskan dan dioptimumkan sepenuhnya.

Butiran 030200 — Perumahan Negara. Saya ingin mendapatkan penjelasan
kementerian mengenai pelancaran Program MyBeautiful Keluarga Malaysia bagi
menambah baik imej perumahan awam kos rendah yang tidak mempunyai badan
pengurusan bersama (JMB) yang khusus, berapakah buah unit perumahan awam kos
rendah yang telah menyertai program ini serta apakah bentuk penambah baikkan
terhadap perumahan awam kos rendah yang diutamakan di bawah Program MyBeautiful
Keluarga Malaysia ini.

01640

Mengenai penilaian indeks projek Perumahan Rakyat Berdaya Huni, saya ingin
mengetahui, apakah unit asas yang diukur dalam indeks tersebut serta apa penilaian
semasa kementerian terhadap indeks daya huni PPR, khususnya yang berada di Wilayah
Persekutuan Kuala Lumpur?

Kita semua memahami suasana di beberapa PPR dan perumahan awam di
Lembah Klang secara dasarnya tidak menepati kehendak daya huni atau kebolehhidupan
berdasarkan apa yang digariskan oleh Pertubuhan Bangsa-bangsa Bersatu sendiri. Ini
termasuklah dalam konteks keselesaan unit rumah merangkumi aspek keluasan dan
sebagainya. Kebersihan setempat, kepadatan tinggi dan sebagainya.

Soalan saya, apakah rancangan jangka panjang kementerian dalam melihat
perkara ini? Bagaimana indeks daya huni PPR tadi akan dapat memberi input kepada
agenda setting kementerian untuk memformulasikan dasar serta hala tuju yang lebih
baharu kepada perumahan yang lebih berdaya huni kepada penduduk PPR? Saya
maksudkan PPR yang sedia ada pada hari ini, perlu di-rejuvenate sepenuhnya bagi
meningkatkan daya huni.

Butiran 020300 — Perbadanan Pengusaha Sisa Pepejal dan Pembersihan Awam.
Pelaksanaan program-program sifar sisa seperti komuniti sifar sisa (KOSIS) sangat baik
dan wajar mendapat perhatian daripada seluruh masyarakat. Saya ingin mengetahui
apakah kementerian berhasrat menggerakkan program konsesi ini di seluruh negara di
bawah pentadbiran PBT supaya capaian program ini menjadi lebih meluas.

Konsep penjanaan pendapatan melalui sisa kitar semula seperti plastik, kertas,
logam, sisa makanan dan minyak masak perlu digembleng melibatkan pendekatan whole-
of-society dalam membentuk kesedaran kepada seluruh rakyat. Dengan adanya program
sebegini, lama-kelamaan akan membentuk kesedaran secara tidak langsung dan menjadi
sebahagian daripada rutin dan kebiasaan kepada masyarakat di negara kita.

Saya juga ingin bertanya, apakah daya usaha? Apakah ada usaha yang optimum
daripada SWCorp untuk membuat kempen kesedaran kepada masyarakat terhadap item
sisa kitar semula ini? Saya berpandangan masih ramai yang berpandangan apabila kita
sebutkan tentang kitar semula, hanya terbayangkan kaca, plastik dan kertas sahaja.
Sedangkan jika kita pecahkan kepada contoh item plastik sahaja, ada tujuh kategori jenis
plastik yang berbeza yang boleh dikitar semula. Botol plastik berbeza daripada paip PVC
dan berbeza juga dengan plastik bekas makanan. Ketiga-tiga item ini berbeza walaupun
