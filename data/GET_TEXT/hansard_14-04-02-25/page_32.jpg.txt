22 DR.06.12.2021

Untuk makluman Yang Berhormat, setiap tahun KMF mengetengahkan tokoh-
tokoh pemikir terkemuka dalam bidang masing-masing daripada seluruh dunia, termasuk
pemenang Anugerah Nobel sebagai penceramah jemputan.

01120

Terdahulu, penceramah yang hadir ke KMF untuk menyampaikan perkongsian
ilmu dan kepakaran mereka tidak diberikan sebarang bayaran. Namun, kos penganjuran
KMF seperti kos pengurus acara, logistik, makan dan minuman, penginapan serta lain-
lain perbelanjaan am termasuk pengurusan sistem operasi dan teknologi maklumat
adalah ditanggung sepenuhnya oleh pihak Khazanah.

Untuk makluman Yang Berhormat Kubang Pasu, purata kos penganjuran KMF
secara tahunan sejak tempoh tahun 2008 hingga 2021 adalah sebanyak purata RM3.18
juta. Meskipun menelan belanja yang agak besar Yang Berhormat, namun impak
penganjuran forum ini adalah ketara. Hasil perkongsian megatrends yang dilaksanakan
menerusi platform KMF menjadi panduan kepada Khazanah Nasional Berhad dalam
pembentukan strategi perniagaan di samping memacu pertumbuhan syarikat pada masa
hadapan.

Tuan Yang di-Pertua, memandangkan KMF merupakan majlis perkongsian ilmu,
justeru kesannya kepada landskap sosioekonomi Malaysia sukar untuk diukur dengan
tepat. Namun demikian, sebahagian besar daripada perbincangan di KMF adalah
berkaitan isu-isu sosial yang memberi kesan kepada segenap lapisan masyarakat.

Isu-isu tersebut dicerakinkan dan dikupas secara mendalam dengan mengenal
pasti dan memahami permasalahan pada peringkat makro terlebih dahulu sebelum
dibincangkan secara terperinci mengenai kaedah mengatasinya pada peringkat syarikat
melalui peningkatan produktiviti dan seterusnya menambah baik usaha untuk menjana
pertumbuhan dan pembangunan masyarakat.

Sebagai contoh Tuan Yang di-Pertua, hasil perbincangan dalam beberapa forum
yang diadakan terdahulu berhubung isu ketidaksamaan, dengan izin, isu inequality,
Khazanah Research Institute (KRI) telah dipertanggungjawabkan untuk melaksanakan
kajian berkaitan dengan permasalahan ini dengan lebih mendalam. Hasilnya, sehingga
kini KRI telah mengeluarkan pelbagai terbitan kajian mengenai ketidaksamaan di samping
mencadangkan kaedah penyelesaian masalah melalui usaha meningkatkan pendapatan
isi rumah.

Tuan Yang di-Pertua dan Ahli-ahli Yang Berhormat, kesimpulannya manfaat
daripada penganjuran KMF adalah sesuatu yang tidak boleh dinilai dengan wang ringgit
memandangkan faedah yang diperoleh adalah jauh lebih besar daripada kos penganjuran
yang ditanggung. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Kubang Pasu.

Dato’ Wira Haji Amiruddin bin Haji Hamzah [Kubang Pasu]: Terima kasih,
Tuan Yang di-Pertua. Terima kasih, Yang Berhormat Timbalan Menteri yang menjawab.
Ya, memang kita— tujuan bertanya itu pun bukanlah sangat hendak tengok, berapa banyak
belanja itu dengan hasil yang diperoleh.

Lebih pentingnya lagi, seperti yang disebutkan tadi bahawa selain daripada apa
yang telah dibincangkan dalam KMF ini ialah bagaimana Khazanah sendiri selain
daripada mengutarakan polisi-polisi dasar, ya. Saya tekankan di sini Tuan Yang di-Pertua,
ialah tentang findings, tentang kesenjangan pendapatan dalam kalangan rakyat.

Saya rasa KRI sendiri, seperti yang disebut telah membuat kajian-kajian dan
hasilnya ialah sebuah buku yang sangat saya rasa terkesan kepada kita semua iaitu The
Colours of Inequality yang telah mendedahkan betapa ramainya rakyat negara kita yang
tidak punya savings dan hanya boleh bertahan dalam keadaan tertentu, mungkin selama
satu atau setengah bulan sahaja.

Jadi Tuan Yang di-Pertua, soalan saya ialah bagaimana findings ini akhirnya telah
diambil oleh Khazanah sendiri dan juga bagaimana ia dapat dimanfaatkan sepenuhnya
