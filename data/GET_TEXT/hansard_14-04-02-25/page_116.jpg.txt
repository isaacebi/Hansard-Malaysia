106 DR.06.12.2021

Tuan Pengerusi, terima kasih. Akhir sekali ialah Yang Berhormat Pokok Sena,
menimbulkan jumlah gadaian yang telah ditebus yang melibatkan— Apa kita panggil tadi
Yang Berhormat?

Tuan Pengerusi [Dato’ Mohd Rashid Hasnon]: Yang Berhormat Pokok Sena
ada?

Dato’ Mahfuz bin Haji Omar [Pokok Sena]: Ya?

Dato’ Sri Dr. Haji Ismail bin Abd Muttalib: Yang Berhormat bangkitkan jumlah
gadaian telah ditebus. Ya?

Dato’ Mahfuz bin Haji Omar [Pokok Sena]: Ya, yang telah ditebus...

Dato’ Sri Dr. Haji Ismail bin Abd Muttalib: Sepanjang tahun 2020 sehingga Mei
2021, anggaran barang sandaran yang telah dilelong adalah sebanyak RM900 juta.
Barang sandaran yang telah dilelong, manakala baki yang selebihnya adalah dalam
tempoh gadaian atau ditebus. Jumlah penebusan setiap bulan adalah kira-kira RM200
juta hingga RM300 juta sebulan. Yang Berhormat, very short answer, but sharp.

Tuan Pengerusi [Dato’ Mohd Rashid Hasnon]: Baik, terima kasih.
Dato’ Sri Dr. Haji Ismail bin Abd Muttalib: Okey Yang Berhormat?

Dato’ Mahfuz bin Haji Omar [Pokok Sena]: Terima kasih. Kalau boleh, bagi
secara yang bertulis.

Dato’ Sri Dr. Haji Ismail bin Abd Muttalib: Okey. Terima kasih kepada Yang
Berhormat-Yang Berhormat bertanya. Insya-Allah Yang Berhormat yang tidak hadir, saya
akan beri jawapan bertulis. Terima kasih Tuan Pengerusi, salam...

Tuan Pengerusi [Dato’ Mohd Rashid Hasnon]: Baik.

Datuk Seri Panglima Wilfred Madius Tangau [Tuaran]: Tuan Pengerusi,
Tuaran ada sini tetapi saya tahu, perkara yang saya bangkitkan barangkali perlu kajian.
Akan tetapi, mohon jawapan bertulis.

Dato’ Sri Dr. Haji Ismail bin Abd Muttalib: Ya. Okey, okey. Jawapan bertulis
Yang Berhormat ya. Terima kasih Tuan Pengerusi. Salam daripada Menteri saya dan
seluruh keluarga KPKT. Wabillahitaufik, wassalamualaikum warahmatullahi wabarakatuh.

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Timbalan Menteri yang menjawab.

Ahli-ahli Yang Berhormat, masalah ialah bahawa wang sejumlah
RM1,767,450,800 untuk Kepala B.43 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.43 diperintah jadi sebahagian daripada Jadual]

Tuan Pengerusi [Dato’ Mohd Rashid Hasnon]: Masalahnya ialah bahawa
perbelanjaan di bawah Kepala P.43 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.43 jadi sebahagian daripada Anggaran Perbelanjaan]
[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat Dewan hari ini ditangguhkan sehingga jam 10.00 pagi esok,
Selasa, 7 Disember 2021. Terima kasih Ahli-ahli Yang Berhormat.

[Dewan ditangguhkan pada pukul 6.32 petang]
