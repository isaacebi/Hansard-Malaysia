DR.06.12.2021 93

Kemudian, disebut dalam pembentangan Bajet 2022 ini, iaitu berkaitan dengan
bantuan yang disalurkan oleh Jabatan Kebajikan Masyarakat. Secara keseluruhan,
bantuan itu hanya RM2.4 bilion. Maknanya RM11 bilion. Sedangkan yang rakyat terpaksa
“bergolok-bergadai” ini nilainya RM20.7 bilion. Ini gambaran menunjukkan bagaimana
keadaan yang dihadapi oleh masyarakat dan rakyat dalam negara kita.

Pertama kali saya hendak dapatkan penjelasan daripada pihak kerajaan,
daripada jumlah gadaian tadi iaitu RM12.1 bilion gadaian itu, berapa yang telah pun
ditebus balik? Berapa jumlah yang telah ditebus balik dan berapa yang telah dilelong?
Sebab kita hendak ukur kemampuan dan keupayaan untuk rakyat ini menebus dan
kemudian kita boleh lihat bahawa berapa pula yang rakyat tidak mampu hendak tebus
balik maknanya terpaksa lelong kerana masalah kemiskinan yang sedang dihadapi.

Oleh sebab itu saya lihat bahawa kemiskinan bandar ini, kredit komuniti dan
pemegang pajak gadai ini kebanyakan dalam kawasan bandar. Sama ada bandar besar
atau bandar-bandar kecil. Saya tunjuk contoh bagaimana kerajaan mengabaikan—
sepatutnya saya sebut di dalam Kementerian Kesihatan tadi yang akhir, Tuan Pengerusi.

Kerajaan mengabaikan satu lagi frontliner, yang sepatutnya diberi sedikit bantuan
sara hidup mereka one-off yang tidak dipedulikan dan tidak didendangkan oleh kita
semua. Kita beri kepada frontliner ini RM500 atau RM600 one-off dalam Bajet 2021, bukan
bajet tahun hadapan. Akan tetapi kita abaikan kepada cleaner iaitu tukang cuci di hospital.
Tukang cuci di hospital ini, knususnya mereka cleaner yang berada dan bekerja di wad
COVID-19.

Mereka ini terdedah kepada risiko untuk dijangkiti dan ada sebahagian mereka
dijangkiti tetapi mereka tidak dapat kerana mereka bukan penjawat awam. Mereka ini
bekerja dengan syarikat swasta, kontraktor. Sedangkan gaji mereka paling tinggi RM1,200
gaji minima tukang cuci. Mereka terpaksa mop, cuci tandas, mop lantai kemudian saya
difahamkan apabila di mana sahaja laluan pesakit COVID-19 itu lalu, mereka kena ikut
untuk spray ubat nyah kuman.

Maknanya mereka sendiri pakai PPE sebab mereka terdedah kepada risiko tetapi
kerajaan langsung tidak beri. Walaupun mereka bukan penjawat awam, tetapi saya
hendak sebut bahawa mereka ini adalah sebahagian daripada kemiskinan bandar.
Mungkin mereka ini juga sebahagian daripada yang telah melelong barangan ataupun
yang telah menyandar barang kepada pajak gadai.

Nilai keseluruhan mereka daripada mereka yang membuat pinjaman daripada
kredit komuniti dan mereka yang telah menyandarkan barangan untuk disandarkan
kepada pajak gadai, nilainya RM20.7 bilion.

01750

Sedangkan kerajaan pada tahun depan hanya menyediakan bantuan kebajikan
Keluarga Malaysia hanya nilainya lebih kurang RM11 bilion. Maknanya rakyat terpaksa
berkorban bukan kerajaan yang memberikan peruntukan. Sekian, terima kasih.

Tuan Pengerusi [Dato' Mohd Rashid Hasnon]: Terima kasih, Yang Berhormat
Pokok Sena. Ahli Yang Berhormat, sekarang saya jemput Yang Berhormat Menteri atau
Timbalan Menteri Perumahan dan Kerajaan Tempatan untuk menjawab 20 minit.

5.50 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Assalamualaikum warahmatullahi wabarakatuh dan salam
sejahtera dan salam Keluarga Malaysia.

Terima kasih Tuan Pengerusi. Saya mengucapkan terima kasih banyak kepada
21 orang Ahli Parlimen yang membahaskan tentang Bajet 2022 bagi Kementerian
Perumahan dan Kerajaan Tempatan, termasuk salah seorang Yang Berhormat dari
Sandakan yang mencelah perbahasan.
