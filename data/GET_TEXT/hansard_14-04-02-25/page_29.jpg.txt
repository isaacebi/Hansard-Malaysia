DR.06.12.2021 19

Datuk Zahidi bin Zainul Abidin: Okey, terima kasih Yang Berhormat.
Sebenarnya Yang Berhormat, kita maklumkan lah baru-baru ini kita nak naikkan dua buah
tempat di Pos Lemoi dan Kampung Telimau sedang dalam peringkat pemasangan gentian
optik. Akan tetapi, kita linat masa itu tanah runtuh.

Kadang-kadang usaha kita untuk menjaga kawasan-kawasan terutamanya
kawasan pedalaman daripada vandalisme jadi agak sukar kerana kita melihat bahawa
kalau boleh rakyat sedar. Janganlah ada mereka yang curi genset, kerat wayar dan
sebagainya. Jadi, usaha-usaha ini kita buat ke arah kesedaran pengguna itu sendiri
kerana kalau pengguna tak sedar dan juga mengambil kesempatan, maka usaha kita ini
agak terencat ataupun tergendala. Terima kasih Yang Berhormat.

Tuan Yang di-Pertua: Terima kasih. Silakan Yang Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Memandangkan isu capaian Internet yang kurang memuaskan di Cameron
Highlands- akan tetapi di Kuala Lumpur, tetapi sama masalah.

Saya ingin tanya Yang Berhormat Timbalan Menteri, sejauh mana Bandar Raya
Kuala Lumpur yang dikelilingi oleh bangunan-bangunan tinggi yang menyebabkan berlaku
masalah kegagalan capaian Internet telah dapat diatasi. Minta penjelasan. Terima kasih.

Tuan Yang di-Pertua: Terima kasih.

Datuk Zahidi bin Zainul Abidin: Okey, terima kasih Yang Berhormat. Kadang-
kadang ada satu buah tempat itu dipanggil ‘blind spot’, tak dapat line dan sebagainya. Jadi
kalau boleh, kalau kawasan yang tersebut kerana ada liputan bangunan tinggi dan
sebagainya, diharap Yang Berhormat dapat membuat laporanlah kepada JENDELA Map
ini kepada kita. Di samping itu juga untuk pengetahuan Yang Berhormat, seperti yang
saya katakan tadi, kita tengah usaha untuk membuat satelit. Kita dalam perancangan
sekarang ini, kalau boleh seluruh negara ini kita nak adakan penggunaan satelit tetapi ia
agak mahal.

01110

Akan tetapi, ia agak mahal tetapi kita terpaksa buat. Kalau satelit ini maknanya
kita lihat, 5G ini kita belanja lebih kurang RM20 bilion. Sebanyak RM11 bilion dengan
spektrumnya 5G, kemudian spektrum yang kita bagi dengan harga lebih kurang, kalau
kita jual lebih kurang RM10 bilion, lebih kurang RM20 bilion.

Jadi, kalaulah kita buat satelit, lebih kurang hanya RM2 bilion tetapi seluruh
negara Sabah, Sarawak, ada bangunan, tiada bangunan, kita akan dapat liputan. Jadi,
kita tengah usahakan ini untuk kita mengatasi. Oleh sebab, kalau kata blind spot ini bukan
sahaja di kawasan Kuala Lumpur, di bandar-bandar lain pun terdapat blind spot. Terima
kasih Yang Berhormat.

Tuan Yang di-Pertua: Terima kasih.
Tuan Karupaiya a/l Mutusami [Padang Serai]: Soalan tambahan.

Tuan Yang di-Pertua: Maaf, sudah tanya dah tadi. Yang Berhormat Sri Gading.

8. Datuk Dr. Shahruddin bin Md Salleh [Sri Gading] minta Menteri Pengajian
Tinggi menyatakan apakah inisiatif kementerian dalam membendung elaun pelajar latihan
industri dibayar rendah.

Menteri Pengajian Tinggi [Datuk Seri Dr. Noraini binti Ahmad]: Terima kasih
saya ucapkan pada Yang Berhormat Sri Gading atas soalan yang telah dikemukakan.

Tuan Yang di-Pertua, berdasarkan Surat Edaran Jabatan Perkhidmatan Awam
Bilangan 10 Tahun 2011 mengenai Elaun Bagi Pelajar Institut Pengajian Tinggi Yang
Mengikuti Latihan Amali di Agensi Kerajaan. Pelajar yang sedang menjalani latihan
praktikal di agensi-agensi kerajaan dibenarkan menerima bayaran elaun sebanyak RM15
sehari untuk tempoh maksimum selama tiga bulan.
