70 DR.06.12.2021

Kedua Tuan Pengerusi, Butiran 030200 — Perumahan Negara dan Butiran 030400
—Tribunal Perumahan dan Pengurusan Strata. Di sini saya merujuk Yang Berhormat
Timbalan Menteri, Taman Desa Kempas - ini spesifik. Taman Desa Kempas yang hampir
20 tahun telah dibina oleh pihak pemaju dan hampir dua dekad — 20 tahun. Sebanyak 80
peratus daripada penduduknya telah pun selesai membayar harga rumah ini. la harga
rumah kos rendah. Akan tetapi, isunya CF tidak boleh diperoleh. Bayangkan sudah
membayar hampir 20 tahun, sebanyak 80 peratus telah pun selesai membuat bayaran
tetapi tidak boleh duduk.

Telah banyak kali wakil rakyat sebelum saya — sebelum ini Pulai sekarang ini Pulai
juga. Selepas tahun 2018, saya telah melawat sebanyak tiga kali dan berlakunya yang
dikatakan sebagai blame game, yang negeri menyalahkan Federal dan Federal juga tidak
cukup maklumat kepada negeri. Jadi, pada petang ini, demi rakyat ini, Tuan Pengerusi
saya pergi melawat dan ada sebahagiannya duduk tanpa elektrik dan air.

Jadi, terpaksalah pula kita merayu kepada TNB dan merayu kepada SAJ supaya
dapat supply air dan elektrik sementara. Bayangkanlah begitu susah kehidupan mereka.
Ini rakyat yang mohon rumah murah — sudah 20 tahun tetapi tidak dapat didiami. Jadi,
saya bawa pada petang ini, juga very local issue. Jadi, atas butiran ini, saya harap pihak
kementerian akan dapat menghantar pegawai dengan segera untuk pergi ke taman
perumahan ini.

Insya-Allah, saya juga akan membantu daripada segi dokumen-dokumen yang
boleh membantu supaya isu ini sekali lagi dapat diselesaikan oleh pihak kerajaan yang
ada pada hari ini. Terima kasih Tuan Pengerusi.

Tuan Pengerusi: Terima kasih Yang Berhormat Pulai. Yang Berhormat Sabak
Bernam. Silakan.

4.04 ptg.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Pengerusi. Bismillahi Rahmani Rahim. Assalamualaikum warahmatullahi wabarakatuh
dan salam sejahtera. Pertama saya ingin menyentuh Butiran 020000 — Persekitaran
Bandar Mampan khususnya Butiran 0201000 — Kerajaan Tempatan yang mendapat
peruntukan sebanyak RM56.5 juta bagi tahun 2022 yang berfungsi merangka, mengkaji
semula penyeragaman, penyelarasan, mengadakan kolaborasi dan mengurus setia akan
perihal dasar, akta, garis panduan dan pekeliling berkaitan PBT.

Saya ingin menyentuh berhubung dengan sistem perakaunan di pihak kuasa
kerajaan tempatan termasuklah majlis daerah, majlis perbandaran dan majlis bandar raya
kerana sistem perakaunan yang tepat boleh dipercayai dan telus adalah penting bagi
memastikan kebolehpercayaan, integriti dan akauntabiliti sebuah agensi kerajaan
termasuklah pihak berkuasa tempatan.

Sehubungan ini, saya ingin menyentuh berhubung dengan pelaksanaan sistem
perakaunan dan kewangan di PBT. Kerajaan telah memperkenalkan beberapa sistem
perakaunan dan kewangan kepada PBT antara sistem kerajaan tempatan. Tuan
Pengerusi, Kemajuan Pentadbiran Awam Bil. 1, Tahun 2011, Standard Accounting
System For Government Agencies (SAGA) turut diperkenalkan kepada semua kerajaan
tempatan semenjak dilancarkan pada tahun 2011.

Jabatan Akauntan Negara Malaysia telah mengeluarkan Sijil Pematuhan SAGA
kepada lebih 120 buah agensi kerajaan dengan sasaran 30 buah agensi kerajaan
menerima Sijil Pematuhan SAGA setiap tahun. Majlis Bandar Raya Ipoh menjadi pihak
berkuasa tempatan pertama yang memperoleh pematuhan SAGA. Saya ini mendapatkan
penjelasan kerajaan khususnya KPKT untuk menyatakan setakat manakah kemajuan
PBT dalam mematuhi dan melaksanakan SAGA di semua PBT? Menyatakan bilangan
PBT yang telah menerima Sijil Pematuhan SAGA dan nyatakan PBT-PBT berkenaan.
Nyatakan apakah faktor-faktor yang menyebabkan kebanyakan PBT sukar untuk
menerima Sijil Pematuhan SAGA dan seterusnya melaksanakan SAGA di PBT? Nyatakan
langkah kerajaan bagi memastikan setiap PBT menerima Sijil Pematuhan SAGA.
