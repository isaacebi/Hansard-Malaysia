72 DR.06.12.2021

Saya minta Yang Berhormat Menteri menjelaskan apa projek yang akan
dijalankan dengan dana RM1.55 bilion? Paling penting sekali saya ingin tahu bahawa
sama ada kementerian merancang untuk mengkaji semula cara pengurusan sisa pepejal
dari segi kewangan. Cara yang kita pakai sekarang tidak memberi insentif mencukupi
untuk menggalakkan kitar semula. Syarikat konsesi akan dibayar tetap berdasarkan
jumlah premis yang dikutip sampah.

Pihak berkuasa tempatan juga membayar kadar tetap mengikut jumlah premis
yang memerlukan perkhidmatan mengutip sampah. Malah Kerajaan Persekutuan
membayar mengikut apa yang PBT perlu bayar. Akhirnya tiada pihak akan berusaha untuk
menurunkan jumlah berat sisa pepejal melalui program kitar semula yang lebih agresif. Ini
kerana kitar semula atau tidak, kita tetap bayar jumlah bayaran yang sama_ untuk
membuang sampah. So, kerajaan sekalipun tidak akan dapat jimat duit kalau seluruh
negara menjalankan kitar semula di punca.

Kita tahu kitar semula di punca dan gaya hidup 3R adalah penting untuk
memelihara alam sekitar. Namun begitu, lebih ramai orang hanya ambil peduli poket
sendiri sahaja. Sekiranya kitar semula tidak menjimatkan atau memberi manfaat terus
kepada pengguna sendiri, tiada alasan bagi mereka untuk menjalankan kitar semula.
Justeru, saya minta Yang Berhormat Menteri menjelaskan apa kesannya sekiranya
kerajaan membuat pindaan ke atas perjanjian konsesi supaya pengurusan sisa pepejal
negara kita lebih cenderung kepada skim Pay-As-You-Throw dengan izin dan bukan lagi
bayaran tetap tidak kira sesebuah premis membuang 100 kg atau satu kg dalam sebulan.

Saya tahu perjanjian ini adalah bagi 22 tahun, namun saya minta Yang Berhormat
Menteri menjelaskan langkah-langkah membetulkan dasar tersebut.

Puan Vivian Wong Shir Yee [Sandakan]: Yang Berhormat Kluang, sikit boleh?
Puan Wong Shu Qi [Kluang]: Okey, boleh.

Puan Vivian Wong Shir Yee [Sandakan]: Okey, thank you ya. Jadi, terima kasih
Tuan Pengerusi. Jadi, soalan adalah kepada KPKT juga mengenai isu yang sama.
Adakah KPKT mempunyai satu ketepatan bagi amalan pengurusan standard untuk semua
PBT di negara ini menguruskan pelupusan sisa pepejal mereka sebab banyak pihak
berkuasa tempatan di Sabah termasuk Sandakan tidak mempunyai sistem tapak
pelupusan sanitari yang betul dengan sisa pepejal yang hanya berlonggok di tapak
pelupusan sampah. Bagaimanakah KPKT berhasrat menggunakan peruntukan bajet
yang besar ini untuk mengatasi isu kesihatan dan keselamatan awam yang serius? Terima
kasih.

Puan Wong Shu Qi [Kluang]: Ya, ini menunjukkan betapa serius dan penting
pengurusan sisa pepejal. Isu ini penting dalam hati rakyat kita. Jadi, saya minta suara
rakyat Sandakan itu pun masuk ke dalam ucapan perbahasan saya.

Isu kedua, Butiran 32000 di bawah Maksud Pembangunan. Pasukan Bomba
adalah salah satu jentera yang amat penting dalam kehidupan harian rakyat kita. Namun
begitu, saya rasa susah hati apabila melihat kemudahan yang masih tidak mencukupi bagi
mereka yang menjalankan tugas. Misalnya, bangunan Balai Bomba Kluang yang telah
dibina melebihi 50 tahun perlu dinaik taraf segera.

Saya sendiri berasa susah hati apabila melihat abang-abang bomba kita terpaksa
menggunakan kabinet terbuang oleh agensi lain, bumbung yang bocor, air conditioner di
bilik tidak sejuk dan paling penting sekali mereka hanya minta satu reka bentuk bangunan
yang baru supaya mereka dapat turun segera apabila menerima panggilan kecemasan.
Minta Yang Berhormat Menteri mempertimbangkan untuk menaik taraf Balai Bomba
Kluang.

Butiran 040400 — Sewaan CCTV yang memakan belanja sejumlah RM12 juta
pada tahun 2022. Minta Yang Berhormat Menteri menjelaskan jumlah kamera CCTV di
bawah program sewaan ini mengikut negeri dan PBT, kos sewa sebuah kamera dan
sistem berkaitan. Berapa kontraktor dilantik untuk menjalankan program ini dan berapa
tahun kontrak sewaan CCTV. Isu terakhir, minta Tuan Pengerusi 30 saat lagi. Butiran
030600 — Kesejahteraan Komuniti. Saya minta Yang Berhormat Menteri memberi arahan
