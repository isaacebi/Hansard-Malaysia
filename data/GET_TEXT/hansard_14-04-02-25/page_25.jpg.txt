DR.06.12.2021 15

penetapan hala tuju agenda pemerkasaan keusahawanan di
IPT; dan

(v) membangunkan portal sehenti dengan izin one-stop center iaitu
Portal Graduate Reference Hub for Education and Training
(GREaT) sebagai rujukan pelajar untuk mendapatkan makluman
mengenai pekerjaan dan keusahawanan peluang melanjutkan
pengajian, pembiayaan, latihan, peningkatan kemahiran dan
lain-lain.

Untuk makluman Ahli Yang Berhormat juga, di samping penglibatan bersama
industri, KPT sentiasa berhubung rapat dengan pelbagai kementerian dan agensi bagi
mendapatkan input berhubung kebolehpasaran graduan bagi menambah baik modul dan
program akademi agar sejajar dengan keperluan guna tenaga negara dan memenuhi
kehendak industri.

Antara yang kita laksanakan adalah kajian yang dijalankan oleh TalentCorp dan
seterusnya jalinan kerjasama dengan PERKESO untuk mendapatkan maklumat terkini
berkaitan dengan pasaran buruh dan ini diperkukuhkan lagi dengan input daripada portal
MyFutureJobs.

Seterusnya, kita juga bekerjasama dengan jabatan dan agensi seperti Ilmiah,
TalentCorp Malaysia, MIDA untuk menyemak secara berkala kandungan modul dan
program akademi yang ditawarkan. KPT dalam Pelan Strategi Kebolehpasaran Graduan
2021-2025 turut menekankan elemen pengukuhan_ kolaborasi dalam _ bidang
pembangunan akademi serta kebolehpasaran graduan yang berimpak tinggi yang
melibatkan pelbagai pihak berkepentingan.

Ini digariskan dengan jelas di bawah Strategi Keempat dalam pelan ini yang
secara spesifiknya memfokuskan kepada pemerkasaan hubungan industri. Terima kasih.

Tuan Yang di-Pertua: Terima kasih. Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua, terima kasih Yang Berhormat Menteri.

Ada kajian baru-baru ini oleh Universiti Malaya yang bertajuk Employee’s
Expectation and Preference of Graduate in Malaysia dengan izin Tuan Yang di-Pertua
yang menyimpulkan mustahak untuk IPT ini merangka dan melaksana program yang
bersesuaian dan relevan dengan kehendak majikan dan pemegang taruh yang
menyediakan peluang pekerjaan.

Kalau kita rujuk senarai dengan negara-negara terkemuka dunia bagi pekerjaan
berkemahiran tinggi, Luxembourg misalnya mendahului dengan 59.5 peratus pekerjaan
berkemahiran tinggi diikuti oleh Singapura 54.7 peratus dan juga Switzerland 51.3
peratus.

Untuk makluman Yang Berhormat Menteri, Kementerian Sains, Teknologi dan
Inovasi baru-baru ini memaklumkan kebimbangan mengenai kekurangan pekerja
kemahiran tinggi untuk memenuhi permintaan industri, terutamanya teknologi yang
baharu.

Jadi, saya ingin tanya kepada Yang Berhormat Menteri, apakah perancangan
segera KPT khususnya dan juga Kementerian Sains, Teknologi dan Inovasi untuk
mengatasi masalah ini sebelum ia menjadi lebih rumit lagi? Terima kasih Tuan Yang di-
Pertua.

Tuan Yang di-Pertua: Terima kasih. Silakan Yang Berhormat Menteri.

Datuk Seri Dr. Noraini binti Ahmad: Terima kasih atas keprihatinan Yang
Berhormat. Kementerian memang sentiasa komited dan akan terus berusaha dan
berikhtiar untuk memastikan isu kebolehpasaran siswazah ini dapat ditangani sebaiknya
sesuai dengan Rancangan Malaysia Ke-12 yang telah menetapkan kepentingan untuk
membangunkan bakat masa hadapan dengan menjajarkan pasaran kerja bagi memenuhi
keperluan industri.
