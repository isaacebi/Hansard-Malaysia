DR.06.12.2021 3

Saya ingin pastikan sekurang-kurangnya di kawasan saya, there will be no one left behind,
one year and a half boleh hancurkan masa depan mereka. Saya merayu, terima kasih.

Tuan Yang di-Pertua: Terima kasih.

Dato’ Dr. Mah Hang Soon: Terima kasih Yang Berhormat Muar. Untuk makluman
Ahli Yang Berhormat, apa yang dibangkitkan tadi oleh Yang Berhormat Muar saya rasa
adalah berdasarkan kepada jawapan yang diberikan kepada Yang Berhormat Kangar
tempoh hari. Jadi, ingin saya maklumkan di sini, KPM amat prihatin dan sentiasa
mengambil langkah untuk menyelesaikan dan juga memastikan dan menurunkan kadar
dan kemungkinan keciciran dalam kalangan murid.

Jadi untuk itu, ke arah itu, banyak langkah yang telah kita ambil dan sebelum
menjawab langkah-langkah yang telah diambil, saya ingin maklumkan sedikit. Ingin
berikan angka-angka statistik sejak tahun 2018 berbanding dengan apa yang telah
disebutkan, jawapan yang telah diberikan kepada Yang Berhormat Kangar iaitu
berdasarkan data bagi tempoh Mac hingga Disember 2020, murid yang berhenti sekolah
adalah seramai 11,301 orang. Bagi tempoh Januari hingga Julai 2021, seramai 10,015
orang murid direkodkan berhenti sekolah. Jumlah keseluruhan murid yang berhenti
persekolahan bagi tempoh Mac 2020 hingga Julai 2021 adalah 21,316 orang.

Jadi, untuk makluman Ahli Yang Berhormat, berbanding dengan tahun 2018,
jumlah angkanya adalah 34,074 orang. Maksudnya, untuk tahun-tahun sebelumnya,
angka tersebut adalah lebih tinggi daripada apa yang telah diberikan jawapan kepada
Yang Berhormat Kangar. Jadi, apa-apa langkah yang kita ambil ke arah untuk mencapai
kejayaan untuk kita turunkan kadar keciciran tersebut.

Pertama, adalah menggerakkan pihak sekolah, pejabat pendidikan daerah,
jabatan pendidikan negeri untuk mengesan murid yang tidak hadir semasa pengajaran
dan pembelajaran di rumah, PdPR dan semasa sesi pembelajaran di sekolah semasa
sekolah dibuka semula.

Kedua, menyediakan perkhidmatan bimbingan dan sokongan psikososial melalui
pelbagai kaedah.

Ketiga, mengadakan perbincangan di antara pihak sekolah dengan ibu bapa atau
penjaga murid untuk mengenal pasti sebab dan langkah-langkah yang boleh diambil untuk
menangani murid yang kurang minat untuk belajar. Pada waktu yang sama, kita
melaksanakan intervensi murid risiko cicir pengajaran dan pembelajaran di peringkat JPN
dan PPD. Intervensi ini melibatkan sektor pengurusan pembelajaran, sektor pengurusan
sekolah, pembangunan murid dan sebagainya. la juga melibatkan focal person,
penglibatan ibu bapa, komuniti dan swasta (PIBKS)

Selain daripada itu, kita juga menyediakan Garis Panduan Mengurus Murid
Berisiko Cicir di Sekolah (GPMBC) sebagai rujukan JPN, PPD dan sekolah. Dashboard
murid berisiko cicir bagi mengesan pasti murid berisiko cicir. KPM turut menyediakan
Manual Pengurusan Pencegahan dan Intervensi Murid Cicir. Inilah langkah-langkah yang
kita ambil dan mungkin saya boleh berikan lebih terperinci lagi kepada Yang Berhormat
Muar tentang apa yang telah saya sebutkan tadi. Terima kasih.

Tuan Yang di-Pertua: Terima kasih.
Tuan Haji Ahmad bin Hassan [Papar]: Papar.

Tuan Yang di-Pertua: Maaf Yang Berhormat Papar, 13 minit kita di soalan ini.

2. Tuan Nga Kor Ming [Teluk Intan] minta Menteri Kewangan menyatakan
berapakah jumlah kerugian hasil negara akibat dari aktiviti penyeludupan haram termasuk
arak dan rokok serta apakah langkah-langkah yang sedang diambil oleh kerajaan untuk
mengatasi masalah serius ini.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera, salam
