98 DR.06.12.2021

Dato’ Sri Dr. Haji Ismail bin Abd Muttalib: Yang Berhormat Libaran ada di
belakang Tuan Pengerusi.

Tuan Pengerusi [Dato' Mohd Rashid Hasnon]: Jawab yang lain dahulu.
Dato’ Sri Dr. Haji Ismail bin Abd Muttalib: Jadi, Yang Berhormat Setiu?

Tuan Pengerusi [Dato' Mohd Rashid Hasnon]: Yang Berhormat Setiu tidak
ada.

Dato’ Sri Dr. Haji Ismail bin Abd Muttalib: Tidak ada, saya jawab bertulis. Yang
Berhormat Jerlun?

Tuan Pengerusi [Dato' Mohd Rashid Hasnon]: Yang Berhormat Jerlun juga
tidak ada.

Dato’ Sri Dr. Haji Ismail bin Abd Muttalib: Saya jawab secara bertulis. Yang
Berhormat Bachok?

Tuan Pengerusi [Dato' Mohd Rashid Hasnon]: Yang Berhormat Bachok pun
tidak ada.

Dato’ Sri Dr. Haji Ismail bin Abd Muttalib: Jadi, saya jawab secara bertulis.
Yang Berhormat Segambut?

Tuan Pengerusi [Dato' Mohd Rashid Hasnon]: Yang Berhormat Segambut pun
tidak ada. Bertulis.

Dato’ Sri Dr. Haji Ismail bin Abd Muttalib: Boleh Tuan Pengerusi saya bertulis?
Kita hanya ada lima minit sahaja lagi. Yang Berhormat Kuala Krai?

Dato’ Haji Che Abdullah bin Mat Nawi [Tumpat]: Tumpat ada.

Tuan Pengerusi [Dato' Mohd Rashid Hasnon]: Ada, Yang Berhormat Kuala
Krai ada.

Dato’ Sri Dr. Haji Ismail bin Abd Muttalib: Terima kasih. Permohonan untuk
pembinaan balai bomba di Lakloh dalam DUN Manek Urai di Kuala Krai Yang Berhormat,
ya? Terima kasih.

Untuk makluman Ahli-ahli Yang Berhormat Jabatan Bomba dan Penyelamat
Malaysia negeri Kelantan kini sedang dalam proses mengenal pasti tapak tanah yang
bersesuaian. Jabatan Bomba dan Penyelamat Malaysia negeri Kelantan juga telah
membuat satu semakan status tapak tanah yang berkeluasan 5.7 ekar di kawasan
tersebut melalui Jabatan Ketua Pengarah Tanah dan Galian Negeri Kelantan. Yang
Berhormat berdoalah supaya balai bomba ini dapat disegerakan.

Tuan Abdul Latiff bin Abdul Rahman [Kuala Krai]: /nsya-Allah. Terima kasih,
terima kasih.

Puan Wong Shu Qi [Kluang]: Yang Berhormat Timbalan Menteri.

Tuan Shaharizukirnain bin Abd Kadir [Setiu]: Yang Berhormat Timbalan
Menteri, Setiu ada di sini.

Tuan Pengerusi [Dato' Mohd Rashid Hasnon]: Yang Berhormat Setiu baru
masuk.

Puan Wong Shu Qi [Kluang]: Yang Berhormat Timbalan Menteri.
Tuan Shaharizukirnain bin Abd Kadir [Setiu]: Setiu, Setiu.

Puan Wong Shu Qi [Kluang]: Tadi Kluang ada bangkitkan isu naik taraf balai
bomba di Kluang juga. Minta mempertimbangkan. Terima kasih.

Dato’ Sri Dr. Haji Ismail bin Abd Muttalib: Ada Yang Berhormat timbulkan tadi?

Tuan Pengerusi [Dato' Mohd Rashid Hasnon]: Sudah ada Yang Berhormat
jawab tidak?
