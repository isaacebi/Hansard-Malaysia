DR.06.12.2021 23

oleh kementerian yang berkaitan bagi memastikan bahawa findings kesenjangan
pendapatan rakyat ini dapat kita perbaiki dari semasa ke semasa. Terima kasih.

Tuan Yang di-Pertua: Terima kasih Yang Berhormat. Silakan.

Tuan Mohd Shahar bin Abdullah: Tuan Yang di-Pertua. Terima kasih, Yang
Berhormat Kubang Pasu. Seperti mana Yang Berhormat yang juga merupakan bekas
Timbalan Menteri Kewangan, Yang Berhormat lebih mengetahui tentang apakah laporan-
laporan yang dikeluarkan oleh Khazanah Research Institute.

Saya yakin sepertimana yang saya sebutkan tadi, peserta-peserta daripada forum
KMF ini saban tahun meningkat. Sehingga hari ini, sudah hampir seramai 12 ribu orang
yang datang dari dalam negara dan luar negara. Mereka juga adalah sebagai pemegang-
pemegang taruh berkepentingan yang terpilih, yang melibatkan syarikat-syarikat dalam
negara dan syarikat-syarikat luar negara.

Sudah pasti, perbincangan dan resolusi mereka itu akan diperbincangkan pada
peringkat makro dan ia akan dibawa balik ke syarikat-syarikat. Setiap tema yang kita ambil
sejak tahun 2008 hingga kini Yang Berhormat adalah perkara-perkara yang semasa dan
juga perbincangan-perbincangan yang melibatkan masa hadapan negara dan dunia.
Itulah sebabnya kita panggil pelbagai penceramah yang berkualiti untuk memberi
maklumat-maklumat yang berkualiti tinggi. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Terima kasih kepada Yang Berhormat Timbalan Menteri yang telah pun menjelaskan
dengan begitu detailed ya.

Kos penganjuran Khazanah Megatrends Forum adalah dengan purata sebanyak
RM3 juta setahun. Jadi, soalan saya apakah kerajaan mengambil kira hasil daripada
kajian ataupun pandangan resolusi forum ini untuk dijadikan dasar dan juga polisi negara?
Terima kasih.

Tuan Mohd Shahar bin Abdullah: Terima kasih Tuan Yang di-Pertua. Terima
kasih, Yang Berhormat Parit. Inilah perkara yang saya fikir amat relevan dan signifikan
terhadap persoalan adakah kerajaan yang ada pada hari ini mengambil segala input-input
yang diterbitkan oleh institusi-institusi penyelidikan tempatan. Itu sebabnya sejak tahun
2014, KRI telah menerbitkan laporan The State of Households yang menggunakan data-
data dari Jabatan Perangkaan Malaysia.

Untuk makluman Yang Berhormat, sebelum ini kerajaan meletakkan pencapaian
pertumbuhan negara dan impak kepada masyarakat berdasarkan GDP per kapita, Tuan
Yang di-Pertua. Itulah sebabnya kita gembira pada hari ini apabila melihat dalam
Rancangan Malaysia Ke-12, kerajaan telah melihat pendapatan isi rumah sepertimana
yang telah dinyatakan dalam laporan The State of Households dengan izin, supaya kita
juga menggunakan pendapatan isi rumah sebagai kayu ukur untuk menentukan kesan
pertumbuhan kepada negara. Itulah sebabnya dalam Rancangan Malaysia Ke-12, jumlah
‘RM10 ribu’ sebagai pendapatan isi rumah dilihat sebagai mengukur pertumbuhan negara
itu supaya ia sampai ke peringkat bawahan.

Kedua Yang Berhormat dan Tuan Yang di-Pertua, izinkan saya sedikit, KRI juga
telah menyediakan pengumpulan data primer berkaitan Dasar Perumahan Negara.
Alhamdulillah, Dasar Perumahan Negara yang telah dilancarkan pada bagi tahun 2018-
2025 setelah KRI — had KRI ini pun Tuan Yang di-Pertua, wujud disebabkan oleh hasil
cadangan daripada Khazanah Megatrends Forum (KMF).

Jadi, mereka kaji Dasar Perumahan Negara 1.0 2013-2017 dan alhamdulillah
untuk Dasar Perumahan Negara 2.0 ini, elemen-elemen seperti memastikan perumahan
berkualiti juga dimasukkan, meningkatkan kebolehcapaian dan kemampuan perumahan
juga dimasukkan dalam Dasar Perumahan Negara (DRN 2.0) dan akhirnya ia
memperkukuhkan keupayaan institusi dalam menyampaikan Dasar Perumahan Negara
2.0,
