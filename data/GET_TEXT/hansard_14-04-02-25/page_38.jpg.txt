28 DR.06.12.2021

11.38 pg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Pengerusi. Assalamualaikum warahmatullahi wabarakatuh.

Saya memulakan sedikit perbahasan saya di peringkat Jawatankuasa ini dengan
membawa kembali Kepala P.42, Butiran 00800. Di mana saya memerhatikan lanjutan
kepada soalan saya tentang electronic medical records (EMRs). Soalan saya pada tarikh
2 Disember yang lalu. Ketika saya memerhatikan jawapan itu, disebutkan bahawa
peruntukan itu di bawah Jawatankuasa Pemandu ICT, Kementerian Kesihatan dan
Jawatankuasa ICT Sektor Awam.

Di sini saya ingin membangkitkan Tuan Pengerusi bahawa daripada kepala ini,
saya tidak memerhatikan peruntukan-peruntukan tersebut dan atas Butiran 00800 —
Kemudahan Teknologi Maklumat dan Komunikasi (ICT) untuk Kementerian Kesihatan ini,
saya kira ia bukan di situ tempatnya, RM42 juta sahaja. Kalau saya diberi faham, bahawa
ia mungkin di Jabatan Perdana Menteri, di bawah MAMPU tetapi pemeriksaan saya juga
tidak kedapatan.

01140

Lalu saya membangkitkan perkara ini atas keprihatinan untuk kita memacu
digitalisation of healthcare khususnya untuk tulang belakang ataupun spine kepada digital
healthcare ini merupakan EMR, dan saya ingin perkara ini diperjelaskan oleh kementerian
dan Menteri. Itu pertama.

Kedua, sedikit beralih kepada persoalan kejuruteraan dan kawal selia di bawah
Butiran 060200 — Kejuruteraan dan Kawal Selia Radiasi Perubatan.

Tuan Pengerusi, saya memerhatikan penguncupan ataupun penurunan
perbelanjaan sebanyak RM100 juta yang dilakukan atas perkhidmatan dan bekalan yang
sekali gus menimbulkan kerunsingan kepada kita yang memahami apakah pentingnya
untuk perkara services radiasi, nuclear medicine, radiation therapy services, radiography
services dan segala-galanya itu memerlukan belanjawan, peruntukan yang sepatutnya
tetapi saya perhatikan dikurangkan pula.

Ini akan menjejaskan keselamatan dan soalannya apakah yang mendorong
kerajaan untuk mengurangkan peruntukan ini? Apakah cara-cara untuk mengatasi
ataupun mengatasi akibat daripada tindakan untuk menurunkan peruntukan ini andainya
berlaku kemalangan dan leakage radiasi dan sebagainya?

Tuan Pengerusi, saya beralih kepada Butiran 080200 — Emolumen Kakitangan
Kontrak. Apa yang saya perhatikan adalah di bawah itu emolumen itu dalam perbelanjaan
RM2 bilion. Persoalannya, apakah dari sudut services dan perkhidmatan yang diberikan
keutamaan untuk peruntukan ini diberikan perjawatan itu di sektor apa dan apakah ia akan
dapat mengatasi kekurangan kita?

Selama kita dalam pandemik yang lalu kita dapati bahawa antara lain adalah
andainya MySejahtera itu masih lagi semi manual, kita memerlukan contact tracing ribuan
untuk staf untuk kita atasi kelemahan yang kita istilahkan sebagai the weakest link dalam
FTTIS kita. Saya ingin untuk diperjelaskan atas perkara ini kerana butiran itu adalah lebih
penting untuk kita tahu bagaimana untuk menangani persoalan ini.

Tuan Pengerusi, saya beralih kepada Butiran 021900 — Radioterapi dan Onkologi.
Saya perhatikan ada sikit peningkatan tambahan sebanyak RM500 ribu sahaja. Adakah
ia mencukupi untuk kita menangani kadar peningkatan kes kanser yang merupakan kedua
selepas ischemic heart disease (IHD) sebagai pembunuh pertama di dalam negara kita
ini. Ini adalah satu yang perlu diberikan perhatian atas kenapa peruntukan yang
sewajarnya tidak diberikan.

Satu lagi Tuan Pengerusi adalah atas Butiran 022600 — Perubatan Respiratori.
Hanya juga diberikan RM100 ribu sahaja. Manakala kita sedang memerhatikan satu
fenomena long COVID-19 pasca pandemik COVID-19 ini yang memerlukan peruntukan
untuk perubatan respiratori ini diberikan peruntukan yang sewajarnya tetapi tidak
nampaknya, sekadar hanya RM100 ribu peningkatan penambahan sahaja.
