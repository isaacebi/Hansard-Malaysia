76 DR.06.12.2021

COVID-19 untuk mendapatkan kembali rumah. Namun begitu, sehingga kini berapakah
jumlah pemohon yang telah berjaya ditempatkan?

Selain itu, berkenaan usaha kerajaan bagi membantu rakyat knususnya golongan
muda memiliki rumah iaitu melalui pengaktifan semula Majlis Perumahan Mampu Milik
Negara (MPMMN) juga wajar disokong. Namun begitu, apakah sasaran kerajaan pada
tahun 2022 bagi merealisasikan sasaran membina 500,000 unit rumah mampu milik
sepanjang tempoh RMKe-12?

Butiran seterusnya Butiran 40000 — SPNB. Saya ingin tahu tentang status terkini
projek perumahan Rumah Mesra Rakyat (RMR) usaha sama SPNB dan FELDA di Felda
Chalok Barat.

01630

Adakah kementerian bercadang untuk mewujudkan projek-projek seumpama ini
di FELDA-FELDA yang lain? Apakah punca kelewatan pembinaan Rumah Mesra Rakyat
(RMR) SPNB ini? Saya mendapat maklumat, ada yang mengambil masa yang lama untuk
dibina setelah mendapat kelulusan tawaran oleh SPNB. Ada pemaju yang telah melarikan
diri dan diganti dengan pemaju yang lain.

Tuan Pengerusi, butiran yang sama juga. Daerah Setiu merupakan salah sebuah
daerah yang tidak mencukupi daripada segi perumahan. Banyak penjawat awam yang
terpaksa berulang-alik dari daerah berdekatan untuk ke pejabat, jadi apakah perancangan
kementerian? Saya mohon supaya Daerah Setiu menjadi salah satu keutamaan dalam
pembinaan rumah di masa yang akan datang.

Butiran yang terakhir berkaitan Butiran 030100 — Bomba dan Penyelamat. Saya
mendapat maklumat, setiap pasukan bomba sukarela hanya diperuntukkan RM3,000
setahun untuk kos penyelenggaraan, minyak dan lain-lain. Jika sekiranya mereka
berbelanja lebih daripada peruntukan tersebut, mereka terpaksa menanggung sendiri.

Saya mencadangkan kerajaan supaya mengambil tanggungjawab untuk
menanggung kesemua kos dan setiap anggota pasukan sukarela ini diberi elaun khas
untuk menambahkan semangat mereka dalam menjalankan tugas. Di samping itu perlu
juga disediakan peralatan kebombaan yang mencukupi kepada pasukan sukarela ini
supaya mereka dapat berperanan dengan lebih efisien dan efektif sebagai tenaga
sokongan membantu anggota bomba ketika kes-kes kecemasan. Sekian Tuan Pengerusi.

Tuan Pengerusi: Terima kasih. Yang Berhormat Jerlun, silakan.

4.32 ptg.

Dato’ Seri Utama Haji Mukhriz Tun Dr. Mahathir [Jerlun]: Assa/amualaikum
warahmatullahi wabarakatuh dan salam sejahtera. Tuan Pengerusi, saya bermula dengan
Butiran 00500 — Pengurusan Sisa Pepejal yang berjumlah RM1.55 bilion. Pertamanya,
saya ingin bangkitkan mengenai loji insinerator di Pulau Langkawi yang buat sekian lama
tidak beroperasi sehinggakan menyebabkan masalah di kawasan Sungai Kilim Geoforest
Park apabila tapak pelupusan sampah itu sudah agak penuh dan berlakunya pembocoran
leachate masuk ke Sungai Kilim yang menjejaskan kelayakan kita sebagai UNESCO
Global Geoparks.

Jadi, perkara ini telah saya bangkitkan beberapa kali sejak beberapa tahun. Pihak
penaziran UNESCO telah memberi amaran sebanyak dua kali sebenarnya untuk tapak
pelupusan sampah dan loji insinerator ini beroperasi secepat mungkin. Kita dengar berita
dua minggu yang lepas Yang Berhormat Menteri melawat tapak tersebut dan menyatakan
bahawa bulan ini ia akan beroperasi. Saya pun dengar ada laporan bahawa tapak itu pun
sudah beroperasi tetapi saya bimbang mengenai kapasiti yang sebenarnya 80 tan sehari
walhal jumlah sampah yang dikeluarkan di Pulau Langkawi itu lebih 120 tan.

Selain itu, kita juga tahu mengenai masalah tapak pelupusan sampah di
Semeling, Sungai Petani. Sebelum ini pernah berlaku kebakaran yang menyebabkan
pencemaran udara di seluruh kawasan Kuala Muda dan sejak itu tapak pelupusan sampah
ini telah ditutup. Kemudian, diberitahu pula bahawa semua sampah di Daerah Kuala Muda
