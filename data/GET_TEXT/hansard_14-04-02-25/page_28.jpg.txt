18 DR.06.12.2021

Untuk jalur lebar, disebabkan di Cameron Highlands ini kita tak mahu gentian optik
dan menara kerana kebanyakannya agak sukar sebab bukit bukau maka kita terpaksa
buat satelit seperti berikut;

Projek Jalur Lebar
Kawasan Pelaksanaan
DUN Tanah Rata 2
DUN Jelai 47
Parlimen Cameron Highlands 49

Untuk makluman Yang Berhormat juga, semasa sesi lawatan Yang Berhormat
Menteri ke Cameron Highlands, antara lokasi menara dinaiktarafkan iaitu Pos Telanok
dan Tanah Rata. Dalam pada itu, ujian kelajuan juga telah dibuat dan kelajuan Internet di
situ telah mencatatkan kelajuan yang baik iaitu 20.99 megabait.

Dengan siapnya kerja naik taraf stesen pemancar di menara yang terletak di Pos
Telanok, secara tidak langsung membolehkan Orang Asli Pos Telanok seramai 500 orang
mendapat perkhidmatan rangkaian 4G. Jadi, bolehlah Orang Asti di situ hendak buat order
Lazada kah, Shopee kah, semua boleh.

Selain itu, di bawah pelaksanaan JENDELA di Cameron Highlands juga terdapat
pelaksanaan projek jalur lebar satelit di 54 buah kampung Orang Asli. Projek yang baru
bermula pada September 2021 dengan pada masa ini kerja-kerja lawatan tapak sedang
giat dilaksanakan. Projek ini dijangka siap sepenuhnya pada penghujung tahun 2022.
Peratusan liputan 4G di kawasan penduduk di Pahang juga telah meningkat kepada 90.46
peratus. Di Parlimen Cameron Highlands pula, liputan 4G telah meningkat kepada 69.85
peratus pada suku ke-tiga tahun 2021 berbanding 54.43 peratus sebelum pelaksanaan
JENDELA pada suku ke-tiga tahun 2020.

Apabila semua inisiatif JENDELA Fasa Satu siap kelak, liputan 4G di kawasan
berpenduduk di Cameron Highlands dijangka akan meningkat kepada 79.69 peratus
menjelang penghujung tahun 2022. Tidak dinafikan peratusan ini rendah berbanding
sasaran liputan kebangsaan. Namun begitu, pihak kementerian sentiasa mengkaji
keperluan untuk menaik taraf kualiti dan mengisi kelompangan liputan di bawah pelan
JENDELA Fasa 2.

Untuk pengetahuan Yang Berhormat, kita juga tengah usahakan supaya seluruh
negara kita ini, kita mendapat liputan satelit iaitu kita linat kalau kita hendak letakkan- kita
nak dirikan menara dan juga menaik taraf menara dan juga gentian optik mengambil masa
tahun 2022, jadi agak lambat. Oleh demikian, lebih banyak projek-projek baharu yang
menggunakan pelbagai teknologi akan dirancang bagi meningkatkan liputan kepada 100
peratus di kawasan penduduk.

Pelaksanaan JENDELA akan terus digiatkan untuk memastikan impak
pelaksanaan diterima dengan cepat oleh rakyat. Kita akan terus membina dan menaik
taraf supaya premis-premis mendapat akses gentian optik bagi memastikan keperluan
rakyat sentiasa diutamakan. Terima kasih.

Tuan Yang di-Pertua: Terima kasih. silakan Yang Berhormat Cameron
Highlands.

Tuan Ramli bin Dato’ Mohd Nor [Cameron Highlands]: Terlebih dahulu saya
ingin mengucapkan ribuan terima kasih kepada Yang Berhormat Menteri atas lawatan
kerjanya. Berikut soalan saya, apabila kita lihat banyak struktur bagi meningkatkan
pencapaian internet yang ada, apa langkah-langkah yang kementerian akan ambil untuk
memastikan tidak ada atau mengurangkan vandalisme. Ini kerana, towers ini dan gentian-
gentian optik ini akan melalui kawasan-kawasan yang terpencil.

Tuan Yang di-Pertua: Silakan.
