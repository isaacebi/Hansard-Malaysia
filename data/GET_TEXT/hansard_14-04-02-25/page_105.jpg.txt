DR.06.12.2021 95

Manakala Yang Berhormat Sabak Bernam menimbulkan beberapa isu. Pertama
ialah berkaitan dengan kemajuan dalam mematuhi pelaksanaan Standard Accounting
System For Government Agencies (SAGA) di semua PBT yang menyatakan bilangan PBT
yang telah menerima sijil SAGA dan PBT yang terlibat dan juga faktor-faktor yang
menyebabkan PBT sukar untuk menerima sijil pematuhan SAGA ini.

Untuk makluman Yang Berhormat, sebilangan besar PBT melaksanakan SAGA
merangkumi sistem aplikasi perakaunan dan kewangan yang dibangunkan oleh
commercial off-the-shelf (COTS) serta sistem sokongan berkaitan data kewangan yang
berintegrasi dengannya. Sistem ini sebenarnya di bawah Jabatan Akauntan Negara.

Sehingga kini sebanyak 14 PBT telah menerima sijil pematuhan SAGA seperti
berikut:

i) Labuan;

ii) Putrajaya;

iii) Bandar raya Ipoh;

iv) Perbandaran Kuala Langat;
v) Bandaraya Kuala Lumpur;

vi) Perbandaran Sepang;

(

(

(

(

(

(

(vii) Bandar raya Seberang Perai;
(viii) | Perbandaran Selayang;

(ix) Perbandaran Pulau Pinang;
(x) Majlis Daerah Kampar;

(xi) Majlis Daerah Cameron Highlands;
(xii) Majlis Daerah Tanjung Malim;

(xiii) Majlis Perbandaran Kemaman; dan
(xiv) Majlis Perbandaran Manjung.

Faktor-faktor yang menyebabkan kebanyakan PBT sukar menerima sijil SAGA
disebabkan oleh:

(i) kos pembangunan sistem yang agak tinggi;

(ii) kos penyediaan infrastruktur yang menelan belanja yang besar;
dan

(iii) kekangan pengubahsuaian sistem sedia ada yang dibangunkan

oleh kementerian tidak dapat mematuhi kriteria persijilan SAGA
untuk diguna pakai di peringkat PBT.

Bagi memastikan pelaksanaan sistem perakaunan yang telus, KPKT sentiasa
menyokong PBT untuk meningkatkan sistem pengurusan kewangan berkomputer PBT
dengan menetapkan ia sebagai salah satu indikator Sistem Penarafan Bintang Pihak
Berkuasa Tempatan.

Berhubungan dengan rumah PPR yang telah dibina pada 2021 ialah sejumlah
2,530 buah unit dan pada tahun 2022 ialah jangkaan kita 7,295 buah unit. Manakala
bilangan projek PR1MA dan Projek Perumahan Penjawat Awam, PR1MA projek siap ialah
34 buah projek melibatkan 26,377 buah unit. Dalam pembinaan 27 buah projek
melibatkan 20,760 buah unit. Dalam perancangan kalau PR1MA ialah 2,264 buah unit.

Manakala Projek Perumahan Penjawat Awam, sehingga 1 Disember 2021 projek
siap sebanyak 164 buah projek melibatkan 24,717 buah unit, dalam pembinaan 65 buah
projek melibatkan 14,308 buah unit dan dalam perancangan 44 buah projek melibatkan
18,309 buah unit.
