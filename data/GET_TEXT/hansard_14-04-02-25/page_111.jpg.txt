DR.06.12.2021 101

Perbincangan bersama kerajaan negeri akan kita adakan Tuan Pengerusi untuk
kita menyelesaikan kerana mungkin kita harap COVID-19 ini akan menurun kalau boleh
biar selesai seluruhnya dan kita dapat memastikan supaya penghuni-penghuni yang ingin
menduduki PPR ini dapat kita selesaikan.

Yang Berhormat Pokok Sena ada?

Tuan Pengerusi [Dato' Mohd Rashid Hasnon]: Yang Berhormat Pokok Sena
ada, Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Minta maaf Yang Berhormat Pokok
Sena. Yang Berhormat Pokok Sena kemudian sedikit. Yang Berhormat Pasir Gudang?

Datuk Zakaria bin Mohd. Edris @ Tubau [Libaran]: Yang Berhormat Timbalan
Menteri.

Dato’ Sri Dr. Haji Ismail bin Abd Muttalib: Yang Berhormat Pasir Gudang?
Datuk Zakaria bin Mohd. Edris @ Tubau [Libaran]: Satu lagi pertanyaan.
Dato’ Sri Dr. Haji Ismail bin Abd Muttalib: Ya.

Datuk Zakaria bin Mohd. Edris @ Tubau [Libaran]: Dalam perbahasan saya
tadi, adakah perancangan pihak kementerian atau Kerajaan Pusat untuk menambah
bangunan PPR di kawasan Libaran?

Dato’ Sri Dr. Haji Ismail bin Abd Muttalib: Okey Yang Berhormat, saya ambil
persoalan itu dan kita akan bincang di peringkat kementerian. Minta maaf, Yang
Berhormat Pasir Gudang dahulu. Ada?

Tuan Pengerusi [Dato' Mohd Rashid Hasnon]: Yang Berhormat Timbalan
Menteri, saya tambah lima minit lagi?

Dato’ Sri Dr. Haji Ismail bin Abd Muttalib: Okey.
Tuan Pengerusi [Dato' Mohd Rashid Hasnon]: Baik. Terima kasih.

Dato’ Sri Dr. Haji Ismail bin Abd Muttalib: Yang Berhormat Pasir Gudang,
peruntukan RM315 juta kepada SPNB dan status terkini rumah mesra rakyat. Belanjawan
2022, RM309 juta di bawah SPNB adalah untuk pelaksanaan Projek Mesra Rakyat iaitu
untuk membina 3,000 unit rumah di seluruh negara. Projek sakit, status rumah mesra
rakyat di seluruh negara sebanyak 48,319 unit siap, 4,610 unit dalam pembinaan, 1,617
unit lulus untuk pelaksanaan dan 7,000 rumah permohonan dalam senarai menunggu.

Seperti Yang Berhormat maklum tadi, kementerian sedang memantau 12 projek
di bawah kediaman SPNB dalam pembinaan yang berstatus projek sakit. Maknanya, 12
projek Yang Berhormat ya. Termasuk projek Taman Sri Molek Perdana, Plentong di
bawah Yang Berhormat. Untuk makluman Yang Berhormat juga daripada 12 projek ini,
tiga projek telah memperoleh CCC secara berfasa termasuk dua projek pada bulan
November iaitu di Gurun, Kedah dan Batu Gajah, Perak.

Antara punca-punca projek sakit yang dikenal pasti ialah masalah aliran tunai
projek, jualan rumah yang tidak memberangsangkan akibat harga kediaman yang tidak
setara dengan kawasan. Bagi projek Taman Sri Molek Perdana, Plentong SPNB berjaya
memperoleh CCC bagi projek Fasa 1 Blok F pada Disember 2020 Yang Berhormat.
Terima kasih.

Yang Berhormat Tumpat? Ada Yang Berhormat Tumpat?
Tuan Pengerusi [Dato' Mohd Rashid Hasnon]: Ada?
Dato’ Sri Dr. Haji Ismail bin Abd Muttalib: Ada?

Dato’ Haji Che Abdullah bin Mat Nawi [Tumpat]: Ada, ada.

Dato’ Sri Dr. Haji Ismail bin Abd Muttalib: Ada, ada. Yang Berhormat Tumpat
menimbulkan SOP pengoperasian Jabatan Bomba dan Penyelamat semasa COVID-19,
status kes orang awam menolak anggota Jabatan Bomba dan Penyelamat di Lawas.
