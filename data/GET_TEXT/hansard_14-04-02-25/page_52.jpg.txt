42 DR.06.12.2021

Tuan Yang di-Pertua, ini perlu kerana ledakan penyakit non-communicable
disease (NCD) sangat merosakkan. Berjuta rakyat Malaysia telah mati atau rosak buah
pinggang, jantungnya, lumpuh dan lain-lain lagi dan berbilion-bilion ringgit telah habis dan
segala usaha yang kita lakukan tidak berjaya.

Maka kita harus mengakui bahawa kita perlu melihat kembali dan yang
menariknya Tuan Yang di-Pertua, untuk mengatasi malnutrisi jenis B ini mudah sahaja,
iaitu mengurangkan ataupun meminimumkan makanan proses dan kembali kepada diet
tradisional. la satu proses dan usaha yang boleh kita lakukan dengan biaya yang tidak
terlalu banyak dan tidak perlu rocket science dengan izin. Tidak perlu sains yang tinggi-
tinggi pun, kembali kepada diet tradisional.

Ketika ibu bapa kita, datuk kita dahulu diet tradisional mereka baik Melayu, Cina,
India kurang sakit NCD ataupun penyakit-penyakit tidak berjangkit ini. Maka selagi kita
tenggelam dalam mencari ubat-ubat ajaib, oleh Kementerian Kesihatan dan lain-lain lagi,
kita akan terus mengalami ledakan ini dan lebih ramai rakyat Malaysia akan mati dan akan
menderita dan duit akan habis. Maka saya menyeru supaya kita secara serius mengkaji,
memahami dan mencegah malnutrisi jenis B. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Kedah. Seterusnya, saya menjemput Yang Berhormat Tumpat.

12.44 tgh.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya saya ingin menyentuh Butiran 010200 — Sumber Manusia. Kementerian
merekodkan bahawa hampir 1,500 para doktor telah meletakkan jawatan sejak tahun
2017 sehingga Jun tahun ini.

Soalan saya, apakah kementerian meneliti langkah meletak jawatan ataupun
berhenti kerja tersebut adalah disebabkan ekosistem di hospital kerajaan tidak mendorong
mereka untuk kekal lama atau tidak kondusif kepada mereka atau apakah sebab-sebab
lain? Saya mohon penjelasan.

Seterusnya saya juga ingin mengetahui bilakah rancangan kementerian untuk
membentangkan pindaan terhadap Akta Pencen 1980 bagi membolehkan perjawatan
tetap yang diserap memilih untuk caruman di bawah KWSP sekali gus menjadi salah satu
tunjang penyelesaian kepada isu doktor hartal yang timbul baru-baru ini.

Seterusnya saya ingin menyentuh Butiran 020700 — Psikiatri dan Kesihatan
Mental. Saya ingin mendapat jawapan kementerian mengenai jumlah kaunselor psikiatri
dan psikologi yang ada dalam negara ketika ini. Adakah jumlah tersebut menepati ratio
yang ditetapkan di peringkat antarabangsa?

Adakah kementerian juga bercadang untuk menggalakkan individu mendapatkan
kepakaran kedua-dua bidang kaunselor dan psikologi supaya bersekali supaya intervensi
terhadap pesakit yang mengalami gangguan kesihatan mental lebih komprehensif.

Perkara kedua adalah mengenai perkembangan Program Minda Sihat yang
dilaksanakan di peringkat sekolah rendah mahupun sekolah menengah. Selain
pengamalan program minda sihat norma baharu, apakah kementerian bercadang untuk
menambah baik program tersebut.

Memandangkan peningkatan kes-kes gangguan kesihatan mental melibatkan
umur sekolah khususnya murid sekolah menengah. Apakah penelitian lanjut dibuat
terhadap aspek bentuk saringan, sama ada saringan General Anxiety Disorder (GAD-7)
atau Patient Health Questionnaire (PHQ-9) supaya kita dapat menyediakan lebih banyak
ruang saringan bagi benar-benar mengenal pasti tanda-tanda gangguan kesihatan mental
murid?

Adakah kementerian juga bercadang untuk meningkatkan tahap intervensi
kepada psikologi berintensif terendah yang boleh dilaksanakan oleh para profesional
seperti guru bimbingan dan kaunseling di sekolah? Apakah bentuk penaiktarafan terhadap
