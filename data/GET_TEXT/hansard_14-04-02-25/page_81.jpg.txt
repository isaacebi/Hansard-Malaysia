DR.06.12.2021 71

Seterusnya saya ingin menyentuh Butiran 030000 — Komuniti Bandar Mampan
khususnya Butiran 030200 — Perumahan Negara yang mendapat peruntukan sebanyak
RM43.3 juta bagi tahun 2022 berbanding RM38.6 juta bagi tahun 2021. Ini bagi
meningkatkan akses kepada golongan B40 dan M40 untuk memiliki rumah mampu milik.

Dalam Bajet 2022, kerajaan menyediakan peruntukan sebanyak RM1.5 bilion
bagi memastikan rakyat negara ini memiliki rumah sendiri. Berhubung dengan projek-
projek rakyat ini, saya ingin mendapatkan penjelasan bilangan rumah yang telah dapat
dibina di bawah Projek Perumahan Negara bagi tahun 2021 dan jangkaan bilangan rumah
yang akan dibina pada tahun 2022.

Berhubung dengan Butiran 030000 — Komuniti Bandar Mampan khususnya
Butiran 030500 — Perbadanan PRIMA Malaysia yang tidak menerima sebarang
peruntukan bagi tahun 2022 berbanding penerima peruntukan sebanyak RM20 juta bagi
tahun 2021. Saya ingin mendapatkan penjelasan adakah Perbadanan PRIMA Malaysia
ini telah ditamatkan memandangkan tidak menerima sebarang peruntukan sedangkan
projek-projek perumahan PRIMA masih lagi sedang dilaksanakan.

Sehubungan dengan ini, saya ingin menyentuh berhubung dengan Projek
Perumahan PRIMA dan juga Projek Perumahan Penjawat Awam. Saya ingin mendapat
penjelasan kerajaan, bilangan Projek Perumahan PRIMA dan juga Projek Perumahan
Penjawat Awam yang telah siap dibina sehingga kini, dalam pembinaan dan yang sedang
dalam perancangan serta lokasi dan jumlah unit.

Saya mendapat maklum balas terdapat Projek Perumahan PRIMA yang gagal
disiapbkan mengikut tempoh yang ditetapkan. Antaranya, Projek Perumahan PRIMA
Residensi Brickfields yang berharga RM380,000 yang dijangkakan siap pada November
2021. Akan tetapi, sehingga kini, kKemajuan projek berkenaan hanya 20 peratus sahaja.

Selain projek PRIMA yang gagal disiapkan mengikut tempoh, saya juga mendapat
maklum balas, rumah yang disiapkan tidak mematuhi mutu yang ditetapkan termasuklah
mempunyai kerosakan (defect) seperti Residensi Pauh Permai, Permatang Pauh, Penang
yang baru-baru ini menerima kunci.

Walaupun pembeli diberikan Defect Liability Period untuk membuat aduan dan
complaint tentang kerosakan (defect) telah melewatkan pembeli untuk memasuki rumah
berkenaan dan membuat ubah suaian sepatutnya.

01610

Saya berharap kerajaan akan memastikan pemaju, memastikan setiap unit rumah
telah memenuhi kualiti dan spesifikasi yang ditetapkan sebelum menyerahkan unit rumah-
rumah berkenaan. Kerajaan juga hendaklah memastikan pemaju membaiki segala
kerosakan dan defect dengan segera.

Sehubungan dengan itu, saya ingin mendapat penjelasan kerajaan, apakah
kerajaan bertindak bagi memastikan setiap projek perumahan terutamanya_ projek
perumahan PR1MA dapat disiapkan mengikut jadual pelaksanaan yang telah ditetapkan
dan apakah tindakan kerajaan kepada pemaju yang gagal menyiapkan rumah mengikut
jadual seperti Projek Perumahan PR1MA Residensi Brickfields. Apakah langkah dan
tindakan kerajaan bagi memastikan projek perumahan PR1MA dapat disiapkan dengan
memenuhi mutu ataupun kualiti spesifikasi yang telah ditetapbkan? Sekian, terima kasih.

Tuan Pengerusi: Terima kasih Yang Berhormat Sabak Bernam. Yang Berhormat
Kluang. Silakan.

4.11 ptg.

Puan Wong Shu Qi [Kluang]: Terima kasih Tuan Pengerusi. Berkenaan Butiran
040700 — Fasiliti Pengurusan Sisa Pepejal (SWCorp) di bawah perbelanjaan mengurus
telah disifarkan. Manakala Butiran 00500 — Pengurusan Sisa Pepejal di bawah
perbelanjaan pembangunan ditingkat daripada RM72.8 juta kepada RM1.55 bilion bagi
tahun depan.
