DR.06.12.2021 87

berkenaan dengan jumlah berkenaan dengan penubuhan PekKT ini yang telah pun
memakan satu anggaran sebanyak RM8.6 juta pada tahun 2021?

Ketiga, adalah berkenaan dengan Butiran 020100 — Kerajaan Tempatan. Saya
telah meneliti satu sekular dari Jabatan Kastam Diraja Malaysia baru-baru ini yang
berkenaan dengan penguatkuasaan pelesenan ke atas penjualan liquor secara runcit
yang dihidangkan di restoran dan kedai kopi di seluruh negara. Ini merupakan satu
perkara yang amat mengejutkan dan saya tidak faham kenapa setiap kali apabila kita
bincang berkenaan dengan isu /iquor ini adalah keputusan-keputusan ataupun polisi-polisi
baharu daripada kerajaan yang cuba untuk membebankan rakyat.

Pengecualian untuk lesen ini telah pun diberikan sejak tahun 1993 lagi iaitu lebih
kurang 20 tahun sebelum ini dan kenapakah ia ditarik balik dalam masa pandemik ini?
Pagi tadi kita telah mendengar bahawa Yang Berhormat Menteri Kewangan ada
menjawab lesen fee adalah sebanyak RM1,300 lebih dan ini akan menambah ke atas
beban dan juga birokrasi yang akan dihadapi oleh pihak restoran dan juga kedai kopi.

Kita seharusnya memahami bahawa kedai-kedai kopi sekarang barulah pick up
dengan izin perniagaan mereka selepas suatu tempoh masa no dine-in yang amat
panjang dan janganlah sekali skala menindas rakyat dalam masa susah. Bagi kerajaan
tempatan, saya menyeru bahawa pihak kementerian dan kerajaan tempatan boleh
mengambil satu pendirian untuk tidak menguatkuasakan penarikan pengecualian ini.

Satu lagi adalah berkenaan dengan Butiran 020500 - Pembangunan Kampung
Baru. Saya hendak bertanya bahawa di manakah portfolio ini sekarang? Sebelum ini kita
dimaklumkan bahawa portfolio ini akan dipindah kepada Kementerian Perpaduan. Saya
hendak bangkitkan satu isu di sini yang mana di kawasan saya iaitu di Kampung Baru
Pasir Pinji pada tahun 2019 pernah diluluskan. Yang Berhormat Menteri telah pun
meluluskan suatu projek pembinaan semula Pasar Pasir Pinjj.

01720

Akan tetapi apa yang terjadi, selepas kerajaan bertukar, maka projek ini telah pun
tidak diteruskan. Saya hendak bertanya, berapakah perbelanjaan yang telah pun
digunakan sepanjang ini. Saya memohon supaya projek ini dapat diteruskan semula
kerana pada pagi tadi sahaja, saya menerima panggilan daripada ADUN saya di kawasan
Pasir Pinji iaitu beliau meminta supaya sama ada saya boleh keluarkan daripada
peruntukan saya RM150,000 untuk pembinaan ataupun pembaikan longkang (drainage)
di Pasar Pasir Pinji. Sekiranya kita boleh mengadakan atau meneruskan projek yang
dicadangkan pada tahun 2019 ini, maka kesemua ini boleh dijimatkan dan kesemua
masalah boleh diselesaikan dengan segera. Sekian daripada saya, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Ipoh Timur. Sekarang saya menjemput Yang Berhormat Libaran.

5.21 ptg.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi. Bismillahi Rahmani Rahim. Assalamualaikum warahmatullahi wabarakatuh.

Saya ingin menyentuh perkara di bawah Maksud Pembangunan 43 di bawah
Butiran 01513 — Program Perumahan Rakyat dan Butiran 01604 — Pemulihan dan
Penyelenggaraan. Menjadi harapan kepada kerajaan untuk membantu golongan yang
kurang bernasib baik dan kurang berkemampuan untuk memiliki tempat tinggal yang
selesa. Di samping itu, pembangunan perumahan perlu disediakan kemudahan awam
yang lengkap berserta kemudahan taman rekreasi yang bermutu. Oleh hal yang demikian,
persekitaran PPR yang selamat, sihat dan sejahtera adalah penting untuk menjamin
kesejahteraan penghuni-penghuni.

Justeru, saya ingin menarik perhatian Kerajaan Persekutuan supaya
mempertimbangkan peruntukan untuk kerja-kerja pembaikan dan penyelenggaraan di
PPR iaitu PPR Taman Gum-Gum Jaya Batu 16, PPR Taman Murni serta PPR Sungai
Manila. Saya ingin bertanya kepada Kerajaan Pusat, Kerajaan Persekutuan. Berapakah
