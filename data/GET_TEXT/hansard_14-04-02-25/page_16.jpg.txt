6 DR.06.12.2021

Keduanya apabila dalam kajian tersebut, kita nampak ada sepertimana
kebenaran yang dibangkitkan oleh Yang Berhormat berdasarkan laporan-laporan.
Sebelum Yang Berhormat membangkitkan, kita pun sudah tahu dan itu sebabnya kita
telah lakukan tindakan tegas yang mengetatkan kawalan ke atas aktiviti transshipment
rokok melalui pelabuhan negara supaya Malaysia tidak dilihat seperti mana Yang
Berhormat sebutkan tadi sebagai hab transshipment rokok haram.

Inilah termasuk mengehadkan aktiviti transshipment rokok di pelabuhan-
pelabuhan tertentu sahaja. Kita hanya benarkan lima sahaja pelabuhan: pertama,
pelabuhan Port Klang Northport dan Westport; kedua, Pelabuhan Tanjung Pelepas;
ketiga, Pelabuhan Senari, Sarawak; dan keempat Sepanggar. Yang Port Klang tadi dua
lah, Westport dan Northport.

Kedua, kita mengenakan cukai bagi rokok import bagi tujuan dieksport semula
sebelum kita benarkan dipanggil, drawback, dengan izin dan kita bagi pulang balik cukai
pun Tuan Yang di-Pertua, Ahli Yang Berhormat bukan 100 peratus. Kita hanya bagi
sembilan persepuluh.

Langkah tegas ini Tuan Yang di-Pertua, satu usaha serius kerajaan untuk
mengurangkan ketirisan hasil cukai akibat penyalahgunaan kemudahan kedai bebas
cukai yang sukar dikawal. Kedua, soalan Yang Berhormat tadi berkaitan kenaikan harga
cukai bagi produk minuman keras. Ini sebenarnya Tuan Yang di-Pertua, bukan amalan
sahaja di Malaysia tetapi ia juga amalan negara-negara sekitar kita dan negara
antarabangsa.

Cumanya Tuan Yang di-Pertua dan Ahli Yang Berhormat, kita mematuhi satu
konvensyen yang dipanggil nama dia panggil sebagai The WHO Framework Convention
on Tobacco Control (WHO FCTC) untuk kita mengawal kenaikan-kenaikan harga ini
supaya ia selaras dengan walaupun kita hendak dapatkan hasil negara tetapi dalam masa
yang sama, kita juga harus mematuhi kaedah untuk kita mengawal rokok dan minimum
keras. Terima kasih Tuan Yang di-Pertua.

Tuan Yang di-Pertua: Ringkaskan Yang Berhormat Jempol. Soalan terus.

Dato’ Haji Salim Sharif [Jempol]: Ya, terima kasih Tuan Yang di-Pertua yang
bijaksana, lagi dikasihi bagi peluang kepada saya. Cuma sedikit sebelum saya tanya
soalan, saya hendak respons sedikit ada Yang Berhormat Muar menyebut gaji Penasihat
PM, RM50 ribu. Jadi. perkara ini ada yang berniat tidak baik.

Tuan Yang di-Pertua: Tolong, janganlah. Janganlah.

Dato’ Haji Salim Sharif [Jempol]: Okey, soalan saya berhubung dengan
cadangan mengenakan duti eksais ke atas produk cecair ataupun gel nikotin yang
digunakan untuk rokok elektronik ataupun dipanggil vape. Cadangan tersebut sudah
tentunya untuk mengimbangi kerugian RM5 bilion akibat penyeludupan rokok.

Soalan saya, adakah duti eksais ke atas cecair ataupun vape peranti mampu
mengimbangi kehilangan hasil rokok seludup. Soalan saya yang kedua, kenapa perkara
ini mengenakan duti eksais ke atas cecair rokok vape ini tinggi, dibimbangi boleh berlaku
penyeludupan juga seperti rokok.

Jadi, mohon supaya perkara ini akan dilaksanakan pada 1 Januari yang akan
datang supaya kajian lebih menyeluruh tentang supaya mengelakkan penyeludupan
seperti rokok yang dimaksudkan tadi. Terima kasih.

Tuan Yang di-Pertua: Terima kasih. Dipersilakan Yang Berhormat Menteri.

Tuan Mohd Shahar bin Abdullah: Tuan Yang di-Pertua. Terima kasih Ahli Yang
Berhormat dari Jempol. Persoalan yang dibangkitkan adalah berkaitan pengumuman
Bajet 2022 tempoh hari berkaitan duti eksais dikenakan kepada cecair bernikotin RM1.20
per mililiter.

Untuk makluman Yang Berhormat, pihak kementerian telah memanggil pemain-
pemain industri yang berkaitan. Saya sendiri yang mempengerusikan mesyuarat tersebut.
Setakat ini untuk makluman Yang Berhormat, kita sedang mempertimbangkan
