DR.06.12.2021 57

Tuan Sanisvara Nethaji Rayer a/l Rajaji [Jelutong]: Thank you, Tuan
Pengerusi, terima kasih. Yang tidak berpeluang untuk berbahas sekurang-kurangnya
boleh tanya soalan. Terima kasih, Tuan Pengerusi.

Tuan Pengerusi [Dato’ Sri Azalina Othman Said]: Silakan, terpulang kepada
Timbalan Menteri.

3.12 ptg.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih, Tuan Pengerusi. Assalamualaikum warahmatullahi wabarakatuh dan salam
Keluarga Malaysia sihat sejahtera.

Terlebih dahulu saya ingin mengucapkan terima kasih kepada Ahli-ahli Yang
Berhormat yang telah mengambil bahagian dalam perbahasan peringkat jawatankuasa
serta telah menyentuh isu-isu serta persoalan berkaitan Kementerian Kesihatan.

Saya ingin menjawab persoalan-persoalan yang dibawa oleh Ahli-ahli Yang
Berhormat secara satu persatu supaya kita tidak ketinggalan apa-apa soalan yang
ditanya.

Ahli Parlimen Jempol bertanyakan tentang penggunaan kanabis dan ketum dan
kajian klinikal. Kajian ke atas daun ketum masih berada di peringkat pra klinikal dan
meliputi kajian pengenalpastian kandungan bahan kimia, kajian keselamatan dan kajian
keberkesanan.

Sebanyak enam kajian pra klinikal pernah dijalankan oleh Institut Penyelidikan
Perubatan. Senarai kajian adalah seperti berikut:-

(i) kajian  pengenalpastian kandungan bahan_ kimia bagi
penyediaan ekstrak terpiawai dengan mitragynine satu
komponen unik dalam ketum sebagai penanda aras kimia;

(ii) kajian keselamatan yang melindungi kajian acute toxicity dengan
izin cytotoxicity dan mutagenicity menentukan sama ada ekstrak
boleh menyebabkan perubahan mutlak material genetik di dalam
sel. Kajian-kajian ini menunjukkan bahawa ekstrak daun ketum
adalah selamat bagi penggunaan dalam jangka masa pendek;
dan

(iii) kajian keberkesanan mendapat ekstrak ketum mempunyai
kesan sebagai anti malaria membunuh parasit malaria dan
antimutagenic atau mencegah sel daripada perubahan material
genetik yang boleh menjadi punca penyakit kanser.

Di samping itu, sebagai sebuah monograph bahan mentah bagi pengecaman
daun ketum telah disediakan oleh pihak Jawatankuasa Monograf Herba Malaysia dan
boleh diakses di laman web Global Information Hub on Integrated Medicine dengan izin.

Data pra klinikal sedia ada masih belum mencukupi bagi membolehkan formulasi
ekstrak ketum memasuki fasa kajian klinikal. Beberapa kajian keselamatan bagi
penggunaan jangka masa panjang perlu dilakukan. Masalah utama yang dihadapi adalah
mendapatkan bahan mentah yang tetap dari pihak pembekal.

Kajian ke atas ketum memerlukan bahan mentah yang mencukupi daripada
sumber yang stabil bagi menghasilkan ekstrak terpiawai yang mempunyai kandungan
yang serupa bagi kesemua kajian pra kKlinikal.

Kesinambungan penghasilan ekstrak terpiawai dari bahan mentah ketum yang
bersesuaian bagi kajian pra klinikal dan klinikal adalah penting bagi menghasilkan produk
ketum yang bernilai tinggi.

Bagi marijuana pula, tiada kajian makmal yang sedang atau pernah dijalankan
oleh pihak Kementerian Kesihatan. Satu kajian scoping review dengan izin ke atas hemp
pernah dijalankan oleh pihak IMR dan satu jurnal telah diterbitkan iaitu dengan izin
