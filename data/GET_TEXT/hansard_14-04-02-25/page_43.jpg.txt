DR.06.12.2021 33

penyebab masalah kekurangan pakar perubatan di Sabah dan Sarawak adalah kerana
doktor tempatan berhijrah ke luar negara. Saya ingin tahu setelah mengetahui punca ini,
apakah tindakan kementerian dan bagaimanakah kerajaan ingin memastikan mereka ini
tidak berhijrah.

Terdapat juga cadangan untuk membawa masuk pakar secara kontrak dari luar
negara tetapi perkara ini masih di peringkat perbincangan. Jadi, saya ingin tahu berapakah
jumlah kos membawa seorang doktor pakar dari luar negara ke Sabah dan apakah bidang
kepakaran yang paling kritikal yang diperlukan? Kemudian, akhir dalam butiran ini saya
ingin tahu, apakah strategi jangka masa pendek dan juga jangka masa panjang kerajaan
bagi merapatkan jurang nisbah doktor kepada penduduk di Sabah iaitu 1:850 pesakit
berbanding 1:454 bagi nisbah nasional. Sangat-sangat tinggi jurangnya.

Kemudian Butiran 080200 — Emolumen Kakitangan Kontrak. Kenaikan sebanyak
RM100 juta berbanding peruntukan tahun ini. Bulan lalu kementerian mengumumkan
4,186 daripada 10,583 pegawai perubatan kontrak akan diberikan lantikan tetap pada
tahun hadapan. Terdapat beberapa soalan yang berkaitan. Pertama, berapakah
perbelanjaan tambahan bagi 4,186 pegawai perubatan yang baharu ini dan di manakah
letaknya butiran tersebut? Kedua, adakah kenaikan RM100 juta untuk membiayai doktor
kontrak baharu atau adakah ia membabitkan perjawatan lain juga?

Ketiga, saya ingin tahu daripada jumlah tersebut, berapakah jumlah pegawai
perubatan yang akan dilantik secara tetap di Sabah. Butiran 00201 — Perkhidmatan
Kesihatan Luar Bandar. Ada kenaikan daripada RM107 juta kepada RM131 juta di bawah
butiran ini. Saya ucapkan terima kasih atas kenaikan ini tapi saya juga merasa sangat
kecewa apabila mendapati perbelanjaan sebenar pada tahun 2020 hanyalah sebanyak
RM50 peratus daripada RM155 juta yang diumumkan.

Saya mohon penjelasan daripada kementerian, mengapakah tahun 2020, yang
mana sektor kesihatan yang paling diperlukan di negara ini knhususnya di luar bandar tetapi
perbelanjaan tidak digunakan sepenuhnya. Itu yang pertama.

Kedua, saya ingin tahu apakah punca perbelanjaan di bawah Butiran
Perkhidmatan Kesihatan Luar Bandar ini. Ketiga, saya ingin mendapatkan penjelasan,
bagaimanakah di bawah butiran ini dibelanjakan bagi meningkatkan perkhidmatan
kesihatan di Parlimen Kota Belud. Saya beberapa kali mencadangkan untuk mewujudkan
dan membina sebuah hospital baharu di Kota Belud. Memang sudah ada cadangan itu.

Akan tetapi, masalahnya adalah masalah isu tanah Tuan Pengerusi. Oleh sebab
itu saya berkali-kali, kalau kita ke sana ke mari fasal isu tanah ini, saya minta pihak
kesihatan betul-betul cuba menyelesaikan masalah ini. Masalah yang sama juga untuk
Klinik Kesihatan Mantanani. la telah diluluskan pada tahun 2015 lagi tetapi masalah tanah
juga dan kemudian baru-baru ini, kementerian ada mengumumkan untuk dibangunkan
pada Rolling Plan Ketiga, walaupun saya berharap benda ini lebih cepat disegerakan
kerana sudah pun diluluskan sejak sekian lama.

Saya juga bercakap bagi pihak sahabat saya Yang Berhormat Labuan iaitu beliau
ingin bertanya tentang Klinik Kesihatan Kampung Bebuluh, Labuan. Sudah diluluskan,
sudah diumum, sudah pecah tanah, tetapi bilakah construction dimulakan? Ini menjadi
persoalan. Kemudian terdapat Butiran 020200 — Pengurusan Hospital. Terdapat 24 buah
hospital awam di wilayah Sabah. Saya ingin tahu, berapa buahkah hospital yang akan
diberi fokus oleh kerajaan bagi tujuan penaik tarafan fasiliti-fasiliti di Kota Belud? Untuk
Kota Belud pula, bagaimanakah dan berapakah untuk tahun hadapan?

Butiran 030100 — Pengurusan Kesihatan Awam Ibu Pejabat/Negeri. Apakah
perancangan kementerian bagi meningkatkan mutu perkhidmatan di tiga buah klinik
kesihatan KKM di Kota Belud, sama ada penambahan kakitangan mahupun peralatan
perubatan? Adakah kementerian juga bercadang untuk mewujudkan klinik pakar bagi
perkhidmatan penting seperti buah pinggang dan juga jantung.

Akhir sekali Butiran 030100 — Bekalan Perubatan Fasiliti Kesihatan. Peningkatan
peruntukan sebanyak RM100 juta di bawah butiran ini, saya mohon diperincikan. Kedua,
saya ingin tahu di bawah butiran manakah peruntukan akan digunakan bagi
