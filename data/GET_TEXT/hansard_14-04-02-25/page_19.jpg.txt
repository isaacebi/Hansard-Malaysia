DR.06.12.2021 9

Kita) mengharapkan supaya semua pihak bertanggungjawab untuk memastikan
tanggungjawab, terutamanya nafkah kepada anak-anak ini tidak terabai.

Jadi, kita mengharapkan dengan segala pendidikan dan undang-undang yang
ada, kita harap semua pihak mematuhi dan arahan ini bukan sahaja tanggungjawab kita
dalam memenuhi perundangan kerajaan tetapi dia akan bertanggungjawab di akhirat
nanti. Terima kasih.

Puan Nor Azrina binti Surip [Merbok]: Tuan Yang di-Pertua, minta satu lagi
soalan.

Tuan Yang di-Pertua: Terima kasih.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Bolehkah satu soalan lagi Tuan Yang di-Pertua?

Tuan Yang di-Pertua: Yang Berhormat Merbok sudah bangun awal tadi. Yang
Berhormat.

Puan Nor Azrina binti Surip [Merbok]: Terima kasih Tuan Yang di-Pertua.
Soalan saya, adakah modul yang Yang Berhormat Timbalan Menteri sebutkan tadi, yang
menjadikan ayah itu mengembalikan peranan ayah sebagai figura kepada anak-anak?
Sebab saya rasa itu untuk jangka masa panjang.

Seperkara lagi adalah bantuan guaman syarie, biasanya ia hanya handle kes
syarie. Akan tetapi apakah bantuan guaman syarie sedia ada pun saya rasa sudah tidak
berdaya. Kalau kita tengok realiti, bantuan guaman syarie biasa sudah tidak berdaya untuk
mengurus kes-kes sebegini. Jadi, apakah langkah drastik Yang Berhormat Timbalan
Menteri untuk isu tersebut? Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan tambahan. Kita memang mengadakan pelbagai modul dan program untuk kita
mendidik para suami tetapi ada di kalangan para suami ini kadang-kadang mereka tidak
berminat menghadiri kursus yang kita tawarkan, kebanyakan yang ramai menghadirinya
adalah para ibu.

Jadi ini perlu kepada kerjasama daripada pimpinan tempatan untuk kita
memperbanyakkan program di peringkat bawah juga untuk memastikan para suami
sebagai ketua keluarga bertanggungjawab kepada keluarga. Jabatan Bantuan Guaman
adalah jabatan yang kita sediakan kepada mereka yang mana antara program yang kita
sediakan termasuk berkaitan dengan isu jenayah, perkara sivil, isu kekeluargaan sivil dan
kekeluargaan syariah.

Jadi maknanya di bawah Jabatan Bantuan Guaman ini bukan sahaja isu syariah
termasuk juga isu-isu yang berkaitan dengan keperluan yang memerlukan kepada
bantuan guaman. Terima kasih.

Tuan Yang di-Pertua: Terima kasih. Maaf...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Tuan Yang di-Pertua, boleh satu lagi kah?

Tuan Yang di-Pertua: ...Saya cuma boleh benarkan tiga soalan tambahan Yang
Berhormat Beaufort. Maaf. Yang Berhormat Batu.

4. Tuan P. Prabakaran [Batu] minta Menteri Kanan Pendidikan menyatakan
apakah pendapat Menteri Perpaduan mengenai pelan memperkenalkan mata pelajaran
PERPADUAN bagi murid-murid sekolah rendah dan menengah menggantikan pendidikan
Moral yang berada dalam sistem pendidikan sekian lama tanpa memberi sebarang impak
yang nyata untuk memupuk semangat perpaduan.
