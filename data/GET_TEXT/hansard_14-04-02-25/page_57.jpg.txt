DR.06.12.2021 47

memperuntukkan jumlah yang meningkat sedikit dari tahun lepas. Ini menunjukkan
perhatian kementerian terhadap kes-kes yang berkaitan dengan kesihatan mental
berhubung dengan pandemik COVID-19 ini mendapat perhatian.

Jadi soalan saya, apa kedudukan masalah pesakit kesihatan mental di kalangan
rakyat Malaysia dan adakah ia semakin meningkat dan meruncing dan apakah tindakan-
tindakan yang perlu diambil oleh kementerian untuk menanganinya.

Seterusnya bagi Butiran 030200 — Pembangunan Kesihatan Keluarga. Saya juga
mengalu-alukan pertambahan peruntukan sebanyak RM100 juta berbanding tahun lepas
dan saya rasa pembangunan kesihatan keluarga dan rantaian struktur perkhidmatan yang
disediakan mestilah dipertingkatkan kerana ini akan menjadi first line kepada keperluan
masyarakat terutamanya di luar bandar.

Apabila kita kaitkan ini dengan peruntukan di bawah P.42 iaitu Perkhidmatan
Kesihatan Luar Bandar berbanding dengan Perkhidmatan Kesihatan Bandar iaitu Butiran
00201 dibaca sekali dengan Butiran 00203, kita lihat bahawa peruntukan yang diberikan
kepada kesihatan bandar jauh lebih banyak daripada kesihatan luar bandar.

Berbeza dengan tahun 2020 apabila kesihatan luar bandar melebihi kos kesihatan
bandar. Adakah ini menunjukkan trend yang berbeza oleh Kementerian Kesihatan untuk
memberikan tumpuan kepada pembangunan di pihak bandar berbanding luar bandar.
Sedangkan kita merasakan bahawa di mana-mana juga tadi rakan-rakan kita dari Kedah,
dari Sabah dan Sarawak mengemukakan permohonan untuk penambahbaikan dan
pembinaan facilities, dengan izin, di kawasan luar bandar.

Seterusnya, saya ingin menarik perhatian yang terakhirnya kepada P.42 di bawah
sekali dalam senarai tersebut ada pelarasan bagi tahun 2020 sebanyak RM2.7 bilion yang
menjadikan totalnya RM3.834 bilion bagi pembangunan dan jumlah ini di-capture di dalam
graf awal dalam penerangan kementerian ini iaitu jumlah sebanyak RM3.834 bilion. Akan
tetapi, bagi tahun 2021 walaupun ia merupakan anggaran tetapi jumlah pelarasan tersebut
tidak dimasukkan, dimasukkan dalam jumlah RM8.756 bilion, cuma tidak di-capture dalam
grafik kementerian ini dan masih lagi kekal di situ jumlah asalnya iaitu sebanyak RM4.380
bilion.

Kenapa jumlah RM8.756 bilion itu tidak diletakkan di situ sebagai jumlah
pembangunan yang mana akan melihatkan kepada rakyat suatu kesungguhan oleh
Kementerian Kesihatan untuk memberikan perkhidmatan yang lebih baik dan kerajaan
yang memberikan jumlah peratusan bajet yang lebih tinggi kepada kementerian ini sesuai
dengan perkembangan di negara-negara lain yang memberikan peruntukan yang lebih
tinggi.

Jadi saya mohon penjelasan kenapa kedua-dua jumlah ini tidak digambarkan
dalam penerangan yang diberikan oleh Kementerian Kesihatan. Tuan Pengerusi, itu
sebahagian daripada saya. Terima kasih.

Tuan Pengerusi [Dato’ Sri Azalina Othman Said]: Terima kasih. Yang
Berhormat Kuala Krai.

2.38 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim,
Assalamualaikum warahmatullahi wabarakatuh. Terima kasih Tuan Pengerusi kerana
memberi kesempatan kepada saya untuk mengambil bahagian dalam perbahasan
peringkat Jawatankuasa Kementerian Kesihatan. Sesiapa pun tidak mampu menyangkal
bahawa petugas kesihatan merupakan antara benteng paling utama apabila berdepan
dengan perang COVID-19. Saya mengambil peluang ini untuk mengucapkan terima kasih
atas jasa anda sekalian.

Tuan Pengerusi, saya merujuk kepada Kepala P.42, Butiran 00105 — Latihan
Dalam Perkhidmatan. Saya ingin mengucapkan terima kasih atas pertambahan
peruntukan butiran ini. Tentunya pertambahan ini merujuk kepada doktor kontrak yang
bakal menerima kenaikan pangkat dan peluang melanjutkan pelajaran.
