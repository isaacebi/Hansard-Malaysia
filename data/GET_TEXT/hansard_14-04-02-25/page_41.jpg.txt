DR.06.12.2021 31

peruntukan untuk penukaran atau pembaikan khemah-khemah di klinik ini sebab banyak
khemah yang rosak ditiup ribut akibat hujan yang lebat.

Tuan Pengerusi, seterusnya saya ingin membangkitkan isu berkenaan incinerator
di Langkawi. Di mana, saya dimaklumkan bahawa incinerator tersebut kerap rosak
sehingga sisa clinical waste melimpah-limpah di hospital-hospital dan_klinik-klinik
kesihatan. Pihak hospital dan klinik kesihatan telah banyak kali tulis surat kepada pihak
yang berkenaan tetapi tindakan yang diambil amat perlahan. Adakah masalah ini di
sebabkan oleh kekurangan peruntukan? Sekiranya, ya. Saya harap lebih banyak
peruntukan disediakan agar sisa-sisa klinikal di Sabah ini dapat dilupuskan dengan baik
tanpa kelengahan.

Tuan Pengerusi, masih berkenaan butiran-butiran yang saya sebutkan tadi. Saya
ingin membangkitkan isu berkenaan Hospital Likas di Kota Kinabalu yang juga dikenali
sebagai Hospital Wanita dan Kanak-kanak Sabah. Saya ingin mencadangkan agar satu
buah bangunan Pusat Krisis Sehenti ataupun One-Stop Crisis Centre (OSCC) untuk
mangsa penderaan keluarga, penderaan kanak-kanak, rogol dan lain-lain. Saya
dimaklumkan sejak wabak COVID-19 berlaku, lebih banyak kes keganasan rumah tangga
telah dilaporkan. Ramai ibu dan anak terjejas dalam keadaan malang ini.

Pada masa ini, perkhidmatan OSCC ini ditempatkan di sebuah bilik kecil sahaja
di Bahagian Kecemasan di Hospital Likas. Bilik kecil ini semakin tidak mencukupi dengan
kenaikan kes keganasan rumah tangga. Selain itu, saya dimaklumkan bahawa blok
tambahan adalah sangat diperlukan di Hospital Likas untuk meningkatkan kapasiti katil
dan saya harap kerajaan dapat menyalurkan peruntukan untuk ini.

Tuan Pengerusi, merujuk kepada Butiran 022700 — Psikiatri dan Kesihatan
Mental. Saya ingin memetik hasil Kajian Kesihatan dan Morbiditi Kebangsaan (KKMk)
yang dilaksanakan pada tahun 2015 oleh Kementerian Kesihatan Malaysia yang
mendapati Sabah ialah negeri yang tertinggi iaitu 42.9 peratus daripada penduduknya
mengalami masalah kesihatan mental diikuti oleh Kuala Lumpur 39.8 peratus, Kelantan
39.1 peratus dan Sarawak 35.8 peratus.

Menurut kajian tersebut, pelbagai konflik kehidupan antaranya penyalahgunaan
dadah, masalah atau krisis kewangan, tiada pekerjaan (jobless), stres pekerjaan, masalah
keluarga dan faktor persekitaran. Jika dibiarkan, boleh mengakibatkan gangguan mental.

Pandemik COVID-19 dan perintah berkurung yang berpanjangan sudah tentu
akan memudaratkan kesihatan mental di Sabah. Namun, Sabah yang tertinggi kes ini
yang kes untuk kesihatan mental yang tertinggi untuk Sabah cuma dapat satu buah rumah
sakit kerajaan yang khusus untuk bidang tersebut iaitu Hospital Mesra Bukit Padang, Kota
Kinabalu.

Saya ingin menyeru kepada Yang Berhormat Menteri bahawa lawatlah ke
Hospital Mesra Bukit Padang juga kalau terdapat lawatan kerja ke Sabah hari kemudian
dan ambil berat tentang apa yang diperlukan hospital tersebut. Pusat Khidmat Rakyat
Parlimen Kota Kinabalu pernah membiayai projek kecil untuk membina tempat parking
untuk hospital tersebut.

Tuan Pengerusi, seterusnya saya juga ingin merujuk kepada Butiran 00204 —
Klinik Bergerak yang diperuntukkan RM150,000 pada tahun hadapan dan sifar pada tahun
ini dan juga Butiran 00201 — Perkhidmatan Kesihatan Luar Bandar. Saya ingin
mencadangkan bahawa penggunaan ambulans pacuan empat roda (four-wheel drive)
dengan izin untuk persekitaran lasak untuk menjawab panggilan kecemasan 999 di
kawasan pendalaman menggunakan jalan raya tanah yang tidak diwartakan sebagai jalan
raya.

Selain itu untuk Sabah, banyak bangunan klinik kesihatan terutamanya di luar
bandar sudah usang dan perlu pembaikan atau penggantian. Saya juga ingin menyeru
kepada kementerian untuk menyalurkan banyak dana untuk pembangunan kesihatan di
luar bandar. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Kota Kinabalu. Seterusnya, saya menjemput Yang Berhormat Jerai.
