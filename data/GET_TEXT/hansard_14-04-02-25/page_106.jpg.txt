96 DR.06.12.2021

Bagi menangani permasalahan pihak pemaju, strategi yang dijalankan oleh
PR1MA adalah:

(i) campur tangan projek melalui rundingan semula model
perniagaan;

(ii) mediasi, libat urus pertemuan dengan syarikat dan sebagainya;

(iii) membantu pihak pembeli PR1MA menawarkan pembayaran

sebahagian ganti rugi tertentu yang ditetapkan LAD kepada
pembeli-pembeli yang terkesan;

(iv) perbincangan secara berkala bersama pihak pembeli melalui
sesi libat urus; dan

(v) homebuyer review committee bersama wakil-wakil pembeli bagi
memastikan perbincangan dua hala dan penyelesaian bersama
dapat dicapai di antara pihak PR1MA dan pembeli.

Pembangunan PR1MA dibina berdasarkan kualiti dan piawaian pembangunan
yang berdaya mapan berdasarkan garis panduan pembangunan PR1MA yang
komprehensif dan persijilan koalisi. Projek Residensi Pauh Permai Permatang Pauh
merupakan salah satu projek PR1MA yang berprestasi tinggi di Pulau Pinang.

Tuan Pengerusi, saya pergi kepada Yang Berhormat ketiga iaitu Yang Berhormat
Kluang. Menimbulkan beberapa perkara tentang pengurusan sisa pepejal dan dilihat tidak
efektif kepada syarikat konsesi mengikut bilangan premis yang tidak menggalakkan aktiviti
kitar semula.

Peningkatan kos pengurusan sisa pepejal adalah berdasarkan kepada
pertambahan kawasan baharu dan bilangan premis dengan anggaran sebanyak empat
peratus setiap tahun.

01800

Pencapaian kadar kitar kebangsaan pada tahun 2021 adalah 31.5 peratus dan
pihak KPKT telah meletakkan sasaran 40 peratus kadar kitar semula kebangsaan pada
tahun 2025. Pelbagai inisiatif sedang dilaksanakan oleh pihak KPKT untuk mengurangkan
beban peningkatan kos pengurusan sisa pepejal. Antara inisiatif yang dicadangkan adalah
merangka dasar pengurusan sisa pepejal selari dengan peralihan daripada modal
ekonomi lima kepada konvensional kepada ekonomi kitaran yang mampan.

KPKT akan membangunkan kerangka Peluasan Tanggungjawab Pengeluar
(EPR) pada tahun 2022. KPKT juga akan meneliti mekanisme pelaksanaan tertakluk
kepada perbincangan bersama pihak berkepentingan memperkasakan program-program
kesedaran awam di kalangan komuniti. Semakan perjanjian konsesi yang juga dibuat
pada setiap tujuh tahun untuk menyemak semula kadar harga dan bayaran kepada
syarikat konsesi. Untuk makluman tiada peningkatan kadar harga bayaran pada syarikat
konsesi semakan kali pertama yang dibuat pada tahun 2018.

KPKT turut bekerjasama dengan pihak swasta dan pertubuhan bukan kerajaan
bagi menggalakkan aktiviti kitar semula dengan pemberian ganjaran yang berbagai-bagai
dan juga pelbagai aktiviti yang dilakukan oleh pihak SWCorp dan sebagainya.

Tuan Pengerusi, yang keempat Yang Berhormat Sandakan. Tuan Pengerusi,
saya banyak Tuan Pengerusi.

Tuan Pengerusi [Dato’ Mohd Rashid Hasnon]: Mana yang tiada dalam Dewan,
boleh tulis.

Dato’ Sri Dr. Haji Ismail bin Abd Muttalib: Yang Berhormat Sandakan, ada?

Tuan Pengerusi [Dato' Mohd Rashid Hasnon]: Tanya dahulu Yang Berhormat
Sandakan.
