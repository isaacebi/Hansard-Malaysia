16 DR.06.12.2021

Sudah semestinya kementerian tidak bekerja secara bersendirian dan kita tidak
bekerja secara silo dan kita mengambil tindakan bersama dengan pihak MOSTI, MITI,
Kementerian Sumber Manusia untuk menyediakan bakat berkemahiran tinggi dalam
bidang-bidang teknologi terkini.

Saya hendak kongsi kan dengan Yang Berhormat antara usaha yang
dilaksanakan oleh KPT. Antaranya adalah KPT telah menubuhkan Industri ataupun /R 4.0
Competence Center di mana program ini bertujuan untuk mewujudkan prasarana dan
memperkasa pembelajaran dan penyelidikan menggunakan teknologi terkini terutamanya
yang berkaitan dengan IR 4.0.

Dalam waktu yang sama juga Yang Berhormat, ada juga ditubuhkan University
Revolution Teaching Factory di Universiti Teknikal (MTUN)

Dato’ Hajah Azizah binti Mohd Dun [Beaufort]: Ya.

Datuk Seri Dr. Noraini binti Ahmad: KPT melalui IPT juga ada menubuhkan
Makers@University bagi mewujudkan ruangan khusus untuk menggarap cetusan idea
inovasi baharu dan dalam waktu yang sama juga KPT ada memperkenalkan kurikulum
melalui IPT ada memperkenalkan kurikulum tersedia masa hadapan dan menerapkan
kemahiran sebagai teras melahirkan graduan yang universal, terima kasih Tuan Yang di-
Pertua.

Tuan Yang di-Pertua: Terima kasih. Ya, Yang Berhormat Beaufort?

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Soalan saya kepada Yang Berhormat Menteri.

Pertama, apakah beza antara Kajian Pengesanan Graduan oleh KPT dan
Laporan Statistik Siswazah yang dikeluarkan oleh DOSM? Adakah kementerian
mempunyai maklumat bahawa ada TVET-TVET, Universiti TVET dalam negara kita yang
mempunyai kebolehpasaran yang mencapai hampir 100 peratus siswazahnya?

Bolehkah Yang Berhormat Menteri memaklumkan kepada Dewan ini, berapa
banyak Universiti TVET ini yang telah berjaya sedemikian rupa? Terima kasih.

Tuan Yang di-Pertua: Terima kasih.
#1100

Datuk Seri Dr. Noraini binti Anmad: Terima kasih Yang Berhormat atas soalan
tambahan yang telah diberikan. Ada sedikit persamaan dan juga perbezaan antara kajian
yang dilaksanakan oleh Kementerian Pengajian Tinggi dan juga Laporan Statistik
Siswazah yang dikeluarkan oleh DOSM. Walau bagaimanapun, kedua-dua kajian ini
mempunyai objektif dan metodologi yang sedikit berbeza.

Kajian Pengesanan Graduan yang dilaksanakan oleh KPT adalah untuk
mengesan status graduan tahun semasa kajian, sama ada mereka telah bekerja, mereka
telah meningkatkan kemahiran, melanjutkan pelajaran ataupun menunggu penempatan
pekerjaan dalam tempoh enam bulan selepas tamat pengajian.

Laporan Statistik Siswazah yang dikeluarkan oleh DOSM pula memperincikan
keseluruhan penawaran buruh siswazah mengikut ciri-ciri demografi dan sosioekonomi.
Siswazah dan laporan DOSM ini ditakrifkan sebagai individu yang memperoleh sijil
tertinggi daripada universiti, daripada kolej, politeknik, badan diiktiraf atau setarafnya
dengan tempoh pengajian sekurang-kurangnya dua tahun tanpa mengambil kira tempoh
mereka graduate.

Saya juga nak maklumkan ke dalam Dewan ini bahawa kebolehpasaran
terutamanya di dalam universiti teknikal dan juga politeknik dan kolej komuniti agak tinggi.
Saya tidak ada makluman terperinci seperti yang dimohon oleh Yang Berhormat. Saya
akan berikan makluman ini secara bertulis. Sekian, terima kasih.

Tuan Yang di-Pertua: Terima kasih. Yang Berhormat Alor Gajah, pendek.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Saya memohon supaya Yang Berhormat Menteri menyenaraikan setakat ini
