40 DR.06.12.2021

Soalan saya kepada Kementerian Kesihatan ialah doktor kontrak sekarang yang
besar nombornya telah iaitu 23,000. Setiap tahun kita akan dapat lebih 6,000 orang lagi.
Apakah facilities yang telah disediakan dan akan disediakan untuk nombor-nombor yang
akan datang? Apakah kita hendak katakan kepada ibu bapa yang berbelanja besar untuk
anak-anak mereka menjadi doktor untuk masa depan akan datang?

So, oleh sebab itu, saya ingat kita kembali balik kepada bajet yang telah diberikan
kepada Kementerian Kesihatan. Kita telah pun berbincang bajet ini setiap tahun untuk
kesihatan, ia hanya dua peratus sahaja daripada bajet keseluruhannya. Ini tidak cukup.
Negara-negara membangun, bajetnya sampai lapan peratus ataupun sampai 12 peratus.

Selepas itulah, kita boleh dengar Yang Berhormat Menteri Kesihatan bagi
tumpuan kepada Ahli-ahli Parlimen yang telah minta untuk bajet di tempat masing-masing.
Kalau tidak, tahun depan pun kita datang, itulah soalan yang sama akan ditanya oleh Ahli-
ahli Parlimen tetapi tidak diselesaikan oleh kementerian sebab kita tidak cukup bajet.

Saya hendak kembali pada Butiran 070000 — Keselamatan dan Kualiti Makanan.
Isu keselamatan ini Tuan Pengerusi, saya hendak bawa kepada kementerian. Kita bagi
kontrak kepada syarikat A untuk mendapatkan security business di dalam sebuah hospital
besar. Syarikat ini bagi kontrak itu kepada syarikat B ataupun kadang-kadang bagi kepada
syarikat C tetapi yang paling dikenalkan ialah pekerja-pekerja biasa. Ini ialah [Tidak jelas]
orang. Gaji mereka ditahan. Gaji dia bukan ikut apa yang kita tetapkan gaji bulanan,
security- mereka ini kerja sampai 12 jam satu hari.

Ini saya hendak kementerian lihat. Kontrak kalau diberi kepada syarikat A, syarikat
A lah kena buat kerja di bawah bukan bagi kepada syarikat B ataupun syarikat C.
Malangnya yang kena disebutkan di sini ialah orang-orang pekerja ini. Akhirnya, tidak
dapat gaji yang sepatutnya.

Lagi sekali saya hendak masuk kepada Butiran 00400 — Hospital Baru. Ini untuk
kawasan saya di Banting, Kuala Langat. Saya mintalah Kementerian Kesihatan untuk lihat
pembangunan hospital di Banting kalau ada dana untuk bina baharu ataupun tidak ada
dana untuk naik taraf hospital baharu di Banting ini kepada sebuah hospital yang besar
dengan semua kepakaran yang diminta oleh semua Ahli Parlimen ada di dalam di
kawasan Banting sebab penduduknya hampir 400,000 orang di dalam kawasan ini.

Akhir sekali Tuan Pengerusi, saya hendak masukkan juga isu Institut Jantung
Negara. Saya diberitahu sekarang Tuan Pengerusi bahawa Ahli-ahli Parlimen tidak boleh
masuk ke Institut Jantung Negara tanpa ada surat daripada seorang pakar dari luar. Surat
daripada pegawai kesihatan di Parlimen pun tidak boleh diterima. Ada satu unit yang
diperkenalkan sebagai Unit Taksiran Khas KKM di IJN.

Unit taksiran ini akan menentukan siapa yang akan mendapat rawatan di dalam
IJN kalau tidak ada surat. IJN ini dibina dengan duit siapa? IJN ini dibina oleh kerajaan.
Sekarang pasal apa IJN ini macam sebuah hospital swasta? Ahli Parlimen tidak dapat
untuk pergi sana. Kita kena ada referral dan sebagainya sebelum kita boleh daftar di sana,
sama juga dengan pasangan juga. Ini satu masalah besar.

Saya harap Kementerian Kesihatan akan tengok isu ini sebagai satu isu penting.
Takkanlah kita sampai ada MI di dalam Parlimen sahaja kita boleh masuk ke IJN. Kalau
tidak ada Parlimen dan terjadi sesuatu, kita tidak boleh masuk IJN kah? Saya minta
Kementerian Kesihatan untuk melihat apakah yang IJN hendak untuk kita pastikan
bahawa kita boleh dapat rawatan di sana. Kalau Ahli Parlimen pun tidak boleh dapat
rawatan, saya tidak tahu orang biasa macam mana di IJN.

Tuan Pengerusi [Dato’ Mohd Rashid Hasnon]: Terima kasih Yang Berhormat.
Masa sudah tamat.

Dato’ Dr. Xavier Jayakumar a/l Arulanandam [Kuala Langat]: Sedikit sahaja.
IJN ini ada kaitan dengan masalah dengan kesihatan jantung sebab kita ada dua buah
hospital sahaja iaitu ISN dan Hospital Serdang di Klang Valley ataupun di utara, ia ada
Pulau Pinang, di selatan ada Johor Bahru. Akan tetapi saya hendak minta Kementerian
Kesihatan, what is the waiting list for orang-orang yang ada sakit jantung ini. Waiting
listnya berapa? Adakah kita perlu lagi sebuah hospital dibina khusus untuk ini? Tadi, rakan
