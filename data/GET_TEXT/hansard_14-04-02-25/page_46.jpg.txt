36 DR.06.12.2021

Apabila Pengarah Jabatan Kesihatan Negeri Sabah cuba untuk terlibat dalam hal
perancangan, dalam hal pembuatan dasar, biasanya pengarah ini akan ditukar atau pun
dibuang dan sebagainya. Kita lihat dalam kes pertukaran Pengarah Jabatan Kesihatan
Negeri Sabah baru-baru ini, dia disuruh ke Putrajaya bukan naik pangkat tetapi setara.
Apabila ia setara, yang dari Putrajaya pula dipindahkan ke Kota Kinabalu dan akhirnya
pegawai ini dengan sayangnya, dia terpaksa undur diri walaupun dia telah memilih untuk
berpencen lebih awal.

Inilah perkara-perkara yang telah berlaku kerana terlalu ia berpusat. Tidak terlibat
pegawai-pegawai ataupun pengarah di peringkat negeri, tidak terlibat dalam hal
perancangan, tidak terlibat dalam hal pembuatan dasar, inilah yang telah berlaku. Kita
juga masih ingat pada permulaan pandemik ini, apabila dalam hal berkenaan dengan
ujian-ujian sampel COVID-19 melibatkan contohnya daripada Lahad Datu ke Kota
Kinabalu, ia diangkut menggunakan kereta. Sampel-sampel berhari-hari daripada Lahad
Datu ke Kota Kinabalu dan sebagainya.

Oleh sebab itu satu sampel pada ketika itu empat hari, lima hari baru dapat
keputusan dan sebagainya. Inilah yang telah berlaku. Apa yang dinyatakan oleh sahabat
saya Yang Berhormat Kota Belud sebentar tadi, hal-hal begitu, Klinik kesihatan di luar
bandar berlaku begitu sebab yang menentukan adalah Putrajaya, bukan Kota Kinabalu.

Ada sebuah klinik kesihatan di kawasan saya iaitu Klinik Kesihatan Pekan Nabalu
sehingga pada hari ini tidak ada air, saya ulangi tidak ada air. Bayangkanlah klinik
kesihatan tanpa air dan air yang digunakan adalah underground water. Underground
water digunakan, selepas itu ada insiden gempa bumi. Gempa bumi punya pasal,
sekarang tidak ada air. Sehingga pada hari ini tidak ada air kerana menunggu peruntukan
dari Putrajaya.

Jadi inilah Tuan Pengerusi, saya ingin bertanya kepada pihak kementerian,
adakah pihak kementerian akan memulakan proses decentralisation dalam pengurusan,
dalam urus tadbir kesihatan di negara ini? Bukan sahaja di Sabah tetapi di Sarawak dan
juga di setiap negeri. Ini supaya tujuannya ialah the outcome, kita mahu outcome yang
maksimum, kita mahu sistem penyampaian dalam kesihatan kita ini supaya berkesan,
bukan semata-mata kerana adanya perasaan... [Tidak jelas] dan sebagainya tetapi kita
mahu keberkesanan.

Hentikan overcentralisation; decentralise-lah supaya Malaysia ini kita dapat tadbir
dengan lebih baik supaya lebih banyak penyertaan, supaya hal-hal, cabaran-cabaran
seperti kekurangan kakitangan dapat dimaksimumkan, pengambilan kakitangan baharu
dan sebagainya dapat dibuat sebaik mungkin. Itu sahaja, sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tuaran. Seterusnya, saya jemput Yang Berhormat Beaufort.

12.19 tgh.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Pengerusi. Saya terus ke Butiran 030000 — Kesihatan Awam, Butiran
030300 — Kawalan Penyakit dan Butiran 030500 — Farmasi dan Bekalan Kesihatan Awam.
Kita sekarang faham bahawa suntikan booster untuk COVID-19 sudah pun diberikan
kepada rakyat Malaysia walaupun ia tidak diwajibkan.

Jadi saya ingin tanya, setakat ini berapa peratus kah pencapaian booster vaccine
di Malaysia? Adakah kementerian bercadang untuk mewajibkan suntikan booster ketiga
memandangkan kemunculan varian baharu yang sangat berbahaya seperti Omicron? Bak
kata pepatah, “mencegah itu lebih baik daripada mengubati’. Vaksin memberikan
perlindungan mengurangkan risiko jangkitan teruk berbanding jika tidak mengambil.
Adakah kementerian telah membuat kajian lebih terperinci mengenai penggunaan vaksin
secara long term atau adakah terdapat kaedah lain bagi menangani pelbagai kemunculan
varian baharu yang semakin berbahaya?
