DR.06.12.2021 5

dengan sedihnya telah pun dan dilaporkan Malaysia kini dengan izin, “Malaysia has
become the largest consumer of illegal cigarette in the world with an estimated total of 12
billion sticks of illicit cigarette in 2019 that comprise 62 percent of worldwide sales.”
Bermaksud, Malaysia kini menjadi syurga penyeludupan. Sebanyak 62 peratus rokok
tidak sah di dunia sebenarnya dijual di Malaysia.

#1020

Kedua, di mana semua rokok di pasaran lebih kurang 60 peratus rokok yang tidak
sah. Maka soalan pertama saya, adakah kerajaan akan mengkaji salah satu sebab adalah
kerana rasuah dan kedua, merupakan kadar cukai yang terlalu tinggi.

Soalan kedua berkenaan dengan penyeludupan arak. Baru-baru ini saya
mendapat aduan daripada Confederation of Malaysian Brewers Berhad di mana Kerajaan
Pusat kini ingin membuat lagi sedangkan Malaysia sudah menjadi negara yang
mempunyai kadar cukai eksais arak yang kedua paling tinggi di seluruh dunia selepas
negara Norway. Our liquor price is the second highest in the world.

Akan tetapi baru-baru ini, kedai kopi hendak jual bir. Jabatan Kastam hendak
melaksanakan dasar baharu walaupun peraturan lama iaitu Excise Regulations telah
wujud sejak tahun 1977 tetapi tidak pernah dilaksanakan. Akan tetapi mulai bulan
hadapan, kastam hendak laksanakan peraturan lama dasar baharu. Semua kedai kopi
yang jual bir kena memohon license asing. Sekarang buka sebuah kedai kopi ada
business license...

Tuan Yang di-Pertua: Soalan Yang Berhormat.
Tuan Nga Kor Ming [Teluk Intan]: Ada signboard license.
Tuan Yang di-Pertua: Yang Berhormat soalan.

Tuan Nga Kor Ming [Teluk Intan]: Sekarang jual bir pun satu /icense, jual rokok
pun license, satu kopi hendak bayar berapa license? Satu license itu Tuan Yang di-
Pertua...

Tuan Yang di-Pertua: Soalan Yang Berhormat.

Tuan Nga Kor Ming [Teluk Intan]: ...Harganya RM1,340. Maka ini kosnya akan
pass on to consumer.

Tuan Yang di-Pertua: Yang Berhormat, soalan.

Tuan Nga Kor Ming [Teluk Intan]: ...Menjadikan masalah barang naik semakin
serius. Maka soalannya saya hendak tanya, mengapa pada waktu rakyat sedang
menderita ini, kita hendak adakan- kita ada Jawatankuasa PEMUDAH, tetapi buat apa
ada lagi birokrasi yang berlebih-lebihan, akhirnya rakyat akan menerima padah. Sekian,
terima kasih Tuan Yang di-Pertua.

Tuan Yang di-Pertua: Terima kasih. Panjang sangat itu Yang Berhormat.
Seminit.

Tuan Mohd Shahar bin Abdullah: [Ketawa] Tuan Yang di-Pertua, persoalan
yang dibangkitkan oleh Ahli Yang Berhormat Teluk Intan merupakan topik yang cukup
besar Tuan Yang di-Pertua. Izinkan saya lebih sedikit saya menjawab ini.

Tuan Steven Choong Shiau Yoon [Tebrau]: [Bangun]
Dato’ Haji Salim Sharif [Jempol]: ...Saya sudah bangun dahulu.
Tuan Yang di-Pertua: Ya.

Tuan Mohd Shahar bin Abdullah: Izinkan Tuan Yang di-Pertua. Persoalan
pertama yang dibangkitkan oleh Yang Berhormat Teluk Intan adalah berkaitan yang
dikatakan laporan-laporan yang dibentangkan oleh Yang Berhormat Teluk Intan tadi.
Pertama untuk makluman Yang Berhormat, kerajaan sedar apa yang sedang berlaku di
peringkat lapangan. Itu sebabnya saya umumkan tadi iaitu kita wujudkan Multi-Agency
Task Force (MATF) yang dianggotai oleh pelbagai agensi penguatkuasaan. Itu yang
pertama.
