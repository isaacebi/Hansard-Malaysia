DR.06.12.2021 13

termasuklah golongan belia dalam penghasilan karya melalui pembangunan industri
kreatif dengan jumlah peruntukan sebanyak RM38 juta.

Manakala MDEC turut melaksanakan pelbagai program untuk membuka peluang
dan memberikan manfaat terutamanya kepada golongan belia seperti Program G/obal
Online Workforce, Program Premier Digital Tech Institution, Program Pembangunan
Perusahaan Kandungan Digital, Program Penggalakan Penstriman dan Kandungan Video
serta Kempen Usahawan Muda di bawah program usahawan.

Di samping itu, Program Level Up @ Schools atau Program Pembangunan
Aplikasi Permainan Digital dan Creativity @ Schools bagi penghasilan animasi mudah
telah disediakan khususnya kepada golongan pelajar. Sehingga kini, seramai lebih kurang
270,000 peserta yang terdiri daripada golongan belia telah mendapat manfaat daripada
program-program tersebut. Terima kasih.

Tuan Yang di-Pertua: Terima kasih. Yang Berhormat Pontian.

Datuk Seri Haji Ahmad bin Haji Maslan [Pontian]: Soalan, apakah langkah
untuk menyegerakan perkhidmatan 5G di Malaysia agar industri kreatif dan industri digital
tidak tertinggal? Itu soalan. 58 buah negara sudah ada 5G, termasuk Thailand, Indonesia,
Filipina, Singapura. 1,662 buah bandar di seluruh dunia ada liputan 5G tetapi handphone
saya masih 4G. Terima kasih.

Tuan Yang di-Pertua: Terima kasih. Silakan.

Datuk Zahidi bin Zainul Abidin: Terima kasih Yang Berhormat Pontian. Di mana
kita sedar bahawa Malaysia ini agak ketinggalan sedikit lah dalam 5G. Disebabkan itu,
usaha yang dilakukan oleh Kementerian Kewangan di mana telah pun menubuhkan
sebuah syarikat yang dinamakan Digital National Berhad (DNB) untuk mereka mengambil
alih tugas 5G ini.

01050

Manakala, tugas 4G ini masih diusahakan oleh telco yang sedia ada supaya
seluruh negara kita ini mendapat 4G dan menutup 3G. Jadi, usaha yang dilakukan oleh
Kementerian Kewangan ini pertamanya ditumpukan kepada bandar-bandar besar dahulu,
bukan kampung-kampung. Jadi, ia agak mengambil masa dan kita sedar keadaan ini kita
hendak percepatkan, terima kasih.

Tuan Syed Ibrahim bin Syed Noh [Ledang]: Tuan Yang di-Pertua.
Tuan Yang di-Pertua: Yang Berhormat Padang Serai bangun awal.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Mohon penjelasan. Boleh kerajaan menyatakan berapa peratus golongan belia
yang terlibat dalam dua industri ini? Terima kasih Yang Berhormat Timbalan Menteri,
terima kasih Tuan Yang di-Pertua.

Tuan Yang di-Pertua: Terima kasih Yang Berhormat Padang Serai. Silakan.

Datuk Zahidi bin Zainul Abidin: Untuk pengetahuan Yang Berhormat,
kebanyakan mereka yang terlibat dalam industri kreatif ini kita tidak ambil peratus sebab
apa kita melibat- ia dari semasa ke semasa tetap ada.

Contohnya, kita buat golongan mentor, di mana kita mencari golongan-golongan
muda supaya mereka mendapat, mengadakan sedikit perubahan ataupun inovasi dalam
usaha industri kreatif ini. Contohnya, sekarang ini kita telah tubuhkan Persatuan Industri
Kreatif di tiap-tiap negeri di mana tiap-tiap negeri itu mereka dapat berbincang dan
bagaimana untuk buat perubahan membuat branding baharu kepada industri kreatif.

Terutamanya, saya ambil contoh di Pulau Pinang. Di Pulau Pinang ini ada
seorang penggiat seni kreatif iaitu bernama Omara telah mengubah suai boria dan
mengubah suai ghazal parti dan mereka melibatkan ramai orang. Jadi, kalau kita hendak
lihat satu-satu negeri dan kita hendak ambil peratus, agak sukar. Terima kasih banyak.

Tuan Yang di-Pertua: Terima kasih.
