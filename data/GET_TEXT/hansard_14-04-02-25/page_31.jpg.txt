DR.06.12.2021 21

terima elaun, peningkatan elaun sedikit tetapi ke arah— bayar elaun sebanyak RM900
sebulan dan pihak swasta digalakkan untuk memberikan elaun.

Jadi, mengenai perancangan kita untuk menghantar pelajar ke luar negara, untuk
makluman Yang Berhormat juga, KPT ada membuat engagement bersama dengan
embassy, dengan izin. Antara perbincangan kami adalah bagaimana embassy ini, dengan
bantuan ambassador boleh membantu mengambil pelajar-pelajar untuk dijadikan sebagai
internship ataupun menjalankan latihan industri di syarikat-syarikat yang berasal daripada
negara-negara berkenaan. Terima kasih.

Tuan Yang di-Pertua: Terima kasih. Jemput teruskan Yang Berhormat Jempol.
Dato’ Haji Salim Sharif [Jempol]: Jempol?
Tuan Yang di-Pertua: Ya. Ringkas.

Dato’ Haji Salim Sharif [Jempol]: Terima kasih Tuan Yang di-Pertua.
Kementerian tidak memperkenalkan sebarang garis panduan kepada majikan tentang
pemberian elaun yang mana tadi pihak kementerian— RM900 daripada kementerian,
manakala untuk majikan ataupun syarikat ini dibiarkan, sama ada hendak bayar atau tidak
bayar.

Jadi, ketiadaan garis panduan ini menyebabkan segelintir majikan tidak memberi
elaun kepada pelajar untuk latihan praktikal ataupun memberi elaun pada kadar yang
rendah. Jadi, ini tadi macam kata buruh paksa tadi. Adakah pihak kementerian ada pelan
intervensi kementerian bagi mewujudkan situasi yang adil untuk pelajar kita dan juga
majikan agar peraturan ini diguna pakai setiap kali penerimaan untuk pelajar-pelajar
praktikal? Terima kasih Tuan Yang di-Pertua.

Datuk Seri Dr. Noraini binti Ahmad: Terima kasih Yang Berhormat Jempol.
Memang kementerian sentiasa membuat kerjasama dengan pihak industri dan kami juga
menyatakan bahawa keperluan itu ada untuk memberi elaun kepada pelajar-pelajar yang
menjalankan latihan industri mereka. Kerajaan memang sentiasa menyokong syarikat dan
industri untuk menerima pelajar berkenaan.

Antara perkara yang dilaksanakan oleh kementerian adalah dengan membuat
engagement secara berterusan. Oleh sebab itu, kita ada sebuah jawatankuasa yang
dipengerusikan oleh pihak industri sendiri yang mana diletakkan di bawah Majlis TVET
Negara yang bertujuan untuk perkara-perkara seperti ini boleh dibincangkan di dalam
majlis jawatankuasa tersebut. Pengerusinya adalah Tan Sri Soh Thian Lai, pihak industri
itu sendiri. Terima kasih Yang Berhormat.

[Soalan No. 9 — YB. Datuk Haji Shabudin bin Yahaya (Tasek Gelugor) tidak hadir]

10. Dato’ Wira Haji Amiruddin bin Haji Hamzah [Kubang Pasu] minta Menteri
Kewangan menyatakan jumlah perbelanjaan dan kos keseluruhan secara terperinci bagi
penganjuran program Khazanah Megatrends yang diadakan setiap tahun dari tahun 2010
hingga 2021. Nyatakan kesannya terhadap landskap sosioekonomi Malaysia terutamanya
untuk mengurangkan kesenjangan pendapatan di kalangan rakyat.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera, salam
Keluarga Malaysia, Makmur Sejahtera.

Tuan Yang di-Pertua, terima kasih Yang Berhormat Kubang Pasu. Untuk
makluman Yang Berhormat, Khazanah Megatrends Forum (KMF) telah di dianjurkan sejak
tahun 2008 sebagai sebuah platform perkongsian ilmu bersama pihak berkepentingan
terpilin yang terdiri daripada pihak pembuat dasar, ketua-ketua perniagaan, ahli-ahli
akademik dan penggiat sosial bagi membincangkan isu-isu terkini yang memberi kesan
ketara kepada masyarakat di seluruh dunia. Isu-isu tersebut dibincangkan daripada
perspektif pasaran, syarikat dan masyarakat.
