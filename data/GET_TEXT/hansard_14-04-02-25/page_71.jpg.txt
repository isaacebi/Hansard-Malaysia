DR.06.12.2021 61

Saya hendak tanya adakah— kalau kata kerajaan hendak buat juga sistem hibrid
ini, saya minta kalau boleh kerajaan pastikan kos perubatan kepada masyarakat-
masyarakat B40 ini, masyarakat-masyarakat ini terus kekal rendah. Boleh tidak kerajaan
memastikan benda itu boleh berlaku? Sekian, terima kasih.

Dato’ Dr. Haji Noor Azmi bin Ghazali: Terima kasih Ahli-ahli Yang Berhormat
yang bertanya. Keluar sedikit daripada butiran ini pun ada juga, kan? Akan tetapi, kalau
saya hendak sebut tentang masalah doktor kontrak. Ini masalah yang telah terjadi. Kita
tahu lambakan doktor-doktor yang datang itu sebab ada doktor kontrak. Kalau saya boleh
bermula dari awal lagi, masa dulu-dulu masa diberikan doktor kontrak, saya dapati ramai
doktor seronok sebab mereka terpaksa menunggu dekat setahun. Ada yang tunggu
setahun lebih untuk dapat masuk tetapi sebab tidak ada tempat. Bila dilaksanakan, ini jadi
doktor-doktor ini tidak perlu tunggu begitu lama dan masuk tetapi apabila sampai habis
tempoh kontrak itu, maka timbullah perkara ini.

Kerajaan tidak duduk diam. KKM bukan duduk diam tentang perkara ini. Kita telah
nyatakan beberapa kali dalam jawapan bahawa kita tubuhkan jawatankuasa khas dan
sebagainya. Kita akan adakan perbincangan, dialog dan bengkel yang kita lakukan.
Bergerak ke hadapan kita akan adakan perbincangan dengan JPA dan Kementerian
Kewangan Malaysia tentang perkara-perkara berkaitan dengan Akta Perubatan 1971 dan
Akta Pergigian 1971 supaya perkara-perkara itu dapat dipermudahkan dan supaya
mereka dapat meneruskan kerjaya dengan lebih baik. Ini perkara-perkara yang akan
dibuat. Kita sedang berfikir bagaimana kita dapat buat pindaan pada Akta Pencen 1980
umpamaannya supaya kita dapat masukkan anak-anak muda, doktor-doktor ini ke dalam
sistem tetap (permanent) yang kita hendak ini.

Jadi, ini kita sedang usahakan. Kita belum dapat lagi. Insya-Allah kita akan terus
berusaha supaya apa yang kita katakan tadi nasib doktor-doktor masa hadapan kita
terjamin. Kita tidak akan buat perkara-perkara yang menyebabkan nasib-nasib mereka
tidak terjamin. Ini sudah pasti.

01530

Saya percaya contohnya Yang Berhormat Gopeng. Yang Berhormat Gopeng
sendiri tahu sebab perkara ini sudah berlanjutan daripada semasa Yang Berhormat
Gopeng jadi Timbalan Menteri benda ini telah dibincangkan dan tidak ada movement
forward.

Jadi, ini yang kita harapkan beberapa perkara yang akan berlaku tidak lama lagi
untuk memberi kebaikan kepada cabaran doktor kontrak ini.

3.30 ptg.

[Tuan Yang di-Pertua mempengerusikan Jawatankuasa]

Dato’ Dr. Xavier Jayakumar a/l Arulanandam [Kuala Langat]: Yang Berhormat
Timbalan Menteri.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri. Cuma, saya hendak menegur sedikit. Jangan gunakan istilah lambakan. Ini
kerana ramai daripada murid-murid kita yang mahu menjadi doktor untuk berkhidmat
kepada negara dan rakyat kita. Jadi, saya minta kalau boleh kita perhalusi perkara ini dan
kalau kita ingin memberi khidmat ataupun nasihat kepada yang bakal menjadi doktor,
mungkin perkara itu boleh dinasihatkan kepada mereka dengan cara memberi kaunseling
dan sebagainya ketika mereka-mereka ini mahu mengambil jurusan-jurusan tertentu.
Bukan selepas mereka mendapat ijazah dan keluar daripada universiti baru kita tiba-tiba
mengenakan syarat-syarat dan sebagainya.

Dato’ Dr. Haji Noor Azmi bin Ghazali: Terima kasih. Tidak apa, terima kasih
Yang Berhormat Jelutong. Saya dapat memahami kegelisahan, kerisauan dan
keprihatinan Yang Berhormat Jelutong. Itu juga yang ada pada diri saya. Sebab apa, kita
