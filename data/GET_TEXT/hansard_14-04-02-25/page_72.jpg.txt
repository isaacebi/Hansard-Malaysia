62 DR.06.12.2021

ada ramai di antara kita anak-anak kita pun doktor. Kita memahami perkara ini. Bukanlah
tujuan saya kata lambakkan sebegitu tetapi perkara yang terjadi dahulu 3,000 setahun.
Hari ini kita tahu selepas 2016 ia jadi 4,000 hingga 5,000 dan banyak. Sebab apa, ada
doktor-doktor muda yang pulang dari luar negara dan sebagainya. Jadi daripada
universiti-universiti di luar negara yang diiktiraf pun dan ramai dan kita tidak mampu pada
ketika itu untuk mengambil kerana perjawatan yang tidak cukup. Juga, dasar kawalan saiz
yang diwujudkan pada 2016 itu.

Jadi, saya tidak payahlah ulang perkara itu lagi. Akan tetapi, saya ingin
mengucapkan jutaan terima kasih kepada doktor-doktor walaupun pada ketika ini masih
kontrak lagi tetapi telah banyak berjasa kepada negara terutama dalam masa COVID-19
ini. Kita tidak pernah mensia-siakan sesiapa. Kita beri bantuan dan sebagainya dan kita
sentiasa fikir bagaimana supaya dia dapat menyambung kerjanya. Satu hari nanti dapat
jawatan...

Dato’ Haji Salim Sharif [Jempol]: Okey sedikit.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Timbalan Menteri. Sorry Yang Berhormat Timbalan Menteri.

Dato’ Dr. Haji Noor Azmi bin Ghazali: Saya harap Yang Berhormat Jelutong
happy dengan soalan itu. Jadi saya...

Dato’ Haji Salim Sharif [Jempol]: Boleh sedikit?

Dato’ Dr. Xavier Jayakumar a/l Arulanandam [Kuala Langat]: Yang Berhormat
Timbalan Menteri, sedikit. Bagi saya tanya sahaja, bukan soalan yang Yang Berhormat
Timbalan Menteri jawab tadi. Saya minta sahaja jasa baik Yang Berhormat Timbalan
Menteri. Saya faham...

Dato’ Dr. Haji Noor Azmi bin Ghazali: Boleh saya teruskan atau Doktor kontrak
kah? Doktor kontrak.

Dato’ Dr. Xavier Jayakumar a/l Arulanandam [Kuala Langat]: ...yang kita buat
semua kajian dan sebagainya. Akan tetapi apa time frame-nya yang telah ditetapkan oleh
Kementerian Kesihatan untuk selesaikan masalah ini? You cannot have an open verdict.
You have to have a time frame. Sebab anak-anak kita ini tiap-tiap tahun keluar sebagai
doktor. So, alasan-alasan yang diberikan oleh kementerian kita boleh terima, tidak ada
masalah. Akan tetapi / need a solution and we need a solution. So, apakah time plan dia
yang ada? Kedudukan ini semua dengan kewangan sahaja. So, / hope that you
understand apa yang kita minta ini. So, kalau ada time frame di mana boleh selesaikan
masalah, saya minta jawapan dari Yang Berhormat Timbalan Menteri.

Dato’ Haji Salim Sharif [Jempol]: Okey sedikit lagi. Saya tambah sahaja.
Jawapan Jempol tadi itu. Seramai 948 pakar perubatan meletak jawatan sejak 2016
sampai 2021. Apakah puncanya doktor pakar ini meletak jawapan? Kedua, doktor pakar
kurang di kawasan luar bandar, hospital luar bandar. Apakah tindakan? Jadi ini proses
yang perlu dibuat bila ia akan diselesaikan? Mohon Yang Berhormat Timbalan Menteri
jawab. Kalau dia tidak ada jawapan, bertulis pun tidak apa.

Dr. Lee Boon Chye [Gopeng]: Yang Berhormat Timbalan Menteri, saya mohon
Yang Berhormat Timbalan Menteri juga bincang dengan Yang Berhormat Menteri
Pengajian Tinggi yang mengatakan bahawa medical graduate sekarang untuk IPTA, IPTS
tempatan dengan 3,000 setahun tidak cukup. Mahu tingkatkan lagi sehingga 4,000
setahun. Jadi, kalau sekarang kita tidak dapat absorb yang sedia ada, bagaimana apabila
kita meningkatkan lagi medical graduate? Jadi, sepatutnya Kementerian Kesihatan harus
berbincang dengan Kementerian Pengajian Tinggi supaya masalah supply side itu
diselesaikan. Sekian.

Dato’ Dr. Haji Noor Azmi bin Ghazali: Terima kasih atas soalan-soalan,
perbincangan yang banyak ini. Macam saya kata tadi, saya faham daripada...

Seorang Ahli: [Berucap tanpa menggunakan pembesar suara] Hulu Langat

Dato’ Dr. Haji Noor Azmi bin Ghazali: Yang Berhormat Hulu Langat. Ini bukan
masalah time frame. Kita sudah ada perbincangan yang terus menerus sebenarnya.
