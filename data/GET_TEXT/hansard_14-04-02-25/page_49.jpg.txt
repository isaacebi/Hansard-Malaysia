DR.06.12.2021 39

Tuan Pengerusi, seterusnya saya hendak pergi kepada bincang mengenai
Cancer Fund di bawah Butiran 030300 — Kawalan Penyakit. Pada tahun 2019, kanser
ataupun barah merupakan penyebab kematian kedua terbesar di Malaysia. Lebih kurang
100 ribu orang penduduk Malaysia menghidap barah pada satu masa dan satu daripada
10 orang lelaki dan satu daripada sembilan wanita berisiko mendapat penyakit ini
sepanjang hayat mereka.

Menurut George Institute for Global Health, 99 peratus daripada pesakit kanser di
Malaysia akan menghabiskan simpanan hidup mereka dalam satu tahun. 39 peratus tidak
mampu membayar ubat mereka dan juga 19 peratus membuat keputusan untuk
menghentikan rawatan mereka untuk memberi gambaran besar ubat barah dan
kemoterapi dapat menelan kos daripada lebih kurang RM50 ribu hingga RM400 ribu,
RM500 ribu bergantung kepada jenis barah yang dihadapi oleh pesakit itu.

Tuan Pengerusi, oleh kerana itu saya cadang satu daripada punca kematian
tertinggi adalah kos ubat yang terlalu tinggi. The sickness doesn’t kill you, the price of the
medicines will kill.

01230

Sehubungan itu, saya mohon kepada pihak kerajaan menubuhkan dana kanser
nasional dengan wang sedia ada dengan satu dana sebanyak RM20 juta sebagai
permulaan.

Akhir sekali Tuan Pengerusi, persediaan KKM untuk menghadapi gelombang
variasi baharu COVID-19 di bawah Butiran 030300. Berikutan lonjakan cause of COVID-
19 dan varian baharu iaitu Omicron, katil di ICU semakin sesak di Klang Valley dan juga
di beberapa negeri. Saya minta penjelasan Yang Berhormat Menteri mengenai rancangan
KKM untuk menguruskan bekalan bagi pelbagai rawatan yang diperlukan untuk
pengurusan pesakit berisiko tinggi yang ada morbiditi.

Kedua, apakah rancangan KKM untuk mengurus dan mengurangkan pesakit
kategori empat dan lima? Adakah hospital-hospital kerajaan dilengkapi dengan ventilators
sekiranya— ventilators dan oxygen concentrator dan sebagainya sekiranya terdapat
lonjakan pesakit kategori empat dan lima?

Saya tanya soalan ini sebab saya lihat dalam anggaran perbelanjaan tidak
nampak isu-isu ini dibincangkan dan juga berapa wang peruntukan untuk mengatasi
masalah kalau kita dilanda dengan krisis COVID-19 ataupun krisis Omicron. Sekian,
terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Klang. Seterusnya, saya menjemput Yang Berhormat Kuala Langat.

12.31 tgh.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi. Kalau hendak ambil bahagian dalam pembentangan Kementerian
Kesihatan.

Saya merujuk kepada Butiran 20000 — Perkhidmatan dan Bekalan. Tuan
Pengerusi dan juga Yang Berhormat Timbalan Menteri, isu doktor kontrak ini sudah pun
menjadi satu isu besar di dalam negara kita sekarang. Apa yang saya difahamkan ialah
dari tahun 2016 ada seramai 23,000 orang doktor kontrak. Daripada 23,000 orang doktor
kontrak itu, yang telah diberi kerja tetap di dalam hospital kementerian ialah seramai 1,000
orang sahaja.

Sekarang apa yang telah disebutkan oleh Menteri Pendidikan Tinggi, setiap tahun
kita akan keluarkan hampir 3,000 orang oleh doktor di dalam negara kita. Seramai 3,000
orang doktor ialah dari IPTA ataupun IPTS di dalam Malaysia sahaja. Berapakah jumlah
yang datang dari universiti-universiti di luar Malaysia? Saya ingat jumlahnya ialah dua kali
ganda. Angka yang telah disebutkan oleh Kementerian Pengajian Tinggi ialah hampir
5,000 orang lebih ataupun hampir 6,000 orang.
