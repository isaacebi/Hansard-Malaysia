DR.06.12.2021 99

Tuan Shaharizukirnain bin Abd Kadir [Setiu]: Yang Berhormat Timbalan
Menteri untuk Setiu.

Dato’ Sri Dr. Haji Ismail bin Abd Muttalib: Yang Berhormat Setiu, saya
sambung dengan... Oh! Yang Berhormat Setiu ada?

Tuan Pengerusi [Dato' Mohd Rashid Hasnon]: Yang Berhormat Setiu.

Dato’ Sri Dr. Haji Ismail bin Abd Muttalib: Yang Berhormat Kuala Krai, belum
selesai.

Tuan Pengerusi [Dato' Mohd Rashid Hasnon]: Yang Berhormat Kuala Krai
masih ada.

Dato’ Sri Dr. Haji Ismail bin Abd Muttalib: Sedikit Tuan Pengerusi. Kementerian
melalui jabatan bomba juga mencadangkan untuk membina lagi sebuah lagi balai bomba
di kategori D dalam Rancangan Malaysia Ke-12 mengikut keutamaan. Walau
bagaimanapun, pelaksanaan berdasarkan pada persediaan tapak tanah berkenaan dan
kos yang terlibat, Yang Berhormat perjuangkan.

Bagi memastikan penduduk di kawasan Lak Loh mendapat perkhidmatan
kebombaan yang sewajarnya kementerian melalui jabatan bomba juga telah merancang
untuk menubuhkan satu buah pasukan bomba sukarela di kawasan tersebut yang
bertindak sebagai pasukan tindak balas awal kecemasan sementara menunggu ketibaan
anggota bomba dan sementara menunggu pembinaan balai bomba yang baharu.

Berikutnya isu Yang Berhormat Kuala Krai ialah permohonan peruntukan bagi
projek pembangunan naik taraf Taman Tasik Kuala Krai dan Taman Indera Wangsa.
Kementerian Perumahan dan Kerajaan Tempatan melalui Jabatan Landskap Negara
telah menyiapkan projek naik taraf Taman Awam Masjid Kuala Krai pada tahun 2019.
Permohonan bagi cadangan projek landskap baharu dan taman awam boleh dipohon dan
dipertimbangkan sewajarnya apabila memenuhi kriteria yang ditetapkan. Yang Berhormat
boleh mohon tetapi kelulusan belum tahu lagi. Insya-Allah kita lihat.

Sementara rumah terbengkalai di Taman Keroh, Kuala Krai. Untuk makluman
Yang Berhormat berdasarkan projek ini tidak termasuk dalam senarai projek yang
dipulinkan di bawah SPNB. la tidak termasuk di bawah projek dipulihkan di bawah SPNB.
Walau bagaimanapun kementerian mohon Yang Berhormat dapat mengumpulkan
maklumat yang terperinci mengenai projek ini untuk saya semak dan kita semak bagi
membantu yang menyelesaikan isu yang melibatkan rakyat setempat ini.

Tuan Karupaiya a/l Mutusami [Padang Serai]: Yang Berhormat, sedikit.
Padang Serai.

Dato’ Sri Dr. Haji Ismail bin Abd Muttalib: Yang Berhormat Padang Serai ada
bahas? Tidak ada?

Tuan Karupaiya a/l Mutusami [Padang Serai]: Okey, saya juga mendapati
beberapa buah taman tempat permainan kanak-kanak tidak diperbaiki. Saya juga telah
membuat laporan bertulis pada majlis tetapi sehingga hari ini tidak ada jawapan. Saya
juga menerima beberapa aduan daripada penduduk atas jalan lubang dan tidak diperbaiki
dan juga sedikit peruntukan untuk membuat bonggol di tempat-tempat taman disebabkan
keselamatan kanak-kanak. Terima kasih Yang Berhormat Timbalan Menteri, terima kasih
Tuan Pengerusi.

Dato’ Sri Dr. Haji Ismail bin Abd Muttalib: Yang Berhormat, saya akan teliti
permohonan yang dan kita akan minta selesaikan. Pegawai-pegawai kita dan pejabat
selesaikan perkara ini dan kalau boleh saya akan lihat lebih terperinci. Terima kasih, Yang
Berhormat Kuala Krai habis yang tiga isu?

Tuan Pengerusi [Dato' Mohd Rashid Hasnon]: Baik. Terima kasih.

Dato’ Sri Dr. Haji Ismail bin Abd Muttalib: Terima kasih banyak. Yang
Berhormat Tanjung Malim ada?

Tuan Pengerusi [Dato’ Mohd Rashid Hasnon]: Yang Berhormat Tanjong Malim
tidak ada.
