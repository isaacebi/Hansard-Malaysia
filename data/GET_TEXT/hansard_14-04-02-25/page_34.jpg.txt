24 DR.06.12.2021

Jadi, semua pilihan dasar yang dicadangkan oleh KRI ini Tuan Yang di-Pertua
dan Yang Berhormat Parit, telah diguna pakai oleh kerajaan. Kerajaan yang prihatin
adalah kerajaan yang mengutamakan institusi penyelidikan tempatan. Terima kasih, Tuan
Yang di-Pertua.

Tuan Yang di-Pertua: Yang Berhormat Tebrau. Yang Berhormat Tebrau tadi ada
bangun.

Tuan Steven Choong Shiau Yoon [Tebrau]: Okey, terima kasih atas jawapan
yang diberikan. Cuma, saya hendak tanya walaupun sudah ada banyak perancangan dan
sesi libat urus yang melibatkan penceramah dari negara lain tetapi yang pentingnya,
apakah langkah-langkah yang menyeluruh dan holistik untuk memastikan bahawa isu
yang dibangkitkan ini dapat diselesaikan. Terima kasih.

Tuan Yang di-Pertua: Silakan.

Tuan Mohd Shahar bin Abdullah: Tuan Yang di-Pertua. Terima kasih, Yang
Berhormat Tebrau. Itulah sebabnya kita maklumkan bahawa apabila Khazanah
Megatrends Forum melakukan penganjuran majlis perkongsian ilmu, mereka
mencadangkan supaya wujudnya sebuah institut penyelidikan yang dinamakan Khazanah
Research Institute.

Apa sahaja perancangan, apa sahaja yang dilakukan oleh kerajaan, dan dasar-
dasar yang dibuat oleh kerajaan juga akan diambil kira oleh Khazanah Research Institute
untuk menyelidiki apakah impak dan kesan kepada rakyat. la mesti berterusan melalui
bukan sahaja forum perkongsian, ia juga melibatkan pusat penyelidikan yang dilakukan
secara berterusan. Penambahbaikan juga akan dicadangkan dalam hasil-hasil kajian.
Terima kasih, Tuan Yang di-Pertua. Terima kasih, Yang Berhormat Tebrau.

Tuan Yang di-Pertua: Terima kasih Yang Berhormat semua. Sekarang tamatlah
sesi untuk waktu pertanyaan-pertanyaan bagi jawab lisan pada hari ini. Terima kasih
semua. Usul Yang Berhormat Menteri, silakan.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.29 pg.

Timbalan Menteri di Jabatan Perdana Menteri (Parlimen dan Undang-
undang)[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga selesai dibahaskan dan diputuskan dalam _peringkat
Jawatankuasa bagi Kementerian Kesihatan dan Kementerian
Perumahan dan Kerajaan Tempatan bagi Rang Undang-undang
Perbekalan 2022 dan Usul Anggaran Perbelanjaan Pembangunan 2022
dan selepas itu Majlis Mesyuarat akan ditangguhkan sehingga jam 10.00
pagi, hari Selasa, 7 Disember 2021”.

01130

Tuan Yang di-Pertua: Terima kasih Yang Berhormat Timbalan Menteri. Ada yang
menyokong?

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Saya menyokong.
