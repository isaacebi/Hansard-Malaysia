26 DR.06.12.2021

hari ini bagi membahaskan RUU Pembekalan 2022 Peringkat Jawatankuasa,
Kementerian Kesihatan. Butiran 00500 — Penyelidikan dan Pembangunan (R&D).

Kanabis ataupun hemp di bawah Akta Dadah Berbahaya 1952 dan ketum pula
disenaraikan sebagai Akta Racun 1952. Hakikatnya kedua-dua tumbuhan ini mempunyai
faedah tersendiri dari sudut perubatan. Soalan saya, sejauh manakah kajian klinikal yang
telah dilakukan oleh institusi yang berkaitan terhadap penggunaan ketum dan hemp bagi
tujuan perubatan?

Sejak sekian lama air ketum telah digunakan secara meluas di luar bandar kerana
dikatakan mempunyai keajaiban dan berupaya memberi tenaga serta motivasi kepada
tubuh badan untuk bekerja.

Kini penggunaan sudah semakin popular. Termasuklah di kawasan bandar
walaupun status penggunaan masih diharamkan oleh pihak berkuasa. Saya difahamkan
ekstrak ketum mempunyai kesan sebagai anti malaria. Membunuh parasit malaria dan
antimutagenic, pencegah sel dan pengamalan perubatan. Material ini boleh menjadi
punca penyakit kanser.

Puan Nor Azrina binti Surip [Merbok]: Tuan Pengerusi...

Dato’ Haji Salim Sharif [Jempol]: ...Manakala bagi hemp pula, dapat
mengurangkan simptom penyakit kanser.

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Puan Nor Azrina binti Surip [Merbok]: Yang Berhormat Jempol, boleh
mencelah?

Dato’ Haji Salim Sharif [Jempol]: ...Berpotensi sebagai ubat untuk tahan sakit,
anti murung dan sebagainya.

Puan Nor Azrina binti Surip [Merbok]: Yang Berhormat Jempol, boleh
mencelah? Sedikit sahaja.

Dato’ Haji Salim Sharif [Jempol]: ...Tahan lama. Tidak lama lagi kita akan
melangkah ke tahun 2022 tetapi kajian khusus tentang kebolehgunaan kedua-dua
tumbuhan tersebut secara meluas untuk tujuan perubatan masih lagi tergantung.

Puan Nor Azrina binti Surip [Merbok]: Yang Berhormat Jempol, boleh
mencelah?

Dato’ Haji Salim Sharif [Jempol]: Soalan saya, apakah kekangan, cabaran yang
dihadapi oleh kementerian bagi tujuan R&D hemp dan juga ketum. Serta mengapakah
Malaysia mengambil masa yang begitu lama?

Sekiranya tiada kekangan undang-undang, Malaysia pastinya akan mengikuti
langkah negara lain yang menghalalkan hemp yang menjadi negara kedua di Asia
Tenggara yang membenarkan ketum untuk perubatan seperti Thailand.

Puan Nor Azrina binti Surip [Merbok]: Yang Berhormat Jempol, boleh
mencelah?

Dato’ Haji Salim Sharif [Jempol]: Kebenaran menggunakan hemp dan ketum
untuk tujuan perubatan boleh membawa perubahan yang positif kepada banyak sektor
ekonomi, khususnya sektor pertanian.

Butiran 020000 — Perubatan. Setiap tahun, ada sahaja doktor pakar meletakkan
jawatan dan menyertai hospital swasta kerana peluang yang lebih cerah kepada tawaran
gaji yang lumayan. Saya difahamkan seramai 948 orang pakar perubatan telah
meletakkan jawatan dan berkhidmat dalam perkhidmatan awam dan beralih ke sektor
swasta sejak tahun 2016 sehinggalah 2021.
