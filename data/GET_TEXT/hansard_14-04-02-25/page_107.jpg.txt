DR.06.12.2021 97

Puan Wong Shu Qi [Kluang]: Yang Berhormat Timbalan Menteri, saya
bangkitkan isu berkenaan dengan balai bomba di kawasan Kluang juga dan juga isu
sewaan CCTV. Minta jawab, terima kasih.

Dato’ Sri Dr. Haji Ismail bin Abd Muttalib: Bomba, Yang Berhormat Kluang.
Puan Wong Shu Qi [Kluang]: Minta telah naik taraf.

Dato’ Sri Dr. Haji Ismail bin Abd Muttalib: Oh! CCTV. Ya, ya.

Puan Wong Shu Qi [Kluang]: Juga sewaan CCTV.

Dato’ Sri Dr. Haji Ismail bin Abd Muttalib: CCTV, kos perbelanjaan CCTV...
Sekejap, ya.

Yang Berhormat Kluang, sebanyak RM28 juta — untuk makluman Yang Berhormat
Kementerian Perumahan dan Kerajaan Tempatan bertanggungjawab mengurus,
menyelenggarakan 998 buah unit kamera litar tertutup CCTV di 45 buah - pihak berkuasa
tempatan. Di bawah Program Bandar Selamat yang berjumlah RM110.9 juta untuk tempoh
mulai tahun 2013 sehingga 2022.

Pemasangan CCTV dilaksanakan di lokasi hotspot yang disarankan oleh Polis
Diraja Malaysia bagi tahun 2021 sejumlah RM16.5 juta telah diluluskan pada KPKT untuk
tujuan pengurusan dan penyelenggaraan 998 unit CCTV tersebut. Bagi tahun hadapan
RM5,711,200 bagi kontrak fasa sambungan fasa dua telah ditamatkan 30 Jun 2021.

Manakala, pertambahan  peruntukan perbelanjaan pembangunan Tuan
Pengerusi, tahun 2022 di bawah Butiran 00500 - Pengurusan Sisa Pepejal. Peningkatan
peruntukan pembangunan pada tahun 2022 telah mengambil kira jumlah peruntukan
penggalasan semula belanja mengurus (OE) kepada belanja pembangunan sebanyak
RM1.419 bilion merangkumi perkara-perkara berikut:

(i) fasiliti sisa pepejal RM92 juta;

(ii) konsesi Perbadanan Pengurusan Sisa Pepejal dan Pembersihan
Awam (SWCorp) RM1.32 bilion; dan

(iii) tapak pelupusan sanitari sisa pepejal, Ladang Tanah Merah Port
Dickson RM6.57 juta.

Ketiga-tiga pembayaran di atas sebelum ini dibiayai di bawah peruntukan belanja
mengurus. Pengelasan semula ini adalah sepertimana yang ditetapkan oleh Kementerian
Kewangan Malaysia. Maknanya, dulu kita di bawah pengurusan. Tuan Pengerusi...

Tuan Pengerusi [Dato' Mohd Rashid Hasnon]: Yang Berhormat Timbalan
Menteri, kalau yang mana Yang Berhormat tidak ada, boleh tulis.

Dato’ Sri Dr. Haji Ismail bin Abd Muttalib: Yang Berhormat Pengerang, ada?
Tuan Pengerusi [Dato' Mohd Rashid Hasnon]: Tidak ada. Bertulis.

Dato’ Sri Dr. Haji Ismail bin Abd Muttalib: Bertulis. Yang Berhormat Setiu.
Tuan Pengerusi [Dato' Mohd Rashid Hasnon]: Yang Berhormat Setiu.

Datuk Zakaria bin Mohd. Edris @ Tubau [Libaran]: Boleh tanya sedikit Yang
Berhormat Timbalan Menteri?

Dato’ Sri Dr. Haji Ismail bin Abd Muttalib: Ya.

Datuk Zakaria bin Mohd. Edris @ Tubau [Libaran]: Tadi dalam perbahasan,
saya ada bertanya mengenai dengan pembaikan dan penyelenggaraan berapakah yang
disalurkan kepada kawasan ini? Kedua ialah mengenai dengan PPR, sama ada cadangan
untuk menambah PPR di kawasan Libaran kerana ramai orang yang masih tidak ada
rumah dan hanya menyewa dan duduk dengan keluarga.

Tuan Pengerusi [Dato' Mohd Rashid Hasnon]: Silakan Yang Berhormat
Timbalan Menteri. Yang Berhormat Libaran.
