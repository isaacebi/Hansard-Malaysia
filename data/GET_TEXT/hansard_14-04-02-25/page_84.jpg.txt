74 DR.06.12.2021

01620

Saya juga hendak ingatkan kepada kementerian, adanya dasar bahawa tidak
sepatutnya sekolah paling dekat ada berdekatan dengan projek RAPID tetapi saya ingin
memaklumkan kepada kementerian, sekolah yang paling dekat adalah 900 meter. Ini agak
bahaya daripada segi hendak mengeluarkan kanak-kanak, kalau wujud masalah
pembakaran dari segi gas dalam industri minyak dan gas. Oleh sebab apinya akan
merebak dengan begitu cepat dan asapnya boleh membunuh.

Jadi, saya harap kementerian akan lebih peka dan relevan kepada isu masyarakat
tempatan, khasnya anak-anak kita di sekolah berdekatan dengan projek-projek minyak
dan gas dalam kawasan-kawasan pembangunan industri. Terima kasih Tuan Pengerusi.

Tuan Pengerusi: Terima kasih Yang Berhormat Pengerang. Silakan Yang
Berhormat Tuaran.

4.21 ptg.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi. Saya ingin berbahas pada Butiran 010000 — Pengurusan. Dalam hal ini Tuan
Pengerusi, Kementerian Perumahan dan Kerajaan Tempatan adalah di antara
kementerian yang boleh dikatakan sudah decentralised. Maknanya sudah ada devolution
of powers sebab di peringkat negeri khususnya di Sabah, kerajaan tempatan
menggunakan ordinannya sendiri iaitu Ordinan Kerajaan Tempatan 1961.

Kerajaan Tempatan Negeri Sabah juga tidak tertakluk kepada Akta Kerajaan
Tempatan 1976 di mana di bawah Perlembagaan Persekutuan, Artikel 95A adanya
National Council of Local Government tetapi Kerajaan Negeri Sabah ataupun Sabah
diwakili di sana walaupun tidak ada kuasa ataupun hak untuk mengundi.

Apa yang menarik Tuan Pengerusi, di bawah Ordinan Kerajaan Tempatan Sabah
ini pada Seksyen 49 ialah terdapat beberapa kuasa yang telah diletakkan di situ yang
sangat menarik iaitu kerajaan tempatan ataupun di negeri Sabah ini mempunyai kuasa
dalam hal pertanian dan juga hal pendidikan. Ini sangat menarik. Apabila dalam hal
pertanian, selama ini saya tidak nampak bagaimana kerajaan tempatan di negeri Sabah
terlibat dalam hal-hal pertanian. Contohnya dalam hal-hal membantu petani dan
sebagainya. Itu saya tidak pernah nampak tetapi suatu perkara yang penting, yang boleh
dilihat.

Akan tetapi satu lagi yang menarik ialah dalam hal pendidikan. Dalam hal
pendidikan, dalam Ordinan Kerajaan Tempatan Sabah 1961 ini, kerajaan tempatan
berkuasa boleh mempunyai kuasa untuk hal-hal penyelenggaraan, melalui beberapa hal
dalam pendidikan. Apa yang saya ingin tanya kepada pihak Menteri, adakah pihak
kementerian pernah berbincang di dalam Mesyuarat Rundingan Majlis Kerajaan
Tempatan Persekutuan? Adakah pihak kerajaan, wakil daripada Kerajaan Negeri Sabah
pernah membincangkan atau membawa perkara ini?

Oleh sebab dalam perbincangan dalam majlis ini adalah berkenaan pendidikan.
Pendidikan ini bila kita lihat dalam Perlembagaan Persekutuan, dalam Jadual Kesembilan
memang ia dalam Senarai Persekutuan. la bukan pun dalam Senarai Bersama. Oleh
sebab itu juga saya ingin bertanya kepada pihak kementerian, adakah pihak kementerian
menyokong supaya hal-hal pendidikan ini juga diletakkan dalam Senarai Bersama supaya
pihak kerajaan negeri, sama ada peringkat negeri atau pun kerajaan tempatan bukan
sahaja terlibat dalam hal pendidikan, bukan setakat dalam hal pentadbiran tetapi juga
dalam hal perundangan.

Ini adalah penting sebab sudah ada kelihatan di sana percanggahan daripada
segi perundangan. Perlembagaan Persekutuan meletakkan pendidikan dalam Senarai
Persekutuan tetapi apabila kita ke kerajaan tempatan, Ordinan Kerajaan Tempatan Negeri
Sabah 1961, Seksyen 49 diletak pula hal pendidikan. Ini sesuatu yang janggal dan perlu
diselaraskan. Saya ingin bertanya pihak kementerian, adakah kementerian sedar tentang
kewujudan ini, perkara ini dan kejanggalan ini? Apakah langkah-langkah yang akan
diambil untuk memastikan supaya penyelarasan dapat dibuat?
