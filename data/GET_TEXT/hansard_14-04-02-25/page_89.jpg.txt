DR.06.12.2021 79

dalam satu kelompok plastik sahaja. Jadi, perkara ini perlu diketengahkan kepada
masyarakat sebagai satu bentuk pendidikan.

Selain itu, pengasingan kitar semula juga tidak hanya tertumpu kepada kaca,
plastik dan kertas. Kita juga boleh mengitar semula sisa makanan, peralatan elektronik
atau e-waste serta kitar semula minyak masak terpakai. Kesemua ini perlukan
pengetahuan dan penglibatan setiap isi rumah di seluruh negara. Oleh itu, saya mohon
kementerian dapat meneliti kempen serta serta inisiatif seperti KOSIS ini akan dapat
diperluaskan lagi di seluruh negara. Sekian, terima kasih.

Tuan Pengerusi: Terima kasih Yang Berhormat Bachok. Yang Berhormat
Segambut, silakan.

4.43 ptg.

Puan Hannah Yeoh [Segambut]: Terima kasih Tuan Pengerusi. Saya terus ke
Butiran 030100 — Bomba dan Penyelamat. Saya hendak bagi cadangan untuk Sijil
Perakuan Bomba (Fire Certificate) yang dikeluarkan oleh pihak bomba. Selepas PKP ini,
kita linhat ada banyak bisnes mereka terjejas dengan bisnes yang tidak bagus dan PKP
banyak tutup. Jadi, kita ada di Segambut masalah di mana untuk dapatkan Fire Certificate
ini, mereka kena berurusan dengan JMB. JMB mempunyai masalah untuk mendapatkan
pematuhan semua syarat-syarat yang dikenakan oleh bomba untuk pastikan mereka
dapat renew business license mereka dan Fire Certificate setiap tahun.

Jadi kita ada masalah di mana JMB tidak dapat memenuhi syarat-syarat tersebut.
Mereka tidak mempunyai kuasa untuk mendapatkan semua pemilik untuk bekerjasama
ataupun untuk dapatkan dalam masa yang diperuntukkan. Jadi apabila ada delay, semua
business license mereka terjejas. Jadi, saya minta pertimbangan pihak bomba untuk
memberi kelonggaran daripada segi masa dan pematuhan. Sekarang ini dalam- kerana
PKP untuk bantu bisnes yang terjejas dan bantu JMB ini dan bukan bawa mereka ke
mahkamah untuk pastikan ada kelangsungan dalam bisnes mereka.

Isu kedua adalah Butiran 030200 — Perumahan Negara. Seperti yang telah
dibangkitkan oleh ramai Ahli Parlimen. Ramai kontraktor sekarang ini mempunyai
masalah kewangan kerana kenaikan harga bahan mentah. Jadi saya merayu kepada
pihak kerajaan untuk mencari cara, untuk membantu kontraktor-kontraktor di luar kerana
saya diberitahu ada banyak dalam beberapa bulan ini tidak dapat tidur kerana mereka
risau harga-harga bahan mentah semakin naik.

Copper telah naik 90 peratus, aluminium kenaikan 90 peratus, UPVC paip 100
peratus harga kenaikan, metal naik 40 peratus. Jadi, kalau kerajaan tidak bantu mereka.
Saya tahu kerajaan sekarang ada variation of price yang telah dikenakan untuk semua
projek kerajaan tetapi kita minta sama ada KPKT boleh /ead perbincangan ini untuk
kenakan VOP kepada projek swasta ataupun cari jalan lain untuk bantu kontraktor ini,
mungkin bagi subsidi ataupun kenakan harga syiling ataupun bagi tax incentive kepada
pembekal, supplier untuk mereka naikkan penghasilan bahan mentah ini di Malaysia.

Seterusnya Butiran 040900 - Penggerak Komuniti Tempatan. Saya lihat ada RM8
juta diperuntukkan untuk mereka tetapi secara terang, ramai Ahli Parlimen di sini di
kawasan Parlimen kita. Kita tidak tahu siapa Penggerak Komuniti Tempatan ini. Apakah
bidang kuasa mereka? Apakah tugas mereka? Apakah program yang telah dilaksanakan?
Saya lihat ada overlap kerana di Kementerian Wilayah Persekutuan, kita juga ada Majlis
Perwakilan Penduduk.

Jadi, kita tidak tahu sebenarnya siapa yang gerakkan aktiviti. Apabila semua
rakyat tidak tahu, kita lihat bajet pula diperuntukkan, program dibayar, banner bermacam-
macam naik dan mereka ini bukan wakil rakyat, bukan dipilih oleh masyarakat tempatan.
Saya lihat ini adalah satu pembaziran. Saya minta perincikan bagaimana duit ini
dibelanjakan.

Tuan Pengerusi: Yang Berhormat Segambut, perkara itu sudah dibatalkan tadi.
Sudah dipinda ya.
