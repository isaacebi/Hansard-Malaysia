34 DR.06.12.2021

melaksanakan perolehan ubat antiviral yang didapati berkesan terhadap pelbagai virus
termasuk COVID-19.

Saya juga ingin tahu, apakah perancangan awal kerajaan bagi memastikan ubat
ini diagihkan kepada Sabah dengan adil agar perkara yang sama tidak akan berulang lagi
di mana proses pengagihan vaksin COVID-19 ke atas Sabah waktu hari itu sangat-sangat
rendah. lItu saja daripada saya Tuan Pengerusi. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Kota Belud. Seterusnya saya jemput Yang Berhormat Parit.

12.07 tgh.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh. Salam sejahtera. Terima kasih Tuan Pengerusi. Saya terus kepada Butiran
030300 — Kawalan Penyakit. Menurut data Bilik Gerakan Denggi Kebangsaan (CRPC)
Kementerian Kesihatan Malaysia, jumlah kes denggi terkumpul seluruh Malaysia dari 29
Disember 2020 hingga 5 Disember 2021 iaitu 23,849 kes.

Saya menyambut baik terhadap pertambahan peruntukan pada butiran ini dan
saya ingin mengetahui setakat manakah usaha yang dilaksanakan oleh kementerian bagi
menyelesaikan permasalahan denggi di dalam negara kita dan sejauh manakah peranan
yang telah dimainkan oleh COMBI dalam menyampaikan maklumat mengenai denggi
kepada masyarakat setempat?

Adakah terdapat sebarang peruntukan yang akan diberikan terhadap COMBI ini
bagi mereka sama-sama membantu di dalam kempen kebersihan dan operasi kerana
mereka merupakan badan sukarela yang bergerak aktif. Saya mohon Yang Berhormat
Menteri untuk memberikan jawapan.

Seterusnya Butiran 020200 — Pengurusan Hospital. Kita menyambut baik
pertambahan peruntukan bagi butiran pengurusan hospital dan saya ingin mengetahui
sejauh manakah tahap kesiapsiagaan jumlah kapasiti katil di setiap hospital kerajaan dan
adakah ia mencukupi untuk menampung para pesakit COVID-19 dan pesakit biasa? Ini
memandangkan negara Malaysia telah mencatat kes pertama COVID-19, varian Omicron.

Justeru itu, saya ingin mengetahui adakah terdapat perancangan oleh pihak
kementerian untuk menambah jumlah katil di hospital kerajaan sebagai persediaan
sekiranya berlaku pertambahan kes COVID-19 secara mendadak.

Seterusnya Butiran 00904 — Pejabat dan Jabatan Kesihatan. Saya ingin
membangkitkan berkenaan isu klinik kesihatan di Parit. Saya melihat terdapat satu
keperluan untuk membina baharu sebuah klinik kesihatan di Parit. Hal ini kerana, klinik
kesihatan sedia ada terlalu kecil dan sukar menampung pesakit di sekitar kawasan
Parlimen Parit. Klinik kesihatan ini juga tidak mempunyai lot parking khusus
memandangkan kedudukan klinik kesihatan ini sebaris dengan lot-lot kedai.

Keadaan ini juga sudah tentu menyukarkan pesakit untuk datang ke klinik bagi
mendapatkan rawatan. Justeru itu, saya mohon kepada pihak kementerian supaya dapat
memberikan kelulusan bagi proses pembinaan klinik kesihatan baharu di Parit yang lebih
besar dan kondusif memandangkan tapak bersesuaian bagi pembinaan klinik baharu ini
sudah ada. Jadi, pembinaan klinik baharu kesihatan Parit ini diperlukan. la seiring dengan
pertambahan penduduk yang semakin ramai di dalam kawasan saya.

01210

Seterusnya Butiran 021500, saya menyambut baik terhadap pertambahan
peruntukan pada butiran ini daripada RM56.44 juta pada tahun 2021 kepada RM56.96
juta pada tahun 2022. Saya ingin mengetahui, adakah peruntukan ini mencukupi untuk
menangani masalah penyakit buah pinggang di Malaysia?

Apakah bentuk langkah kesedaran yang akan dilaksanakan oleh kementerian
kepada masyarakat mengenai penyakit buah pinggang? Melalui peruntukan ini, adakah
sebarang perancangan oleh kementerian untuk memperuntukkan mesin dialisis tambahan
