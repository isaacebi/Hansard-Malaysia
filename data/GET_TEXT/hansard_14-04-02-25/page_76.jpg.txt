66 DR.06.12.2021

digunakan di jalan-jalan pedalaman Sabah. Jumlah ini akan ditambah lagi mengikut
perancangan perolehan ambulans sama ada melalui kaedah pembelian ataupun melalui
sewaan (leasing).

Jadi, ini pun adalah perkara-perkara yang sentiasa dibincangkan di peringkat
kementerian sebab penting. Kalau ambulans rosak, jadi orang pun boleh jadi bahaya.
Bahaya di merata tempat. Sebenarnya bukan sahaja di Sabah, di Sarawak, malah di
seluruh Malaysia. Oleh sebab itu kaedah menyediakan ambulans ini sedang difikirkan
secara outsourcing yang terlebih baik seperti mana kita pernah buat baru-baru ini apabila
kes memuncak, COVID di Greater Klang Valley, kita telah membuat perkara ini dan dapat
menyelesaikan perkara dengan lebih baik. Mungkin pada masa akan datang...

Tuan Chan Foong Hin [Kota Kinabalu]: Yang Berhormat Menteri.

Dato’ Dr. Haji Noor Azmi bin Ghazali: ...Perkara-perkara ini akan diambil
tindakan. Saya pun baru balik dari Sabah baru-baru ini dalam lawatan ke klinik dan juga
pusat-pusat vaksin. Saya dapati memang jelaslah di tempat di sana memang perlukan
ambulans yang lebih baik supaya tidak nanti, akan menyebabkan bahaya nyawa pada
orang yang di dalam ambulans termasuk doktor-doktor...

Tuan Chan Foong Hin [Kota Kinabalu]: Terima kasih Yang Berhormat Timbalan
Menteri. Boleh saya celah?

Dato’ Dr. Haji Noor Azmi bin Ghazali: Silakan.

Tuan Chan Foong Hin [Kota Kinabalu]: Okey. Adakah kerajaan akan
mengembalikan perkhidmatan flying doctors yang dulu dia sewa helikopter dari Sabah Air,
flying doctors selain daripada penambahan yang four-wheel drive. Terima kasih.

Dr. Lee Boon Chye [Gopeng]: Lebih kepada ambulans. Terima kasih Yang
Berhormat Timbalan Menteri dan Tuan Pengerusi. Berkenaan dengan ambulans, kita lihat
daripada segi perkhidmatan ambulans, cuma lebih kurang satu pertiga daripada panggilan
ambulans itu menepati masa, grade one call ikut KPI yang ditetapkan. Jadi, ini penting
sebab ini bermakna dua pertiga apabila ada kecemasan, dua pertiga daripada panggilan
kecemasan itu, ambulans tidak dapat sampai masa yang diperlukan untuk selamatkan
nyawa.

Jadi, ada beberapa perkara yang boleh dilakukan untuk mempertingkatkan mutu
perkhidmatan. Antaranya, apa yang dilakukan di Hospital Kota Kinabalu misalannya, di
mana gunakan GPS dipasang kepada ambulans dan akan mengurangkan masa untuk
menunggu dan mereka yang kendalikan ambulans tahu di mana dekat ambulans-
ambulans yang berkenaan. Jadi, kita juga lihat ada banyak ambulans swasta. Jadi,
apakah rancangan kementerian untuk supaya selaraskan perkhidmatan ambulans di
swasta dan di kementerian dan agensi yang lain supaya ada satu sharing of resources
mengguna pakai misalannya, uberisation dan sebagainya supaya kita boleh jump start
daripada segi meningkatkan mutu perkhidmatan ambulans. Sekian.

Dato’ Dr. Haji Noor Azmi bin Ghazali: Terima kasih. Tuan Pengerusi, cadangan-
cadangan yang baik daripada mantan Timbalan Menteri, Yang Berhormat Gopeng, saya
setuju. Ini sebab apa, saya memang setuju sangat. Benda-benda ini juga berlaku di tempat
saya dulu. Ada orang yang tak sempat sampai ke hospital, mati tengah jalan sebab ada
ambulans yang tak sihat. Ambulans itu sendiri tak sihat.

Tuan Haji Ahmad bin Hassan [Papar]: Yang Berhormat Menteri, Papar minta
laluan. Papar minta laluan. Papar.

Tuan Pengerusi: Tiga minit sahaja lagi Yang Berhormat. Tiga minit sahaja lagi.
Dato’ Dr. Haji Noor Azmi bin Ghazali: Ambulan juga? Ambulan juga?
1550
Tuan Haji Ahmad bin Hassan [Papar]: Boleh? Boleh papar?
Dato’ Hajah Azizah binti Mohd Dun [Beaufort]: Semua tunggu jawapan.
