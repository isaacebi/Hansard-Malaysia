2 DR.06.12.2021

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua dan terima kasih Yang Berhormat Menteri di atas jawapan yang diberikan.
Kita sedia maklum bahawa isu-isu pendidikan, terutama berkaitan dasar dan kurikulum
pendidikan anak-anak di sekolah amat dekat di hati para ibu bapa dan rakyat negara kita.

Saya yakin pihak kementerian amat prihatin untuk mendengar dan respons
terhadap kritikan dan juga rungutan mereka. Saya bangkitkan soalan ini iaitu pertama,
kerana kita berhadapan dengan pandemik selama dua tahun ini sehingga mengganggu
perjalanan pembelajaran dan pengajaran di sekolah kita.

Keduanya, kerana sememangnya telah wujud jurang pendidikan yang semakin
melebar di antara bandar dan luar bandar yang belum dapat dilunaskan penyelesaiannya
dengan terbaik. Baru-baru ini Cikgu Fadhli Salleh, seorang guru yang banyak advocate
isu-isu pendidikan dan juga beberapa pihak telah bangkitkan mengenai silibus-silibus
pelajar yang semakin membebankan mereka. Perkara ini boleh menjadi faktor utama
kepada kesenjangan pendidikan pada hari ini.

Saya mohon pandangan kementerian terhadap perkara ini iaitu apakah
kementerian bercadang untuk kembali memperhalusi aspek silibus murid sekolah yang
dilihat semakin membebankan pelajar ini. Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Dr. Mah Hang Soon: Terima kasih Yang Berhormat Bachok yang amat
prihatin mengenai perkara ini. Untuk maklumat Ahli Yang Berhormat, KPM telah
melaksanakan penjajaran kandungan kurikulum mata pelajaran. Penjajaran kurikulum ini
adalah untuk menyusun semula kandungan mata pelajaran kepada kandungan asas,
kandungan tambahan dan kandungan pelengkap. Penjajaran ini dibuat agar murid dapat
bersedia untuk pembelajaran di peringkat seterusnya serta dilaksanakan mengikut
keupayaan mereka.

Justeru dalam tempoh pandemik, KPM telah menyesuaikan silibus mengikut
keupayaan murid dengan memberi tumpuan kepada kandungan asas kurikulum. Terima
kasih.

Tuan Yang di-Pertua: Terima kasih. Yang Berhormat Muar, ya.
Tuan Haji Ahmad bin Hassan [Papar]: [Bangun]

Tuan Syed Saddiq bin Syed Abdul Rahman [Muar]: Terima kasih. Yang
Berhormat Timbalan Menteri, sistem pendidikan negara sekarang, kini sangat
mencemaskan. Pada minggu lepas kita dapat jawapan bertulis yang menunjukkan 22 ribu
anak muda atau pelajar-pelajar kita tercicir kerana COVID-19 dan lebih setahun setengah
mereka tidak bersekolah kerana kekangan kewangan yang agak drastik.

Kita tidak boleh salahkan murid ataupun ibu bapa kerana hilang minat. /t’s not the
problem of passion. Mereka tiada tablet, /aptop, Internet, kekangan kewangan dan yang
lebih mencemaskan, kajian yang diterbitkan pada bulan Mei, Families on the Edge
menunjukkan bahawa bukan saja mereka hilang setahun setengah, tetapi kini, walaupun
ekonomi dibuka, besar kemungkinan mereka tidak dapat kembali ke sekolah kerana
kekangan kewangan yang agak luar biasa.

01010

Persoalan saya ini, since this is a national emergency, situasi yang teramat
mencemaskan ya, mana inisiatif kerajaan jika kerajaan yang menggunakan slogan
Keluarga Malaysia dapat memberikan RM38 juta untuk tambah baik rumah Perdana
Menteri, RM100 juta tawaran kepada bekas Perdana Menteri, penasihat-penasihat yang
bergaji RM50,000 tetapi situasi ini yang teramat mencemaskan, 22 thousand, after one
year and a half tidak dapat pendidikan, apa yang boleh kerajaan lakukan berskala besar
untuk intervensi supaya mereka ini ditempatkan secepat mungkin, since this is a national
emergency.

Sedikit sahaja tambahan, saya merayu kepada Yang Berhormat Menteri untuk
berikan jawapan bertulis kepada saya sebagai Ahli Parlimen Muar, senaraikan nama-
nama keluarga dan anak-anak yang tercicir kerana saya hendak pergi rumah ke rumah.
