DR.06.12.2021 91

Pandangan saya, jumlah ini tidak mencukupi oleh sebab setelah hampir dua tahun
COVID-19 melanda, sudah pasti ramai daripada mereka yang dikategorikan sebagai
miskin bandar ini meningkat disebabkan ramai yang tidak dapat mencari rezeki secara
konsisten dan juga yang tidak bekerja.

Saya juga ingin mendapatkan data daripada kerajaan, berapa ramai kah anak-
anak Sabah yang bekerja di bandar-bandar di seluruh negara yang dikategorikan sebagai
miskin bandar yang boleh dibantu di bawah peruntukan ini.

Maksud P.43 pada Butiran 00100 — Projek Kecil di Kawasan Pihak Berkuasa
Tempatan. Peningkatannya agak besar iaitu sebanyak RM84 juta di bawah butiran ini.
Pertama, saya ingin tahu senarai dan jenis projek-projek di bawah butiran ini. Apakah
projek yang selalu dilaksanakan oleh pihak berkuasa tempatan di Sabah?

Kedua, melalui projek-projek ini, bagaimanakah kementerian dapat membantu
dan memajukan PBT di Sabah, khususnya PBT di Papar dalam proses pembangunan
fizikal dan sosioekonomi rakyat di Sabah serta meningkatkan taraf hidup masyarakat
setempat?

Ketiga, saya mohon agar diberikan perhatian dan peruntukan bagi memperbaiki
sistem perparitan dan longkang yang tidak sempurna di Parlimen Papar yang menjadi
antara punca berlakunya kejadian banjir semakin teruk. Hal ini berlaku di pekan Kinarut,
perumahan di sekitar pekan Papar yang mana parit-parit tidak diselenggarakan.
Perumahan-perumahan di Kampung Kuala menghadapi masalah yang sama dan hampir
kesemua perumahan di dalam selenggaraan PBT.

Maksud B.43 pada Butiran 030200 — Perumahan Negara dan juga Butiran 01513
— Program Perumahan Rakyat.

01740

Keseluruhan peruntukan pembangunan bagi perumahan negara telah meningkat
sebanyak RM115 juta berbanding tahun 2021. Program Perumahan Rakyat telah
meningkat dengan agak ketara iaitu RM123 juta. Pertama, saya ingin bertanya apakah
definisi terkini rumah mampu milik yang diguna pakai oleh kerajaan pada ketika ini?
Jangan rumah mampu lihat kerana rakyat berhadapan dengan kesusahan dan keperitan
hidup.

Kedua, sekiranya kerajaan akan menetapkan satu harga siling dan saiz rumah di
bawah kategori rumah mampu milik, bagaimanakah kementerian dapat memastikan
syarikat swasta dapat mengikuti sepenuhnya polisi tersebut? Adakah kerajaan akan
memberi bantuan ataupun subsidi untuk bahan-bahan pembuatan rumah.

Ketiga, saya ingin bertanya...
Tuan Pengerusi [Dato’ Mohd Rashid Hasnon]: Sila rumuskan Yang Berhormat.

Tuan Haji Anmad bin Hassan [Papar]: ...berapakah anggaran rumah mampu
milik yang akan dibina di seluruh negara dan Sabah khususnya pada tahun hadapan?

Kerajaan juga merancang membina 500,000 buah rumah mampu milik seperti
yang dinyatakan dalam RMKe-12. Apakah strategi atau blueprint kementerian bagi
merealisasikan rancangan tersebut? Jangan cakap tak serupa bikin. Di samping kerajaan
membantu rakyat...

Tuan Pengerusi [Dato’ Mohd Rashid Hasnon]: Yang Berhormat, masa sudah
tamat. Minta rumuskan.

Tuan Haji Ahmad bin Hassan [Papar]: Sedikit sahaja lagi.
Tuan Pengerusi [Dato’ Mohd Rashid Hasnon]: Silakan. Silakan.

Tuan Haji Ahmad bin Hassan [Papar]: Di samping kerajaan membantu rakyat,
khususnya golongan belia dan pembeli rumah pertama mendapatkan rumah, kerajaan
harus memikirkan kaedah yang sesuai dalam memastikan kerenah birokrasi sama ada
daripada peringkat kerajaan dan pihak bank dipermudahkan.
