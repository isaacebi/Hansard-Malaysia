58 DR.06.12.2021

Cannabis sativa subsp. Sativa's pharmacological properties and health effects: Scoping
review of current evidence.

Berhubung kanabis dan hasilnya seperti cannabis risen. Ekstrak atau tincture
cannabis merupakan dadah berbahaya dan racun yang tertakluk kepada Akta Dadah
Berbahaya 1952 dan Akta Racun 1952.

Sekiranya melibatkan keluaran yang mengandungi kanabis untuk digunakan bagi
tujuan pengubatan manusia dan haiwan, ia juga tertakluk kepada Peraturan-peraturan
Kawalan Dadah dan Kosmetik 1984 yang dibuat di bawah Akta Jualan Dadah Berbahaya.
Akta-akta dan peraturan-peraturan ini memperuntukkan kawalan ke atas semua aktiviti
yang bersangkutan dengan kanabis dan hasilnya yang merangkumi penanaman,
pengimportan, pengeksportan, pemilikan, penyimpanan, penjualan, dan pembekalan.

Di samping itu, kanabis dan hasilnya turut tertakluk kepada kawalan di bawah
konvensyen antarabangsa iaitu Single Convention on Narcotic Drugs 1961 dan
Convention on Psychotropic Substances of 1971 dengan izin yang mana Malaysia
merupakan ahli. Justeru itu, semua aktiviti yang bersangkutan dengan kanabis dan
hasilnya

Datuk Haji Shabudin Yahaya [Tasek Gelugor]: Tuan Pengerusi...

Dato’ Dr. Haji Noor Azmi bin Ghazali:...Perlu mematuhi keperluan di bawah
konvensyen-konvensyen ini.

Datuk Haji Shabudin Yahaya [Tasek Gelugor]: Tuan Pengerusi, Yang
Berhormat Bagan Serai, mohon pertanyaan sedikit.

Dato’ Dr. Haji Noor Azmi bin Ghazali: Siapa dia?

Datuk Haji Shabudin Yahaya [Tasek Gelugor]: Tasek Gelugor. Tuan
Pengerusi, tadi saya mendengar dengan teliti penjelasan daripada Timbalan Menteri
berkenaan dengan kanabis.

So, sekarang ini telah dikenal pasti salah satu daripada spesies kanabis ini ialah
hemp. Akan tetapi, hemp mempunyai ciri-ciri biologi yang tidak sama dengan kanabis dan
hemp ini dikatakan selamat untuk digunakan terutama sekali dalam bidang perubatan.
Negara Thailand, United State of America dan sebagainya telah pun mula menggunakan
dan mengeluarkan serta menanam kanabis jenis hemp ini.

Jadi, apakah kerajaan Malaysia bersedia untuk menceburi bidang penanaman
kanabis yang dikatakan tidak memabukkan dari segi fizikalnya dan adakah kerajaan
ataupun Kementerian Kesihatan bersedia untuk menilai, mengkaji dan melihat kepada
perubahan beberapa akta yang menyekat kepada pelaksanaan satu industri perubatan
yang berasaskan kepada hemp ini termasuklah Akta Racun 1952 dan Akta Dadah
Berbahaya 1952 dan sebagainya. Adakah kajian dari sudut perundangan juga telah dibuat
selain daripada kajian-kajian yang bersifat biologi kepada jenis tanaman kanabis dan
hemp ini. Terima kasih.

Dato' Haji Salim Sharif [Jempol]: Sikit, tadi soalan Jempol. Jadi mungkin saya
tidak dapat sepenuhnya. Saya hendak tanya tadi adakah ketum ini yang Menteri sebut
tadi telah pun ada kajian.

Jadi sejauh manakah tempoh tersebut ataupun ada ditubuhkan satu institusi khas
untuk mengkaji kerana dalam keadaan sekarang ini keseluruhan — malah di kampung
telah pun menanam ketum. Menanam ketum ini tidak salah, menggunakan itu adalah
salah di bawah Akta Racun 1952.

Jadi sejauh mana kajian ini dan bila ia akan dapat dilaksanakan dengan kadar
segera kerana Thailand — hari ini saya dengar di sempadan ini eksport ketum di Thailand.
Jadi menunjukkan permintaan tinggi. Jadi produk ini mungkin baik kalau dibuat secara
terkawal ia memberikan pendapatan yang lebih kepada petani-petani yang di luar bandar.
Apakah komen Menteri?
