4 DR.06.12.2021

Keluarga Malaysia, makmur sejahtera. Tuan Yang di-Pertua, terima kasih Ahli Yang
Berhormat Teluk Intan atas persoalan.

Untuk makluman Ahli Yang Berhormat, sepanjang tahun 2020, Jabatan Kastam
Diraja Malaysia (JKDM) telah merekodkan jumlah perolehan kes rampasan rokok dan
minuman keras tidak sah sebanyak 2,842 kes yang keseluruhannya bernilai RM97.34 juta
dan melibatkan nilai kehilangan cukai sebanyak RM707.14 juta.

Tuan Yang di-Pertua, bagi tahun 2021 sehingga September pula, statistik yang
sama mencatatkan sebanyak 2,518 kes rampasan yang bernilai RM41.43 juta dengan
jumlah kehilangan cukai terlibat adalah sebanyak RM281.69 juta.

Tuan Yang di-Pertua, dalam usaha membendung ketirisan hasil cukai akibat
aktiviti penyeludupan rokok dan minuman keras, pihak JKDM sentiasa mempergiatkan
kawalan dan tindakan penguatkuasaan melalui pelbagai aktiviti serbuan, rondaan darat
dan air, sekatan jalan raya, pemeriksaan kapal, bot atau kenderaan, di samping
melakukan pelbagai operasi khas dan operasi outlet rokok dan minuman keras.

Ahli Yang Berhormat Teluk Intan, sungguhpun negara menghadapi pandemik
COVID-19, usaha-usaha menangani aktiviti penyeludupan terus dipertingkatkan oleh
JKDM dari semasa ke semasa melalui pelbagai aktiviti seperti berikut:

(i) kita menyertai Operasi Portcullis dengan menghantar alert
notification dengan izin Tuan Yang di-Pertua, kepada pihak
kastam di negeri jiran seperti negara Thailand bagi membuat
pengesahan dagangan eksport syarikat;

(ii) merangka kaedah operasi yang lebih dinamik seperti Operasi
Sepadu Marin Kastam mengikut tempoh masa tertentu dan
memberi fokus kepada sektor operasi laut;

(iii) mengadakan Ops Benteng melalui pelaksanaan sekatan jalan
raya bersama aktiviti penguatkuasaan di sepanjang Pantai
Timur Semenanjung bagi menyekat rantaian pergerakan
barang di jajaran tersebut;

(iv) melaksanakan Ops Pacak di tempat-tempat yang dikenal pasti
sebagai hotspot dengan tujuan memutuskan rantaian
penyeludupan;

(v) menyediakan mesin pengimbas sebagai proses inbound dan
outbound di seluruh negara yang dikendalikan oleh pegawai
kastam ataupun pengendalian bersama dengan pegawai
operator yang  ditugaskan bagi tujuan mengesan
penyeludupan;

(vi) menyertai kerjasama dalam multi-agency taskforce atau MATF
dengan pelbagai agensi penguatkuasaan lain seperti Polis
Diraja Malaysia, aktiviti pengawasan maritim Malaysia dan
Suruhanjaya Pencegahan Rasuah Malaysia (SPRM);

(vii) menjalinkan kerjasama dengan pelbagai pihak
penguatkuasaan dan keselamatan serta industri melalui
perkongsian maklumat dan operasi bersepadu; dan

(viii) | menjalinkan kerjasama antarabangsa melalui perkongsian
maklumat perisikan antarabangsa dan operasi yang berkaitan
dengan rokok.

Terima kasih Tuan Yang di-Pertua.
Tuan Yang di-Pertua: Terima kasih. Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua. Pagi ini
saya bangkitkan dua soalan penting iaitu berkenaan dengan penyeludupan arak dan juga
rokok. Tuan Yang di-Pertua, mengikut laporan Illicit Cigarette Study yang dijalankan oleh
Confederation of Malaysian Tobacco Manufacturers Federation (CMTM) dengan izin,
