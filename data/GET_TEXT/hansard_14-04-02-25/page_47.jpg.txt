DR.06.12.2021 37

01220

Bila vaksinasi bagi umur 12 tahun ke bawah akan dilaksanakan, dan berapakah
peruntukan yang akan dibelanjakan bagi program vaksinasi umur 12 tahun ke bawah ini?

Seterusnya Butiran 030200 - Pembangunan Kesihatan Keluarga, Butiran 030400
— Pemakanan dan Butiran 030600 — Pendidikan Kesihatan. Mengikut National Health and
Morbidity Survey 2019, 50.1 peratus orang dewasa di Malaysia adalah tergolong dalam
golongan yang terlebih berat dan obes.

Oleh itu, saya ingin bertanya adakah kementerian mengadakan kempen menjaga
kebersihan diri dan kesihatan sesuai dengan norma baharu. Apa amalan cara hidup sihat
untuk kita mengendali atau menangani masalah lebihan berat ini ataupun obes ini.
Bagaimana untuk mencapai sasaran 20 peratus seperti yang disebutkan dalam sasaran
kementerian dan bagaimanakah komuniti diperkasakan dengan amalan gaya hidup sihat
dengan disasarkan dengan 65 peratus ini.

Saya ingin bertanya, adakah di peringkat negeri, daerah mahupun sekolah
adakah akan diperhebatkan lagi kempen-kempen kesihatan ini. Berikutan dengan norma
baharu, kempen sihat melalui laman media sosial juga perlu dititikberatkan dan
diperluaskan lagi.

Saya juga mencadangkan agar klinik-klinik desa diperkasakan dan juga kempen-
kempen kesihatan melibatkan semua sekolah melibatkan Sekolahku Bersih, Program
Kantinku Sihat, Komuniti Sejahtera dibuat di semua daerah di seluruh negara kita bagi
memastikan rakyat dan komuniti kita, pelajar kita juga menjaga kesihatan menjadikan
penjagaan kesihatan diri dan juga persekitaran itu adalah sebagai norma yang biasa.

Program-program perkhidmatan saringan kesihatan dengan kerjasama antara
pelbagai pihak dan agensi juga perlulah di perhebatkan lagi dan dibuat secara berterusan
bukan berkala tetapi secara berterusan supaya kita dapat menjaga kesihatan rakyat kita
secara dengan lebih baik lagi dan kita memastikan bahawa obesiti ini dapat kita turunkan.

Butiran 00600 — Ubah Suai, Naik Taraf dan Pembaikan, Butiran 00904 — Pejabat
dan Jabatan Kesihatan. Naik taraf klinik kesihatan usang bangunan kayu sedia ada seperti
dalam kawasan saya Klinik Kesihatan Kota Klias dalam Parlimen Beaufort membina
kemudahan decontamination iaitu kemudahan membersihkan diri selepas bertugas di
lapangan sebelum bertugas balik ke rumah masing-masing. Ini adalah untuk menjaga
kesihatan dan kesediaan petugas frontliners kita.

Pejabat kesihatan seperti dalam kawasan Parlimen Beaufort, Pejabat Kesihatan
Kawasan Beaufort dan Pejabat Kesihatan Daerah Kuala Penyu membina pusat khas bagi
pemeriksaan penyakit berjangkit dan pusat penilaian seperti COVID-19 Assessment
Center yang sekarang ini memang payah dalam kawasan kita terpaksa mencari tempat
yang sesuai dan membantu mereka menyediakan pelbagai perkakasan.

Jadi perkara ini pun perlu diberikan perhatian bukan sahaja kerana COVID-19
tetapi mungkin juga penyakit-penyakit yang akan datang, nauzubillah minzalik.
Kemudahan kuarantin sementara bagi penumpang yang disyaki dijangkiti penyakit
berjangkit berbahaya yang memasuki melalui pintu masuk negeri di Terminal Feri
Menumbok yang ini adalah di antara Labuan yang datang ke negeri Sabah, dia akan
masuk melalui Menumbok ini dalam kawasan Parlimen Beaufort. Jadi, kita juga minta
supaya kemudahan ini disediakan.

Saya juga memohon bagi pihak Parlimen Beaufort supaya Pejabat Kesihatan
Daerah Beaufort yang baharu dapat dibina dan pejabat yang ada sekarang ini sudah tidak
boleh lagi menampung keperluan semasa terlalu sempit, tanah yang tersedia. Sekarang
ini kita sudah ada tanah yang tersedia yang boleh membina sebuah pejabat kesihatan
daerah yang lebih luas, tidak terdedah kepada banjir dan lebih kondusif untuk para
pengunjung hadir. Jadi saya berharap supaya ini dapat diberikan pertimbangan oleh
Kementerian Kesihatan. Terima kasih.

Tuan Pengerusi [Dato’ Mohd Rashid Hasnon]: Terima kasih Beaufort.
Seterusnya saya menjemput Yang Berhormat Klang.
