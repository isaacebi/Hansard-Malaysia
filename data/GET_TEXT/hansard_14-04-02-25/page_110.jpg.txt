100 DR.06.12.2021

Tuan Shaharizukirnain bin Abd Kadir [Setiu]: Yang Berhormat Timbalan
Menteri Setiu.

Dato’ Sri Dr. Haji Ismail bin Abd Muttalib: Yang Berhormat Jerai?

Tuan Pengerusi [Dato' Mohd Rashid Hasnon]: Yang Berhormat Jerai pun tidak
ada. Bertulis.

Dato’ Sri Dr. Haji Ismail bin Abd Muttalib: Kita jawab bertulis. Yang Berhormat
Tampin?

01810

Tuan Pengerusi [Dato' Mohd Rashid Hasnon]: Yang Berhormat Tampin pun
tiada.

Dato’ Sri Dr. Haji Ismail bin Abd Muttalib: Yang Berhormat Tampin pun tiada.
Tuan Pengerusi [Dato' Mohd Rashid Hasnon]: Tiada.

Dato’ Sri Dr. Haji Ismail bin Abd Muttalib: Terima kasih Tuan Pengerusi. Yang
Berhormat Beaufort?

Tuan Pengerusi [Dato' Mohd Rashid Hasnon]: Yang Berhormat Beaufort pun
tiada.

Dato’ Sri Dr. Haji Ismail bin Abd Muttalib: Yang Berhormat Beaufort pun tiada.
Tidak perlu saya jawab Tuan Pengerusi.

Tuan Pengerusi [Dato' Mohd Rashid Hasnon]: Tidak perlu.
Dato’ Sri Dr. Haji Ismail bin Abd Muttalib: Yang Berhormat Ipoh Timur.
Tuan Pengerusi [Dato' Mohd Rashid Hasnon]: Pun tiada.

Dato’ Sri Dr. Haji Ismail bin Abd Muttalib: Juga tiada? Yang Berhormat
Libaran?

Tuan Pengerusi [Dato' Mohd Rashid Hasnon]: Yang Berhormat Libaran ada.

Dato’ Sri Dr. Haji Ismail bin Abd Muttalib: Yang Berhormat Libaran ada ya?
Okey. Yang Berhormat Libaran. Permohonan supaya Kerajaan Persekutuan
mempertimbangkan peruntukan kerja-kerja pembaikan di penyelenggaraan di PPR
Taman Gum-Gum Jaya Batu 16, PPR Taman Murni dan PPR Sungai Manila. Untuk
makluman Ahli Yang Berhormat, daripada 100 projek PPR rumah pangsapuri, terdapat
lapan PPR yang diuruskan oleh KPKT termasuk urusan penyelenggaraan PPR. Selain itu
sebanyak 92 PPR rumah pangsapuri lagi adalah di bawah pengurusan kerajaan negeri
melalui SUK Perumahan Negeri atau Lembaga Perumahan Negeri masing-masing.

PPR Negeri Sabah diuruskan oleh KPKT Sabah termasuk PPR Taman Gum-Gum
Jaya Batu 16, PPR Taman Murni dan PPR Sungai Manila. Kos penyelenggaraan rumah
PPR berkenaan ditampung melalui yuran penyelenggaraan yang dibayar oleh penghuni
sendiri di samping peruntukan tambahan yang diluluskan oleh pihak kerajaan negeri
kepada pihak penyelaras PPR negeri.

Namun begitu, bagi membantu pihak Kerajaan Negeri Sabah, KPKT juga
menyediakan bantuan penyelenggaraan untuk menampung kos penyelenggaraan di
perumahan awam strata. Sejak 2016 sehingga 3 Oktober 2021, sejumlah
RM164,202,591.54 meliputi 232 projek penyelenggaraan telah diperuntukkan di bawah
PPP kepada pihak kerajaan negeri di seluruh negara. Manakala bagi negeri Sabah
RM7,806,227.40 meliputi 16 projek penyelenggaraan telah diperuntukkan kepada
kerajaan negeri.

Berhubung dengan pemohon-pemohon yang layak dapat menghuni PPR Taman
Batu Putih, berhubung status PPR Taman Batu Putih projek telah siap pembinaan pada
18 Oktober 2019. PPR ini mengandungi 900 unit. Pada masa ini, PPR ini dijadikan sebagai
pusat kuarantin COVID-19, Tuan Pengerusi. Jadi, terima kasih kerajaan negeri kerana
izinkan, walaupun masih terdapat penduduk yang memerlukan rumah ini.
