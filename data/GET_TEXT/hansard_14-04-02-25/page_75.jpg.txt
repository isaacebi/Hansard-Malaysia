DR.06.12.2021 65

Tuan Pengerusi: Yang Berhormat, boleh habis lagi 10 minit.

Dato’ Dr. Haji Noor Azmi bin Ghazali: Tuan Pengerusi...

Tuan Karupaiya a/l Mutusami [Padang Serai]: Tambah lagi 10 minit.
Dato’ Dr. Haji Noor Azmi bin Ghazali: Tuan Pengerusi, dia...

Tuan Pengerusi: Sepuluh minit Yang Berhormat, boleh?

Dato’ Dr. Haji Noor Azmi bin Ghazali: Hari ini 22 Yang Berhormat telah
membuat perbahasan dan kita dapati ada soalan yang banyak sebenarnya, banyak
persoalan dikeluarkan. Jadi, sudah pasti saya tidak dapat menjawab semua.

Tuan Pengerusi: Saya bagi lagi 10 minit dan yang lain itu bertulislah.

Dato’ Dr. Haji Noor Azmi bin Ghazali: Ya. Terima kasih Tuan Pengerusi. Soalan
untuk...

Tuan Charles Anthony Santiago [Klang]: Yang Berhormat Menteri, kalau boleh
jawab adakah Sinovac akan diberikan secara percuma ataupun harga itu akan dikawal.

Tuan Pengerusi: Boleh kita bila kita bangun nak mencelah itu, tunggu Menteri
benarkan dulu sebab banyak sangat yang bangun terus bercakap sahaja. Tak eloklah
macanm itu. Silakan.

Dato’ Dr. Haji Noor Azmi bin Ghazali: Terima kasih Tuan Pengerusi. Yang
Berhormat, bersabar sikit. Soalan Yang Berhormat ini ada jawapan sebenarnya, tetapi
kalau saya tak sempat, saya akan bagi secara bertulis and then saya akan teruskan
mengikut susunan yang ada pada saya. Dekat mana tadi? MHTC ya? Melaksanakan
program Flagship Medical Tourism Hospitals dalam usaha untuk mengenal pasti hospital-
hospital ikon swasta yang benar-benar mempunyai komitmen untuk melonjakkan
kepakaran dan keunggulan perubatan serta perkhidmatan mereka ke peringkat global.

Keempatnya, mengkoordinasi program International Retirement Living yang
menawarkan pengalaman selesa dan selamat bagi segmen pesara yang kian meningkat
di rantau Asia. Limpahan sumbangan ekonomi akan dinikmati oleh sektor perubatan,
pelancongan /eisure, hartanah dan juga pelaburan.

Tuan Karupaiya a/l Mutusami [Padang Serai]: Yang Berhormat Menteri,
berkaitan dengan hospital. Padang Serai.

Dato’ Dr. Haji Noor Azmi bin Ghazali: Silakan.

Tuan Karupaiya a/l Mutusami [Padang Serai]: Tadi tak dapat bahas, tetapi saya
kena ini. Saya juga ingin mohon agar Hospital Kulim dinaikkan taraf ke hospital pakar
sepenuhnya. Ini kerana ramai pesakit yang terpaksa berulang-alik ke Hospital Alor Setar
untuk menerima rawatan pakar. Malahan, tambahan wad dialisis perlu memandangkan
semakin hari ada pertambahan pesakit rawatan dialisis di Kulim. Saya mencadangkan
agar klinik kesihatan di kawasan Kulim dapat dinaikkan taraf agar beberapa masalah
seperti tempat menunggu yang sempit, stor penyimpan ubat dan rekod pesakit yang
terhad, bilik rawatan yang kurang selesa dan tiada tempat parkir kereta yang khas
menyebabkan kesesakan lalu lintas kerana terpaksa parkir kereta di bahu jalan raya
terutama dapat diatasi. Malahan bangunan baharu atau bangunan tambahan juga harus
didirikan bagi menampung tambahan penduduk di kawasan tersebut. Terima kasih Tuan
Pengerusi. Terima kasih Yang Berhormat Timbalan Menteri. Ini peluang saya kena
gunakan.

Dato’ Dr. Haji Noor Azmi bin Ghazali: [Ketawa] Tuan Pengerusi, terima kasih.
Ini sebab dia Padang Serai, dia dekat-dekat dengan Bagan Serai. Jadi, saya tak ada
ganggu. Akan tetapi, saya tak tahu butiran mana yang dia tanya. Akan tetapi tak apa, kita
tengok. Apa yang boleh kita jawab, kita tolong, kita akan bantu beri jawapan.

Menjawab soalan Yang Berhormat Kota Kinabalu, penggunaan ambulans yang
tidak sesuai untuk penggunaan jalan raya pedalaman. Untuk maklumat Yang Berhormat,
pada tahun 2017, KKM telah pun membekalkan sebanyak sembilan buah ambulans
daripada jenis four-wheel drive kepada Jabatan Kesihatan Negeri Sabah yang sesuai
