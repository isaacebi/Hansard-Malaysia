46 DR.06.12.2021

Di bawah Butiran 080900 — PeKa B40. Sehingga kini berapa ramai rakyat yang
telah menikmati bantuan dari PeKa B40 ini?

Butiran 020500 — Perubatan Am. Adakah kementerian mempunyai perancangan
untuk menubuhkan pasukan sukarelawan yang terdiri dari bekas-bekas kakitangan
perubatan?

Sebagai contohnya dalam menyediakan perkhidmatan perubatan yang
merangkumi perkhidmatan rawatan dan penjagaan dan pemulihan yang bersesuaian
serta berkesan kepada pesakit yang berada di kawasan pedalaman atau tinggal seorang
diri? Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Dungun. Tepat pukul 1. Ahli-ahli Yang Berhormat, Majlis bersidang semula sebagai Majlis
Mesyuarat.

[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat ditangguhkan dan akan bersidang semula pada jam 2.30 petang
nanti. Terima kasih Ahli-ahli Yang Berhormat.

[Mesyuarat ditempohkan pada pukul 1.01 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said [Pengerang] mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh.

Ahli-ahli Yang Berhormat, Majlis dalam Jawatankuasa.

[Majlis bersidang dalam Jawatankuasa]

[Dato’ Sri Azalina Othman Said [Pengerang] mempengerusikan Jawatankuasa]

Tuan Pengerusi [Dato’ Sri Azalina Othman Said]: Sekarang saya menjemput
Yang Berhormat Lumut, lima minit. Silakan Yang Berhormat.

2.32 ptg.

Datuk Wira Dr. Mohd. Hatta bin Md. Ramli [Lumut]: Terima kasih Tuan
Pengerusi. Saya ingin menyentuh mengenai perkara dalam B.42, Butiran 990100 —
Konsesi Penswastaan Makmal Ubat dan Stor yang diperuntukkan RM1.4 bilion setahun,
serupa dengan tahun lepas.

Soalan saya, kita pernah berbahas perkara ini dengan menerima saranan supaya
konsesi-konsesi ini dibuka bukan hanya kepada satu buah syarikat kerana banyak
tawaran dan banyak syarikat lebih mampu dan harga akan menjadi lebih menarik jikalau
dibuka. Jadi apa kedudukan proses untuk dismantling this concession, dengan izin, dan
adakah ia sedang dijalankan phase out, dan bila akan complete usaha ini supaya kita
akan dapat harga yang lebih baik melalui pasaran yang lebih terbuka.

Seterusnya Tuan Pengerusi, saya ingin menyentuh mengenai peruntukan Butiran
022700 — Psikiatri dan Kesihatan Mental. Saya ucap syabas kepada kerajaan kerana
