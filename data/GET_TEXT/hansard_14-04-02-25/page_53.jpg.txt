DR.06.12.2021 43

modul Training of Trainers yang dibangunkan secara strategik melibatkan situasi semasa
yang semakin meruncing oleh psikiatri kepada guru bimbingan dan kaunselor di sekolah?

Saya juga ingin mengetahui mengapa kementerian tidak membangunkan aspek
kesihatan mental ini secara khusus di peringkat sekolah sebagaimana kesihatan pergigian
dan alam sekitar. Saya difahamkan intervensi kesihatan mental berada di bawah aspek
kesihatan awam. Namun sejujurnya, fokus utama di bawah aspek kesihatan awam lebih
tertumpu kepada vaksinasi murid dan kesihatan murid secara umum. Oleh itu, wajar ada
fokus yang khusus berkenaan perkara ini.

Tuan Pengerusi, Butiran 030600 — Pendidikan Kesihatan. Saya menyokong
Dasar Agenda Nasional Malaysia Sihat yang bakal dilaksanakan sehingga tahun 2030.
Saya ingin mengetahui apakah strategi penjaga kesihatan yang akan diterapkan kepada
rakyat di negara ini. Kita semua tahu aspek pemakanan merupakan teras kepada
penjagaan kesihatan dalam negara. Bagaimana pendidikan literasi pemakanan yang sihat
akan diberikan tumpuan khusus dalam Agenda Nasional Malaysia Sihat itu.

Begitu juga peningkatan rakyat Malaysia melakukan aktiviti fizikal seperti
berjoging, berbasikal dan sebagainya. Selain program-program khusus, apakah
kementerian dan bentuk pendidikan berpanjangan yang akan dibangunkan oleh
kementerian terhadap penjagaan kesihatan rakyat supaya ia menjadi satu life-style yang
baik. Sekadar itu Tuan Pengerusi, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tumpat. Sekarang saya menjemput Yang Berhormat Papar.

12.49 tgh.

Tuan Haji Ahmad bin Hassan [Papar]: Terima kasih Tuan Pengerusi.
Assalamualaikum warahmatullahi wabarakatuh. [Berucap dalam bahasa Mandarin]

Maksud B42 Butiran 020200 — Pengurusan Hospital. Peningkatan lebih RM100
juta di bawah butiran ini. Tahun lalu saya telah mencadangkan, tahun ini juga saya
cadangkan sekali lagi agar perkhidmatan pemeriksaan dan rawatan pergigian yang
merupakan perkhidmatan penting khususnya untuk keluarga Papar dinaik taraf di Hospital
Papar supaya ramai orang-orang Papar ataupun pesakit-pesakit gigi ini dapat rawatan
yang baik dan cepat.

01250

Kami akui bahawa hospital kami bukanlah hospital pakar tetapi janganlah kerana
kami bukan hospital pakar, segala perkhidmatan yang penting tidak diambil peduli.
Kerajaan harus mengadakan perkhidmatan pakar supaya orang-orang Papar yang kurang
kemampuan dapat perkhidmatan yang terbaik tanpa pergi ke Hospital Queen Elizabeth di
Kota Kinabalu.

Kedua, saya juga memohon penjelasan berapakah jumlah katil dan wad-wad
baharu yang akan ditambah bagi kesemua 24 buah hospital awam di Sabah pada tahun
hadapan dan khususnya di Papar? Perlu diingat, penduduk Papar saban tahun bertambah
tetapi hospital macam itu juga. Mengharap hospital baharu macam menunggu durian
mentah yang tidak tentu bilakah jatuhnya?

Tuan Ma’mun bin Sulaiman [Kalabakan]: Sedikit Yang Berhormat Papar.
Sedikit?
Tuan Haji Ahmad bin Hassan [Papar]: Okey.

Tuan Ma’mun bin Sulaiman [Kalabakan]: Terima kasih Yang Berhormat Papar
dan terima kasih Tuan Pengerusi.

Saya ingin minta Yang Berhormat Papar untuk memasukkan sedikit permohonan
sekalilah permohonan penduduk kita di Pulau Sebatik agar Klinik Kesihatan Sebatik yang
telah diluluskan sejak 2016 dimulakan pembinaannya segera atas alasan keperluan yang
sangat-sangat mendesak.
