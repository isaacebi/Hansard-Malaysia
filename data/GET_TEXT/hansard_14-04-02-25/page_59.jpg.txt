DR.06.12.2021 49

Terakhir Tuan Pengerusi ialah Maksud P.42 Butiran 00201 — Perkhidmatan
Kesihatan Luar Bandar. Saya mohon untuk pihak kementerian dapat menaik taraf Klinik
Kesihatan Desa Pasir Kelang kepada klinik kesihatan yang mempunyai doktor dan
pembantu perubatan bagi memudahkan rawatan kepada penduduk di seberang sungai
Kelantan. Ini kerana kesusahan untuk mereka keluar ke bandar ataupun klinik di kawasan
yang lain terutamanya bagi penduduk yang berdekatan di kawasan tersebut iaitu Pasir
Kelang, Taku, Buyong Darul Hijrah dan sebagainya.

Terima kasih Tuan Pengerusi. Wassalamualaikum.

Tuan Pengerusi [Dato’ Sri Azalina Othman Said]: Terima kasih. Yang
Berhormat Kulai ada dalam Kamar Khas. Jadi Yang Berhormat Seputeh boleh ganti
sekarang? Can you do it now? Okey. Terima kasih Yang Berhormat Seputeh. Saya swap
dengan Yang Berhormat Kulai ya. Silakan.

2.43 ptg.

Puan Teresa Kok [Seputeh]: Terima kasih Tuan Pengerusi. Saya hendak
bangkitkan Butiran 020200 — Pengurusan Hospital dan juga Butiran 022700 — Psikiatri dan
Kesihatan Mental.

Tuan Pengerusi, saya ingin tanya, apakah kerajaan akan membina lebih hospital
untuk menampung penambahan penduduk? Kita lihat populasi Malaysia meningkat lebih
kurang 500,000 pertambahan penduduk satu tahun. Jadi daripada segi teori, kita perlu
pertambahan 1,000 katil hospital yang baharu demi memenuhi peningkatan penduduk di
Malaysia. Sekarang Kementerian Kesihatan menetapkan nisbah dua katil hospital yang
baharu bagi setiap 1,000 orang populasi yang dan adalah paling rendah di dunia.

Jadi kini ramai pesakit di negeri Perak — saya hendak cakap bagi pihak rakan saya
dari Perak — terpaksa pergi ke Kuala Lumpur untuk mendapatkan rawatan seperti bypass
bagi pesakit jantung, kanser dan sebagainya kerana hospital besar di Perak tidak
mempunyai kelengkapan tersebut. PKP telah amat menyusahkan ramai pesakit di negeri
Perak kerana ramai pesakit dilarang merentasi negeri, tidak dapat terima rawatan di Kuala
Lumpur kerana Perintah Kawalan Pergerakan ini. Wakil rakyat khususnya Yang
Berhormat Kampar minta lebih peruntukan haruslah diberi kepada hospital kerajaan di
semua negeri khususnya juga di negeri Perak untuk memenuhi keperluan pesakit-pesakit
di luar Kuala Lumpur ataupun Lembah Klang.

Pada PRU 2013, calon MCA yang bertanding dalam PRU itu di Kampar
mengumumkan pembinaan hospital di Kampar dalam kempen pilihan rayanya. Akan
tetapi sehingga sekarang, ia masih dalam tahap pertimbangan tapak yang sesuai. Pada
tahun 2019, Kementerian Kewangan telah meluluskan peruntukan RM1.6 bilion untuk
membina tiga buah hospital iaitu Hospital Tengku Ampuan Rahimah, Klang, Hospital
Kampar dan Hospital Labuan serta membesarkan pusat kardiologi Hospital Queen
Elizabeth II di Sabah. Akan tetapi sampai sekarang, Yang Berhormat Kampar, dia kata dia
bangkitkan isu ini dalam bentuk soalan lisan dan ucapannya setiap tahun tetapi sampai
sekarang Kementerian Kesihatan masih menganggapnya masih tidak memberi tapak
yang sesuai untuk membuat hospital itu. Saya ingin hendak minta Menteri Kesihatan bagi
jawapan.

Saya juga hendak tanya tentang psikiatri dan kesihatan mental. Saya hendak puji
kementerian kerana memandang berat tentang aspek ini dan memberi pertambahan
peruntukan bagi bahagian ini. Akan tetapi saya hendak mencadangkan Kementerian
Kesihatan supaya juga bekerjasama dengan pihak counselling centre di pihak swasta dan
cuba bekerjasama dengan mereka kerana mereka yang mengalami penyakit mental ini
selalunya mereka pergi ke counselling centre ini. Saya difahamkan banyak counselling
centre di Lembah Klang dan juga di seluruh negara, mereka menghadapi masalah
kesuntukan dana dan kewangan. Saya rasa adalah penting bagi psychiatry department di
hospital untuk ada kerjasama dengan counselling centre swasta ini.

Tuan Pengerusi, saya hendak juga membangkitkan tentang isu talian kesihatan
bagi pelancong atau pelawat asing yang ingin masuk ke Malaysia. Ramai antara mereka,
