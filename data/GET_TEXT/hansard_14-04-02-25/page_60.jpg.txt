50 DR.06.12.2021

mereka mengadu mereka terpaksa tunggu lama untuk mendapat jawapan daripada KKM
untuk kebenaran mengadakan home quarantine dan sebagainya. Saya mencadangkan
supaya KKM memberikan pertimbangan dan respond yang pantas kepada pelawat asing
khususnya bagi pemohon yang ingin masuk ke Malaysia untuk menziarahi ibu bapa
ataupun ahli keluarga mereka yang sakit, demi kecemasan. Saya cadangkan supaya KKM
juga memaparkan nombor telefon kecemasan mereka bagi pelawat yang ingin masuk ke
Malaysia dengan yang urgent cases emergency supaya mereka boleh panggil dan
terangkan keadaan dan sebab mereka hendak masuk Malaysia supaya pertimbangan
khas boleh diberi kepada mereka.

Akhir sekali, saya hendak tanya tentang isu kelebihan doktor di Malaysia. Kita
tahu setiap tahun wujudnya beberapa ribu graduan perubatan di negara kita dan kelebihan
doktor di Malaysia ini adalah disebabkan banyak kolej dan universiti yang menawarkan
kursus perubatan di Malaysia. Saya hendak tanya sama ada kementerian ada kerjasama
dengan Kementerian Pendidikan Malaysia untuk mengadakan dialog dengan pihak
universiti dan kolej yang menawarkan kursus perubatan untuk menangani masalah
kelebihan doktor. Ini kerana sekarang sudah sampai satu tahap yang mana saya rasa
kerajaan telah pun — sekarang kita tidak dapat buat apa-apa. Akan tetapi saya rasa kita
haruslah ada rundingan dengan banyak pihak supaya isu ini bole ditangani.

Sekian, terima kasih.

Tuan Pengerusi [Dato’ Sri Azalina Othman Said]: Yang Berhormat Sik.

2.49 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim. Terima kasih Tuan Pengerusi.

Saya terus kepada Butiran 020200 — Pengurusan Hospital. Pertamanya saya
ingin merakamkan ucapan tahniah dan penghargaan, terima kasih kepada seluruh warga
kerja KKM yang diterajui oleh Yang Berhormat Menteri dan Yang Berhormat Timbalan
Menteri sepanjang tempoh pandemik sehingga ke hari ini yang mana kes COVID-19 kita
telah secara signifikannya menurun dengan baik.

01450

Begitu juga dengan program vaksinasi yang telah berjaya mendapat pujian dari
seluruh dunia. Saya merujuk kepada program penyelidikan dan sokongan teknikal khusus
peralatan dan sistem kejuruteraan perubatan dalam keadaan baik dan berfungsi iaitu
ketika mana kementerian menyasarkan pencapaian sebanyak 95 peratus.

Persoalan yang saya ingin bangkitkan, iaitu berkenaan dengan penambahbaikan
dan kapasiti serta facilities perkhidmatan kesihatan Hospital Daerah Sik. Hospital Daerah
Sik yang mula beroperasi pada tahun 1984 yang dilengkapi dengan 93 buah katil perlu
diberi diberikan perhatian sewajarnya oleh pihak kementerian. Bangunan wad yang sudah
lama uzur, sempit dan panas, tiada ruang yang mencukupi untuk kes-kes yang
memerlukan pengasingan.

Jarak antara katil juga sangat dekat dan hanya dipisahkan dengan drawer pesakit
sahaja untuk penjarakan sosial khususnya ketika menguruskan pesakit-pesakit COVID-
19 dan tidak ada ruang untuk pelawat yang sesuai ketika mana keperluan untuk bersama
dengan keluarga dan sebagainya. Saya ingin mencadangkan pembesaran wad lelaki dan
wad perempuan berserta dengan aset dan facilities yang lengkap.

Seterusnya, isu wad yang tiada penyaman udara, dicadangkan memasang air
turbine ventilator di setiap wad. Begitu juga kemudahan komputer yang tidak mencukupi.
Malahan, yang sedia ada juga sangat uzur dan tidak di-update, dengan izin, yang
menyukarkan proses kerja. Tambahan lagi, pada zaman yang memerlukan banyak
teknologi ataupun simpanan digital, sasaran kerajaan untuk menggunakan electronic
medical record juga sukar dicapai sekiranya keperluan ini tidak dipenuhi. Sasaran
sebanyak 30 set komputer dan 10 /aptop baharu diperlukan.
