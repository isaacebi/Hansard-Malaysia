60 DR.06.12.2021

lingkungan RM500 hingga RM2,000 bagi kawasan bandar dan
lingkungan RM1,000 hingga RM2,500 bagi kawasan luar bandar;

(iv) membenarkan pakar perubatan membuat locum di hospital
swasta tertakuk kepada syarat-syarat tertentu;

(v) pegawai perbuatan pakar yang melakukan kes-kes pembedahan
pada cuti umum untuk mengurangkan masa menunggu bagi kes-
kes pembedahan elektif akan diberi bayaran insentif khas pada
kadar RM200 sejam;

(vi) melaksanakan full-paying patient (FPP) dengan izin, di hospital
KKM sebagai sumber pendapatan tambahan kepada pakar
perubatan; dan

(vii) memberi peluang kepada pakar perbuatan melanjutkan
pelajaran dalam bidang sub kepakaran. Bagi meningkatkan
jumlah pakar perubatan lebih 1,300 slot pengajian kepakaran
telah disediakan di universiti awam. Selain itu, peruntukan
sebanyak RM100 juta juga diumumkan dalam pembentangan
Bajet 2022 bagi maksud membiayai pengajian kepakaran untuk
3,000 orang pegawai perubatan kontrak dan pergigian.

Tuan Pengerusi...
Dr. Lee Boon Chye [Gopeng]: Mohon mencelah.
Tuan Pengerusi [Dato’ Sri Azalina Othman Said]: Yang Berhormat Gopeng.

Dr. Lee Boon Chye [Gopeng]: Terima kasih Tuan Pengerusi, terima kasih Yang
Berhormat Timbalan Menteri. Masalah Pakar Perubatan khususnya saya alu-alukan
usaha dalam full-paying patient dan merupakan satu cara retention yang agak berjaya.

Cuma, masalah sekarang apabila masalah doktor kontrak tidak diselesaikan, ini
bermakna on stream untuk latihan pakar akan terjejas. Walaupun diberikan empat tahun
untuk lantikan kontrak, ini memang tidak mencukupi untuk latihan pakar dalam sistem
yang sedia ada khususnya kursus Master’s dan sebagainya. Jadi, apakah cadangan
daripada kementerian untuk selesaikan supaya bekalan pakar ini akan mencukupi untuk
Kementerian Kesihatan Malaysia? Sekian.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
saya ambil kesempatan daripada nasihat Tuan Pengerusi berkenaan dengan perkara ini
juga.

Saya telah membangkitkan juga rasional tentang pelantikan penasihat-penasihat
khas dan juga duta-duta ke luar negara di mana kerajaan dilihat membazirkan wang yang
begitu banyak di dalam melantik penasihat-penasihat kepada Yang Amat Berhormat
Perdana Menteri, duta-duta khas ke sana dan ke sini.

Kenapakah tidak kerajaan melihat kepada nasib doktor-doktor kontrak? Dalam
perbahasan saya, saya telah membangkitkan isu-isu berkenaan dengan masa depan
yang tidak menentu kepada mereka. So, rayuan saya kepada Yang Berhormat Timbalan
Menteri adalah untuk kita nasihatkan Yang Amat Berhormat Perdana Menteri supaya
kurangkan pelantikan penasihat-penasihat, duta-duta ke sana dan ke sini dan memberi
perhatian terutamanya kepada bidang kesihatan di mana ada ramai doktor yang sedang
berkhidmat untuk masa depan negara kita, untuk rakyat kita. Terima kasih.

Tuan Mohamed Hanipa bin Maidin [Sepang]: Yang Berhormat Menteri, kejap.
Boleh?

Yang Berhormat Menteri, saya hendak tanyalah. Oleh kerana saya faham
sekarang kerajaan mungkin kekurangan wang dan dalam jawapan kepada pihak
Kementerian Kesihatan Malaysia tentang Hospital Cyberjaya, pihak kerajaan menyatakan
akan cuba membuat operasi Hospital Cyberjaya secara kerjasama awam dan swasta.
Akan tetapi, saya difahamkan Yang Berhormat Menteri sekarang ini lebih kurang 9,619
orang telah membuat satu petisyen membantah.
