DR.06.12.2021 89

akan gembira apabila Blok A, B dan C dalam surat Menteri itu akan siap pada Disember
tahun ini. Ertinya, mereka boleh dapat sijil CCC itu sudah boleh menduduki. Ada dua blok
lagi iaitu Blok D dan E dijangka siap pada Mac 2021. Saya berharap pihak kementerian
mungkin dapat membantu supaya dipercepatkan lagi.

Jadi, di sini Tuan Pengerusi iaitu saya melihat bahawa dalam butiran yang saya
bahaskan ini, nampak ada kesungguhan daripada pihak kementerian khususnya Menteri
dan Timbalan Menterinya yang dimaklumkan telah membentuk bilik perang (war room)
untuk mengatasi masalah projek rumah terbengkalai sama ada projek di bawah seliaan
kerajaan ataupun swasta. Ini satu perkara yang baik. Maknanya benda yang baik kalau
patut dipuji, saya mohon memuji untuk makluman Dewan ini. Terima kasih Tuan
Pengerusi.

01730

Tuan Pengerusi [Dato’ Mohd Rashid Hasnon]: Terima kasih, Yang Berhormat
Pasir Gudang. Seterusnya, saya jemput Yang Berhormat Tumpat, kemudian diikuti oleh
Yang Berhormat Papar dan yang terakhir, Yang Berhormat Pokok Sena. Sila, Yang
Berhormat Tumpat.

5.31 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi
atas peluang perbahasan peringkat Jawatankuasa bagi Kementerian Perumahan dan
Kerajaan Tempatan.

Pertamanya, saya ingin menyentuh Butiran 030200 — Perumahan Negara. Saya
meneliti dan mengikuti langkah kementerian untuk mengadakan satu akta khusus
mengenai penyewaan perumahan yang dijangka akan dibentangkan pada tahun
hadapan. Saya ingin bertanya, sejauh manakah aspek diskriminasi kepada penyewa ini
akan ditekankan dengan penggubalan akta tersebut? Apakah tumpuan yang diberikan
oleh akta berkenaan berhubung dengan perkara ini?

Saya juga ingin mengetahui penjelasan lanjut daripada kementerian mengenai
kajian cause and effect terhadap pelaksanaan Residential Tenancies Act 2010 New South
Wales, Australia serta pengamalan akta yang hampir sama di beberapa negara lain
seperti Australia dan UK yang menjadi rujukan kepada pihak kementerian.

Selain itu, saya juga ingin bertanya mengenai konsultasi dengan kerajaan negeri
di bawah Mesyuarat Majlis Negara bagi Kerajaan Tempatan (MNKT). Apakah pendirian
yang diutarakan oleh setiap kerajaan negeri terhadap cadangan penggubalan akta ini?

Masih di bawah butiran yang sama, saya ingin menyentuh tentang lambakan
rumah mewah yang tidak terjual pada ketika ini. Saya pernah bangkitkan pandangan dan
cadangan pembekuan pembinaan rumah-rumah mewah sebelum ini bagi mengatasi isu
lambakan unit yang tidak terjual sambil menumpukan kepada perumahan mampu milik.
Dalam hal ini, saya ingin mengetahui berapa banyak projek perumahan rumah mewah
yang melalui kajian feasibility study bagi permohonan kebenaran merancang dan berapa
banyak yang telah ditolak berdasarkan kajian tersebut atas faktor permintaan yang
rendah. Sejauh manakah kajian susulan seperti cost-benefit analysis atau social impact
analysis dilakukan bagi projek perumahan mewah dilaksanakan bagi mendapatkan
keputusan yang lebih menyeluruh terhadap satu-satu projek perumahan mewah?

Saya juga ingin mengetahui sejauh mana Skim Jaminan Kredit Perumahan akan
dibuka kepada golongan yang bekerja sendiri selain daripada golongan pekerja ekonomi
gig bagi memastikan pemilikan perumahan yang tinggi dalam kalangan rakyat.

Saya berpandangan bahawa isu perumahan yang tidak mampu _ milik ini
berpanjangan kerana tumpuan dasar kementerian yang kelihatan pro pemaju. Rumah
yang dibina kebanyakannya berada pada paras RM300 ribu sedangkan tinjauan
pendapatan isi rumah oleh Jabatan Perangkaan Malaysia pada tahun 2019 menjelaskan
bahawa harga perumahan maksimum yang mampu dicapai berdasarkan pendapatan isi
rumah median iaitu sebanyak RM5,879 adalah sebanyak RM211,428 sahaja. Ini
