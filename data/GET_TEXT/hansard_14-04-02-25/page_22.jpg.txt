12 DR.06.12.2021

pertolongan supaya orang-orang tua ini kalau mereka anaknya ramai, maka banyaklah
duit yang akan keluar. Jadi soalan saya, saya mencadangkan kepada kerajaan membantu
kepada ibu bapa ini untuk membayar elaun PIBG ini. Terima kasih.

Tuan Yang di-Pertua: Yang Berhormat Timbalan Menteri hendak jawab secara
bertulis?

Dato’ Dr. Mah Hang Soon: Ya. Terima kasih kepada Yang Berhormat Papar.
Saya kurang pasti maklumat yang dikemukakan sebentar tadi. Jadi, bolehlah saya
salurkan secara bertulis. Terima kasih. Kalau ada apa yang disebutkan itu benar ya.
Terima kasih.

Tuan Yang di-Pertua: Terima kasih. Saya hendak komen sedikit tentang soalan
nombor empat oleh Yang Berhormat Batu. Dia menanyakan pendapat Menteri dan soalan
tambahan pun Yang Berhormat Batu menanyakan pendirian Menteri. Sebenarnya yang
dibenarkan untuk ditanya kepada Menteri ialah hal-hal yang dalam urusan jawatan
mereka, bukannya pendapat ataupun pendirian peribadi Menteri. Kalau hendak ditanya
pendapat dan pendirian kementerian, itu dalam peraturan lah.

Tuan P. Prabakaran [Batu]: Tuan Yang di-Pertua, saya tanya plan tindakan yang
KPM.

Tuan Yang di-Pertua: Tadi tanya juga pendirian. Tidak apa. Just komen am lah
ya.

Tuan P. Prabakaran [Batu]: Thank you, thank you.

Tuan Yang di-Pertua: Yang Berhormat Pontian. Silakan.

Datuk Seri Haji Ahmad bin Haji Maslan [Pontian]: Tuan Yang di-Pertua, soalan
nombor lima.

5. Datuk Seri Haji Anmad bin Haji Maslan [Pontian] minta Menteri Komunikasi
dan Multimedia menyatakan perkembangan terkini dua industri iaitu kreatif dan digital
negara yang melibatkan khasnya belia dan apakah perancangan yang dilakukan untuk
menjadikan dua industri ini sebagai sumber pendapatan mereka.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Yang Berhormat Pontian.

Tuan Yang di-Pertua, untuk makluman Ahli Yang Berhormat, Kementerian
Komunikasi dan Multimedia sentiasa komited dan menyokong aspirasi kerajaan dalam
pembangunan industri kreatif kepada Keluaran Dalam Negara Kasar. Sebagai contoh,
pada tahun 2019, industri kreatif termasuk kandungan kreatif digital seperti animasi,
permainan digital, media interaktif, komik digital dan lain-lain telah menyumbangkan
sebanyak RM29.4 bilion kepada KDNK manakala sejumlah RM31.9 bilion disasarkan
pada tahun 2025.

Justeru itu, Kementerian Komunikasi dan Multimedia melalui agensinya seperti
FINAS, MyCreative Ventures Sdn Bhd, CENDANA dan MDEC menawarkan pelbagai
program dalam bentuk kemudahan pembiayaan, pembangunan kapasiti, akses dan
promosi bagi meningkatkan penglibatan orang ramai terutamanya golongan belia untuk
menjadikan industri ini sebagai sumber pendapatan mereka.

Sebagai contoh, MyCreative Ventures Sdn Bhd dan CENDANA menyediakan
peruntukan sebanyak RM11.16 juta melalui program Geran Pembiayaan Peralatan Muzik
dan Online Streaming, Pinjaman Mikro Bagi Usahawan Kreatif (PMUK), Program
Pembiayaan Karya Kilat dan Program Pembiayaan Muzik Independen yang melibatkan
pembangunan bakat, bantuan pinjaman mudah, bantuan geran untuk pemasaran serta
platform untuk penciptaan produk dan perkhidmatan bernilai tinggi.

FINAS pula melalui program di bawah dana kandungan digital seperti Dana Mikro
Pengkarya, dana aspirasi, Dana Program TV/OTT dan Dana Kandungan Digital
Kenegaraan (DKD) 3.0 di bawah inisiatif PRISMA 2.0 turut membantu penggiat industri
