86 DR.06.12.2021

Saya mencadangkan kepada kementerian untuk menambah peruntukan rumah
mesra rakyat (RMR) ini kerana ia amat diperlukan oleh penduduk kampung yang
berpendapatan rendah dan yang layak untuk membuat rumah mereka sendiri tetapi
mereka ini tidak mempunyai kewangan yang mencukupi tetapi dengan pembayaran yang
mesra kepada rakyat itu maka mereka akan dapat memiliki rumah sendiri.

Seterusnya Butiran 020200 — Pengurusan Sisa Pepejal. Saya ingin bertanya
kepada kementerian apa terjadi kepada rancangan sanitary landfill yang sepatutnya dibina
di Beaufort untuk menyelesaikan masalah /andfill yang ada sekarang ini yang sebenarnya
tidak selesa kepada rakyat yang mana kedudukannya ialah lokasinya adalah terlalu dekat
dengan kawasan penduduk rakyat. Saya kasihan kepada penduduk Kampung Muhibah
yang pada masa ini adalah amat terkesan disebabkan oleh dumping area yang amat tidak
selesa untuk mereka dan menyebabkan bau dan boleh menimbulkan mendatangkan
penyakit kepada mereka.

Ini sudah lama sebenarnya dibincangkan, sudah lama diputuskan untuk dibina
sebuah sanitary landfill yang baharu untuk Daerah Beaufort dan daerah-daerah
berdekatan. Akan tetapi, sehingga kini masih lagi belum selesai dilaksanakan. Oleh
kerana itulah saya ingin bertanya kepada kementerian bilakah akan dilaksanakan?

Yang Berhormat Menteri sendiri yang sebelum ini pun sudah datang melawat dan
memberitahu saya bahawa perkara ini akan dilaksanakan. Namun sehingga kini, masih
lagi belum terlaksana dan amat sedih sekali kerana terlalu dekat dengan perumahan dan
orang kampung akan tercium bau yang amat teruk sekali. Oleh sebab itu, saya minta
supaya perkara ini diberikan perhatian dan dapat cepat dilaksanakan. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Beaufort. Sekarang saya jemput Yang Berhormat Ipoh Timur.

5.15 ptg.
Tuan Wong Kah Woh [Ipoh Timur]: Terima kasih Tuan Pengerusi. saya rujuk
kepada Butiran 00500 — Pengurusan Sisa Pepejal Negara. Saya nampak ada satu

peruntukan telah pun ditambah dari RM72 juta ke suatu angka RM1.55 bilion. Saya
meminta supaya pihak kementerian boleh menjelaskan rasional di belakang penambahan
sebanyak 20 kali ganda ini. Kita sekian maklum bahawa Akta Pengurusan Sisa Pepejal
2007 berhasrat untuk menyediakan sistem pengurusan sisa pepejal dan pembersihan
awam yang lestari, bersepadu, cekap dan berkesan dan dengan kos yang efektif.

Namun, soalan yang saya hendak bangkitkan di sini adalah apakah usaha kitar
semula yang telah pun dilaksanakan oleh kerajaan sejak tahun 2018 kerana kita tidak
nampak langsung sejak tahun 2007 kerana kita tidak nampak langsung ada usaha untuk
mempromosikan usaha kitar semula di negara kita. Saya juga hendak
membangkitkan bahawa pada tahun 2019, mantan Menteri telah pun mengumumkan
berkenaan dengan Projek Waste-to-Energy dan saya hendak tanya, apakah status projek
tersebut?

Isu kedua yang saya ingin sentuh adalah isu Butiran 040900 — Penggerak
Komuniti Tempatan (PeKT) yang mana ia telah pun diumumkan pada hari ini bahawa
peruntukan PeKT ini akan dibatalkan tetapi bagi saya ia tidak seharusnya berhenti di situ
sahaja dan kita hendak tahu bahawa sama ada portfolio ini akan dipindah ke mana-mana
kementerian mengikuti mantan Menteri KPKT.

Kita sedia maklum bahawa PeKT ini merupakan bayi kesayangan mantan Menteri
KPKT dan ia merupakan sesuatu yang tidak harus dilaksanakan dari hari pertama. Kita
hendak tahu, siapakah yang telah pun mendapat manfaat dalam peruntukan sejumlah
lebih daripada RM8.6 juta bagi tahun 2021?

Siapa yang dibayar gaji? Siapa yang digaji? Apakah program yang dilaksanakan?
Kenapa wujudnya PeKT? Sebab kenapa kegagalan ia dan motif politik di belakangnya.
Dengan kegagalan PeKT ini, saya mendesak supaya pihak kementerian melaksanakan
audit ataupun siasatan dalaman terhadap siapa yang harus memikul tanggungjawab
