DR.06.12.2021 55

kepakaran mereka dan apa jasa mereka dan saya hendak tahu, setakat ini sejak
pelantikan mereka, apakah gaji dan juga elaun yang mereka terima pada masa itu.

Bukan itu sahaja, walaupun kami sudah ada seorang Menteri Kesihatan, dua
orang Timbalan Menteri Kesihatan, tiga orang penasihat khas kepada Menteri Kesihatan,
Perdana Menteri sekarang cakap beliau perlu seorang lagi penasihat khas kesihatan.
Saya rasa kalau Perdana Menteri tidak percaya terhadap Menteri Kesihatan dan Timbalan
Menteri Kesihatan yang dilantik oleh beliau, lebih baik bahawa beliau terus sack mereka
dan lantik pegawai penasihat khas itu untuk menjadi Menteri. Janganlah bazirkan duit
rakyat untuk pelantikan-pelantikan khas ini.

Isu ketiga yang saya hendak bangkit...
Tuan Mohamed Hanipa bin Maidin [Sepang]: Boleh, boleh? Sedikit, boleh?

Puan Teo Nie Ching [Kulai]: Sekejap- adalah tentang saringan COVID-19 di
sekolah. KKM sekarang sudah cakap bahawa untuk murid-murid di sekolah rendah perlu
menjalani ujian saringan COVID-19 secara bergilir. Akan tetapi saringan ini dijalankan oleh
guru-guru. Saya hendak tanya di sini, kami Ahli-ahli Parlimen. Kami dewasa.

Setiap minggu, kami menjalani dua kali ujian saringan tetapi kami selalu ditemani
oleh pegawai KKM dan pegawai KKM ini mereka semua pakai PPE. Mereka ada pelitup
muka, mereka ada sarung tangan dan mereka ada PPE yang lengkap. Akan tetapi
sekarang KPM dan KKM minta bahawa ujian saringan ini dibuat dan dilaksanakan oleh
guru. Walaupun golongan ini mereka tidak dapat PPE.

Jadi, saya hendak tanya sama ada ini satu rancangan yang munasabah ataupun
rancangan ini akan membawa risiko terhadap golongan guru-guru ini. Saya hendak tahu,
cadangan ini adalah dibuat oleh KPM ataupun dibuat oleh KKM? Apabila mana-mana
kementerian yang buat cadangan ini, sama ada mereka telah mengambil kira kakitangan
kerajaan iaitu guru-guru kami. Saya tidak ada masalah bahawa murid-murid diwajibkan
menjalani ujian saringan tetapi saya rasa kita juga perlu melindungi guru-guru kita.

Isu terakhir yang saya hendak sebut di sini adalah tentang kekurangan doktor di
Hospital Kulai. Saya hendak sebut di sini, saya pernah bawa isu ini kepada Menteri
Kesihatan bahawa di Hospital Kulai sahaja, kita sekurang-kurangnya perlu 10 orang
doktor lagi kerana ada yang letak jawatan kerana tidak berpuas hati dengan isu kontrak,
ada juga yang telah dipindah keluar tetapi sampai sekarang kita tidak dapat gantian.

01510

Saya hendak tanya kenapa kita tidak boleh mengatasi isu kontrak ini kerana
banyak lagi hospital yang kekurangan doktor. Bukan itu sahaja, saya dengar bahawa
Hospital Cyberjaya walaupun sudah siap dibina tetapi sekarang tidak boleh buka kerana
KKM tidak ada duit. Tidak ada kakitangan untuk buka hospital tersebut.

Jadi saya hendak tanya adakah ini munasabah sebab... [Disampuk]
Tuan Mohamed Hanipa bin Maidin [Sepang]: Yang Berhormat Kulai boleh.

Tuan Pengerusi [Dato’ Sri Azalina Othman Said]: Yang Berhormat masa
sudah habis Yang Berhormat.

Tuan Mohamed Hanipa bin Maidin [Sepang]: Minta hendak tambah Yang
Berhormat.

Tuan Pengerusi [Dato’ Sri Azalina Othman Said]: Tidak boleh bagi. Saya ada
KPKT, 30 orang pembahas.

Tuan Mohamed Hanipa bin Maidin [Sepang]: Sedikit sahaja.

Tuan Pengerusi [Dato’ Sri Azalina Othman Said]: Tidak boleh Yang
Berhormat.

Tuan Mohamed Hanipa bin Maidin [Sepang]: 10 saat.

Tuan Pengerusi [Dato’ Sri Azalina Othman Said]: Masa sudah tamat Yang
Berhormat.
