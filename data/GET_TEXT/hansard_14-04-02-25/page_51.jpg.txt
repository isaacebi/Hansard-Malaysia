DR.06.12.2021 41

saya Yang Berhormat Klang kata kanser jadi isu. Memang, tetapi saya ingat jantung pun
isu besar juga di dalam negara kita.

Akhir sekali Tuan Pengerusi, bajet kita tidak cukup. Bajet kita kena ditingkatkan
untuk kita terima aduan-aduan yang telah dibuat oleh rakyat di bawah dan juga aduan-
aduan yang dibuat oleh Ahli Parlimen di dalam Parlimen kita hari ini. Sekian, terima kasih.

Tuan Pengerusi [Dato’ Mohd Rashid Hasnon]: Seterusnya, saya menjemput
Yang Berhormat Kuala Kedah.

12.39 tgh.

Dr. Azman bin Ismail [Kuala Kedah]: Bismillahi Rahmani Rahim. Terima kasih
Tuan Pengerusi. Saya merujuk terus kepada Butiran 030300 — Kawalan Penyakit. Tuan
Pengerusi, negara kita seperti juga dengan negara lain di dunia dalam tempoh dua dekad
terakhir mengalami ledakan penyakit tidak berjangkit atau NCD dengan izin non-
communicable diseases seperti diabetes, atau penyakit kencing manis, darah tinggi, strok,
kanser, sakit buah pinggang dan sekarang telah banyak penyakit-penyakit disebut
sebagai neurodegenerative diseases. Penyakit-penyakit neurodegenerative seperti
dementia, penyakit lumpuh dan lain-lain.

Tuan Pengerusi, segala strategi yang kita gunakan untuk menangani ledakan
penyakit tidak berjangkit ini adalah gagal. Diabetes bertambah penghidapnya, rosak buah
pinggang bertambah, kanser bertambah, sakit jantung, strok bertambah.

01240

Ini pada saya ialah kerana kita menggunakan teori yang salah dalam pencegahan
yang kita sebut pencegahan sekarang, bukan pencegahan. Pencegahan, maksudnya
orang belum jadi sakit, kita cari dia, kita jumpa dan kita elakkan dia jadi penyakit. Sekarang
ialah pengesanan awal sahaja. Apabila kita periksa, gula dalam darahnya tinggi, kita dapat
kesan. Akan tetapi kerosakan itu telah berlaku sebelum terjadi penyakit tadi.

Untuk itu saya, ingin menarik perhatian Dewan yang mulia ini pada pandangan
mutakhir, pandangan terbaru oleh pakar-pakar dalam bidang ini, khususnya Paul Clayton
yang merupakan fellow di Oxford Institute for Food, Brain and Behaviour di Oxford
University dan Gary Taubes daripada Amerika antaranya yang ke hadapan.

Mereka berpendapat bahawa punca ledakan penyakit tidak berjangkit ini terjadi
adalah kerana satu keadaan yang dipanggil dengan izin mainutrition type B, malnutrisi
jenis B. Malnutrisi ataupun kekurangan zat makanan ini diketahui secara klasiknya
sekarang, di pusat kesihatan kita cuba mengesan malnutrisi apabila seseorang itu berat
badannya kurang, pertumbuhannya terencat anak-anak kurang zat makanan, kita kata itu
malnutrisi dan kita cuba rawat.

Akan tetapi, apa yang berlaku yang kita lihat, di Malaysia dan di merata tempat,
pengalaman saya juga sebagai doktor hampir 35 tahun, kita melihat anak-anak muda yang
badannya tinggi, berat badannya cukup baik, tetapi akhirnya dia di usia 20-an dia menjadi
obesiti ataupun dia dapat darah tinggi, dia dapat kencing manis awal, strok di hujung 20-
an dan kerosakan buah pinggang, serangan sakit jantung di usia 30-an.

Itu dijelaskan dengan malnutrition type B ataupun malnutrisi jenis B. Malnutrisi
atau kekurangan zat makanan biasa kurang zat, kurang berat badan. Malnutrisi jenis B ini
kurang zat makanan tetapi berat badan besar, tinggi, berat badannya elok. Maka, berat
badannya normal. Maka kebanyakan doktor dan profesional kesihatan akan menganggap
tidak ada apa-apa yang salah dengan individu itu. Maka kita gagal mengesan bahawa dia
berisiko tinggi terkena sakit jantung, stroke dan beberapa penyakit NCD di awal.

Malnutrisi jenis B ini ada sifat-sifatnya tertentu. Maka saya mengesyorkan kepada
Kementerian Kesihatan supaya ada strategi knusus supaya dikaji dan difahami malnutrisi
jenis B dibuat screening ataupun pengenal pasti awal dan kita kawal menerusi jenis B dan
kita buat intervensi awal mengelakkan mereka jadi kencing manis, darah tinggi, kanser
sebarang penyakit neurodegenerative awal.
