DR.06.12.2021 59

01520

Dato’ Dr. Haji Noor Azmi bin Ghazali: Terima kasih Yang Berhormat Tasik
Gelugor dan Yang Berhormat Jempol sekali lagi bertanya. Seperti yang kita tahu, dua
perkara ini memang hangat dibincangkan, didebatkan. Sudah banyak tahun dah. Seperti
yang saya sebutkan tadi kajian-kajian yang tidak mencukupi dan memerlukan kajian-
kajian lanjut. Kita bukanlah hendak menyekat kalau benda itu baik memang kita hendak
buat tetapi dua perkara ini memang terikat dengan akta yang kita sebutkan tadi seperti
Akta Racun 1952 dan sebagainya, yang mana usaha-usaha untuk mengguna, menyimpan
dan sebagainya itu tidak dibenarkan.

Jadi, pada ketika ini memang kita kena ikut akta dan undang-undang tetapi masa
akan datang saya percaya kerajaan akan meneruskan kajian-kajian dan melihat kepada
dapatan kajian itu dan insya-Allah kalau kata benda itu mendatangkan lebih kebaikan dan
kita boleh buat pindaan undang-undang dan sebagainya supaya kita dapat menggunakan,
supaya kita dapat pendapatan yang lebih. Jadi, inilah kerajaan punya pada pendapat
ketika ini.

Saya habiskan sedikit lagi. Sehubungan dengan itu apa-apa aktiviti yang
bersangkut dengan mitragynine dan cannabis merangkumi kajian atau penyelidikan yang
dijalankan oleh mana-mana pihak mematuhi undang-undang yang berkuat kuasa. Akta
Racun 1952 dan peraturan-peraturan 1999 bagi mitragynine, manakala Akta Dadah
Berbahaya 1952, Akta Racun 1952 serta peraturan-peraturannya bagi cannabis.
Sekiranya melibatkan keluaran yang mengandungi mitragynine atau cannabis untuk
digunakan bagi tujuan perubatan manusia dan haiwan ia juga tertakluk kepada Peraturan-
peraturan Kawalan Dadah dan Kosmetik 1984 yang dibuat di bawah Akta Jualan Dadah
1952.

Yang Berhormat Jempol bertanya lagi tentang pakar perubatan dalam
perkhidmatan awam. Yang Berhormat Jempol, sehingga 30 September 2021 jumlah
pakar perubatan adalah seramai 6,066 orang iaitu 6,042 orang pakar perubatan tetap dan
24 orang pakar perubatan kontrak. Bagi menarik minat pakar perubatan untuk kekal
perkhidmatan di KKM, inisiatif yang telah dilaksanakan adalah seperti berikut:

(i) mempertimbangkan kenaikan pangkat pakar perubatan dalam
tempoh sembilan tahun ke Gred 54;

(ii) menambahkan kaedah kenaikan pangkat pakar perubatan
dengan memperkenalkan gred lapisan Pakar Perubatan Gred
UD56 mulai 1 Januari 2017 dengan penambahan jumlah
emolumen sebanyak RM2,000 sebulan; dan

(iii) daripada aspek saraan pakej yang ditawarkan kepada pakar
perubatan adalah menarik. Faedah yang diberikan bukan sahaja
bersifat monetari malah tawaran juga diberikan dalam bentuk
bukan monetari. Jumlah gaji dan elaun tetap yang diterima oleh
Pakar Perubatan Gred UD53, UD54, UD55 dan UD56 adalah di
antara RM11,000 hingga RM21,000 sebulan. Manakala Pakar
Perubatan Gred Kanan yang lebih tinggi pula boleh menerima
antara RM16,000 hingga RM37,000 sebulan.

Antara faedah yang boleh dinikmati pakar perubatan adalah seperti berikut:

(i) bayaran insentif pakar yang ditambah baik daripada lingkungan
RM1,400 hingga RM2,400 kepada lingkungan RM1,900 kepada
RM3,100 mulai 1 Januari 2009. Peningkatannya adalah
sebanyak RM500 ke RM700;

(ii) memberi bayaran elaun kerja luar waktu bekerja (on call) dengan
izin bagi pakar perubatan RM230 pada hari bekerja dan RM250
pada hari cuti mingguan atau cuti am;

(iii) memberi bayaran insentif penempatan pakar perubatan atau
pergigian kepada pakar perubatan yang bertugas di fasiliti
kesihatan di Sabah dan Sarawak. Kadar bayaran adalah dalam
