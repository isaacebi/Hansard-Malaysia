DR.06.12.2021 67

Tuan Haji Ahmad bin Hassan [Papar]: Terima kasih Tuan Pengerusi. Terima
kasih Yang Berhormat Menteri. Saya bagi pihak warga Papar ingin bertanya, macam
mana sudah perkembangan hospital baharu Papar yang mana sudah lama ditunggu-
tunggu tetapi belum siap lagi sehingga ke hari ini. Kalaulah misalnya disebabkan oleh
kontraktor yang tidak ada keupayaan sama ada daripada segi teknikal ataupun daripada
segi kewangan, maka kita carilah alternatif lain supaya orang-orang Papar ini tidak
susahlah untuk mendapatkan rawatan yang terbaik dari kerajaan. Terima kasih.

Tuan Pengerusi: Saya ingat soalan itu sudah dijawab masa Rancangan Malaysia
Kedua Belas dahulu.

Dato’ Dr. Haji Noor Azmi bin Ghazali: Ya, sudah ditanya dalam Parlimen tetapi
Yang Berhormat Papar dia hendak merintih lagi.

Tuan Pengerusi: Ya, dua minit setengah.

Dato’ Dr. Haji Noor Azmi bin Ghazali: Memang saya setuju dan insya-Allah,
kalau perlu nanti Tuan Pengerusi, saya boleh sediakan jawapan yang bertulis yang lebih
detil.

Tuan Haji Ahmad bin Hassan [Papar]: Ya, memang betul...
Dato’ Dr. Haji Noor Azmi bin Ghazali: Update kepada...

Tuan Haji Ahmad bin Hassan [Papary]: ...baru terima teks lagi dari warga Papar
ini.

Dato’ Dr. Haji Noor Azmi bin Ghazali: Ya, itulah tetapi tidak apa, kita akan
tengok. Mungkin insya-Allah, satu hari kita sampai di sana. Jadi berbalik kepada ambulans
tadi, yang saya hendak menyatakan persetujuan saya tadi. Kerajaan dan KKM amat
prihatin tentang perkara ini. Oleh sebab itu, kita tengah fikirkan bagaimana atau kaedah
baharu untuk menyediakan ambulans, jenis-jenis ambulans yang sesuai di tempat-tempat
contohnya macam di Sabah, Sarawak dan sebagainya. Juga kaedah-kaedah dan
teknologi baharu yang boleh— sebab sekarang ini tidak macam dahulu lagi. Kita tidak
boleh lagi ikut macam dahulu, ambulans yang macam dahulu. la teknologi-teknologi
baharu yang dapat membantu kita mempercepatkan, supaya patient dan ambulans dapat
datang on time seperti yang disebut oleh Yang Berhormat Gopeng.

Kebetulan soalan dari Yang Berhormat Jerai ini pun sama juga. Ambulans di
Hospital Yan tetapi spesifik Hospital Yan. Untuk makluman Yang Berhormat, KKM sedang
dalam proses akhir tender perolehan pembekalan 490 unit— ini yang saya sebut tadi,
kenderaan ambulans type B bersama kelengkapan peralatan perubatan bagi kegunaan
hospital dan klinik kesihatan KKM yang dilaksanakan secara tender terbuka. Agihan
pembekalan ambulans tersebut telah dikenal pasti berdasarkan keperluan di PTJ masing-
masing dan pembekalan adalah secara berfasa.

Selain itu, sebagai alternatif tambahan, KKM juga dalam fasa penyediaan skop
projek bagi perancangan perolehan ambulans secara sewaan— yang saya sebut tadi,
listing yang akan dilaksanakan sebagai mengatasi kekurangan perkhidmatan ambulans di
facilities KKM di seluruh negara. Melalui kaedah sewaan, adalah diharapkan isu
kekurangan perkhidmatan ambulans di KKM dapat diatasi. Tuan Pengerusi, bukan sahaja
dapat diatasi tetapi juga ambulans itu dalam keadaan yang sihat walafiat. Ambulans itu
sendiri sihat. Kalau ambulans itu sakit, dia bawa orang sakit jadi banyak masalah. Jadi itu
sebab— nampak gaya banyak juga yang bertanya tentang soalan berkenaan ambulans
ini.

Yang Berhormat Jerai juga bertanya tentang perancangan jabatan pesakit luar
dan klinik kesihatan ibu dan anak. Ini mungkin yang terakhir saya dapat beri jawapan.
KKM akan ambil maklum. Masih belum ada sebuah klinik kesihatan yang menyediakan
kedua-dua perkhidmatan pesakit luar dan ibu dan anak di Yan. Buat masa ini, KKM masih
dalam proses mengenal pasti tapak sesuai untuk pembinaan sesebuah klinik kesihatan.
KKM mengambil maklum akan kekangan ruang untuk penyimpanan rekod pesakit yang
dihadapi di Hospital Yan. KKM sentiasa mengkaji keperluan menaik taraf fasiliti kesihatan
tertakluk kepada keperluan perkhidmatan dan peruntukan kewangan kerajaan.
