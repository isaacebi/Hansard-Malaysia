38 DR.06.12.2021

12.24 tgh.

Tuan Charles Anthony Santiago [Klang]: Terima kasih Tuan Pengerusi. Saya
sentuh kepada Butiran 060400 — Perancangan. Tuan Pengerusi, saya ingin meminta
kementerian khususnya Yang Berhormat Menteri, kalau sekiranya kementerian akan
mempertimbangkan untuk menggubal suatu akta baru iaitu akta Ventilation and Clean Air
Act ataupun Akta Ventilasi dan Pengudaraan Bersih bagi membendung penularan
COVID-19.

Dalam tindak balas terhadap pandemik COVID-19, beberapa buah negara mula
menyedari kepentingan pengudaraan yang baik dalam memerangi Coronavirus. Di
Belgium sebagai contoh Tuan Pengerusi, peniaga-peniaga dikehendaki memaparkan
monitor kualiti udara supaya pelanggan boleh menyemak tahap udara sama ada selamat
dan bersih sebelum mereka masuk ke dalam restoran ataupun bangunan-bangunan
berkenaan.

Di Jerman pula, program perintis untuk membersihkan udara dimulakan di
sekolah-sekolah sedang dijalankan pada musim panas ini. So, saya minta pandangan
menerusi perancangan baharu yang boleh dibuat untuk menggubal satu akta Ventilation
and Clean Air Act.

Isu yang kedua saya hendak bangkit Tuan Pengerusi adalah berkait dengan
booster shot iaitu di bawah Butiran 030500 — Farmasi dan Bekalan Kesihatan Awam. Tuan
Pengerusi, KKM kini fasa memberi suntikan dos penggalak ataupun booster shot kepada
individu-individu yang telah divaksin. Namun setakat 2 Disember 2021, hanya 8.35
peratus daripada penduduk di Malaysia telah mendapat atau menerima dos penggalak ini.

Adakah Kementerian Kesihatan Malaysia akan mewajibkan suntikan dos
penggalak untuk semua rakyat termasuk pekerja asing yang ada dokumen dan juga tidak
ada dokumen dan juga termasuk pelarian ini yang ada di Malaysia. Adakah Kementerian
Kesihatan Malaysia akan menggunakan langkah memberi vaksinasi dos penggalak
menerusi mekanisme seperti PPV yang diamalkan beberapa bulan yang lalu atau
menerusi sistem KKM yang sedia ada menerusi hospital dan juga klinik kesihatan.

Bagaimanapun saya hendak tanya kepada kementerian ialah berkait dengan
kekeliruan orang ramai berkenaan suntikan dos penggalak Pfizer kepada penerima vaksin
Sinovac. Kita telah beberapa orang telah menerima Sinovac dan sekarang mereka
diberikan vaksin Pfizer dan ini telah menimbulkan kekeliruan dalam masyarakat. So, saya
cadang kepada pihak kementerian untuk menjelaskan, apakah impak medicine kesihatan
dalam isu ini.

Saya juga hendak bertanya kepada pihak Menteri adakah KKM akan memberi
vaksin Sinovac secara percuma kepada orang ramai. Saya tanya soalan ini sebab pada
masa sekarang, kita dapati bahawa kita boleh mendapat vaksin Sinovac kalau kita
membayar RM300, RM178 dan sebagainya. Ini akan mengabaikan ataupun akan
disadvantage the poor sebab mereka tidak dapat membayar.

So, oleh kerana itu saya minta, either- kerajaan memberikan secara percuma atau
kawal harga supaya- dan juga bukan harga yang tinggi dan berpatutan supaya semua
rakyat Malaysia boleh mendapat vaksin berkenaan.

Isu berikut merupakan doktor kontrak, Tuan Pengerusi iaitu di bawah Butiran
010200 — Sumber Manusia. Kenyataan KKM bertarikh 14 November 2021 menyatakan
keperluan doktor dalam negara ialah seperti nisbah berikut iaitu satu orang doktor kepada
400 orang penduduk pada tahun 2025 dan satu orang doktor kepada 300 orang penduduk
pada tahun 2030.

Soalan saya kepada kementerian ialah jumlah peratus doktor kontrak akan
diserapkan di dalam perkhidmatan tetap untuk tahun 2022 dan apakah kos keseluruhan
kepada kerajaan. Ini saya tidak nampak dalam butiran yang telah diberikan dalam buku
yang diberikan. Apa perkembangan tentang penggubalan Akta Pencen bagi menyerap
doktor kontrak menerusi jawatan tetap dengan KWSP yang diumumkan oleh Mantan
Perdana Menteri dan juga Tan Sri KSU.
