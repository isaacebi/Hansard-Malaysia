54 DR.06.12.2021

tersebut. Oleh itu, soalan saya, apakah punca skim ini tidak mendapat sambutan dan
begitu memberangsangkan, sejauh manakah promosi dijalankan dan apakah inisiatif
kerajaan bagi memastikan ia benar-benar dimanfaatkan. Sekian Tuan Pengerusi.

Dato’ Sri Azalina Othman Said [Pengerang]: Yang Berhormat Kulai, kemudian
Yang Berhormat Timbalan Menteri.

3.03 ptg.

Puan Teo Nie Ching [Kulai]: Terima kasih Tuan Pengerusi. Perkara pertama
saya hendak sentuh pada hari ini adalah Butiran 030300 - Kawalan Penyakit saya
memetik apa yang dikatakan oleh Yang Berhormat Menteri Rembau dalam prosiding PAC.
Dengarlah perkataan beliau sendiri, saya - / quote. Beliau menyatakan bahawa,
“Perolehan vaksin adalah literally a life-and-death issue”.

Ini adalah perkataan beliau sendiri. Akan tetapi apa yang kami nampak bahawa
Pharmaniaga Berhad, mereka jual vaksin Sinovac dua dos kepada kerajaan pada harga
USD30 ataupun RM125 dua dos. Akan tetapi pada masa yang sama, mereka jual vaksin
yang sama kepada orang-orang yang lain, sama ada kerajaan negeri ataupun pihak
swasta pada harga RM300 untuk dua dos.

Perbezaan dalam harga itu adalah begitu besar. Saya rasa saya tidak ada
masalah untuk Pharmaniaga mendapat keuntungan tetapi keuntungan itu mestilah
munasabah. Kita tidak boleh mengizinkan Pharmaniaga untuk mendapat keuntungan
yang melampau kerana pada zaman sekarang, vaksin adalah satu perubatan yang
diperlukan oleh semua orang.

Apabila perkara ini dibangkitkan di dalam prosiding PAC, harga siling yang
dicadangkan sendiri oleh Pharmaniaga adalah RM130 untuk satu dos. Akan tetapi Menteri
Kesihatan pada masa itu sendiri menyatakan bahawa “In my view...” — again, | quote
laporan daripada PAC pada muka surat 54. Yang Berhormat Menteri Kesihatan sendiri
cakap, “In my view right now, it is on the high sight.”

Maksudnya untuk Menteri Kesihatan, beliau juga setuju bahawa kalau kita hadkan
harga Sinovac satu dos pada RM130, harga itu adalah terlampau juga, adalah melampau
juga. Akan tetapi sampai hari ini walaupun Menteri Kesihatan telah buat pengumuman
bahawa harga siling akan ditetapbkan- pengumuman itu dibuat pada bulan tujuh tetapi
sampai sekarang, bulan Disember kita tidak tahu apa harga siling untuk vaksin Sinovac
lagi dan orang ramai yang terpaksa, kerajaan negeri yang terpaksa membeli vaksin
Sinovac pada harga yang begitu melampau.

Jadi, saya hendak tanya di sini, adakah ini munasabah bahawa kerajaan negeri
dan pihak swasta dipaksa untuk membeli vaksin Sinovac daripada Pharmaniaga dengan
satu harga yang begitu melampau.

Isu kedua yang saya hendak bangkitkan pada hari ini adalah tentang Butiran
10000 - Emolumen. Di KKM, ada seorang Menteri dan juga ada dua orang Timbalan
Menteri. Pada masa yang sama, tiga orang Penasihat Khas telah dilantik untuk Menteri.
Antara ketiga-tiga orang itu, salah satu adalah Datuk Rosnah binti Haji Abdul Rashid
Shirlin.

Datuk Rosnah ini memiliki latar belakang peguam dan memang beliau pernah
berkhidmat sebagai Timbalan Menteri Kesihatan antara tahun 2009 sehingga 2013. Akan
tetapi saya hendak tanya, adakah in sebab beliau dilantik sebagai penasihat khas kepada
Yang Berhormat Menteri Kesihatan ataupun beliau dilantik sebagai penasihat khas
kepada Yang Berhormat Menteri Kesihatan kerana beliau pernah menyandang jawatan
EXCO Wanita UMNO dan juga Ahli Majlis Tertinggi UMNO?

Kenapalah untuk sebuah kementerian yang mempunyai begitu banyak, begitu
ramai pakar dalam perubatan, kita ada DG, kita ada Timbalan DG dan juga pengarah-
pengarah yang lain. Akhirnya untuk Yang Berhormat Menteri Kesihatan, beliau perlu
melantik tiga orang penasihat khas. Saya hendak tanya kenapa mereka dilantik? Apa
