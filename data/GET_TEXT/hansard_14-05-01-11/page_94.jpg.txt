DR 16.3.2022 88

berperanan untuk melibatkan diri mereka dalam semua projek yang dikeluarkan oleh
MINDEF?

Harus ada usaha supaya setiap projek besar khususnya yang dikeluarkan
oleh MINDEF ini melibatkan juga LTAT. Akhirnya at the end of the day, apa juga
yang kita dapat daripada projek-projek ataupun kontrak-kontrak yang kita keluarkan
akan kembali kepada LTAT dan sekali gus akan membantu sama ada active
personnel kita ataupun veteran kita. Jadi tidaklah nampak macam sekarang ini
seolah-olah veteran kita atau personel kita itu terpinggir langsung sedangkan kita
ada peluang untuk memberikan kemewahan, “kemewahan” melalui projek-projek
yang cukup berbilion-bilion ringgit yang kita keluarkan setiap tahun. Jadi, adakah
kementerian berfikiran bahawa LTAT harus memainkan peranan lebih daripada yang
ada sekarang supaya akhirnya keuntungan dapat diberikan kepada LTAT. Terima
kasih.

Dato’ Seri Hishammuddin Tun Hussein: Ya, kita menjurus ke arah itu tetapi
Dewan yang mulia ini perlu faham bahawa pelaburan LTAT terikat kepada beberapa
peraturan dan undang-undang yang sedia ada supaya kita tidak dilihat sebagai satu
commercial entity ataupun seperti koperasi-koperasi yang lain. Nanti dalam jawapan
saya, saya akan ceritakan pelan transformasi strategik lima tahun LTAT yang akan
mengambil kira saranan-saranan Yang Berhormat tadi berhubung kait dengan
pendekatan-pendekatan yang baru yang mungkin boleh membawa pulangan yang
lebih besar.

Mengenai_ projek-projek daripada MINDEF, perkara-perkara yang tidak
membawa risiko yang tinggi kepada LTAT memang kita salurkan setakat mana yang
kita mampu kepada LTAT. Contohnya agenda perumahan kita. Kita sudah
mengumumkan baru-baru ini perumahan Rumah Keluarga Angkatan Tentera
(RKAT) yang melibatkan LTAT dalam agenda perumahan. Akan tetapi berhubung
kait dengan aset-aset, itu memerlukan pemikiran dan juga kelonggaran kepada
kebenaran akta-akta kepada apa yang LTAT boleh lakukan.

Akan tetapi izinkan saya menjawab dahulu perancangan kita selepas ini,
khususnya dari tahun 2019 hingga 2023 di mana saya sudah sebutkan tadi, kita tidak
mudah cepat berpuas hati dengan dividen yang baru diumumkan oleh Yang Amat
Berhormat Perdana Menteri dan kita mahu dividen ini terus meningkat pada tahun-
tahun mendatang. Ini penting apatah lagi LTAT ketika ini mempunyai seperti Yang
Berhormat sebutkan tadi ramai pencarum, 110 ribu orang. Ini jumlah yang besar dan
mereka amat bergantung harap, kita sedar kepada dividen ini. Dalam erti kata lain,
ini soal kebajikan mereka dan saya secara peribadi mahu ia diberikan perhatian yang

sebaik mungkin, insya-Allah.
