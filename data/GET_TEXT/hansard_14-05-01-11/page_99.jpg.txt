DR 16.3.2022 93

warga anggota kita yang dalam perkhidmatan merupakan antara agenda yang paling
utama. Seperti Yang Berhormat sendiri sedia maklum, bahawa ini pun dekat dengan
mantan ‘Menhan’ yang sekarang ini Yang Amat Berhormat Perdana Menteri.

Jadi, dalam hal ini, isu perumahan, kita harap dapat dibukukan dalam satu
dasar yang kita akan lancarkan dalam sebulan ini, mungkin, dan secara telus kita
akan memaklumkan kepada semua pihak yang berkepentingan tentang
perancangan kita dalam bajet tahun ini dan untuk lima tahun yang akan datang
supaya secara telus kita dapat pastikan bahawa fokus kepada perancangan yang
telah pun ditetapkan itu akan menjadi satu kenyataan.

Itu satu perkara yang memang dekat dengan hati saya sendiri, Tuan Yang di-
Pertua, dan saya tahu bahawa satu-satunya perkara yang paling penting dan lebih
daripada aset-aset yang canggih ialah moral anggota kita. Kita tengok sendiri kalau
kita dapat menyediakan perumahan dan rumah yang selesa, ia akan membantu kita
membina semangat dan moral anggota-anggota kita untuk terus berkhidmat dengan
bersungguh-sungguh.

Ini kita pantau secara dekat di kem-kem tertentu untuk dinaik taraf. Kita
tengok kem-kem yang memerlukan perumahan tambahan di mana mereka terpaksa
sewa di luar kem pada ketika ini. Di Kuala Lumpur, a/hamdulillah, daripada sasaran
yang kita tetapkan ini, tidak ada lagi saya harap mereka yang terpaksa sewa rumah
di luar kem-kem kita dengan elaun sewaan yang begitu rendah tetapi terpaksa
dibiayai oleh mereka sendiri. Itu yang kita lancarkan di Bukit Jalil tempoh hari dan
itu harus memenuhi keperluan kita di Wilayah Persekutuan ini.

Jadi, apa yang saya hendak nyatakan di sini ialah bukan sahaja MINDEF
bersungguh-sungguh tetapi cadangan Yang Berhormat bahawa kita juga
bekerjasama dengan kementerian KPKT dan juga kementerian-kementerian lain,
rumah-rumah yang terbiar, itu merupakan satu cadangan dan pandangan yang baik.
01520

Kita bukan tidak terfikir tetapi kita perlu pastikan dasar kita sendiri jelas.
Selepas itu percayalah, saya akan libatkan kementerian lain yang boleh menambah
baik agenda kita ini. Terima kasih Yang Berhormat Tuan Yang di-Pertua.

Tuan Haji Ahmad bin Hassan [Papar]: Yang Berhormat Menteri, sedikit.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Soalan berkaitan dengan perbahasan saya. Berkaitan dengan LCS, Yang
Berhormat Menteri.

Dato’ Seri Hishammuddin Tun Hussein: Berkaitan dengan apa?

Tuan Ahmad Tarmizi bin Sulaiman [Sik]: Dengan LCS Yang Berhormat

Menteri.
