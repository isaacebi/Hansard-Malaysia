DR 16.3.2022 31

rumah untuk mempertingkatkan sumber pendapatan supaya mereka boleh
mendapat nilai hidup yang lebih baik dan sebenar.
Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Timbalan Menteri.

[Soalan No. 9 -— YB. Dato’ Seri Panglima Bung Moktar bin Radin
(Kinabatangan) tidak hadir]

10. Tuan Nga Kor Ming [Teluk Intan] minta Menteri Alam Sekitar dan Air
menyatakan:-

(a) berapa jumlah kerugian yang dialami oleh negara akibat banjir
setiap tahun dan apakah langkah-langkah yang sedang diambil
oleh kerajaan untuk memastikan peruntukan disediakan
menepati sasaran demi mencegah banjir di seluruh negara;
dan

(b) adakah kementerian mempunyai pelan induk jadual masa
supaya negara kita mencapai misi bebas daripada bencana
banjir.

Timbalan Menteri Alam Sekitar dan Air [Dato’ Mansor bin Othman]:
Terima kasih Tuan Yang di-Pertua dan terima kasih Yang Berhormat Teluk Intan atas
soalan ini.

Untuk makluman Yang Berhormat, merujuk kepada kajian yang dilaksanakan
oleh Jabatan Perangkaan Malaysia, jumlah kerugian keseluruhan akibat banjir yang
berlaku di beberapa buah negeri di Malaysia pada penghujung tahun 2021 dan awal
tahun 2022 bernilai RM6.1 bilion yang merangkumi kerugian kepada tempat
kediaman, kenderaan, sektor pembuatan, premis perniagaan dan juga sektor
pertanian.

Untuk makluman Ahli-ahli Yang Berhormat selanjutnya, kejadian banjir besar
yang berlaku baru-baru ini telah merosakkan infrastruktur awam dan juga JPS
termasuklah hakisan tebing sungai, kerosakan struktur hidrologi dan kolam takungan
banjir yang dianggarkan berjumlah RM640 juta. Untuk memastikan kerja-kerja pasca
banjir dapat dilaksanakan dengan segera, KASA telah menyelaras semula
peruntukan dalaman sedia ada bagi kerja-kerja pembaikan demi mengurangkan
impak banjir di seluruh negara.

Bagi kawasan yang terjejas akibat banjir yang memerlukan penyelesaian
secara menyeluruh, kementerian akan memohon peruntukan jangka panjang melalui

Rancangan Malaysia lima tahun di bawah kementerian. Langkah-langkah ini diambil
