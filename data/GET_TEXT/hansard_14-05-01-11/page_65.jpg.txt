DR 16.3.2022 59

Dato’ Dr. Haji Noor Azmi bin Ghazali: Pada tahun 2020, sebanyak
RM111.45 juta atau 96.7 peratus daripada peruntukan berjumlah RM115.2 juta telah
dibelanjakan.

Dr. Maszlee bin Malik [Simpang Renggam]: Yang Berhormat Timbalan
Menteri sepuluh saat sahaja.

Dato' Dr. Haji Noor Azmi bin Ghazali: Pada tahun 2021 pula, sebanyak
RM145.45 juta ataupun 97.4 peratus daripada peruntukan berjumlah RM149.36 juta
telah dibelanjakan. Manakala pada tahun ini, sebanyak RM120 juta telah
diperuntukkan bagi tujuan-tujuan tersebut.

Tuan Karupaiya a/l Mutusami [Padang Serai]: Yang Berhormat Timbalan
Menteri.

Dr. Maszlee bin Malik [Simpang Renggam]: Yang Berhormat Timbalan
Menteri, 10 saat saja.

Tuan Karupaiya a/l Mutusami [Padang Serai]: Padang Serai.

Dato' Dr. Haji Noor Azmi bin Ghazali: Selain itu, Kementerian Kesihatan
telah mengenal pasti 47 buah hospital lama di seluruh negara yang perlu dibaik pulih
dan dinaik taraf atas faktor risiko kebakaran dan keselamatan pesakit. Bagi tujuan
ini, kementerian akan melaksanakan kerja-kerja awalan penilaian keadaan
bangunan-bangunan tersebut terlibat secara berfasa bagi mengenal pasti keadaan
semasa bangunan dan _ sistem-sistem kejuruteraan untuk perancangan
melaksanakan kerja-kerja fizikal baik pulih, naik taraf dan penggantian yang
bersesuaian bagi pelan jangka panjang di bawah RMKe-13 dan 14. Kerja-kerja...

Dr. Maszlee bin Malik [Simpang Renggam]: Yang Berhormat Timbalan
Menteri.

Dato' Dr. Haji Noor Azmi bin Ghazali: Kerja-kerja awalan tersebut akan
dilaksanakan secara berfasa dan bagi tahun 2022, Kementerian Kesihatan telah
diluluskan peruntukan RMKe-12 sebanyak RM13.65 juta bagi tujuan kerja-kerja
awalan melibatkan 21 buah hospital lama di seluruh negara dan bagi fasa seterusnya
kepada 26 lagi hospital lama yang telah dikenal pasti.

Dr. Maszlee bin Malik [Simpang Renggam]: Yang Berhormat Timbalan
Menteri, Simpang Renggam sepuluh saat saja.

Tuan Karupaiya a/l Mutusami [Padang Serai]: Yang Berhormat Timbalan
Menteri, Padang Serai sikit.

Tuan Yang di-Pertua: Isu akhir. Lagi dua minit 48 saat.

Dr. Maszlee bin Malik [Simpang Renggam]: Sepuluh saat saja saya ambil,
Yang Berhormat Timbalan Menteri. Yang Berhormat Timbalan Menteri sepuluh saat

saja Simpang Renggam.
