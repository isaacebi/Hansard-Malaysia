DR 16.3.2022 29

Dato’ Mahfuz bin Haji Omar [Pokok Sena]: Gaji RM1,200 hendak melabur
lagi?

Dato’ Eddin Syazlee bin Shith: Yalah, ini kadang-kadang RM1,200 yang
duduk di kampung pun ada juga aset-aset dan sumber-sumber ya. Kalau sekurang-
kurangnya mereka menanam sayur pun, dia ada sebagai nilai tambah. Ya, saya?
Saya, Yang Berhormat?

Dato’ Mahfuz bin Haji Omar [Pokok Sena]: Sudahlah kerja, macam mana
hendak tanam sayur?

Dato’ Eddin Syazlee bin Shith: Yalah, ada masa-masa lapang itu, bukan?
Jadi kalau yang duduk di bandar, kerajaan sentiasa prihatin untuk memberikan
bantuan kepada mereka, bukan? Jadi, ini bukan kita membuat andaian semata-mata
tetapi asas pada andaian itu berdasarkan survey yang dibuat pada tahun 2019.
Inilah hakikatnya. Ini juga disandarkan pada peningkatan pertumbuhan nilai harga
semasa pada tahun 2019 iaitu sebanyak 7.4 peratus dan ini dibuat dengan tidak
mengambil kira kadar inflasi semasalah. Jadi, itu jawapan kepada soalannya, Yang
Berhormat.

Dato’ Haji Salim Sharif [Jempol]: Ya. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua. Saya jemput Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Jawapan yang panjang lebar daripada Yang Berhormat Timbalan Menteri
tadi. Cuma, soalan saya, ekonomi infrastruktur digital dan produktiviti adalah antara
faktor penting yang perlu dijadikan fokus utama kerajaan dalam Rancangan Malaysia
Ke-12 bagi mendukung ekonomi berpendapatan tinggi seawal tahun 2025.

Soalan saya, sejauh manakah usaha peningkatan akses jalur lebar yang
lebih berdaya tinggi seperti 5G digerakkan ketika ini? Ini kerana pada waktu ini,
masih banyak tempat yang masih bermasalah daripada segi infrastruktur digital,
sekali gus membantutkan peluang rakyat meraih pendapatan tinggi seperti
disasarkan oleh kerajaan. Tumpat adalah kawasan yang sangat bermasalah.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tumpat. Sila, Yang Berhormat Timbalan Menteri.

Dato’ Eddin Syazlee bin Shith: Terima kasih kepada Yang Berhormat
Tumpat atas soalan tambahan itu. Saya sangat bersetuju dengan apa Yang
Berhormat sebutkan bahawa ekonomi digital ini akan menjadi penyumbang utama

kepada pertumbuhan ekonomi semasa negara. Itu adalah tepat sekali.
