DR 16.3.2022 95

cadangan perolehan helikopter buatan Amerika Syarikat ini adalah berdasarkan
keperluan semasa tentera darat. Helikopter ini akan digunakan oleh tentera darat
bukan Tentera Udara Diraja Malaysia. la berfokus kepada ancaman yang dihadapi
dan apa yang diperlukan oleh tentera darat sendiri.

Daripada segi kos perolehan helikopter, tawaran harga yang ditawarkan
adalah lebih murah dan berpatutan berbanding helikopter tempur yang ada di
pasaran. Helikopter yang ditawarkan merupakan multipurpose armed
reconnaissance helicopter yang dilengkapi dengan sistem persenjataan ringan (light
attack helicopters), dengan izin as supposed to a full-fledged multipurpose
helicopters seperti Apache dan Tiger.

Kalau kita nak bincangkan tentang kos, AgustaWestland Turki, helikopter
tempur satu unit USD50 juta. Kalau Apache, Amerika Syarikat, satu unit di antara
USD60 sehingga USD120 juta. Eurocopter Tiger France and Germany, satu unit di
antara USD44 sehingga USD48 juta seunit. MD530G kita satu unit RM12 juta. Jadi
kita tidak boleh compare apple dengan apple.

Saya rasa mencukupi menggunakan MD Helicopters ini untuk melihat kepada
ancaman-ancaman yang terpaksa kita hadapi untuk memastikan Sabah ini selamat.
Selamat daripada segi mereka yang mengintai Sabah, mereka yang menyeludup
manusia, barangan larangan dan dadah ke Sabah dan Sarawak. Jadi ia memang
menepati keperluan dan saya rasa light attack aircraft yang ada persenjataannya
yang tersendiri iaitu Gatling gun 7.62mm, heavy machine gun 12.7mm dan rocket
launcher 70mm. Ini semua menunjukkan bahawa kita telah — the end users iaitu
tentera darat telah memikirkan sedalam-dalamnya keperluan mereka dan
alhamdulillah, keenam-enam unit sudah sampai ke tanah air kita. Sekarang kita akan
tuntut /ate delivery daripada syarikat berkenaan.

Aset yang ketika yang dibangkitkan oleh Ahli-ahli Yang Berhormat ialah
berhubung kait dengan LCA. Tidak seperti LCS dan MD Helicopters yang merupakan
projek legasi Tuan Yang di-Pertua, LCA merupakan projek perolehan akan datang.

Keperluan perolehan ini dibuat bagi menggantikan pesawat Mig-29 kita
kerana telah ditamatkan operasi pada tahun 2017 dan menggantikan pesawat BAE
Hawk kita yang akan berusia 32 tahun pada tahun 2026. Ini serta pesawat Aermacchi
kita yang akan berusia 22 tahun pada tahun 2030. Ini perancangan kita melalui LCA
merupakan perancangan ke hadapan kita, hendak mengganti tiga pesawat the Mig’s,
the Hawk’s dan juga the Aermacchi's aircrafts.

Bagi memastikan tiada lagi isu ketelusan atau salah laku dalam proses

perolehan, saya ingin memaklumkan bahawa perolehan fleet LCA ini akan
