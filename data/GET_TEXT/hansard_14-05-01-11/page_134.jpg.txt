DR 16.3.2022 128

bertulis kepada Yang Berhormat sebab saya tiada jawapan dalam ini Yang
Berhormat.

Dato’ Haji Che Abdullah bin Mat Nawi [Tumpat]: Okey, Terima kasih.

Dato’ Seri Mahdzir bin Khalid: Ahli Parlimen Betong? Ahli Parlimen Igan?
Ahli Parlimen Raub?

Tengku Zulpuri Shah bin Raja Puji [Raub]: Ada, ada.

Dato’ Seri Mahdzir bin Khalid: Okey. Ini Yang Berhormat membangkitkan
mengenai dengan bantuan makanan lebih banyak diberikan kepada masyarakat
Orang Asli di kawasan Pos Bihai yang terkesan akibat konflik dengan harimau
Malaya di kawasan berkenaan. Pos Bihai merupakan salah sebuah penempatan
masyarakat Orang Asli di Gua Musang.

Jadi, untuk makluman Yang Berhormat, Jabatan Kemajuan Orang Asli
(JAKOA) merupakan sebuah jabatan yang sangat komited dengan kerja-kerja
pembangunan pendidikan dan juga kemajuan masyarakat Orang Asli yang apabila
di Pos Bihai ini terkesan dengan konflik itu, JAKOA telah mengambil inisiatif untuk
bekerjasama dengan PERHILITAN untuk menangani konflik harimau Malaya dengan
manusia khususnya masyarakat Orang Asli.

Jadi, antara langkah yang diambil juga menerima bantuan dari Pasukan
Gerakan Am membantu dan sepanjang dalam krisis itu, JAKOA telah menghantar
tiga kali bakul makanan untuk 305 - ketua isi rumah dengan jumlah keseluruhan
sebanyak 919 unit dan begitu juga dengan Majlis Agama Islam Kelantan. Pejabat
Ahli Yang Berhormat di sana, PERHILITAN dan organisasi NGO yang membekalkan
bantuan bakul makanan.

Pihak JAKOA juga berusaha menambahkan bakul makanan dalam tempoh-
lebih kurang dalam 6,500 set di Pangkalan Hadapan bagi menghadapi krisis bencana
di negeri Kelantan tertakluk kepada peruntukkan semasa, Yang Berhormat.

Tengku Zulpuri Shah bin Raja Puji [Raub]: Boleh saya tambah sedikit?

Dato’ Seri Mahdzir bin Khalid: Boleh, sila.

Tengku Zulpuri Shah bin Raja Puji [Raub]: Saya difahamkan daripada Pos
Bihai ke Kampung Suwa yang kena makan harimau itu jalan dia memang teruk.
Maknanya kalau hendak masuk situ kena pakai kereta 4x4 yang tinggi, yang rendah
tidak boleh masuk.

Jadi, persoalan dia penduduk di kampung ini agak sukar untuk bercucuk
tanam kerana masih lagi takut dengan harimau ini. Kalau boleh ada satu cara atau
metode lain supaya mereka boleh bercucuk tanam kembali, tidak bergantung pada

bakul makanan. Terima kasih.
