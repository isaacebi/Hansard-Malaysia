DR 16.3.2022 6

Puan Teo Nie Ching [Kulai]: Kulai, Kulai.

Datuk Rozman bin Isli [Labuan]: Terima kasih Timbalan Menteri atas
jawapan. Soalan tambahan saya, mengapakah larangan membawa telefon bimbit ke
dalam pusat pengundian tidak dimasukkan di dalam agenda penambahbaikan
sistem pilihan raya dan transformasi imej Suruhanjaya Pilihan Raya (SPR) yang
sedang dijalankan oleh kerajaan memandangkan bukanlah satu rahsia bahawa
terdapat banyak perlanggaran undang-undang dan unsur-unsur rasuah dengan
hanya menggunakan telefon bimbit di dalam pusat pengundian.

Mohon kerajaan nyatakan alasan kukuh mengapa Pilihanraya Kecil DUN
N.54 Bugaya sehingga ke hari ini belum dilaksanakan sedangkan sudah tiga pilihan
raya dapat diadakan? Terima kasih.

Datuk Wira Hajah Mas Ermieyati binti Samsudin: Okey, untuk
pengetahuan Yang Berhormat, memang tidak ada keperluan untuk kita melarang
membawa telefon bimbit, memang bukannya dalam salah satu syarat dan
sebagainya. Cuma hanya yang kita keluarkan adalah larangan untuk tidak
mengambil kertas undi itu yang perlu dipatuhi secara dengan penuh tanggungjawab
oleh setiap pengundi yang mana kita tengok telah viral pada PRN yang lepas, viral
pengundi-pengundi yang tidak bertanggungjawab berkongsi di Muka-Buku
berkenaan dengan kertas undi tersebut.

Ini satu perbuatan yang tidak patut dan tidak sewajarnya dan harus kita
memberikan, dengan kata lain kita educate pengundi-pengundi lain untuk tidak
berbuat demikian. Cukup dengan kita memberikan...

Dato’ Haji Salim Sharif [Jempol]: [Bangun]

Datuk Wira Hajah Mas Ermieyati binti Samsudin: Maksudnya didik kita
punya pengundi-pengundi tentang apa yang perlu ataupun tidak boleh dilakukan.
Tentang soal...

Dato’ Mahfuz bin Haji Omar [Pokok Sena]: Yang Berhormat kalah macam
itulah.

Datuk Rozman bin Isli [Labuan]: Soalan saya, kenapakah tidak
dimasukkan dalam proses penambahbaikan? Kan lebih baik kalau kita larang sahaja
daripada membawa telefon bimbit ke pusat pengundian.

Datuk Wira Hajah Mas Ermieyati binti Samsudin: Terima kasih Yang
Berhormat. Apa pun cadangan daripada Yang Berhormat akan kita bawakan dalam
Mesyuarat SPR nanti dan berkenaan dengan Pilihanraya Kecil Bugaya, saya tidak
ada jawapannya pada hari ini dan kita akan jawab secara bertulis. Terima kasih.

Dato’ Haji Salim Sharif [Jempol]: Okey, Minister. Terima kasih.
