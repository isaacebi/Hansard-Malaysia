DR 16.3.2022 75

Datuk Halimah binti Mohamed Sadique: Tuan Yang di-Pertua, saya mohon
untuk membenarkan Yang Berhormat Sungai Siput. Terima kasih Tuan Yang di-
Pertua.

Tuan Kesavan a/l Subramaniam [Sungai Siput]: Terima kasih Tuan Yang
di-Pertua. Terima kasih Yang Berhormat Menteri Perpaduan mengizinkan Sungai
Siput mencelah kementerian Yang Berhormat.

Di mana Pelan Tindakan Pembangunan Masyarakat India yang telah
ditubuhkan di bawah kementerian Yang Berhormat dan Yang Amat Berhormat
Perdana Menteri telah memaklumkan akan membentuk Jawatankuasa Kabinet
Sosioekonomi Masyarakat India.

Soalan saya, ataupun penjelasan saya, siapakah Pengerusi dan Urus Setia
Jawatankuasa Kabinet Sosioekonomi Masyarakat India? Terima kasih.

Tuan Yang di-Pertua: Terima kasih.

Datuk Halimah binti Mohamed Sadique: Terima kasih Tuan Yang di-
Pertua. Tuan Yang di-Pertua seperti yang sama maklumkan Yang Amat Berhormat
Perdana Menteri telah pun mengumumkan untuk menubuhkan Jawatankuasa
Kabinet Pembangunan Sosioekonomi Masyarakat India. Saya ucapkan terima kasih
kepada Yang Berhormat Sungai Siput, Pengerusi kepada Jawatankuasa Kabinet ini
ialah Yang Amat Berhormat Perdana Menteri dan Urus Setia kepada Jawatankuasa
Kabinet ini merupakan EPU di bawah Yang Berhormat Dato’ Sri Mustapa bin
Mohamed, EPU.

Mungkin saya boleh jelaskan sedikit, apakah kumpulan-kumpulan kerja yang
dicadangkan Yang Berhormat? Kumpulan kerja Memperkasakan Keperluan Asas, ia
yang kita cadangkan kepada EPU. Meningkatkan Kemenjadian Setiap Kanak-Kanak,
Menaikkan Taraf Ekonomi, Keusahawanan, Memperkasakan Keterangkuman Sosial
dan Memperkasakan Wanita Ke Arah Kesaksamaan Gender.

Dalam pelan ini Tuan Yang di-Pertua, ada lima tunjang dan perkara yang
saya sebutkan itu merupakan tunjang-tunjang yang ada. Pihak EPU sedang
menyediakan Kertas Kabinet untuk dibentangkan kepada Kabinet dan kemudian
akan wujudlah Jawatankuasa ini. Terima kasih.

Tuan Kesavan a/l Subramaniam [Sungai Siput]: Yang Berhormat, dalam
jawatankuasa ini adakah melibatkan Ahli Parlimen daripada pembangkang.

Datuk Halimah binti Mohamed Sadique: Yang Berhormat setakat ini, ini
yang dicadangkan. Itu adalah atas pertimbangan Yang Berhormat Pengerusi kepada
Jawatankuasa ini. Saya rasa insya-Allah akan diambil kira oleh Yang Amat

Berhormat Perdana Menteri.
