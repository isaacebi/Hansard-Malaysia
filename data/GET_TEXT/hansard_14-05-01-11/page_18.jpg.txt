DR 16.3.2022 12

yang mempunyai mekanisme pengurusan bencana yang hampir sama, karakteristik
masyarakat pelbagai budaya dan agama, risiko bencana dan tahap kompetensi serta
teknologi pengurusan bencana. Dalam hal ini Yang Berhormat, negara jiran yang kita
gunakan sebagai template iaitu antaranya Filipina dan Indonesia digunakan sebagai
benchmark dengan izin, kepada NADMA dalam menstrukturkan semula agensi ini.

Berikut adalah perbandingan perjawatan National Disaster Management
Office (NDMO) dengan izin, di negara-negara Asean tersebut. Filipina, National
Disaster Risk Reduction and Management Council (NDRRMC) mempunyai 900
orang pegawai dan pegawai sokongan. Di Indonesia disebut nama badan agensi
mereka adalah Badan Nasional Penanggulangan Bencana (BNPB) mempunyai
seramai 630 tidak termasuk 33 cawangan BNPB ini di provinsi-provinsi mereka
peringkat negeri dan juga 12 cawangan di daerah-daerah mereka.

21030

Sebagai makluman Yang Berhormat, model tadbir urus pengurusan bencana
di bawah sebuah agensi teraju pengurusan bencana menjadi amalan kebanyakan
negara. Menurut United Nations Office for Disaster Risk Reduction, dengan izin,
berdasarkan pelaporan kendiri negara-negara merekodkan sejumlah 140 buah
negara, masing-masing mempunyai agensi bencana masing-masing.

Namun begitu, Malaysia semakin jauh ketinggalan jika dibandingkan antara
lain aspek bilangan pegawai dan pakar-pakar dan pegawai berpengalaman dalam
NADMA dan pasukan dan mekanisme perundangan yang kuat harus ada juga
dengan memastikan supaya semua dasar pewartaan dan _ undang-undang
melibatkan pengurusan dan pengurangan risiko bencana adalah tidak saling
bercanggah dan mengelakkan pertikaian perundangan seterusnya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Timbalan Menteri.

Dr. Kelvin Yii Lee Wuen [Bandar Kuching]: Bandar Kuching.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua...

Dr. Kelvin Yii Lee Wuen [Bandar Kuching]: Bandar Kuching, Bandar
Kuching.

Datuk Haji Hasanuddin bin Mohd Yunus [Hulu Langat]: Hulu Langat.

Timbalan Yang di-Pertua [Dato’ Mohd Rashid Hasnon]: Saya menjemput
Yang Berhormat Kulai.

Puan Teo Nie Ching [Kulai]: Terima kasih, Tuan Yang di-Pertua. Soalan
tambahan saya, salah sebuah jawatankuasa yang penting dalam pengurusan

bencana adalah Mesyuarat Jawatankuasa Kerja Tindakan Daerah. Saya hendak
