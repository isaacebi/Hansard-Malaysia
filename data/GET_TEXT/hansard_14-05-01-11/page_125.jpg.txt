DR 16.3.2022 119

memartabatkan lagi seni, budaya dan warisan negara Pada masa yang sama,
marilah kita bersama-sama menyokong untuk menyemarakkan pelancongan
domestik negara dalam usaha kita sama-sama membantu untuk industri ini dan
ekonomi negara, bangkit dan pulih. Dengan itu saya hendak- sebelum saya akhiri,
saya ada pantun di sini Tuan Yang di-Pertua.

01630

Sungguh bergaya si anak dara;
Memakai hiasan tampak jelita.

Seni budaya terus terpelihara;
Kekal berzaman warisan kita.

Pengantin diarak raja sehari;
Mata memandang malu bersuara.
Pelancongan disemarak menjana industri;
Terus gemilang menjulang negara.

Dengan ini Tuan Yang di-Pertua, saya sekali lagi ingin merakamkan
penghargaan kepada semua Ahli Yang Berhormat di atas segala pandangan,
teguran, saranan dan cadangan dalam memajukan sektor pelancongan, seni dan
budaya negara. Sekian, terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Menteri Pelancongan, Seni dan Budaya, saya tidak pandai berpantun. Saya hanya
boleh mengucapkan terima kasih.

Dipersilakan Menteri Kementerian Pembangunan Luar Bandar untuk

menggulung.

4.31 ptg.

Menteri Pembangunan Luar Bandar [Dato’ Seri Mahdzir bin Khalid]:
Assalamualaikum warahmatullahi wabarakatuh. Salam sejahtera, selamat petang,
salam keluarga Malaysia dan salam luar bandar sejahtera.

Tuan Yang di-Pertua dan Ahli-ahli Yang Berhormat Dewan Rakyat yang
dihormati sekalian. Ke Bawah Duli Yang Maha Mulia Seri Paduka Baginda Yang di-
Pertuan Agong dalam titah ucapan Baginda pada 28 Februari 2022 semasa sesi
pembukaan Parlimen antaranya menyentuh mengenai kesejahteraan masyarakat
luar bandar melalui penyediaan infrastruktur luar bandar yang lebih baik dan
berkualiti. Baginda juga menitahkan agar ketidakseimbangan pembangunan dan
ekonomi antara kelas pendapatan, antara wilayah dan negeri, antara semua etnik

termasuklah Orang Asli dan lain-lain hendaklah dikurangkan.
