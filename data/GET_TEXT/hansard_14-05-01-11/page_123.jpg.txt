DR 16.3.2022 117

Jadi, walaupun promosinya mungkin secara menyeluruh, tetapi kita targeted
juga, dengan izin, targeted juga daripada segi aktivitinya sebab ambassador
daripada Timur Tengah juga ada juga datang berjumpa da meminta supaya kita
bercerita mengenai lebih perkara. Bukan macam dahulu sahaja Yang Berhormat.
Dahulu. dikatakan mereka hanya datang berdasarkan kepada apa yang
dipromosikan. Kononnya dari Timur Tengah ini tidak ada main golf, mereka hanya
ditumpukan pada Kuala Lumpur, Pulau Pinang, Sabah misalnya.

Jadi, pada kali ini mereka mahu supaya kita mempromosikan aktiviti yang ada
dalam negara kita ini lebih daripada apa yang dahulu. Jadi, sekarang ini mereka
mahu mengetahui aktiviti-aktiviti yang banyak berlaku di Malaysia ini untuk membuka
ruang kepada pelancong dari luar itu.

Berbalik kepada penggulungan saya Tuan Yang di-Pertua, untuk makluman
Ahli Yang Berhormat tadi saya bercakap mengenai LITB tadi, sejak diperkenalkan,
tiada sebarang kluster jangkitan berpunca daripada pelancong-pelancong yang
menggunakan gelembung LITB dilaporkan.

Datuk Ahmad Jazlan bin Yaakub [Machang]: Boleh sedikit lagi Yang
Berhormat?

Dato’ Sri Hajah Nancy Shukri: Hanya 2.4 peratus daripada pelancong ini
didapati positif COVID-19 di bawah kategori satu dan dua semasa ujian saringan
dibuat semasa ketibaan di Lapangan Terbang Antarabangsa Kuala Lumpur.

Datuk Ahmad Jazlan bin Yaakub [Machang]: Yang Berhormat Menteri.
Sebelum ke tajuk lain, boleh? Terima kasih sekali lagi Tuan Yang di-Pertua. Sudah
tentulah apabila sempadan negara akan dibuka pada 1 April nanti, saya rasa pihak
kementerian sudah mengenal pasti sasaran-sasaran pelancong-pelancong yang
akan masuk ke dalam negara kita. Berapakah target, agak-agaknya berapa ramai
jangkaan sasaran pelancong yang kita rasa akan dapat dibawa masuk dalam negara
untuk tahun 2022? Terima kasih.

Dato’ Sri Hajah Nancy Shukri: Terima kasih. Setakat ini kita menyasarkan
untuk tahun 2022 ini kita target dalam dua juta orang pelancong dari luar negara.
Kita mengharapkan supaya kita dapat resit dalam RM8.6 bilion, ini untuk pelancong
luar negara. Sebenarnya untuk pelancong dalam negara ini, sebenarnya memang
ramai. Jadi kita belum lagi melihat- mengadakan target-nya sebab tahun 2019 kita
dapat RM103 billion, dengan izin. Itu untuk domestic tourism sahaja.

Jadi kita mengharapkan supaya kita dapat sekurang-kurangnya barangkali
dalam 50 peratus. Kalau bolehlah. Kalau boleh, lebih daripada itulah dan kita hendak

capai seperti mana pada tahun 2019 itu agak sukar pada kali ini, cuma kita berdoa
