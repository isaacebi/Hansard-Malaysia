DR 16.3.2022 126

Tuan Karupaiya a/l Mutusami [Padang Serai]: Yang Berhormat Menteri,
sedikit. Padang Serai.

Dato’ Seri Mahdzir bin Khalid: Ya.

Tuan Karupaiya a/l Mutusami [Padang Serai]: Pertama sekali, saya
ucapkan terima kasih atas akan turap di kampung Jemerli. Bila selepas saya buat
surat dan sebagainya, saya lihat orang kampung kata ada ramai ukur dan akan
diturap. Terima kasih banyak kepada Menteri dan juga Yang Berhormat. Satu lagi,
kampung Padang Bola di Labu Besar. Belum turap lagi dan juga kabel elektrik itu
amat nipis. Dia orang kata selalu dia punya washing machine, TV semua rosak.
Boleh ambil perhatian dan juga sila selesaikan.

Dato’ Seri Mahdzir bin Khalid: Kampung Padang Bola?

Tuan Karupaiya a/l Mutusami [Padang Serai]: Ya, Kampung Padang Bola.
Belakang sekolah SK Labu Besar.

Dato’ Seri Mahdzir bin Khalid: Okey, terima kasih Yang Berhormat Padang
Serai.

Tuan Karupaiya a/l Mutusami [Padang Serai]: Terima kasih Yang
Berhormat. Terima kasih Tuan Yang di-Pertua.

Dato’ Seri Mahdzir bin Khalid: Kota Belud?

Puan Isnaraissah Munirah binti Majilis @ Fakharudy [Kota Belud]: Saya.

Dato’ Seri Mahdzir bin Khalid: Kota Belud bertanya mengenai dengan
status- tiga Yang Berhormat tanya, berkaitan dengan menaik taraf Jalan Dudar-
Taburan-Mendawang yang untuk jawapannya telah dikeluarkan SST pada 17
Februari 2022. Tarikh milik tapak pada 18 April 2022. Next month lah, bulan hadapan
kontraktor akan masuk ke tapak ini.

Keduanya, naik taraf Jalan Tengkurus-Lahanas, Lahanas-Siba, Lahanas-
Sokid-Kota Belud sedang dalam peringkat akhir proses perolehan. Ketiganya, naik
taraf Jalan Sayap-Kota Belud termasuk Talungan dan Terintidon, dalam peringkat
Pelawaan Tender. Projek kedua dan ketiga tersebut dijangka dapat dimulakan pada
bulan Jun dan bulan Ogos 2022.

Puan Isnaraissah Munirah binti Majilis @ Fakharudy [Kota Belud]:
Maksudnya untuk yang Mendawang itu pemilikan tapak pada 18 April. Kemudian,
untuk Tengkurus-Lahanas-Gendukut sedang dalam proses akhir ya?

Dato’ Seri Mahdzir bin Khalid: Ya, saya.

Puan Isnaraissah Munirah binti Majilis @ Fakharudy [Kota Belud]: Jadi,
akan dimulakan kerja pada Jun 2022. Manakala untuk- betulkan saya, Yang
Berhormat Menteri.

Dato’ Seri Mahdzir bin Khalid: Ya.
