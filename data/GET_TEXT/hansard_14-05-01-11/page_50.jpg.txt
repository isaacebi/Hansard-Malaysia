DR 16.3.2022 44

Dato’ Dr. Haji Noor Azmi bin Ghazali: Terima kasih, Yang Berhormat.
Begitu prihatin seperti juga Yang Berhormat Bintulu tadi. Sudah tentu seperti yang
saya sebut dari awal tadi bahawa RT-PCR ini kenapa harganya lebih tinggi. Saya
sudah sebut tadi. Walau bagaimanapun, macam kita kata tadi kalau di airport, di
MAHB itu proses perolehan terbaru itu mengenal pasti syarikat tambahan, sudah
tentu akan mengkaji perkara tentang harga ini. Daripada aspek KKM juga dari
semasa ke semasa sudah tentu kita akan ambil perhatian perkara ini yang
dibangkitkan oleh Yang Berhormat, bermaknanya, adalah daripada suara rakyat.
Kita akan memperhalusi perkara ini supaya masa akan datang harganya dapat
dikurangkan.

Jadi, saya juga hendak ingatkan sekali lagi bahawa kita dalam fasa- hendak
pergi ke fasa endemik ini, kita lebih- seperti yang dimaklumkan oleh Yang Berhormat
Menteri Kesihatan baru-baru ini. Kita akan lebih bergantung pada RTK-Antigen yang
lebih murah, lebih mudah, lebih cepat dan juga dikatakan dengan MDA telah
menjalankan kajian yang sensitivitinya adalah tinggi.

Jadi, perkara ini kita kena ambil perhatian juga bahawa negara-negara luar,
saya sudah sebut tadi Amerika Syarikat dan United Kingdom juga tidak bergantung
pada RT-PCR. Hanya perkara-perkara tertentu yang memerlukan sensitiviti yang
sangat tinggi. Saya bagi contoh, Tuan Yang di-Pertua. Kalau orang yang sudah
positif dan sudah melalui kuarantin 10 hari umpamanya, seminggu atau 10 hari
selepas itu kena buat RT-PCR mungkin akan jadi positif lagi. Oleh sebab,
sensitivitinya terlampau tinggi, dan dia very sensitif.

Dato’ Seri Tiong King Sing [Bintulu]: Ya, yang penting Yang Berhormat...

Tuan Steven Choong Shiau Yoon [Tebrau]: [Berdiri]

Dato’ Dr. Haji Noor Azmi bin Ghazali: Oleh sebab itu, pada tahap kita
hendak masuk ke fasa endemik, kita akan lebih bergantung pada RTK-Antigen. Inilah
saranan kepada rakyat dan harganya boleh dikatakan murahlah pada ketika ini.
Bawah daripada RM10.

Dato’ Seri Tiong King Sing [Bintulu]: Yang Berhormat Timbalan Menteri,
saya bagi maklumat sedikit bagi kita. Bagi sedikit sahaja.

Dato’ Dr. Haji Noor Azmi bin Ghazali: Okey, Yang Berhormat. Sila.

Dato’ Seri Tiong King Sing [Bintulu]: Mengenai RT-PCR ini, katakan ia
dimansuhkan ataupun kita tidak guna RT-PCR. Saya merasakan ini tidak berapa
baik, kenapa? Saya bagi you dua contoh. Satu contoh, saya sendiri kena. Okey.
Saya pada hari kelima saya punya paru-paru meletup. Saya punya simptom keluar
fever. High fever. Then, saya satu badan lemah. Saya pergi check saya punya RT-

PCR pada hari kelima, saya baru 16. Selepas itu, saya mahu admitted to hospital
