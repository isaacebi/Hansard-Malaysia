DR 16.3.2022 4

1010

Di bawah Bajet 2022, insentif pelepasan cukai pendapatan individu sehingga
RM2,500 juga disediakan bagi kos pemasangan, sewaan, pembelian termasuk sewa
beli peralatan atau yuran langganan kemudahan pengecasan EV. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri, soalan tambahan kedua saya jemput Yang
Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua.
Saya ingin bertanya Yang Berhormat Timbalan Menteri, memandangkan Negara
China satu negara yang ada kenderaan elektrik yang terbesar di dalam dunia; yang
kedua ialah Amerika Syarikat dan UK. Adakah Kerajaan Malaysia akan bekerjasama,
joint venture dengan Negara China untuk membuat kenderaan elektrik EV di
Malaysia ini? Minta penjelasan.

Datuk Lim Ban Hong: Terima kasih kepada Yang Berhormat Bukit Bintang.
Tuan Yang di-Pertua, sekiranya kita lihat kepada perkembangan industri EV
tempatan, syarikat-syarikat automatif tempatan telah mula merancakkan
pengeluaran kereta Energy Efficient Vehicle (EEV) sejak NAP 2014 dilancarkan dan
sejak itu kita tengok pelbagai jenama kereta hybrid telah diperkenalkan oleh syarikat-
syarikat yang bertapak di Malaysia seperti Honda, Volvo, BMW dan Mercedes-Benz.

Untuk kerjasama dengan negara China seperti yang disebut oleh Yang
Berhormat Bukit Bintang, kita sedia maklum bahawa syarikat Proton mempunyai
rakan strategiknya dari Negara China iaitu Geely di mana Geely juga memiliki
teknologi untuk menghasilkan kereta EV dan saya hendak maklumkan bahawa
syarikat Proton dan juga Perodua telah mula mengadakan perbincangan dengan
rakan strategik masing-masing untuk meneroka aktiviti pengeluaran EV di masa
depan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Pertanyaan Jawab Lisan seterusnya saya jemput Yang Berhormat Datuk Rozman

bin Isli, Yang Berhormat Labuan.

2. Datuk Rozman bin Isli [Labuan] minta Perdana Menteri menyatakan, dalam
merangka SOP COVID-19 yang lebih berkesan pada Pilihanraya Umum Ke-15,
adakah Suruhanjaya Pilihan Raya (SPR) sedang mempertimbangkan untuk
membenarkan pengundian pos bagi mereka yang tinggal jauh dari pusat pengundian
berdaftar khususnya bagi rakyat Sabah, Sarawak dan Labuan.
