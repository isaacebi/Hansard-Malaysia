DR 16.3.2022 32

supaya setiap pendekatan struktur dan bukan struktur bagi menangani masalah
banjir dapat dilaksanakan dengan mengambil kira faktor perubahan iklim dalam
peringkat perancangan, reka bentuk dan pelaksanaan projek-projek melibatkan
sektor air dan infrastruktur.

Perincian ini bagi jangka masa pendek dan juga masa panjang telah
diumumkan oleh Yang Berhormat Menteri KASA dalam Mesyuarat Khas Parlimen
berkaitan banjir dan pasca banjir dan penjelasan bantuan dan penyelesaian jangka
masa panjang pengurusan bencana banjir pada 20 Januari 2022 baru-baru ini.

Untuk soalan bahagian kedua. Tuan Yang di-Pertua, mengambil kira
fenomena banjir Monsun Timur Laut tahun 2021 dan 2022 yang serius sehingga
mengakibatkan kehilangan nyawa dan kerosakan harta benda, Jemaah Menteri telah
memutuskan untuk meningkatkan dan menyegerakan projek tebatan banjir dengan
tambahan perbelanjaan sebanyak RM15 bilion untuk tempoh tahun 2023 hingga
tahun 2030.
= 1120

Bagi pelan induk jadual masa dengan tujuan mengurangkan risiko banjir
akibat perubahan iklim, KASA akan memasukkan faktor perubahan iklim dalam
meningkatkan tahap perlindungan ataupun kala ulangan, dengan izin, Average
Recurrence Interval (ARI) bagi reka bentuk infrastruktur saliran dan pantai dari 100
tahun ARI kepada 200 tahun ARI.

KASA juga telah membangunkan satu kerangka pelan mitigasi jangka
panjang 50 tahun secara berfasa yang akan bermula pada tahun 2023 bagi
mengurangkan impak banjir dan peningkatan aras laut sehingga tahun 2100. Pelan
mitigasi ini melibatkan projek tebatan banjir, saliran bandar, pembinaan Sabo works,
empangan, pengambilan tanah, struktur pelindungan pantai yang berupaya
melindungi daripada kenaikan air laut, banjir pantai dan luruan ribut. Sekian, terima
kasih.

Timbalan Yang di-Pertua [Dato’ Mohd Rashid Hasnon]:Terima kasih.
Soalan tambahan yang pertama Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua.
Setelah mendengar dengan panjang lebar jawapan, saya ingin tegaskan rancangan
tanpa pelaksanaan yang berkesan hanya akan mendatangkan kegagalan. Sejak
Rancangan Malaysia Pertama, masalah banjir ini asyik berulang khususnya di negeri
Pantai Timur, Kelantan, Terengganu, Pahang dan lain-lain. Sekarang masalah
nampaknya semakin serius. Apa sebenarnya saya hendak tahu- janganlah kita

bertanya lain, Yang Berhormat Menteri jawab lain.
