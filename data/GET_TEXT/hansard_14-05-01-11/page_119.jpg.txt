DR 16.3.2022 113

Manakala berdasarkan seksyen 42, Akta Warisan Kebangsaan [Akta 645],
menjadi tanggungjawab pemilik sesuatu tapak warisan untuk memastikan bahawa
tapak warisan itu sentiasa dalam keadaan baik. Dalam hal ini, pemegang hak
milikannya adalah bertanggungjawab memastikan ia terus terpelihara daripada
semasa ke semasa.

Untuk makluman Ahli Yang Berhormat, selaras dengan Dasar Kebudayaan
Negara 2021 (DAKEN 2021) Teras Ill, pemeliharaan dan pemuliharaan warisan
budaya dan juga Pelan Strategik Jabatan Warisan Negara 2021-2025 dengan
merujuk Teras Strategik 1 iaitu meneruskan kesinambungan warisan untuk
mengekalkan identiti dan jati diri masyarakat. MOTAC dan JWN telah melaksanakan
kerja-kerja membaik pulih bangunan warisan dan tinggalan sejarah melalui beberapa
peruntukan iaitu peruntukan dari Kumpulan Wang Warisan (KWW), peruntukan
daripada Projek Pembangunan (DE), dan Peruntukan Belanja Mengurus (OE).

Sejak tahun 2006 hingga kini, sejumlah 201 buah tapak warisan telah
dibaikpulih, dinaiktarafkan dan diselenggarakan. Ini termasuklah tapak arkeologi,
kemudahan pelancongan, bangunan, monumen dan sebagainya di seluruh negara.
Dalam usaha mempertingkatkan industri pelancongan di tapak-tapak warisan,
pembangunan infra yang bersesuaian juga dilaksanakan oleh MOTAC. Sebagai
contoh, di Lembah Lenggong telah dilaksanakan projek menaik taraf Galeri Arkeologi
Lembah Lenggong, Fasa | yang melibatkan penambahan galeri baru untuk Perak
Man dan Pejabat JWN Zon Tengah.

Pihak JWN juga dalam proses menaik taraf Galeri Arkeologi Lembah
Lenggong, Fasa II yang melibatkan kerja-kerja menaik taraf galeri pameran secara
keseluruhan. Kerja-kerja yang dilaksanakan ini bukan sahaja sebagai salah satu
usaha menaik lebih ramai pelancong untuk berkunjung di sini, malah ia boleh
memperkukuh dan meningkatkan kredibiliti warisan arkeologi Lembah Lenggong,
Perak sebagai Tapak Warisan Dunia UNESCO.

Selain itu, JWN juga sentiasa berusaha dengan mengambil_inisiatif
melaksanakan kerja-kerja penyelenggaraan dan pemantauan di beberapa buah
tapak gua di sekitar Lembah Lenggong, termasuklah Gua Harimau, Gua Badak, Gua
Gunung Runtuh, Gua Asal dan Gua Teluk Kelawar dengan memastikan ia terpelihara
dan tidak diganggu oleh pihak-pihak yang tidak bertanggungjawab.

Untuk makluman semua Ahli Yang Berhormat Dewan Rakyat juga, pada
tahun 2021, JWN telah melaksanakan beberapa projek pemeliharaan dan
pemuliharaan tapak warisan. Antara projek yang terlibat dalam membaik pulih dan

menaik taraf bangunan atau tapak warisan termasuklah:
