DR 16.3.2022 79

baik perkara ini dan untuk makluman Yang Berhormat, gerak kerja PPVN telah
melaksanakan beberapa perbincangan dengan pihak industri seperti Pharmaniaga,
CanSino dan MVP berkaitan pembangunan teknologi vaksin terutamanya vaksin
COVID-19.

Selain daripada itu, MOSTI melalui NIBM juga telah menandatangani MOU
bersama beberapa pemain industri vaksin iaitu:

(i) Pusat Penyelidikan Pharmaniaga Sdn. Bhd.;

(ii) Institut Automotif Robotik dan IOT Malaysia (MARii);

(iii) Pusat Penyelidikan dan Pendidikan Penyakit Berjangkit

Tropika (TIDREC) Universiti Malaya;

(iv) Universiti Putra Malaysia (UPM);

(v) Universiti Sains Malaysia;

(vi) Institut Kesihatan Negara (NIH) Kementerian Kesihatan

Malaysia; dan

(vii) | Lembaga Pembangunan Pelaburan Malaysia (MIDA)

Tuan Yang di-Pertua, terima kasih diucapkan kepada Yang Berhormat Sik
atas keprihatinan dan cadangan supaya kerajaan memperbanyakkan program
pembudayaan STI terutama kepada golongan belia. Selaras dengan aspirasi
‘Merakyatkan Sains dan Menginsankan Teknologi’, MOSTI sentiasa giat merangka
dan melaksanakan pelbagai program berteraskan pembudayaan sains dan
teknologi. Program-program tersebut dilaksanakan bagi mencungkil minat,
memupuk budaya inovasi, menggalakkan pemikiran kreatif dan kemahiran
penciptaan.

Sebagai contoh, antara program pembudayaan STI yang dilaksanakan setiap
tahun oleh MOSTI sejak tahun 2018 ialah Minggu Sains Negara. Pada tahun ini
program tersebut dijadualkan bermula April hingga November. Kali ini terdapat tujuh
bidang fokus utama iaitu planetary health, kimia dan bioteknologi, kegunaan aman
nuklear, inovasi sosial, kejuruteraan, nano teknologi dan juga angkasa.

Pusat Sains Negara dan Planetarium Negara merupakan agensi kerajaan
yang bertindak sebagai sebuah pusat pendidikan tidak formal untuk pembudayaan
sains angkasa serta sains interaktif di MOSTI. Dalam usaha merakyatkan STI melalui
prasarana sedia ada dan penyampaian perkhidmatan kepada masyarakat, Pusat
Sains Negara dan Planetarium Negara telah melaksanakan pelbagai program di
seluruh Malaysia merangkumi pameran tetap, program jangkauan luar dan dalam,
program jerayawara dan Singgah Sains. Kedua-dua agensi ini juga sentiasa

berinovasi dalam menggalakkan pembudayaan sains terutama dalam bidang sains
