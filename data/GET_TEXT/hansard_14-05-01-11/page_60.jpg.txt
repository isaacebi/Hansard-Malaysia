DR 16.3.2022 54

oleh COVID-19, maka pihak-pihak tertentu akan menentukan sebabnya. Jadi,
kalau...

Dato’ Wira Haji Amiruddin bin Haji Hamzah [Kubang Pasu]: Pihak tertentu
itulah pihak hospital, Yang Berhormat.

Dato’ Dr. Haji Noor Azmi bin Ghazali: Kematian itu telah dinyatakan renal
failure, kalau sudah dinyatakan renal failure, | am sure that they have done all the
test and it is due to the renal failure yang dia meninggal itu.

Dato’ Wira Haji Amiruddin bin Haji Hamzah [Kubang Pasu]: Ya, betul
renal failure tetapi dia mulanya sebab ialah COVID-19. Selepas itu Jong COVID. Oleh
sebab itu dikatakan di situ bahawa sekiranya diletakkan okey, renal failure yang
disebabkan oleh asalnya iaitu daripada COVID-19...

Dato’ Dr. Haji Noor Azmi bin Ghazali: Terima kasih, terima kasih Yang
Berhormat.

Dato’ Wira Haji Amiruddin bin Haji Hamzah [Kubang Pasu]: Terima kasih.

Dato’ Dr. Haji Noor Azmi bin Ghazali: Terima kasih Yang Berhormat. Saya
faham apa yang terhasrat daripada Yang Berhormat. Apa yang saya nyatakan ialah
cause of death yang ditentukan itu. Bukan kata kalau kita hendak tulis, kalau
dituliskan NADMA, itu lain. Saya tidak komen yang itu. Saya komenkan cause of
death itu bukan sewenang-wenangnya diletakkan.

Tuan Yang di-Pertua, terima kasih kerana memberikan sedikit masa lagi.
Saya hendak merujuk kepada persoalan oleh Yang Berhormat Batu Kawan yang
telah bertanyakan tentang pakej penjagaan COVID-19 (PPC) yang telah diedarkan
kepada keluarga B40.

Untuk makluman Yang Berhormat, pada 19 September 2021, dalam
persediaan ke arah era endemik COVID-19, Yang Amat Berhormat Perdana Menteri
telah mengumumkan pemberian pakej penjagaan COVID-19 (PPC) kepada 36 juta
Keluarga Malaysia B40. Edaran PPC ini telah bermula pada bulan Disember 2021
dan dijangka lengkap edaran pada bulan April 2022.

Sehingga 10 Mac 2022, sebanyak 2,129,998 pek PPC telah diedarkan. Kita
amat berterima kasih kepada keprihatinan Yang Amat Berhormat Perdana Menteri
dan kerajaan. Setiap pek PPC ini mengandungi empat unit pelitup muka guna
semula, empat unit kit ujian sendiri COVID-19, satu unit oximeter nadi, satu unit
termometer dan risalah kesihatan. Peruntukan yang disediakan bagi pelaksanaan
pemberian PPC ini adalah sebanyak RM471.6 juta yang melibatkan kos item,
penghasilan kotak pembungkusan dan pengedaran kepada penerima di seluruh

negara.
