DR 16.3.2022 33

Saya hendak bertanya, adakah kementerian mempunyai jadual masa- target
timeframe? Bilakah negara ini akan bebas daripada misi banjir? Memandangkan
kerajaan telah memperuntukkan RM15 bilion tambahan, duit diperuntukkan akan
tetapi tidak kena pada tempatnya, masalah masih lagi asyik berulang. Maka, saya
harap hari ini Dewan yang mulia ini mendapat satu jawapan untuk pastikan rakyat
tidak lagi terpaksa menghadapi bencana banjir.

Soalan kedua, saya hendak tanya mengapa kerajaan tidak pakai Pusat
Ramalan dan Amaran Banjir Negara (PRABN) khususnya untuk kawasan Ibu Kota
Kuala Lumpur yang dibahagikan pada empat fasa. Ini supaya sebelum banjir kilat,
sekurang-kurangnya Jabatan Meteorologi dengan jabatan yang _berkaitan
mempunyai satu sistem memaklumkan kepada orang awam ada bahaya banjir
supaya mereka dapat masa mengerakkan kereta mereka dan pindah ke tempat yang
lebih tinggi. Tidak lagi tenggelam dalam banjir.

Soalan khusus terakhir saya nak bertanya kepada Yang Berhormat Timbalan
Menteri. Peruntukan telah diberikan. Mengapakah projek tebatan banjir tidak
dipercepatkan? Contohnya di kawasan saya iaitu Teluk Intan. Pada tahun 2018 pada
pentadbiran Pakatan Harapan, telah luluskan RM80 juta untuk bina Projek Tebatan
Banjir Fasa 2. Sekarang sudah empat tahun. Mengapakah kerja sampai hari ini tidak
dimulakan? Jika dengan speed kura-kura macam ini sampai Teluk Intan satu hari
nanti tenggelam dalam air, tebatan banjir masih tidak dilaksanakan.

Saya mohon jawapan yang konkrit supaya rakyat tahu apakah mereka masih
lagi boleh menaruh harapan kepada kerajaan hari ini. Sekian, terima kasih Tuan
Yang di-Pertua.

Dato’ Mansor bin Othman: Terima kasih Yang Berhormat Teluk Intan atas
soalan tambahan. Saya bersetuju dengan Yang Berhormat Teluk Intan yang isu
pelaksanaan perlu diberi perhatian yang lebih serius di peringkat sekarang ini untuk
kita berdepan dengan isu banjir yang melanda negara kita baru-baru ini untuk jangka
panjang dan juga tindakan-tindakan jangka pendek yang dilaksanakan oleh pihak
kerajaan. Khusus untuk Yang Berhormat Teluk Intan itu, saya akan semak kenapa
kelewatan yang berlaku ini akan beri jawapan secara bertulis kepada Yang
Berhormat.

Kemudian soalan kedua yang dibangkitkan oleh Yang Berhormat ialah
berkaitan dengan sistem amaran yang perlu diberikan kepada pengguna ataupun
kepada penduduk kita lebih awal. Ada dua atau tiga buah jabatan yang terlibat dalam
perkara ini. Pertama daripada JPS, daripada METMalaysia dan juga daripada
NAHRIM yang sedang berusaha sekarang ini untuk merangka dan untuk menambah

baik sistem yang ada sekarang ini. Memang betul, memang kita tidak dapat memberi
