DR 16.3.2022 26

“Hip-hip hore”; dan

Soalan saya nombor lapan.

8. Dato’ Haji Mahfuz bin Haji Omar [Pokok Sena] minta Perdana Menteri
menyatakan apakah perancangan kerajaan untuk memastikan tahun 2025 sasaran
negara berpendapatan tinggi bagi mencapai pendapatan isi rumah mencapai
RM10,000 sebulan seperti yang terkandung dalam RMK-12.

Timbalan Yang di-Pertua [Dato' Mohd Rashid Hasnon]: Panjang soalan
itu.

Seorang Ahli: Berniat jahat [Berucap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: Sila Yang
Berhormat Yang Berhormat Timbalan Menteri.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Terima kasih Tuan Yang di-Pertua.

Tuan Yang di-Pertua, kerajaan menyasarkan purata pendapatan isi rumah di
bawah RMKe-12 meningkat daripada 7,089 pada tahun 2020 kepada 10,065 pada
tahun 2025 iaitu peningkatan sebanyak 7.3 peratus setahun.

Sasaran yang ditetapkan ini adalah realistik berdasarkan kepada pencapaian
peningkatan purata pendapatan isi rumah bagi tempoh tahun 2009-2019 iaitu
sebanyak 7 peratus setahun.

Selain itu, sasaran yang ditetapkan juga adalah selari dengan jangkaan
pertumbuhan KDNK pada harga semasa 7.4 peratus setahun bagi tempoh RMKe-12
dan matlamat untuk menjadi negara berpendapatan tinggi dan maju.

Untuk makluman Ahli Yang Berhormat, pendapatan purata isi rumah ini
merujuk kepada punca pendapatan yang diperoleh dari empat punca yang utama.

(i) pendapatan bekerja bergaji;

(ii) pendapatan dari bekerja sendiri;

(iii) pendapatan dari harta dan pelaburan seperti dividen; dan

(iv) penerimaan pendapatan semasa seperti kiriman dan bantuan

kewangan yang diberikan oleh kerajaan.

Dalam konteks Malaysia purata penerimaan pendapatan, dalam satu isi
rumah adalah sekitar dua orang pada tahun 2019. Kerajaan yakin sasaran yang telah
ditetapkan kini mampu dicapai berikutan pelbagai strategi makro yang diperkenalkan
untuk memulihkan dan memperkukuhkan asas ekonomi. Antaranya termasuklah:

(i) usaha untuk meningkatkan produktiviti;

(ii) menggalakkan pelaburan berkualiti;

(iii) mempercepatkan peralihan struktur ekonomi;
