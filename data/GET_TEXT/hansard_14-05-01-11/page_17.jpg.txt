DR 16.3.2022 11

Keperluan untuk NADMA diwujudkan di negeri dan daerah sekali lagi diulangi
oleh Yang Amat Berhormat Perdana Menteri pada 20 Januari 2022, Yang Berhormat.
Ini berikutan landskap pengurusan bencana negara sekali lagi diuji pada fasa MTL
2021-2022. Kejadian banjir besar luar biasa yang melanda beberapa buah negeri
mulai 18 Disember 2021 memperlihatkan sisi kelemahan dalam struktur pengurusan
bencana negara di mana NADMA hanya mempunyai kakitangan bertugas di
peringkat pusat dan tidak mempunyai kakitangan di peringkat daerah dan negeri
kerana pada masa itu, asas penubuhan NADMA pada 26 Ogos 2015 adalah sebagai
penyelaras semata-mata.

Antara kelemahan ketara yang dikenal pasti berikutan kejadian banjir baru-
baru ini adalah isu chain of command dengan izin, di dalam pelaksanaan mekanisme
tindak balas bencana. Struktur organisasi NADMA yang kecil dan hanya beroperasi
di peringkat pusat iaitu 94 perjawatan pelbagai gred pengurusan dan profesional
serta kumpulan sokongan dan tidak mempunyai kakitangan di peringkat negeri dan
daerah telah menyukarkan koordinasi dan penyampaian maklumat dua hala secara
terus dengan agensi-agensi di lapangan.

Keupayaan NADMA juga terbatas untuk menyelaras tindakan pengurusan
bencana di peringkat setempat yang melibatkan pelbagai pihak meliputi komuniti,
badan-badan bukan kerajaan, kerajaan tempatan, pihak swasta dan sebagainya
dalam usaha untuk mengarusperdanakan pengurangan risiko bencana,
kesiapsiagaan, pemerkasaan komuniti dan pendidikan.

Yang Berhormat, buat masa ini, implikasi kewangan yang terlibat masih
belum dikenal pasti dan ianya akan diketahui setelah cadangan penstrukturan
semula dipersetujui melalui perbincangan dengan Ketua Setiausaha Negara dan
Jabatan Perkhidmatan Awam. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan pertama, sila Yang Berhormat Rompin.

Dato’ Sri Hasan bin Arifin [Rompin]: Terima kasih Yang Berhormat Menteri.
Adakah dalam menjalankan kajian untuk penstrukturan semula NADMA, turut
melihat dan menjadikan negara luar negara sebagai penanda aras ataupun
benchmark memandangkan ia amat penting dalam melihat penstrukturan semula ini
secara lebih objektif dan lebih teratur.

Datuk Mastura binti Tan Sri Dato’ Mohd Yazid: Terima kasih Yang
Berhormat, terima kasih Tuan Yang di-Pertua. Satu soalan yang baik dan
menjangkau laras pelbagai mengikut jangka masa yang lama dan juga kompleksiti
menguruskan bencana di negara kita. Langkah pengukuhan pengurusan bencana

negara Yang Berhormat, wajar mengambil kira praktikaliti di negara lain, saya setuju,
