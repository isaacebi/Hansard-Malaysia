DR 16.3.2022 118

dan mengharapkan ia rancak juga dan boleh menjangkau apa yang telah kita capai.
Jadi, saya sambung lagi.

Pelaksanaan projek rintis yang LITB selama tiga bulan juga telah mencatat
kehadiran lebih 5,800 orang daripada segi pelancong asing dan menjana
pendapatan melebihi RM28 juta kepada ekonomi Pulau Langkawi. Susulan
perkembangan tersebut, kerajaan pada awal Februari 2022 telah memutuskan untuk
melanjutkan pelaksanaan LITB sehinggalah pintu sempadan negara dibuka
sepenuhnya kelak.

Kejayaan LITB mengimbangi kehadiran semula pelancong asing tanpa
meletakkan lebih bebanan dan tekanan kepada sistem kesihatan negara, telah
memberi gambaran positif bahawa keseluruhan ekosistem industri pelancongan
yang terdiri daripada penggiat industri dan agensi-agensi kerajaan yang terlibat
mampu untuk menerima dan memberikan perkhidmatan yang baik kepada
pelancong, di samping mematuhi norma baharu dan SOP yang ditetapkan pada saat
dunia masih berjuang dalam tempoh pandemik.

MOTAC turut menyambut baik keputusan dan pengumuman kerajaan untuk
membuka semula sempadan antarabangsa negara bermula 1 April 2022. Keputusan
ini diharap berupaya untuk menjadi pemangkin segala usaha MOTAC untuk kembali
merancakkan industri pelancongan negara dengan kehadiran pelancong dari luar
negara, seterusnya menjadikan Malaysia sebagai destinasi pilihan oleh pelancong
antarabangsa.

Saya ingin mengambil kesempatan ini untuk menyeru seluruh penggiat
industri pelancongan untuk bersama MOTAC dan melakukan persediaan untuk
menyambut dan menarik semula kedatangan pelancong asing dan juga bersama
dalam mempergiat promosi, pemasaran produk dan destinasi pelancongan Malaysia
di mata dunia. /nsya-Allah, dengan kerjasama semua pihak, usaha pemulihan dan
kebangkitan semula industri pelancongan negara akan dapat dicapai seperti yang
kita hasratkan.

Saya rasa itu sahaja yang kita perlu jawab. Ini kerana kebanyakan isu ini telah
dijawab oleh kementerian-kementerian yang lain kerana ia banyak berkaitan dengan
kementerian lain. Oleh itu, saya bagi pihak MOTAC dengan ini mengucapkan
banyak terima kasih di atas maklum balas yang telah diberi kepada kita melalui
perbahasan. Jadi, berakhirlah sesi penggulungan kita Tuan Yang di-Pertua, Usul
Menjunjung Kasih Titah Seri Paduka Baginda bagi Kementerian Pelancongan Seni
dan Budaya pada hari ini.

Saya dan juga MOTAC sentiasa terbuka untuk menerima segala pandangan

dan saranan oleh mana-mana pihak demi memajukan lagi industri pelancongan dan
