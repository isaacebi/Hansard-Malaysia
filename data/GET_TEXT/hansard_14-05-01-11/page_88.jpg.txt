DR 16.3.2022 82

Di penghujung program, MOSTI berhasrat mengumpul sekurang-kurangnya
2,000 idea atau prototaip yang inovatif, kreatif dan futuristik bertaraf dunia selaras
dengan agenda negara untuk memacu ke arah negara berteknologi tinggi.
Tuan Yang di-Pertua, seterusnya saya ingin memberi maklum balas kepada
saranan oleh Yang Berhormat dari Pasir Mas mengenai kerjasama_ strategik
melibatkan MOSTI diperlukan bagi memastikan kebajikan profesion jurutera diberi
perhatian oleh kerajaan melalui pemerkasaan Akta Pendaftaran Jurutera 1967 (Akta
138).
Untuk makluman Yang Berhormat, Lembaga Teknologi Sumber Manusia
(MBOT) di bawah MOSTI juga menyokong peruntukan Akta 138 di mana MBOT
sentiasa memantau isu-isu-isu kebajikan. Bukan sahaja jurutera malah teknologis,
saintis, penyelidik dan juruteknik di Malaysia. MBOT sedar bahawa kebajikan
golongan profesional ini bukanlah tanggungjawab pihak kerajaan atau badan
profesional sahaja tetapi ia haruslah meliputi pelbagai pihak lain seperti:
(i) industri;
(ii) IPT;
(iii) dewan-dewan perniagaan; dan
(iv) persatuan-persatuan industri.
Berbanding dengan jurutera di industri yang lebih terlibat di dalam aspek reka
bentuk design, MBOT mengiktiraf teknologis dan juruteknik iaitu individu yang
menjalankan salah satu daripada profil teknologi iaitu;
(i) pembangunan (development);
(ii) pembuatan (manufacturing);
(iii) pengujian (testing);
(iv) pentauliahan (commissioning); dan
(v) penyelenggaraan maintenance dengan izin.
Setakat hari ini MBOT mendaftarkan seramai 15,000 teknologis dan
juruteknik profesional. Lanjutan itu, MBOT juga sentiasa menyokong dasar-dasar
kerajaan berkaitan pembangunan bakat dan modal insan berasaskan teknologi yang
diharap dapat mewujudkan technology based economic dan mewujudkan high skill
workers yang berkualiti yang mana dasar-dasar tersebut adalah seperti berikut:
(i) Dasar Revolusi Perindustrian Keempat (4IR) Negara;
(ii) Dasar Sains, Teknologi dan Inovasi Negara tahun 2021-2030
(DSTIN);

(iii) Rangka Kerja 10-10 Sains, Teknologi, Inovasi dan Ekonomi (10-10
MySTIE); dan

(iv) Pelan Strategik MOST] tahun 2021-2025.
