DR 16.3.2022 36

dipanggil evaporation, proses untuk tangani isu banjir termenung ini. Kita juga
sedang menilai seperti Yang Berhormat Baling sebut tadi, aset-aset di bawah
kementerian, terutama di bawah JPS untuk menambah baik dan mempertingkatkan
keupayaan, terutama seperti yang disebutkan tadi, rumah-rumah pam, pintu air dan
juga lain-lain aset yang perlu ditambah baik pada masa ini. Terima kasih Yang
Berhormat Baling.

Tuan Yang di-Pertua: Terima kasih Yang Berhormat Timbalan Menteri. Ahli-
ahli Yang Berhormat, sekarang tamatlah sesi untuk Waktu Pertanyaan-pertanyaan
bagi Jawab Lisan pada hari ini. Terima kasih kepada semua. Usul Yang Berhormat
Menteri ya.

[Sesi Pertanyaan-pertanyaan Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.31 pg.
Timbalan Menteri Pembangunan Usahawan dan Koperasi [Datuk
Muslimin bin Yahaya]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga selesai giliran Kementerian Kesihatan,
Kementerian Perpaduan Negara, Kementerian Sains, Teknologi dan
Inovasi, Kementerian Pertahanan, Kementerian Perusahaan,
Perladangan dan Komoditi, Kementerian Pelancongan, Seni dan
Budaya, Kementerian Pembangunan Luar Bandar dan Kementerian
Pembangunan Usahawan dan Koperasi menjawab seperti di nombor
17 hingga 24 dalam susunan giliran Menteri menjawab ke atas
perbahasan Usul Menjunjung Kasih ke atas Titah Diraja dan selepas
itu Majlis Mesyuarat akan ditangguhkan sehingga jam 10 pagi, hari
Khamis, 17 Mac 2022.”

Tuan Yang di-Pertua: Ada sesiapa yang menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]:
Tuan Yang di-Pertua, saya mohon menyokong.

Tuan Yang di-Pertua: Terima kasih Yang Berhormat Timbalan Menteri. Ahli-
ahli Yang Berhormat semua, sekarang saya kemukakan masalah kepada Majlis
untuk putuskan. Masalahnya ialah usul seperti yang dikemukakan tadi hendaklah
disetujukan.

[Usul dikemuka bagi diputuskan; dan disetujukan]
