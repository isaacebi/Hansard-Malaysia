DR 16.3.2022 66

Tuan M. Kulasegaran [Ipoh Barat]: Jangan mengalihlah kepada lain-lain
MP. Jawablah soalan saya.

Tuan Sivakumar Varatharaju Naidu [Batu Gajah]: Okey, terima kasih.

Tuan Yang di-Pertua: Yang Berhormat Ipoh Barat, tolong.

Tuan Sivakumar Varatharaju Naidu [Batu Gajah]: Yang Berhormat
Menteri, dalam jawapan yang diberikan oleh Yang Berhormat Menteri tadi, Yang
Berhormat Menteri memberitahu bahawa dalam taklimat yang akan diadakan pada
22 hari bulan nanti, perkara utama yang akan dibincangkan ialah berkaitan dengan
pelan tindakan. Yang Berhormat Menteri juga ada beritahu bahawa perkara-perkara
berkaitan dengan penyiasatan yang telah dilakukan terhadap MITRA itu akan
dijawab oleh SPRM dan Yang Berhormat Menteri tidak akan jawab.

Saya nak tahu sama ada dalam taklimat itu, adakah Yang Berhormat Menteri
juga akan memberitahu kami tentang perbelanjaan-perbelanjaan yang telah
dilakukan pada tahun 2020 dan 2021? Ini adalah penting. Dan saya juga ingin tahu
berkaitan dengan hutang-hutang yang dikatakan telah dibayar dengan
menggunakan wang MITRA. Penjelasan itu adalah perlu sebab kami tidak mahu
tahu...

Datuk Halimah binti Mohamed Sadique: Ya, ya. Terima kasih Yang
Berhormat.

Tuan Sivakumar Varatharaju Naidu [Batu Gajah]: Ini adalah sangat
penting, Yang Berhormat Menteri.

Datuk Halimah binti Mohamed Sadique: Tuan Yang di-Pertua.

Tuan Sivakumar Varatharaju Naidu [Batu Gajah]: Tak guna kita adakan
mesyuarat dan taklimat kalau kita hanya nak tahu tentang pelan tindakan tetapi...

Datuk Halimah binti Mohamed Sadique: Ya, ya. Okey. Saya faham, saya
faham.

Tuan Sivakumar Varatharaju Naidu [Batu Gajah]: ...Kita tidak tahu apa
yang telah lepas.

Tuan Yang di-Pertua: Yang Berhormat Batu Gajah, tolong.

Datuk Halimah binti Mohamed Sadique: Taklimat PTMI pada 22 Mac 2022.
Kita akan bagi taklimat berkaitan dengan semua tunjang, apa perancangan dan
termasuk perancangan MITRA bagi tahun 2022, ya.

Soal yang berkaitan dengan SPRM, Yang Berhormat, saya tak boleh jawab.
SPRM akan jawab. Yang Berhormat Menteri di Jabatan Perdana Menteri (Undang-
undang) akan jawab tentang SPRM, siasatan ke atas MITRA. Yang Berhormat
Menteri di Jabatan Perdana Menteri (Undang-undang) akan jawab, bukan saya.

Tuan Kesavan a/l Subramaniam [Sungai Siput]: /Bangun]
