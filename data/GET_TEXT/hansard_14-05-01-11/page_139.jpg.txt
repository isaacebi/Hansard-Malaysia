DR 16.3.2022 133

01710

Timbalan Yang di-Pertua [Dato' Mohd Rashid Hasnon]: Yang Berhormat
Pasir Mas tidak ada.

Tan Sri Noh bin Haji Omar: Tidak ada.

Timbalan Yang di-Pertua [Dato' Mohd Rashid Hasnon]: Boleh bagi
rumusan.

Tan Sri Noh bin Haji Omar: Baik, rumusan sahajalah. Untuk pengetahuan
Yang Berhormat, bahawa KUSKOP telah pun menyediakan berbagai-bagai program
adaptasi teknologi bagi menggalakkan PLKS mengembangkan perniagaan mereka
melalui platform atas talian. Antaranya program bimbingan atas talian E-Board di
bawah INSKEN, program pemasaran online di bawah TEKUN, platform Pybli di
bawah Perbadanan Nasional Berhad (PERNAS), aplikasi WarongKu di SME Corp ,
platform Angsana Virtual Mall di bawah UDA. Kita juga ada platform e-dagang
Orderlah di SME Bank. Kita juga ada program adaptasi dan pemecutan teknologi
MyTap.

KUSKOP sedang dalam proses membangunkan aplikasi MyMall yang akan
menjadi platform bersepadu bagi menyelaraskan semua inisiatif platform digital sedia
ada di peringkat kementerian. Terakhir iaitu yang dibangkitkan oleh Yang Berhormat
Kampar yang telah membangkitkan isu berkenaan salah guna kuasa dan
penyelewengan sekiranya ada dalam Koperasi Pembangunan Pendidikan Berhad
(KOPP) dan memohon tindakan sewajarnya diambil terhadap pihak pengurusan
koperasi demi memelihara hak dan juga kepentingan ahli koperasi. Yang Berhormat
Kampar ada? Ada?

Timbalan Yang di-Pertua [Dato' Mohd Rashid Hasnon]: Yang Berhormat
Kampar tidak ada.

Tan Sri Noh bin Haji Omar: Kalau Yang Berhormat Kampar tidak ada, agak
panjang sedikit.

Timbalan Yang di-Pertua [Dato' Mohd Rashid Hasnon]: Okey.

Tan Sri Noh bin Haji Omar: Oleh sebab saya hendak bagi maklum bahawa
pihak SKM telah pun mengambil tindakan. Berbagai-bagai tindakan telah diambil,
jadi saya mohon untuk dijawab bertulis kepada Yang Berhormat.

Timbalan Yang di-Pertua [Dato’ Mohd Rashid Hasnon]: Bertulis.

Tan Sri Noh bin Haji Omar: Jadi, Tuan Yang di-Pertua saya rasa itu
sahajalah yang saya hendak jawab yang berkaitan dengan KUSKOP. Saya ingin
mengucapkan terima kasih kepada mereka yang membangkitkan isu-isu ini. Saya
berharap daripada penjelasan tersebut, ia telah dapat menjawab semua soalan yang

telah dibangkitkan oleh Ahli-ahli Yang Berhormat. Terima kasih.
