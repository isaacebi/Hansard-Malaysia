DR 16.3.2022 38

Dato’ Dr. Haji Noor Azmi bin Ghazali: [Membaca selawat]

Tuan Khoo Poay Tiong [Kota Melaka]: Tuan Yang di-Pertua, Kota Melaka.

Tuan Yang di-Pertua: Ya, Yang Berhormat.

Dato’ Dr. Haji Noor Azmi bin Ghazali: [Membaca selawat]

Tuan Khoo Poay Tiong [Kota Melaka]: Tuan Yang di-Pertua, boleh Kota
Melaka mencelah?

Tuan Yang di-Pertua: Sekejap, Yang Berhormat Kota Melaka.

Tuan Khoo Poay Tiong [Kota Melaka]: Saya minta maaf Tuan Yang di-
Pertua. Memandangkan Yang Berhormat Timbalan Menteri Kesihatan ada sini, saya
ada sedikit housekeeping lah, di mana saya hendak rujuk kepada Tuan Yang di-
Pertua dan juga Yang Berhormat Timbalan Menteri Kesihatan, di Pejabat Whip
Kerajaan bersebelahan dengan Klinik Parlimen. Kalau kita lalu luar pejabat sana, kita
boleh bau rokok yang begitu kuat sekali.

Kalau kita masuk ke bilik klinik, kita boleh bau lagi kuat bau rokok tersebut.
Jadi, saya minta ya supaya Yang Berhormat Menteri Kesihatan boleh ambil berat
tentang ini. Hantar Pegawai KKM dan jangan beritahu mereka bila hendak datang.
Saya dimaklumkan, dalam ada orang hisap rokok, hisap. Itu tidak harus berlaku Tuan
Yang di-Pertua.

Tuan Yang di-Pertua: Baiklah, Yang Berhormat. Saya akan...

Tuan Khoo Poay Tiong [Kota Melaka]: Kita yang buat undang-undang
tetapi kita pergi langgar undang-undang dalam Parlimen. Bangunan Parlimen. Itu
saya tidak boleh terima.

Tuan Yang di-Pertua: Baik, baik. Okey. Terima kasih Yang Berhormat, saya
akan meminta pihak sekretariat untuk mengambil tindakan. Terima kasih kerana
memberi apa itu information itu ya. Silakan Yang Berhormat Timbalan Menteri, 40
minit bermula sekarang.

Dato’ Dr. Haji Noor Azmi bin Ghazali: Terima kasih. Terima kasih Tuan
Yang di-Pertua. Assalamualaikum warahmatullahi wabarakatuh dan salam Keluarga
Malaysia, sihat sejahtera. Tuan Yang di-Pertua, terlebih dahulu saya ingin
mengucapkan terima kasih kepada Ahli-ahli Yang Berhormat yang telah mengambil
bahagian dalam perbahasa Menjunjung Kasih ke atas Titah Diraja serta telah
menyentuh perkara-perkara yang berkaitan dengan Kementerian Kesihatan.

Terdapat 77 soalan yang telah dibangkitkan oleh Ahli-ahli Yang Berhormat
sepanjang perbahasan tempoh hari yang mana saya akan rangkumkan dalam
tempoh masa yang telah diberikan bagi penggulungan ini. Berkaitan pengurusan
pandemik COVID-19, ujian pengesanan COVID-19 RT-PCR dan ujian kendiri.
