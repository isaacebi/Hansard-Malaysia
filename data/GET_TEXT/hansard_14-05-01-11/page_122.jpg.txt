DR 16.3.2022 116

=1620

Misalnya apabila air cetek, feri tidak dapat jalan. Jadi, ramai pelancong yang
terkandas. Jadi ini, sudah tentulah menjejaskan pengalaman pelancong untuk
menikmati percutian mereka.

Datuk Ahmad Jazlan bin Yaakub [Machang]: Tuan Yang di-Pertua.

Dato’ Sri Hajah Nancy Shukri: Terima kasih. Ada lagi?

Datuk Ahmad Jazlan bin Yaakub [Machang]: Machang.

Dato’ Sri Hajah Nancy Shukri: Okey.

Datuk Ahmad Jazlan bin Yaakub [Machang]: Terima kasih Tuan Yang di-
Pertua, terima kasih Yang Berhormat Menteri. Apabila sempadan negara dibuka
nanti, negara mana yang akan menjadi- sudah tentulah MOTAC akan mengadakan
satu promosi pelancongan untuk negara kita. Negara manakah yang akan diberi
tumpuan? Sudah tentulah kalau kita hendak ke banyak negara dalam masa yang
singkat ia tidak akan sempat. Akan tetapi, negara mana yang akan diberi perhatian
dan tumpuan oleh pihak kementerian untuk mempromosikan pelancongan dalam
negara kita. Terima kasih.

Dato’ Sri Hajah Nancy Shukri: Terima kasih. Saya merujuk kepada Yang
Berhormat Kangar tadi ya. Sebenarnya isu itu memang- seperti mana yang Yang
Berhormat Kangar faham bahawa feri dan jeti adalah di bawah bidang kuasa MOT.
Namun begitu, insya-Allah kita akan kemukakan kepada MOT juga untuk melihat
kepada perkara ini supaya dapat ditambahkan lagi bilangan- mungkin mereka yang
akan terlibat dalam aktiviti feri dan juga aktiviti transportation yang lain, dengan izin.

Untuk menambahkan bilangan pelancong untuk pergi sana itu pun sudah-
sebenarnya sudah menyasar lebih daripada apa yang kita sasarkan. Jikalau dikira
pada bulan Disember 2021, kita sasarkan seramai 200 ribu orang sahaja, tetapi ia
melebihi. Sekarang ini barangkali sudah sampai satu juta orang. Ini sebab pada
bulan Februari sudah 700 ribu lebih orang pelancong domestik di sana, tidak
termasuk pelancong antarabangsa. Jadi, memang kita dapat melihat keperluan di
situ, terima kasih.

Soalan mengenai daripada segi promosi tadi, Yang Berhormat sebenarnya
kita ada sasaran kita dalam kita membuat strategi sebelum kita hendak membuka
kepada antarabangsa ini. Kita ada sasaran strategi kita, yang pertama selepas
domestik ini kita hendak pergi ke negara ASEAN dahulu. Akan tetapi untuk 1 April ini
Yang Berhormat, kita telah menyatakan melalui MOH juga telah menyatakan kita
membenarkan pelancong-pelancong dari seluruh dunia. Namun, kita memberi
tumpuan juga kepada negara seperti di Timur Tengah dan juga India, mereka yang

menunjukkan minat ini untuk datang ke Malaysia.
