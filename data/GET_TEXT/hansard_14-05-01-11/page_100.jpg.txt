DR 16.3.2022 94

Dato’ Seri Hishammuddin Tun Hussein: Berkaitan dengan apa?

Tuan Ahmad Tarmizi bin Sulaiman [Sik]: LCS.

Dato’ Seri Hishammuddin Tun Hussein: Ya?

Tuan Ahmad Tarmizi bin Sulaiman [Sik]: Kapal LCS.

Dato’ Seri Hishammuddin Tun Hussein: Biar saya selesaikan dua lagi aset
kita ini...

Tuan Haji Ahmad bin Hassan [Papar]: Saya ingin berterima kasih kepada
Yang Berhormat Menteri...

Dato’ Seri Hishammuddin Tun Hussein: Kita tengok tiga ini sekali gus...

Tuan Yang di-Pertua: 10 minit Yang Berhormat...

Tuan Karupaiya a/l Mutusami [Padang Serai]: Yang Berhormat Menteri,
masih lagi dengan pencen...

Tuan Haji Ahmad bin Hassan [Papar]: Yang Berhormat Menteri, Yang
Berhormat Papar ingin berterima kasih atas keprihatinan Kementerian Pertahanan
atas...

Dato’ Seri Hishammuddin Tun Hussein: Saya tidak benarkan dahulu. Saya
tidak benarkan dia...

Tuan Yang di-Pertua: Tunggu Yang Berhormat Papar.

Dato’ Seri Hishammuddin Tun Hussein: Duduk dahulu Yang Berhormat.
Duduk. Biar saya selesaikan perolehan dahulu, ya? Terima kasih. Sebab 10 minit
sahaja lagi. Itupun masa tambahan.

Alhamdulillah, saya hendak maklumkan Dewan yang mulia ini bahawa
keenam-enam MD530G telah selamat tiba di Pelabuhan Klang pada 21 Februari.
Pada masa ini, MINDEF sedang melaksanakan proses penerimaan final acceptance
test dengan izin, bagi keenam-enam helikopter berkenaan.

Tentang denda lewat dan merujuk kepada klausa kontrak denda lewat,
syarikat Halaman Optima adalah bertanggungjawab sepenuhnya untuk membuat
pembayaran denda lewat sekiranya berlaku kelewatan di pihak syarikat dalam
membekalkan helikopter-helikopter ini. Nilai tuntutan LAD ini akan ditentukan
selepas proses penerimaan helikopter final acceptance test selesai dilaksanakan.

Kita tidak perlu saman mereka kalau mereka tidak bayar. Sekiranya syarikat
Halaman Optima Sdn. Bhd. gagal menjelaskan tuntutan denda lewat, maka pihak
kerajaan akan mengguna pakai klausa 24 set-off dengan memotong tuntutan invois
kontrak daripada syarikat Halaman Optima Sdn Bhd sebagai ganti pembayaran
denda lewat ini.

Bagi menjawab soalan Yang Berhormat Lumut mengenai apakah keperluan

sebenar untuk perolehan helikopter MD530G ini, suka untuk saya kongsikan
