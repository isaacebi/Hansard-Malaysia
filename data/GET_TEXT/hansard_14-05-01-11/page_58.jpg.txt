DR 16.3.2022 52

akses perubatan yang mencukupi kepada semua bekas pesakit COVID-19. Dalam
hal ini, pelbagai langkah diambil oleh KKM bagi memastikan kemudahan bantuan
kesihatan kepada bekas pesakit disampaikan.

Antaranya pesakit COVID-19 yang menerima rawatan di fasiliti KKM yang
mempunyai indikasi, diberikan janji temu sejurus discharge dari hospital, terutama
bagi yang mengalami komplikasi tertentu atau yang dijangkakan mengalami gejala
long COVID. Mereka akan diberikan janji temu di klinik pakar yang bersesuaian,
bergantung kepada diagnosis akhir mereka.

Kedua, pesakit yang turut mempunyai penyakit kronik yang lain seperti darah
tinggi, diabetes dan sebagainya dan stabil, mereka akan diminta untuk meneruskan
rawatan susulan di fasiliti kesihatan seperti yang telah dijadualkan untuk mereka
sebelum mereka dijangkiti COVID-19. Sekiranya mereka tidak mempunyai rawatan
susulan biasa, rujukan akan diberikan kepada fasiliti kesihatan bersesuaian dan
diberikan janji temu susulan.

Ketiga, bekas pesakit COVID-19 juga boleh mendapatkan rawatan di fasiliti
kesihatan awam yang berhampiran secara walk-in sekiranya mempunyai sebarang
gejala.

Keempat, bagi pesakit yang mengalami gejala dan simptom yang semakin
teruk semasa dalam tempoh pemantauan dan memerlukan rawatan segera, mereka
akan dimasukkan ke hospital bagi mendapatkan rawatan lanjut.

Tuan Yang di-Pertua, selain itu, perkhidmatan rehabilitasi komprehensif yang
khusus kepada pesakit long COVID telah dilaksanakan di Hospital Sungai Buloh.

Dato’ Wira Haji Amiruddin bin Haji Hamzah [Kubang Pasu]: Tuan Yang
di-Pertua, mohon...

Dato’ Dr. Haji Noor Azmi bin Ghazali: Pelbagai bidang kepakaran terlibat
dalam perkhidmatan khusus ini. One-stop centre, bermakna iaitu ...

Dato’ Wira Haji Amiruddin bin Haji Hamzah [Kubang Pasu]: Timbalan
Menteri, mohon pencelahan sedikit.

Dato’ Dr. Haji Noor Azmi bin Ghazali: Jabatan Perubatan, Jabatan Psikiatri,
Jabatan Kesihatan Mental, Jabatan Perubatan Rehabilitasi dan juga kerjasama
dengan hospital universiti iaitu Unit Respiratori Hospital UiTM. Perkhidmatan
rehabilitasi susulan juga terdapat di 41 buah fasiliti perubatan rehabilitasi di seluruh
negara yang memberikan perkhidmatan kepada pesakit Jong COVID iaitu 32 buah
hospital KKM, tiga buah hospital universiti, empat buah hospital swasta dan sebuah
pusat rehabilitasi Kementerian Sumber Manusia. Perkhidmatan respiratori
komprehensif yang khusus kepada pesakit Jong COVID juga telah dilaksanakan di
21 buah hospital KKM seluruh negara. Sehingga kini, seramai hampir 15,564 orang
