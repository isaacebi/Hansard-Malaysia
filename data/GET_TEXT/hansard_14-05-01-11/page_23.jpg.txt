DR 16.3.2022 17

1040

Antaranya Tuan Yang di-Pertua, wakil GPS Wilayah Persekutuan Kuala
Lumpur telah dilantik sebagai ahli tetap jawatankuasa pusat setempat dan telah pun
mula hadir ke dalam setiap mesyuarat OIC dan laporan daripada GPS ini dijadikan
sebagai syarat wajib bagi setiap pertimbangan bagi kelulusan permohonan
kebenaran merancang.

Untuk makluman Dewan yang mulia juga selain daripada GPS, laporan TIA,
laporan EIA, laporan daripada beberapa buah jabatan yang berkaitan dengan
pembangunan di tempat-tempat tertentu merupakan antara laporan yang akan
diberikan penekanan dan perhatian sewajarnya bagi mempertimbangkan setiap
kelulusan bagi development order ataupun kebenaran merancang yang telah
dipohon. Itu pertama.

Bagi maklumat yang kedua, kerajaan juga telah mengenal pasti bagi lokasi
tambahan kolam-kolam takungan banjir yang berada di Kuala Lumpur dan kita ada
lapan Tuan Yang di-Pertua, kita ada lapan. Selain daripada 40 buah kolam takungan
banjir yang berada di Kuala Lumpur, 15 di bawah GPS dan the rest, dengan izin, di
bawah DBKL.

Kita ada bina lapan lagi kolam takungan bawah underground kolam,
underground dan lapan ini telah siap dengan kapasiti yang agak kecil dan telah pun
beroperasi sejak 2016 tetapi walau bagaimanapun ada satu lagi kolam underground
yang sedang dalam pembinaan iaitu tanah kolam takungan bawah tanah Taman
Botani Perdana yang masih lagi di dalam pembinaan. Kita jangka akan siap pada
bulan lapan tahun ini.

Dengan adanya pembinaan kolam-kolam tambahan ini, pihak kementerian
dan pihak kerajaan mengharapkan ia supaya dapat serba sedikit mencegah daripada
berlakunya banjir-banjir yang berlaku di Kuala Lumpur. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih
Timbalan Menteri. Soalan tambahan yang kedua, sebelah sini tiada. Saya jemput
Yang Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua.
Terima kasih kepada Yang Berhormat Timbalan Menteri. Saya ingin tanya Yang
Berhormat Timbalan Menteri, adakah hasrat kerajaan ini mewartakan semua kolam
takungan banjir ini di Kuala Lumpur mahupun di negeri Selangor untuk mengelakkan

banjir kilat selalu kerap berlaku di Kuala Lumpur ini.
