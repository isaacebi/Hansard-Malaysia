DR 16.3.2022 92

Isu-isu lain berhubung kait dengan veteran, saya pernah jawab sebelum ini
dan kalau ada perkara-perkara baharu yang perlu saya tambah, saya akan jawab
secara bertulis. Ini kerana ada 42 saat sahaja lagi, Tuan Yang di-Pertua, untuk saya
menjawab fasal helikopter kita ini dan satu lagi aset iaitu LCA, dengan izin. Dua
perkara.

Tuan Ahmad Tarmizi bin Sulaiman [Sik]: Yang Berhormat Menteri, Sik ada
sikit soalan.

Tuan Haji Ahmad bin Hassan [Papar]: Yang Berhormat. Tuan Yang di-
Pertua, tambah masa lagi, Tuan Yang di-Pertua.

Tuan Karupaiya a/l Mutusami [Padang Serai]: Yang Berhormat Menteri,
pencen ini adalah satu masalah besar.

Dato’ Seri Hishammuddin Tun Hussein: Izinkan saya sedikit masa lagi...

Tuan Yang di-Pertua: Saya beri lagi 10 minit? 10 minutes boleh?

Dato’ Seri Hishammuddin Tun Hussein: Okey.

Tuan Haji Ahmad bin Hassan [Papar]: Tuan Yang di-Pertua, tambah masa
untuk Yang Berhormat Menteri?

Tuan Karupaiya a/l Mutusami [Padang Serai]: Lima minit. Tambahan
minit, tambah masa.

Tuan Haji Ahmad bin Hassan [Papar]: Tambahan masa.

Dato’ Seri Hishammuddin Tun Hussein: Tuan Yang di-Pertua...

Tuan Ahmad Tarmizi bin Sulaiman [Sik]: Yang Berhormat Menteri...

Tuan Haji Ahmad bin Hassan [Papar]: Yang Berhormat Menteri, Papar
hendak bertanya.

Dato’ Seri Hishammuddin Tun Hussein: Okey. Tanya Yang Berhormat
Papar.

Tuan Ahmad Tarmizi bin Sulaiman [Sik]: Okey, selepas itu Sik ya. Boleh?

Tuan Yang di-Pertua: Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Okey, Papar ingin bertanya berkenaan dengan rumah untuk angkatan tentera.
Adakah Kementerian Pertahanan bercadang untuk berkolaborasi dengan KPKT
dalam menangani kekurangan perumahan untuk angkatan tentera yang sedang
berkhidmat? Ini kerana kita difahamkan banyak rumah yang dikendalikan oleh KPKT
yang belum terjual. Kedua, apakah perancangan kementerian untuk anggota-
anggota tentera yang akan dan sudah bersara tetapi tidak mempunyai rumah
kediaman? Terima kasih.

Dato’ Seri Hishammuddin Tun Hussein: Bahawa agenda perumahan kita

sama ada rumah mampu milik untuk warga kita yang telah pun bersara atau untuk
