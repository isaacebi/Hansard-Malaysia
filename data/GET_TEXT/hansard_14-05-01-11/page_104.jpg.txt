DR 16.3.2022 98

Dato’ Ramli bin Dato’ Mohd Nor [Cameron Highlands]: Masa Menteri
menjawab sudah cukup. Jadi Yang Berhormat Menteri, jika mana-mana soalan yang
tidak dijawab, pohon jawapan bertulis dalam tempoh lima hari bekerja. Terima kasih.

Selanjutnya dipersilakan Menteri Perusahaan, Perladangan dan Komoditi,

dipersilakan. Masa 30 minit.

3.33 ptg.

Menteri Perusahaan, Perladangan dan Komoditi [Datuk Dr. Hajah
Zuraida binti Kamaruddin]: Bismillahi Rahmani Rahim. Alhamdulillah. Terima kasih
Tuan Yang di-Pertua kerana memberikan ruang kepada saya untuk menjawab
soalan-soalan dalam bahas Titah Seri Paduka Baginda Yang di-Pertuan Agong.
Saya telah menerima 10 orang yang berbahas, 10 Ahli Parlimen yang membahaskan
mengenai Kementerian Perusahaan, Perladangan dan Komoditi.

Cuma saya harap- saya lihat ada yang tidak hadir. Akan tetapi walau
bagaimanapun Tuan Yang di-Pertua, saya akan menjawab semua soalan kerana
memandangkan kementerian ini merupakan kementerian yang sangat penting yang
mana menghasilkan income atau pendapatan kepada negara dan_ untuk
mempertahankan komoditi utama kita iaitu palm oi! dan juga rubber glove,
terutamanya maka saya akan menjawab semua soalan kepada yang tidak hadir
sekali untuk kepentingan orang ramai dan juga biar ia tercatat dalam Hansard. Jadi,
digunakan sebagai reference untuk masa hadapan, dengan izin ya.

Jadi untuk mereka yang hadir, boleh mendengar, beri saya habiskan ucapan.
Catatkan sekiranya ada soalan. Jadi, penghujung jawapan saya insya-Allah saya
akan cuba menjawab dan kemungkinan apa yang saya akan jawab itu daripada mula
sampai akhir sudah merangkumi apa-apa soalan yang mungkin hendak ditimbulkan.

Jadi, ada 10 orang yang mengambil bahagian. Ya, Yang Berhormat Hulu
Langat saya lihat tidak ada di sini, Yang Berhormat Beruas, Yang Berhormat
Seputeh, Yang Berhormat Jempol, Yang Berhormat Papar, Yang Berhormat Kluang,
Yang Berhormat Machang, Yang Berhormat Muar, Yang Berhormat Kuala Nerus dan
Yang Berhormat Betong. So, yang disentuh adalah empat perkara iaitu sawit, getah,
rentas sektor dan juga tentang kekurangan tenaga buruh.

Untuk sektor sawit, Yang Berhormat Hulu Langat bertanya mengenai pejabat-
pejabat di luar negara yang kita tubuhkan yang di negara-negara luar untuk MPOB
dan MPOC. Adakah pihak kerajaan akan menambah pejabat MPOB dan MPOC di
luar negara? Untuk pengetahuan semua Ahli Dewan, ketika ini kita ada 11 buah
Pejabat Serantau di bawah MPOC dan enam buah Pejabat Serantau di bawah
MPOB.
