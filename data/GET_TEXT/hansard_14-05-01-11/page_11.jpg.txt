DR 16.3.2022 5

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Terima kasih Tuan
Yang di-Pertua. Untuk makluman Ahli Yang Berhormat, Perkara 119, Perlembagaan
Persekutuan menetapkan salah satu kelayakan untuk didaftarkan sebagai pemilih
ialah dengan bermastautin di mana-mana bahagian pilihan raya.

Bagi maksud tersebut, Suruhanjaya Pilihan Raya Malaysia (SPR)
menentukan bahagian pilihan raya seseorang pemilih berdasarkan kepada alamat
pemastautin pemilih sebagaimana yang ada di kad pengenalan dan juga pangkalan
data Jabatan Pendaftaran Negara.

Buat masa ini SPR tidak bercadang untuk memperluaskan kategori undi pos
kepada pengundi Sabah dan juga Sarawak yang tinggal di Semenanjung Malaysia.
Kemudahan yang mengundi secara pos hanya diberikan kepada pengundi dalam
kategori seperti berikut:

(i) ahli SPR dan juga kakitangan SPR;

(ii) petugas Pilihan Raya;

(iii) Tentera, Polis, Pasukan Gerakan Am (PGA) yang bertugas

hari mengundi awal;

(iv) pengamal media yang bertugas membuat liputan pilihan raya
di luar kawasan pada hari mengundi;

(v) kakitangan bagi sembilan agensi iaitu Jabatan Bomba dan
Penyelamat Malaysia, Jabatan Penjara Malaysia, Agensi
Penguatkuasaan Maritim Malaysia, Sukarelawan Simpanan
Polis, Jabatan Imigresen Malaysia, Jabatan Kesihatan
Malaysia, Jabatan Pendaftaran Negara UTC, Angkatan
Pertahanan Awam Malaysia, Agensi Pengurusan Bencana
Negara yang bertugas pada hari mengundi;

(vi) pengundi Malaysia yang berada di luar negara; dan

(vii) | pengundi tidak hadir (PTH) luar negara iaitu penjawat awam
yang berkhidmat di luar negara serta pasangan dan juga
pelajar universiti, institusi tinggi sepenuh masa di luar negara
serta pasangan.

Jadi, Suruhanjaya Pilihan Raya menggalakkan pengundi untuk memohon
pertukaran bahagian pilihan raya berdasarkan tempat pemastautin terkini bagi
memudahkan urusan pengundian bagi satu pilihan raya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri, soalan tambahan pertama sila Yang Berhormat

Labuan.
