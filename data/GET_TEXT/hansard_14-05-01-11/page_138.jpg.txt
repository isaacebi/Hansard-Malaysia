DR 16.3.2022 132

Ada lima orang Ahli-ahli Yang Berhormat iaitu Yang Berhormat iaitu Yang
Berhormat Jempol, Yang Berhormat Pasir Mas, Yang Berhormat Tampin, Yang
Berhormat Hulu Selangor dan Yang Berhormat Kampar.

Yang Berhormat Jempol, Yang Berhormat Tampin dan Yang Berhormat Hulu
Selangor bangkitkan isu yang hampir sama iaitu isu bantuan kepada usahawan
termasuk penjaja kecil akibat pandemik COVID-19 dan juga bencana banjir.

Saya ingin maklumkan bahawa KUSKOP, ini nama baharu Kementerian
Usahawan dan Koperasi (KUSKOP) telah memberikan berbagai-bagai bantuan
melalui agensi-agensi di bawah KUSKOP. Kita bagi:

(i) moratorium;

(ii) pengecualian sewa premis perniagaan di bawah agensi-agensi

KUSKOP; dan
(iii) Skim Pembiayaan Pemulihan Perniagaan yang melibatkan
247,858 orang usahawan dengan nilai RM7.45 bilion.

Mengenai banjir, kementerian juga ingin mengucapkan terima kasih kepada
keprihatinan Yang Amat Berhormat Perdana Menteri yang juga memberikan bantuan
kepada usahawan-usahawan terlibat dalam banjir yang mana sebanyak RM150 juta
telah diperuntukkan. Sebanyak RM50 juta diperuntukkan untuk usahawan mikro dan
juga informal yang mana sumbangan wang tunai RM3,000 yang diberikan akan
membantu 16 ribu orang usahawan yang terkesan semasa banjir di seluruh negara
termasuk di Sabah.

Urusan untuk membuat bayaran kepada usahawan-usahawan mikro dan
informal ini diuruskan oleh TEKUN dan bayaran pertama, pusingan pertama telah
pun kita laksanakan minggu lepas dan selepas ini kita akan meneruskan bayaran ini
mengikut negeri-negeri.

Kumpulan kedua ialah Kumpulan Usahawan IKS. Untuk Kumpulan
Usahawan IKS ini, kerajaan telah memperuntukkan sebanyak RM100 juta yang
diuruskan oleh SME Corp tetapi IKS ini diberikan pinjaman RM100 ribu tanpa interest
dan tempoh bayaran balik ialah tahun hadapan baharu bayar balik. Untuk IKS ini
juga, kita akan membuat pembayaran dalam minggu hadapan kerana senarai-
senarainya telah pun diperoleh oleh pihak SME Corp.

Tuan Yang di-Pertua, Yang Berhormat Pasir Mas telah membangkitkan isu
berkenaan penglibatan golongan belia sebagai penggerak utama dalam aspek
keusahawanan digital seperti yang telah diputuskan dalam RMKe-12.

Untuk makluman Yang Berhormat Pasir Mas...
