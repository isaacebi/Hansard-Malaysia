DR 16.3.2022 50

Revnesh Kumar telah berjumpa dengan Yang Berhormat Timbalan Menteri untuk
mendapat laporan bedah siasat mengapa murid 13 tahun ini telah meninggal dunia
selepas mengambil vaksin 14 hari.

Saya juga diberitahu Yang Berhormat Timbalan Menteri bahawa ada kanak-
kanak lain 13 tahun, 12 tahun juga telah meninggal dunia selepas mengambil vaksin
dalam tempoh dua minggu kah, kurang daripada dua minggu.

Soalan saya Yang Berhormat Timbalan Menteri ialah bolehkah laporan
bedah siasat Revnesh Kumar dikemukakan kepada satu buah- panel bebas untuk
mendapat penilaian neutral? Kerajaan telah mengatakan dalam bedah siasat mereka
bahawa vaksin tidak menjadi punca kepada kematian anak muda ini. Akan tetapi
oleh sebab orang ramai tidak percaya dengan kesimpulan ini maka saya minta
kerajaan supaya membentuk satu independent pane/ untuk menilai laporan bedah
siasat yang telah dikemukakan kepada ibu Revnesh Kumar sebab ada anak-anak
lain, 12 tahun, 13 tahun yang telah meninggal dunia selepas mengambil vaksin ini.

Minta pandangan. Saya minta isu ini sebab Yang Berhormat Timbalan
Menteri mengatakan kita mesti kurangkan morbidity as a process towards
pandemicity. So, oleh sebab itu kalau kita hendak mengurangkan unsur ketakutan,
fear among the parents maka this independent panel would be helpful. Minta
pandangan Yang Berhormat Menteri.

Dato’ Seri Tiong King Sing [Bintulu]: Yang Berhormat Timbalan Menteri.

Dato’ Dr. Haji Noor Azmi bin Ghazali: Tuan Yang di-Pertua, yang saya
nyatakan tentang mengurangkan morbidity itu. adalah berkaitan CAC _ tadi
sebenarnya. Perkara tentang kes yang dibangkitkan oleh Yang Berhormat tadi itu
telah ditangani oleh Yang Berhormat Menteri yang telah berjumpa bersama dengan
Tan Sri Ketua Pengarah yang telah memberikan penerangan yang detil, yang secara
jelas kepada ibu bapa yang saya percaya telah mengambil tindakan untuk
menyelesaikan perkara ini berdasarkan laporan autopsi yang telah dijalankan.

Tuan Charles Anthony Santiago [Klang]: Yang Berhormat Timbalan
Menteri autopsi itu...

Dato’ Dr. Haji Noor Azmi bin Ghazali: Seperti kita laksanakan ini, setiap kes
yang mempunyai AEFI ringan atau serius, terutamanya yang serius sekali NPRA
mengambil tanggungjawab yang serius untuk menilai, dan menentukan, apa
causality, contohnya kalau ada kematian dan perkara yang serius. Bila berlaku
contohnya kematian selepas vaksinasi adakah kematian itu disebabkan oleh

vaksinasi ataupun kematian itu berlaku selepas vaksinasi.
