DR 16.3.2022 13

bertanya sama ada wakil rakyat terutamanya daripada kedua-dua pihak kerajaan
dan juga pembangkang akan dijemput untuk menduduki, menghadiri Mesyuarat
Jawatankuasa Kerja Tindakan Daerah. Ini kerana apabila soalan ini dikemukakan
kepada Kerajaan Negeri Johor, jawapan yang kami dapat adalah Kerajaan Pusat
tidak mengizinkan wakil rakyat pembangkang untuk menduduki, menghadiri
Mesyuarat Jawatankuasa Kerja Tindakan Daerah.

Jadi saya hendak tahu, setakat ini apakah pendirian Kerajaan Pusat terhadap
kehadiran wakil rakyat daripada pembangkang dalam Mesyuarat Jawatankuasa
Kerja Tindakan Daerah? Ini kerana setakat ini hanya wakil rakyat daripada kerajaan
yang dijemput. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Kulai. Sila, Yang Berhormat Timbalan Menteri.

Datuk Mastura binti Tan Sri Dato’ Mohd Yazid: Terima kasih, Tuan Yang
di-Pertua. Terima kasih, Yang Berhormat Kulai. Yang Berhormat Kulai bertanya
mengenai Jawatankuasa Kerja Tindakan Daerah. Saya mengurus — di bawah
NADMA ataupun hal-hal bencana, namanya adalah Jawatankuasa Pengurusan
Bencana Daerah. Jadi, saya tidak dapat menjawab soalan Yang Berhormat.

Timbalan Yang di-Pertua [Dato’ Mohd Rashid Hasnon]: Jawatankuasa
Pengurusan Bencana Daerah.

Puan Teo Nie Ching [Kulai]: Jadi, jawatankuasa yang Yang Berhormat
Timbalan Menteri sebutkan itu akan menjemput wakil rakyat daripada pembangkang
atau tidak?

Datuk Mastura binti Tan Sri Dato’ Mohd Yazid: Yang Berhormat, buat
masa ini, di peringkat daerah yang saya difahamkan Jawatankuasa Pengurusan
Bencana Daerah itu — bencana daerah dan juga Jawatankuasa Pengurusan
Bencana Negeri itu diwakili oleh semua pegawai kerajaan dan negeri. Semestinya
mereka akan menerima input-input daripada kesemua Yang Berhormat, tidak kira
pembangkang atau kerajaan. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Timbalan Menteri.

Dr. Kelvin Yii Lee Wuen [Bandar Kuching]: Ada soalan...

Datuk Haji Hasanuddin bin Mohd Yunus [Hulu Langat]: /[Bangun]

Datuk Seri Haji Ahmad bin Haji Maslan [Pontian]: [Bangun]

Puan Teo Nie Ching [Kulai]: Kehadiran dalam mesyuarat.

Timbalan Yang di-Pertua [Dato’ Mohd Rashid Hasnon]: Soalan tambahan
yang ketiga.
