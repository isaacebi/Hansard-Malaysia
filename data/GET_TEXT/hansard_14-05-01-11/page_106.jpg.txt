DR 16.3.2022 100

challenge juga, cabaran kepada kita untuk memastikan bahawa apabila production
kita, produktiviti kita meningkat, kita juga hendak pastikan bahawa harga, nilai atau
value yang kita dapat pungut daripada hasil sawit ini harapnya akan sama ataupun
jauh lebih baik. Ini yang kita akan usahakan untuk memastikan bahawa sawit kita
akan masih kekal menjadi produk agrikomoditi utama dalam negara yang
menghasilkan pendapatan.

Apakah status terkini kempen anti minyak sawit dan adakah kempen ini cukup
agresif? Ini soalan yang juga diberikan oleh Yang Berhormat Hulu Langat. Untuk
pengetahuan Dewan, kementerian telah melaksanakan beberapa langkah yang
sangat komprehensif, perancangan yang sangat komprehensif. Serampang dua
mata ya, two-pronged strategy, dengan izin iaitu inisiatif dalam peringkat dalam
negara dan inisiatif-inisiatif di peringkat antarabangsa.

01540

So, di peringkat dalam negara, kementerian dan juga agensi-agensi yang
terlibat dalam sawit iaitu Malaysia Palm Oil Board, Malaysia Palm Oil Council dan
juga Malaysia Palm Oil Certification Council telah bersama-sama dan kita telah
mulakan, kita percaya bahawa kempen sawit ini harus dimulakan dalam negara kita
sendiri yang mana kita perlu mendekati generasi muda agar mereka faham tentang
kepentingan sawit kepada negara, agar mereka menilaikan, value ataupun
menghargai, appreciate bahawa sawit ini akan kekal menjadi komoditi utama
daripada negara kita.

Jadi, oleh sebab itu mereka harus memahami apakah kebaikan sawit, apa
yang boleh dibuat dari sawit dan apakah pendapatan sawit pada negara. Jadi,
kempen dalam sekolah akan kita mulakan dengan mengedarkan buku-buku sawit
ini... [Menunjukkan senaskhah dokumen] Ada dua jenis. Nanti Yang Berhormat
Seputeh saya jawab soalan you, specifically.

Jadi, yang ini kita gunakan untuk kempen ke sekolah-sekolah menengah
untuk fasa pertama dan kita akan turun ke sekolah untuk mengedarkan buku-buku
ini dan adakan taklimat kepada guru-guru dan juga murid-murid dalam sekolah-
sekolah ini. Dalam Fasa Pertama, kita akan mengenal pasti sebanyak 100 buah
sekolah menengah dan akan dilancarkan pada 6 April ini, insya-Allah dan mereka
akan turun. Kita juga akan adakan pertandingan pidato mengenai sawit ini.

Jadi, anak-anak kita insya-Allah akan didedahkan kepada sawit negara kita.
Kenali sawit Malaysia, sawit negara kita dan apakah kebaikannya dan mereka akan
menjadi ambassador di masa akan datang apabila mereka besar, apabila mereka ke
luar negara, apabila mereka pergi ke mana, orang bertanya atau orang membuat

tuduhan, mereka mampu untuk menjawab soalan-soalan ini. Oleh sebab itu, kita
