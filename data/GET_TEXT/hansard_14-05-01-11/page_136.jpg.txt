DR 16.3.2022 130

Boleh saya sahaja rekodkan soalan saya boleh dijawab secara bertulis. Boleh
saya sebut satu soalan. Ini berkaitan dengan dasar KPLB berkaitan dengan
peruntukan tempat-tempat di MRSM untuk murid-murid yang bukan bumiputera yang
dasar ini sudah mula pada tahun 2002 di mana 10 peratus diperuntukkan untuk
murid-murid bukan bumiputera.

Jadi, soalan saya boleh dijawab secara bertulis untuk tahun-tahun 2020,
tahun 2021 dan tahun 2022, bolehkah kementerian memberitahu saya, jumlah murid-
murid bukan bumiputera dengan pecahan kaum yang dimasukkan MRSM, semua
Kolej MRSM di bawah MARA.

Secara lebih detil, jumlah tawaran dibuat, berapa diterima? Kadang-kadang
ada yang tidak terima dan akhirnya berapa yang masih belajar di sana pada
sekarang? Itu sahaja soalan saya. Saya minta di- terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Sungai Buloh.

Dato’ Seri Mahdzir bin Khalid: Okey, terima kasih Yang Berhormat Sungai
Buloh. Saya akan bagi jawapan secara bertulis kepada Yang Berhormatlah berkaitan
dengan jumlah pelajar yang bukan bumiputera berada di Maktab Rendah Sains
MARA.

Ada- boleh Tuan Yang di-Pertua minta izin untuk dua minit habiskan ini?

Timbalan Yang di-Pertua [Dato’ Mohd Rashid Hasnon]: Baik, dua minit.

Dato’ Seri Mahdzir bin Khalid: Untuk Yang Berhormat Raub tadi ada sedikit
lagi yang berhubung dengan JAKOA, RISDA. Ini berkaitan dengan Projek Tanam
Semula Komersial Yang Berhormat tanya antara Orang Asli dengan RISDA
Plantation.

Untuk pengetahuan Yang Berhormat, daripada tiap-tiap satu orang di
kalangan Orang Asli itu dapat satu hektar, lebih kurang dan pada tahun 2021 setiap
peserta mendapat dividen. RM235 sebulan

Pada tahun 2022, bermula pada Februari telah dinaikkan menjadi RM350
sebulan kepada setiap peserta yang ada di situ.

Tengku Zulpuri Shah bin Raja Puji [Raub]: Yang Berhormat Menteri boleh
tambah sedikit ya. Jadi, maklumat yang saya terima itu yang dapat nilai lebih kurang
dalam RM300 lebih, RM400 itu hanya dua bulan sahaja iaitu November dengan
Disember, itu pun termasuk untuk sekolahlah kan. Akan tetapi, Januari hingga bulan
10 itu antara RM100 hingga RM150. Maknanya apa Yang Berhormat Menteri bagi
itu rasanya tidak tally-lah dengan apa yang maklumat saya terima.

Dato’ Seri Mahdzir bin Khalid: Tidak apa, saya kalau...
