DR 16.3.2022 121

dan juga jalan Tibabar-Poturidong. Yang Berhormat Tuaran mohon agar projek ini
diteruskan kerana ia melibatkan jalan masuk utama ke beberapa buah sekolah
rendah.

Seperti mana Yang Berhormat sedia maklum, kementerian dalam Soalan
Jawapan Lisan pada 2 Mac 2022 di Dewan yang mulia ini dimaklumkan bahawa
jalan-jalan yang disebutkan oleh Yang Berhormat itu setakat ini belum ada dalam
senarai projek yang diluluskan di bawah Program Jalan Luar Bandar Kementerian
Luar Bandar.

Berdasarkan siasatan awal daripada kementerian, jalan perhubungan ke
sekolah tersebut berhampiran dengan kawasan perkampungan. Oleh yang
demikian, kementerian akan mempertimbangkan penyelesaian jangka masa pendek
dengan membina jalan perhubungan desa. Pada masa yang sama, pejabat KPLB
Sabah akan diminta turun ke lapangan untuk melakukan siasatan tapak
menyediakan anggaran kos.

Melalui semakan dengan pihak JKR, dimaklumkan bahawa sebahagian
jajaran jalan ini telah ada dalam senarai perancangan JKR untuk dibina sebagai jalan
luar bandar. Cadangan pembinaan ini, setakat ini, belum dimasukkan dalam Unit
Perancang Ekonomi Negeri Sabah yang dimasukkan sebagai keutamaan Rolling
Plan, Yang Berhormat.

Datuk Seri Panglima Wilfred Madius Tangau [Tuaran]: Boleh saya tanya?

Dato’ Seri Mahdzir bin Khalid: Ya, sila.

Datuk Seri Panglima Wilfred Madius Tangau [Tuaran]: Terima kasih Yang
Berhormat Menteri atas jawapan sebentar tadi. Sebenarnya saya telah bangkitkan
keperluan ini berasaskan kepada satu permintaan saya. Pada ketika itu saya
menterilah. Saya minta pula kepada Perdana Menteri dan Perdana Menteri pun
datang ke kawasan dan dia sebenarnya telah mengumumkan dan semua orang tahu
di kawasan bahawa jajaran itu telah diumumkan dan, kalau tidak silap saya,
menghampiri RM100 juta sebenarnya sebab ia panjang. la melibatkan sekurang-
kurangnya tiga buah sekolah sebab jalan raya ini memang masih gravel dan guru-
guru, pelajar-pelajar pun memang lalu di sini ya. Jadi itu yang telah saya bangkitkan
sebagai satu follow-up kepada keputusan yang telah dibuat.

Barangkali di pihak EPU, pihak agensi yang berkenaan, dia tidak mengambil
masukkan dalam prioriti dan sebagainya. Akan tetapi, sebenarnya ia sudah
diumumkan. Itu satu.

Kedua, dalam pertanyaan saya pada hari itu berkenaan dengan keutamaan
dasar untuk menentukan keutamaan pembinaan jalan-jalan luar bandar atau pun

naik taraf jalan-jalan luar bandar, saya telah mencadangkan meminta supaya
