DR 16.3.2022 24

Puan Nor Azrina binti Surip [Merbok]: [Bangun]

Timbalan Yang di-Pertua [Dato' Mohd Rashid Hasnon]: Terima kasih.
Soalan tambahan seterusnya, saya menjemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Kalau kita bercerita fasal Kementerian Kerja Raya, maka orang-orang Sabah dan
orang-orang di P175 Papar akan fokus kepada pembangunan Pan Borneo. Jadi,
saya banyak menerima aduan dari kampung-kampung, daripada orang-orang
kampung, terutamanya orang Kampung Tenaki. Di mana mereka ini belum lagi
menerima baki pampasan tanah yang sudah terabai sejak tiga tahun yang lalu. Ini
disebabkan oleh final survey report yang belum dibuat oleh JKR. Jabatan Tanah tidak
boleh membuat pembayaran kerana pihak JKR belum menyerahkan final survey
report kepada mereka. Sekarang ini ialah masa orang-orang di tempat saya susah.

Jadi, saya berharap kepada Kementerian Kerja Raya supaya dapat
mempercepatkan final survey report untuk membantu mereka yang terlibat. Selain
daripada itu juga, ramai orang-orang kampung yang menyarankan dan juga
membagi sedikit pandangan kepada JKR, kalau hendak membuat, memperbaiki
jalan itu janganlah main tampal-tampal. Kalau boleh buatlah sekali kerana kita kalau
jalan itu sudah jalan lama kalau ditampal akan merosakkan, terima kasih.
01100

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Papar. Sila Yang Berhormat Timbalan Menteri. Tampal, tampal.

Timbalan Menteri Kerja Raya [Tuan Arthur Joseph Kurup]: Terima kasih
Ahli Yang Berhormat Papar. Untuk makluman Ahli Yang Berhormat, status
pelaksanaan bagi Lebuh Raya Pan Borneo masih kalau di Sabah hanya sebanyak
52 peratus. Maka, saya yakin masih lagi banyak langkah yang belum diselesaikan,
maka saya juga akan semak kembali dengan JKR dan juga JKR di negeri Sabah
supaya isu seperti pampasan ini boleh diselesaikan mengikut jadual yang ditetapkan.

Tuan Haji Ahmad bin Hassan [Papar]: Ya, supaya final survey report itu
dipercepatkan...

Timbalan Yang di-Pertua [Dato' Mohd Rashid Hasnon]: Baik, terima kasih.

Tuan Haji Ahmad bin Hassan [Papar]: ... dan orang-orang kampung akan
berasa senang hatilah apabila menerima pembayaran.

Tuan Arthur Joseph Kurup: Diambil maklum Ahli Yang Berhormat, terima
kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Timbalan Menteri. Saya bagi peluang soalan tambahan ketiga saya

jemput Yang Berhormat Merbok.
