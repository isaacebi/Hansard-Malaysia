DR 16.3.2022 49

dan umurnya bawah daripada 60 tahun maka dia tidak perlu pergi ke CAC. Dia perlu
kuarantinkan diri dia dan jika ada perkara-perkara di luar itu maknanya gejala datang
ataupun tidak mengambil vaksin yang complete maka dia perlu pergi ke CAC untuk
di refer, dirujuk kepada hospital supaya dia mendapat rawatan.

Tuan Charles Anthony Santiago [Klang]: Yang Berhormat Timbalan
Menteri, Yang Berhormat Timbalan Menteri.

Dato’ Dr. Haji Noor Azmi bin Ghazali: Nanti Yang Berhormat, Tuan Yang
di-Pertua, dan juga mereka yang positif yang sebegini maka mereka perlu membuat
laporan kepada MySejahtera melalui HAT setiap hari. Menjadi tanggungjawab setiap
orang untuk melakukan perkara itu.

Jadi saya ucap tahniah kepada KKM kerana CAC telah bekerja kuat dan
bertungkus-lumus, betul kita boleh perkasa lagi tetapi saya juga hendak menyeru
supaya rakyat mengambil tanggungjawab yang penting ini iaitu melaporkan kepada
MySejahtera melalui HAT. Laporan ini adalah sangat penting untuk mengkaji sama
ada seseorang itu perlu dirujuk ke hospital atau tidak.

Sudah pasti kalau seseorang tidak mengambil berat tentang perkara ini.
Contohnya, dia mendapat simptom yang lebih teruk, maka itulah mungkin antara
sebab terjadinya kematian di rumah. Kita dapat tengok BID yang susah kita hendak
tutup sampai zero. Pada ketika ini banyak lagi mereka yang tidak mengambil vaksin
yang sempurna, tanpa booster dan duduk di rumah dan bersikap tidak peduli.
Akhirnya bila dapat sakit, contohnya COVID yang very serious maka tidak dapat
diselamatkan.

Inilah yang KKM yang sentiasa menasihatkan rakyat supaya cepat-cepat
datang ambil booster dan khususnya kanak-kanak hari ini supaya cepat-cepat ibu
bapa memberi kebenaran supaya mendapat suntikan vaksin demi melindungi anak-
anak kita yang mana kita sekarang telah masuk ke fasa peralihan endemik. Maka ini
perkara yang sangat penting.

Tuan Charles Anthony Santiago [Klang]: Yang Berhormat Timbalan
Menteri minta penjelasan berkait dengan kanak-kanak, boleh? Satu minit sahaja.

Dato’ Dr. Haji Noor Azmi bin Ghazali: Okey, sila.

Tuan Charles Anthony Santiago [Klang]: Terima kasih, Yang Berhormat
Timbalan Menteri, terima kasih Tuan Yang di-Pertua. Isu ini tadi saya terima
pandangan daripada Yang Berhormat Timbalan Menteri mengatakan bahawa kita
mesti mengurangkan morbidity dan ini merupakan satu cara untuk proses kepada
pandemicity.

Dalam perbahasan saya minggu lalu, saya telah bangkit kes kematian

Revnesh Kumar iaitu kanak-kanak yang berumur 13 tahun. Saya percaya ibu
