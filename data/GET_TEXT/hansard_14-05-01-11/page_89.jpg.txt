DR 16.3.2022 83

Selain daripada itu, MBOT juga sentiasa mengadakan sesi libat urus dengan
pelbagai pihak termasuk pihak industri bagi mengenal pasti dan merancang
program-program reskilling dan upskilling di dalam menambah nilai dan kemahiran
teknologi serta juruteknik di dalam negara.

Kesan langsung daripadanya golongan profesional ini boleh menikmati gaji
yang setimpal dengan kemahiran yang mereka miliki. Setakat itulah sahaja maklum
balas MOSTI terhadap dua isu yang dibangkitkan Tuan Yang di-Pertua. Di
kesempatan ini, saya mengucapkan terima kasih kepada Ahli-ahli Yang Berhormat
kali ini. Saya percaya pandangan dan cadangan yang dikemukakan amat baik dan
akan memperkukuhkan lagi polisi dan dasar yang diterajui oleh kementerian ini.

Sekian, assalamualaikum warahmatullahi wabarakatuh.

Tuan Yang di-Pertua: Wassalamualaikum, terima kasih Yang Berhormat
Timbalan Menteri. Saya kini menjemput Yang Berhormat Menteri Kanan Pertahanan,

silakan.

2.46 ptg.

Menteri Kanan Pertahanan [Dato’ Seri Hishammuddin Tun Hussein]:
Bismillahi rahmani rahim, assalamualaikum warahmatullahi wabarakatuh . Tuan
Yang di-Pertua, terima kasih kerana mengizinkan saya mengambil bahagian dalam
sesi penggulungan Titah Diraja di dalam Dewan yang mulia pada hari ini. Tuan Yang
di-Pertua, terlebih dahulu bagi pihak seluruh warga Kementerian Pertahanan dan
Angkatan Tentera Malaysia, saya Menjunjung Kasih Kebawah Duli Yang Maha Mulia
Seri Paduka Baginda Yang di-Pertuan Agong atas penghargaan kepada semua
petugas barisan hadapan negara termasuk anggota ATM.

Penghargaan daripada Baginda yang juga merupakan Pemerintah Tertinggi
ATM merupakan satu penghormatan tertinggi dan ia semestinya akan menambah
lagi semangat dan mengukuhkan tekad warga ATM dan MINDEF untuk terus
menyumbang khidmat bakti demi tanah air tercinta.

Kementerian Pertahanan serta ATM juga mengambil maklum dan akan
menjunjung sepenuhnya Titah Baginda untuk:

(i) memastikan negara sentiasa berada dalam _ tahap
kesiapsiagaan tertinggi untuk berhadapan dengan sebarang
ancaman dari dalam dan luar negara;

(ii) memperkukuh pembangunan kapasiti perolehan aset-aset
baharu, penyelenggaraan dan menaik taraf aset-aset

pertahanan negara;
