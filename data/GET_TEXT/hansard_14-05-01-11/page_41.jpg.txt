DR 16.3.2022 35

banjir bagi meningkatkan kapasiti aliran dan takungan air larian permukaan dengan
anggaran keperluan kos seperti yang saya sebutkan tadi RM200 juta. Itu dalam
tindakan segera. Ini termasuk juga Tebrau. Terima kasih.

Datuk Seri Panglima Abdul Azeez bin Abdul Rahim [Baling]: Tuan Yang
di-Pertua, tambahan, banjir. Isu banjir ini penting.

Tuan Yang di-Pertua: Silakan.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Yang Berhormat Timbalan Menteri, terima kasihlah jawapan
yang menyeluruh. Akan tetapi setiap tahun kita bercerita tentang kerugian-kerugian
berbilion.

Jadi soalan tambahan saya, sebelum ini wujud ketidakseragaman dalam
pengurusan banjir. Jadi, apa tindakan kerajaan untuk memastikan Jawatankuasa
Pengurusan Banjir Bencana Pusat ini dapat bekerjasama baik dengan kerajaan
negeri, kementerian dan agensi kerajaan serta pakar di dalam bidang berkaitan,
khususnya dalam aspek pengairan dan saliran bagi memastikan banjir- knususnya
mangsa-mangsa seperti di Selangor dan sebagainya baru-baru ini dapat diuruskan
dengan lebih baik dan berkesan.

Keduanya, isu petani iaitu air termenung. Selalunya Yang Berhormat
Timbalan Menteri pun orang Penang, orang Baling, orang Kedah, orang Sik pun
sama. Ayaq termenung tak pi mana. Pusing-pusing dok tang tu juga. Jadi, apa usaha
terkini kerajaan untuk memastikan pintu-pintu air di seluruh negara segera diperbaiki
sebab sistem lama lagi. Sistem tahun 80-an lagi. Bukan zaman sekarang punya
sistem. Itu sebab antara punca- apakah usaha terkini kerajaan untuk memastikan
banjir khususnya air termenung dapat segera diatasi? Terima kasih Tuan Yang
Berhormat Timbalan Menteri. Terima kasih Tuan Yang di-Pertua.

Dato’ Mansor bin Othman: Terima kasih Tuan Yang di-Pertua. Terima kasih
Yang Berhormat Baling atas soalan tambahan ini. Memang betul seperti Yang
Berhormat Baling sebutkan tadi. lsu’ penyelarasan antara agensi-agensi
pelaksanaan bagi tangani banjir ini perlu dinilai semula.

01130

Justeru, di peringkat Pusat, telah pun diwujudkan satu Jawatankuasa
Pengurusan Bencana Pusat dan ini diuruskan di bawah MKN yang diberikan
tanggungjawab kepada pihak NADMA. Bagi kementerian, kita sedang memperbaiki
apa yang saya sebutkan tadi terutama dalam isu amaran awal tentang kejadian
banjir.

Baik, berbalik isu banjir termenung ini, pihak NAHRIM sedang- bukan sedang

lagi, sedang menambah, membaiki dan telah melaksanakan satu program yang
