DR 16.3.2022 91

Tuan Karupaiya a/l Mutusami [Padang Serai]: Yang Berhormat Menteri,
masa tidak cukup. Bolehkah Yang Berhormat Menteri alih ke isu pencen veteran?

Dato’ Seri Hishammuddin Tun Hussein: Tidak boleh.

Tuan Nik Nazmi bin Nik Ahmad [Setiawangsa]: Yang Berhormat Menteri,
minta laluan fasal isu LCS.

Dato’ Seri Hishammuddin Tun Hussein: la perolehan saja tiga buah aset.
Isu veteran ini saya pun pernah jawab sebagai panjang lebar. Sekiranya tidak cukup
masa, veteran ini bukan sahaja secara bertulis tetapi saya beri jaminan— kalau itu
permintaan Yang Berhormat berhubung kait dengan kebajikan veteran. Saya tahu
tiga perkara ini yang telah dibangkitkan setiap kali kita bersidang. Veteran ATM yang
tidak berpencen, kajian jurang pencen dan pembayaran elaun kepada penerimaan
Pingat Jasa Malaysia (PUM). Semua ini dalam perbincangan kita.

Tuan Nik Nazmi bin Nik Ahmad [Setiawangsa]: LCS, ya.

Dato’ Seri Hishammuddin Tun Hussein: Ya. Yang Berhormat. Sorry, tidak
nampak. Saya tengok skrin tadi.

Tuan Nik Nazmi bin Nik Ahmad [Setiawangsa]: Oh, okey.

Dato’ Seri Hishammuddin Tun Hussein: Jadi, berhubung kait dengan
jurang pencen, secara ringkas sahaja. Just in case kalau tidak cukup masa.

Apa yang penyelarasan jurang pencen seperti yang telah saya menyatakan
dalam penggulungan sebelum ini, kalau sebelum ini saya telah maklumkan kepada
Dewan bahawa kita akan adakan libat urus dan engagement dengan JPA, saya
hendak maklumkan hari ini bahawa sesi libat urus bersama dengan JPA telah pun
kita lakukan. Pihak JPA telah memberikan maklum balas bahawa ia perlu melalui
beberapa proses termasuk meminda akta dan peraturan pencen yang sedang
berkuat kuasa sebelum ia dapat diluluskan.

Berhubung kait dengan pemberian elaun kepada penerima Pingat Jasa
Malaysia (PJM), saya lihat bahawa kalau dua tahun lepas kita tidak mampu
membantu memberikan elaun secara one-off kerana COVID-19, dan kalau tahun
selepasnya kita terbelenggu untuk memastikan kebajikan mereka yang terlibat
dengan COVID-19 ini sentiasa terbela khususnya bantuan sara hidup, bantuan
persekolahan, bantuan kemasukan ke institut pengajian tinggi, bantuan peralatan
pesakit, bantuan bencana alam, ini semua merupakan skim-skim bantuan semasa
COVID-19 yang telah diperkenalkan supaya mereka tidak terkesan dengan
pandemik yang dilanda negara.

Maknanya, kalau selepas ini mungkin kalau selepas 1 April ini kita sudah
masuk kepada fasa transisi, fasa endemik ini, mungkin kita boleh tengokkan isu yang

dibangkit berhubung kait dengan bentuk bantuan yang akan diberikan selepas ini.
