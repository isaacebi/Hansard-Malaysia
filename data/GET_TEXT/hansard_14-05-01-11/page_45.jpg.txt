DR 16.3.2022 39

Ahli-ahli Yang Berhormat, Yang Berhormat Jempol, Yang Berhormat Bukit
Mertajam, Yang Berhormat Bintulu, Yang Berhormat Batu Kawan, Yang Berhormat
Padang Serai dan juga Yang Berhormat Lanang telah membangkitkan tentang ujian
pengesanan COVID-19 termasuklah mencadangkan agar ditetapkan harga siling
bagi ujian RT-PCR serta mempersoalkan tentang ketepatan kit ujian kendiri RTK.

Berkenaan dengan harga RT-PCR yang dicaj di fasiliti swasta, perkara ini
sering dibincangkan daripada semasa ke semasa antara KKM dengan KPDNHEP
tetapi saya ingin memaklumkan selain daripada itu kos bagi reagents bagi ujian RT-
PCR juga adalah mahal. Ujian RT-PCR juga mengambil masa yang lama untuk
diproses selain memerlukan kepakaran profesional serta keperluan makmal dengan
kelengkapan yang spesifik. Ini juga antara sebab-sebab mengapa kos RT-PCR ini
adalah tinggi.

Selain itu, dalam keadaan negara sedang beralih ke fasa peralihan endemik
dan seterusnya ke endemik kelak, kita sepatutnya tidak lagi bergantung kepada RT-
PCR dalam penentuan positiviti seseorang. Dalam peringkat peralihan ini, RT-PCR
ini sepatutnya hanya perlu digunakan untuk pengembara atau dalam clinical setting
sahaja, dengan izin. Protokol kita dalam pengendalian kes juga kini ditumpukan
kepada ujian bergejala atau symptomatic testing dengan menggunakan ujian RTK
antigen kendiri.

Kaedah ini adalah lebih pantas supaya individu dapat mengasingkan diri
dengan lebih awal apabila didapati positif melalui ujian se/f-test ini. Jika dilihat kepada
negara-negara yang telah beralih kepada pembukaan yang lebih luas seperti
Amerika Syarikat dan United Kingdom juga tidak lagi bergantung pada ujian RT-PCR.
Sebaliknya telah beralih kepada rapid lateral flow tests atau di Malaysia ini kita sebut
sebagai RTK antigen se/f-test.

Walau bagaimanapun, saya akui ada aduan daripada orang ramai yang
mempersoalkan tentang ketepatan self-test kit ini. Dalam hal ini, Yang Berhormat
Menteri Kesihatan telah mengarahkan agar pihak Medical Device Authority (MDA)
agar sentiasa memantau dan membuat audit serta semakan berkala ke atas semua
kit ujian yang telah diluluskan untuk dijual di pasaran adalah berkualiti dan berupaya
mengesan kes positif seperti mana dokumen yang telah dihantar oleh pemegang
lesen ketika permohonan kelulusan itu dibuat.

Selain itu juga, MDA dan KPDNHEP juga akan terus bekerja sama bagi
memastikan harga kit ujian kendiri ini adalah sentiasa mematuhi harga siling yang
telah ditetapkan sebelum ini bagi memastikan tiada mana-mana pihak mengambil
kesempatan dalam keadaan permintaan tinggi oleh masyarakat pada ketika ini.

Puan Alice Lau Kiong Yieng [Lanang]: Minta penjelasan.
