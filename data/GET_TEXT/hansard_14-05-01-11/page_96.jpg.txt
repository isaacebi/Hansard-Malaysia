DR 16.3.2022 90

pertemuan dengan banyak pihak sama ada kerajaan mahupun pihak swasta.
Perkara yang paling mencabar ialah untuk mendapatkan konsensus khususnya bagi
memastikan akhirnya, Tentera Laut Diraja Malaysia (TLDM) boleh mendapatkan
kapalnya seperti dirancang demi kepentingan tanah air tercinta.

01510

Selain itu, saya juga telah dipanggil oleh pihak Jawatankuasa Kira-kira Wang
Negara (PAC). Dalam sesi tersebut, Ketua Setiausaha dan diri saya sendiri dan
kepimpinan MINDEF dan kepimpinan ATM, khususnya TLDM, telah memberi
penjelasan terperinci tanpa menyembunyikan sebarang perkara. Isu LCS ini, kita
sudah dihadapkan ke PAC ini sebanyak 10 kali. A/hamdulillah, sesi tersebut yang
terakhir dimanfaatkan sebaiknya dan penjelasan yang diberikan juga telah mendapat
maklum balas yang amat baik dan memberangsangkan daripada pihak PAC sendiri.

Namun, selagi Jemaah Menteri dan Jawatankuasa Khas Menteri belum
membuat keputusan muktamad tentang usaha pemulihan ini, selagi itulah saya tidak
boleh membentangkannya secara terperinci kepada umum.

Dari sudut salah laku dan ketirisan, saya pernah sebut dalam penggulungan
saya sebelum ini, bahawa tumpuan kita terhadap usaha pemulihan ini tidak
bermakna pihak-pihak yang melakukan salah laku sebelum ini akan terlepas begitu
sahaja. Pada Januari lalu, Suruhanjaya Pencegahan Rasuah Malaysia (SPRM)
telah menahan Ketua Pegawai Eksekutif syarikat yang terbabit dalam kontrak
perolehan enam buah kapal tempur pesisir pantai LCS ini.

Jadi, usaha untuk memastikan bahawa sesiapa yang salah guna kedudukan
dan ada salah laku dalam tindakan mereka sebelum daripada ini, dalam kita hendak
cari jalan penyelesaian ini, mereka tidak akan terkecuali daripada dihadapkan
kepada keadilan.

Bukan itu sahaja. Boustead Naval Shipyard yang juga anak syarikat di bawah
Boustead Heavy Industry Corporation Berhad turut telah melantik firma audit luar,
pihak ketiga, iaitu Alliance IFA (M) Sdn. Bhd. untuk membuat semakan audit mereka.
Saya beri jaminan MINDEF dan ATM akan terus memberikan kerjasama
sepenuhnya kepada pihak yang berwajib untuk memastikan mana-mana pihak yang
melakukan salah laku dapat dikenal pasti seterusnya dihadapkan ke muka
pengadilan.

Masih dalam konteks perolehan aset, Tuan Yang di-Pertua. Perkara kedua
yang saya hendak sentuh ialah berkaitan dengan...

Tuan Karupaiya a/l Mutusami [Padang Serai]: Yang Berhormat Menteri,
Yang Berhormat Menteri.

Tuan Nik Nazmi bin Nik Ahmad [Setiawangsa]: Minta laluan.
