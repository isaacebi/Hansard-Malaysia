DR 16.3.2022 3

Kesimpulannya Tuan Yang di-Pertua, NAP 2.0 dan Pakej Insentif EV di
bawah Belanjawan 2022 akan menjadi pemangkin ke arah pembangunan
ekosistem industri EV tempatan supaya industri automatif negara terus relevan dan
mampu bersaing serta menyokong rantaian bekalan global. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Soalan tambahan pertama Yang Berhormat
Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua dan terima kasih Yang Berhormat Timbalan Menteri atas jawapan
yang telah diberikan. Dijangka pada tahun 2025 nant, iaitu tidak sampai tiga tahun
lagi, industri kereta elektrik ataupun EV ini akan menjadi pilihan utama rakyat
Malaysia.

Memandangkan perlu kepada kerajaan mempersiapkan _ infrastruktur
termasuklah infrastruktur pengecasan kereta elektrik ini, ia adalah amat penting.
Apakah usaha pihak kerajaan untuk menambah stesen pengecasan EV ini di dalam
negara ini knususnya di kawasan-kawasan selain dari Kuala Lumpur? Terima kasih.

Datuk Lim Ban Hong: Terima kasih. Tuan Yang di-Pertua, di bawah Pelan
Induk Low Carbon Mobility Blueprint singkatannya LCMB telah menetapkan sasaran
pemasangan infrastruktur pengecasan awam EV sekurang-kurangnya 10 ribu
menjelang tahun 2025. Bagi mencapai sasaran ini, Malaysia Green Technology and
Climate Change Corporation (MGTC) telah memainkan peranan dalam
mewujudkan kerjasama awam dan swasta dalam memacu pembangunan
infrastruktur stesen pengecasan EV sedia ada dan baharu.

Menurut MGTC, pada masa ini telah wujud lebih kurang 300 buah stesen
pengecasan di bawah kerjasama ini. Dianggarkan jumlah keseluruhan stesen
pengecasan sedia ada untuk pengguna EV di Malaysia sekurang-kurangnya 600
buah stesen.

Pada masa ini terdapat insentif cukai dan juga bantuan kewangan yang telah
ditawarkan oleh kerajaan kepada syarikat-syarikat yang ingin membina infrastruktur
ini seperti pengecualian cukai pendapatan melalui galakan taraf perintis atau elaun
cukai pelaburan bagi aktiviti perkhidmatan teknologi hijau termasuk stesen
pengecasan EV dan juga kemudahan pembiayaan Green Technology Financing
Scheme 3.0 untuk menyokong sustainable and responsibility investment serta

menggalakkan amalan standard lestari di Malaysia.
