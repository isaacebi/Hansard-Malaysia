DR 16.3.2022 46

Dato’ Dr. Haji Noor Azmi bin Ghazali: Ya. Saya ambil maklum keprihatinan
Yang Berhormat Bintulu. Itu penting.

Dato’ Seri Tiong King Sing [Bintulu]: Okey. Saya harap Yang Berhormat
Timbalan Menteri dan kita sebagai doktor mesti kita ambil perhatian. Terima kasih.

Dato’ Dr. Haji Noor Azmi bin Ghazali: Saya juga bersyukur Yang Berhormat
Bintulu sihat sekarang ini dan dapat jalankan kuarantin dengan baiklah. Itu satu
contoh kepada rakyat Malaysia bagaimana seseorang itu patut kuarantin dengan
baik. Itu Yang Berhormat Bintulu telah lakukan. Tahniah dan keprihatinan ini...

Tuan Steven Choong Shiau Yoon [Tebrau]: Yang Berhormat Timbalan
Menteri, boleh bagi peluang kepada Tebrau?

Dato’ Dr. Haji Noor Azmi bin Ghazali: ...Sebab itu kita KKM telah
menasihatkan apabila kita didapati positif, jika kita ada simptom, maka kita kenalah
laporkan dalam HAT melalui MySejahtera dan kepada CAC ataupun kalau kita
mempunyai simptom dan simptom kita bertambah teruk, kita mesti telefon CAC dan
pergi ke hospital ataupun klinik yang paling dekat untuk kita mendapatkan rawatan
selanjutnya. Ini fasa hendak masuk ke endemik.

Jadi, kalau kita tidak ada simptom maka kita boleh menjalankan isolasi diri
kita di rumah dan kita telah mendapat vaksinasi yang complete- selama tujuh hari.
Ini penting. Kita sudah nyatakan banyak kali kalau positif bersimptom dan
sebagainya perlu dan kalau masuk hospital sudah tentu RT-PCR dilakukan supaya
kita dapat tahu CT Value-nya, adakah ia tinggi ataupun rendah.

Dr. Lee Boon Chye [Gopeng]: Mohon mencelah.

Dato’ Dr. Haji Noor Azmi bin Ghazali: Baik, Tuan Yang di-Pertua. Saya rasa
saya... [Disampuk]

Tuan Steven Choong Shiau Yoon [Tebrau]: Tebrau. Tebrau boleh dapat
peluang tidak?

Dato’ Dr. Haji Noor Azmi bin Ghazali: Minta maaf Yang Berhormat.
Perkara- topik ini sudah- saya tinggal lagi 15 minit. Saya jauh lagi hendak pergi ini.

Tuan Steven Choong Shiau Yoon [Tebrau]: Tebrau, Tebrau, Tebrau.

Dato’ Dr. Haji Noor Azmi bin Ghazali: Saya minta maaflah. Saya sudah
bagi kepada ramai. Mungkin selepas ini. Insya-Allah.

Dr. Lee Boon Chye [Gopeng]: Gopeng. Gopeng.

Dato’ Dr. Haji Noor Azmi bin Ghazali: Saya minta maaf. Fasa sementara
sebelum...

Dr. Lee Boon Chye [Gopeng]: CAC, CAC.

Dato’ Dr. Haji Noor Azmi bin Ghazali: ...Fasa sementara sebelum negara

beralih ke fasa endemik ini akan disokong oleh tujuh komponen bagi memastikan
