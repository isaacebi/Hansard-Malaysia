DR 16.3.2022 43

Tuan Yang di-Pertua: Pendekkan Yang Berhormat.

Dato’ Seri Tiong King Sing [Bintulu]: Mintalah Yang Berhormat Timbalan
Menteri, this is a voice from the people on the ground. Jangan kita bulldoze saja.
Nanti apabila rakyat datang, kita sengsara. Kita faham tahu, policy made by us,
decision made by us. Jangan kongkalikung.

Tuan Yang di-Pertua: Terima kasih. Yang Berhormat, silakan.

01150

Dato’ Dr. Haji Noor Azmi bin Ghazali: Terima kasih Yang Berhormat
Bintulu. Seperti yang saya sebutkan tadi Tuan Yang di-Pertua. BP Lab ini telah
dilantik melalui proses saringan dan pemilihan adalah berdasarkan proses tender
terbuka yang telah dilaksanakan oleh MAHB dan ujian yang telah dipersetujui.

Selaras dengan keputusan Jemaah Menteri pada 10 Disember 2021, KKM
dimaklumkan bahawa pihak MAHB juga telah melaksanakan proses perolehan
baharu secara tender untuk mengenal pasti syarikat tambahan. Ini yang disebut oleh
Yang Berhormat Bintulu tadi, yang akan melaksanakan ujian saringan. Dijangkakan
perolehan ini akan dimuktamadkan dalam masa yang terdekat. Terima kasih, Yang
Berhormat Bintulu. Saya teruskan.

Tuan Steven Choong Shiau Yoon [Tebrau]: Boleh Tebrau...

Dato’ Haji Salim Sharif [Jempol]: Sedikit, Jempol. Yang Berhormat
Timbalan Menteri, sedikit sahaja. PCR tadi. PCR.

Dato’ Dr. Haji Noor Azmi bin Ghazali: Saya teruskanlah. Sudah lama di sini.

Dato’ Haji Salim Sharif [Jempol]: Sedikit, sedikit, sedikit. Yang Berhormat
Timbalan Menteri. Sedikit sahaja, fasal PCR tadi.

Dato’ Dr. Haji Noor Azmi bin Ghazali: Silakan.

Dato’ Haji Salim Sharif [Jempol]: Saya ada bangkitkan dalam perbahasan
tempoh hari di mana pelepasan one-off cukai persendirian terhadap ujian PCR
dikecualikan RM1,000 untuk cukai. Jadi, adakah pihak Yang Berhormat Timbalan
Menteri tahu, seperti mana yang saya bangkitkan, PCR ini terlalu mahal. Orang
kampung pun susah, RM200, RM250. Kadang-kadang terpaksa buat banyak kali
dengan anak-anak semua.

Jadi, adakah pihak kementerian kawal harga siling ini? Ini terlalu menekan
rakyat. Jadi, apa langkahnya selain daripada airport yang disebut tadi, yang ini? Kita
biasa di Parlimen boleh buat tetapi orang kampung, anak-anak mereka ini yang
sekarang ini begitu banyak COVID-19 Omicron ini banyak rakyat yang terkesan.

Jadi, kena pergi selalu test. Jadi, apakah pandangan Yang Berhormat

Timbalan Menteri supaya dapat dikawal harga siling tersebut?
