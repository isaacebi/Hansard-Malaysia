DR 16.3.2022 34

satu jawapan yang tepat umpamanya. Apabila hujan turun- dia boleh beri amaran
awal satu atau dua hari tetapi tidak boleh hendak pinpoint kawasan mana yang
berlaku dengan tepat. Itu jadi satu isu yang besar.

Contoh macam baru-baru ini berlaku di Kuala Lumpur. Kita tahu ada tiga
lembangan di situ. Lembangan di Sungai Batu dan lembangan Sungai Bunut.
Kemudian yang berlaku itu hujan lebat berlaku lapangan di Sungai Bunut. Akan
tetapi, amaran awal kita keluar kita tidak pinpoint ia akan datang dari Sungai Bunut.
Itu kita akui. Sekarang ini, ketiga-tiga jabatan ini sedang mengkaji dengan mendalam
dan berusaha juga dengan pihak luar untuk menambahbaikkan sistem amaran yang
sedang dibina ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan kedua. Saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Terima kasih atas jawapan yang diberi oleh Yang Berhormat Timbalan
Menteri. Semalam pun di kawasan saya berlaku banjir kilat. Beberapa buah tempat
yang biasa berlaku. Itu ada sebab ia di sebelah Sungai Tebrau. Jadi masalahnya
dasar Sungai Tebrau ini tidak cukup mendalam. Jadi saya berharap peruntukan
dapat disalurkan untuk mendalamkan Sungai Tebrau.

Akan tetapi yang terkejutnya ada satu buah tempat iaitu Pantai Tiram, Jalan
Kota Tinggi pun dilanda banjir kilat. Ini merupakan kali pertama berlaku. Puncanya
perparitan yang tersumbat. Jadi, saya berharap peruntukan dapat disalurkan untuk
memastikan semua perparitan longkang di kawasan yang kerap berlaku banjir dapat
di-clear-kan supaya ini tidak mengakibatkan kerosakan yang teruk kepada rakyat
biasa. Terima kasih.

Dato’ Mansor bin Othman: Terima kasih Tuan Yang di-Pertua. Terima kasih
Yang Berhormat Tebrau atas soalan tambahan ini. Dalam pengumuman Yang
Berhormat Menteri di dalam Sidang Khas yang lepas, telah diumumkan antara
langkah-langkah segera yang akan diambil oleh KASA, oleh kementerian untuk
tangani isu ini ialah dengan melihat dan menilai semula aset-aset yang dimiliki oleh

kementerian seperti pam, pintu air dan juga genset.

[Tuan Yang di-Pertua mempengerusikan Mesyuarat]

Untuk tujuan itu sahaja, peruntukan telah diberikan sebanyak RM185 juta
untuk ke tahun 2023. Untuk Yang Berhormat Tebrau sebutkan tadi memang salah
satu usaha yang akan dilakukan dan peruntukan diberi sebanyak RM200 juta bagi

tujuan mendalamkan dan membersihkan saliran utama sungai serta kolam takungan
