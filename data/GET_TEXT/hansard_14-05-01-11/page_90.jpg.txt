DR 16.3.2022 84

(iii) memperkukuh konsep Pertahanan Menyeluruh (HANRUH)

melalui platform kerjasama dua hala dan pelbagai hala; dan

(iv) memberi perhatian terhadap aspek kebajikan termasuk

kesihatan, pendidikan, perumahan dan bantuan kebajikan
anggota dan veteran.

Insya-Allah, saya bersama kepimpinan tertinggi serta seluruh warga
Kementerian Pertahanan dan ATM akan terus memikul amanah dan tanggungjawab
dengan sebaik mungkin demi kedaulatan dan keselamatan negara.

Tuan Yang di-Pertua, bagi pihak warga Kementerian Pertahanan dan ATM,
saya juga mengambil kesempatan ini untuk merakamkan_ setinggi-tinggi
penghargaan dan terima kasih kepada Ahli-ahli Yang Berhormat khususnya Yang
Berhormat Port Dickson, Yang Berhormat Pasir Mas, Yang Berhormat Beaufort,
Yang Berhormat Kota Raja, Yang Berhormat Padang Serai, Yang Berhormat Sibuti,
Yang Berhormat Lumut, Yang Berhormat Kota Belud, Yang Berhormat Hang Tuah
Jaya, Yang Berhormat Sik, Yang Berhormat Sungai Petani dan Yang Berhormat
Libaran kerana mengambil berat isu-isu yang berkait rapat dengan Kementerian
Pertahanan sewaktu perbahasan Titah Diraja kali ini.

Terlebih dahulu saya ingin memberi respons terhadap Yang Berhormat Hang
Tuah Jaya yang telah meminta pendirian Kementerian Pertahanan terhadap kontrak
perolehan yang melibatkan aset pertahanan negara dengan pihak Rusia akibat
tindakan pencerobohan Rusia ke atas Ukraine dan perancangan lanjut pihak
kementerian dalam memastikan kesiapsiagaan ATM sentiasa berada pada tahap
yang terbaik.

01450

Untuk makluman, pendirian Malaysia mengenai sekatan yang dikenakan oleh
beberapa buah negara terhadap Rusia ekoran daripada tindakan pencerobohan
terhadap Ukraine adalah jelas iaitu Malaysia tidak mengiktiraf sebarang sekatan
secara unilateral. Sebarang sekatan harus dibuat melalui Pertubuhan Bangsa-
Bangsa Bersatu dan perkara ini telah pun ditegaskan oleh Yang Berhormat Menteri
Luar Negeri di Dewan yang mulia ini pada 8 Mac 2022.

Sementara itu, kementerian juga mengambil maklum apa yang dinyatakan
oleh Kementerian Perdagangan Antarabangsa dan Industri (MITI) bahawa
perdagangan antara Malaysia dan Rusia adalah di tahap minimum. Selain itu, MITI
juga telah menyatakan bahawa urusan yang berkaitan dengan perdagangan
komersial (business to business), dengan izin. Pertimbangan untuk meneruskan
sesuatu urusan atau sebaliknya adalah di bawah keputusan entiti perniagaan

masing-masing.
