DR 16.3.2022 41

melebihi 90 peratus umpamanya dan sebagainya telah diberikan kelulusan oleh
MDA.

Jadi seperti yang saya sebut pada awal tadi, MDA sentiasa memantau,
adakah mereka masih mengikut ketetapan yang mereka cadangkan semasa
permohonan itu dibuat. Jadi pada ketika ini memang KKM tidaklah berhasrat untuk
membuat hanya daripada nasal swab. Akan tetapi kalau kita dapat tengok pun kalau
nasal swab yang dijalankan oleh kakitangan yang telah terlatih itu memang dalam
masuknya, selepas itu di skru pula lagi, berapa round dia skru. Dia round, dia skru-
skru, dia hendak dapatkan ketepatan itu. Akan tetapi kalau mengikut daripada testing
daripada RTK-Antigen yang kita buat, hanya sentuh beberapa area sahaja dan tidak
sampai ke dalam. Ramai orang pun mungkin tidak mampu hendak buat begitu.

Oleh sebab itu, memandangkan sekarang ini testing telah dianjurkan kepada
semua orang rakyat Malaysia apabila ada simptom, kontak dan sebagainya,
digalakkan membuat untuk ketepatan. Sementara kita sedang memasuki fasa
endemik ini, jadi kita mencuba kaedah ujian yang paling mudah untuk rakyat ikut. Ini
sebenarnya yang kita hendak laksanakan supaya rakyat semua dapat melakukannya
dengan baik.

Berkenaan dengan Yang Berhormat Rasah tadi yang begitu prihatin tentang
chemical yang digunakan itu. Saya percaya sekali lagi MDA telah menjalankan kajian
yang serius dan jitu tentang perkara ini. Kalau kita dapat — kita memang sepatutnya
semua orang buka fest yang sudah lebih daripada 100 brand yang keluar hari ini
untuk membaca betul-betul, apakah kaedah penggunaan dan apakah kaedah
penyimpanan dan sebagainya. Sudah tentu kalau ada apa-apa testing pun kalau kita
letakkan di tengah panas, dalam dashboard kereta mungkin ada kesan yang tidak
baik.

Jadi, adalah menjadi tanggungjawab kita rakyat Malaysia secara kendirinya
mendapatkan RTK-Antigen test ini dan menjaganya dengan baik, letak dalam beg,
letak di rumah betul-betul supaya kita dapat membuat testing dengan baik. Pada
ketika ini, belum ada lagi yang dikatakan chemical itu telah rosak dan mengganggu
kejituan test yang dilakukan.

Tuan Yang di-Pertua, saya sambung berhubung dengan dakwaan monopoli
syarikat pengendali ujian pengesanan COVID-19 di KLIA dan KLIA 2 ini seperti yang
dibangkitkan oleh Yang Berhormat Bintulu. Untuk makluman Yang Berhormat, KKM
telah menempatkan petugas bagi pelaksanaan ujian saringan COVID-19 secara
percuma kepada rakyat Malaysia. Pada masa yang sama, pengembara juga boleh

memilih untuk menjalankan ujian mereka melalui BP Clinical Lab atau anak syarikat
