DR 16.3.2022 122

daripada segi dasarnya hendaklah diutamakan jalan yang menuju ke sekolah-
sekolah. Oleh sebab ini dilalui oleh guru-guru dan kadang-kadang di sekolah-
sebagai contoh di SK Kitapol, tidak ada rumah guru di sana. Jadi, guru-guru tinggal
jauh dari situ. Bila dia balik, jalan yang licin dari Jalan Hamad-Kitapol dan sebagainya
itu agak menyulitkan.

Pada ketika ini, untuk makluman Yang Berhormat- saya tahu Yang Berhormat
ini seorang cikgu di Sabah juga dahulu dan tahu- dari Jalan Hamad-Kitapol, Tibabar
ke Poturidong memang tidak boleh digunakan sebab /ow level crossing di Poturidong
ini memang sudah terputus ya. Jadi memang tidak boleh lalu di sana. Jadi, sebab
itu sangat kritikal penduduk dari Kampung Tibabar itu yang bersekolah di SK Pekan
Kiulu yang melalui jajaran ini. Jadi, ia rosak.

Jadi, saya mohon supaya pihak kementerian mempertimbangkan ini supaya
dibina, dinaik taraf jalan raya ini sebab ia melibatkan banyak kampung dan dua buah
sekolah yang seperti saya nyatakan tadi. Terima kasih.

1640

Dato’ Seri Mahdzir bin Khalid: Yang Berhormat, ia bukan dari main road-
lah?

Datuk Seri Panglima Wilfred Madius Tangau [Tuaran]: Main road. Dari
main road Jalan Ranau. Memang Jalan Ranau dan ia turun. Dari Pekan Tamparuli,
selepas itu ke Tegop selepas itu ke Hamad, dan akhir Tabul. Memang dari main road
ini. Ini jalan JKR sebenarnya. Jalan JKR negeri yang hanya mahu dinaik taraf supaya
diaspal. Itu yang kita mohon sebenarnya. la memang layak untuk jalan luar bandar,
Yang Berhormat. Terima kasih.

Dato’ Seri Mahdzir bin Khalid: Terima kasih Yang Berhormat. Saya faham
apa yang Yang Berhormat Tuaran bangkitkan itu dan saya minta supaya KPLB
melihat ini sebagai antara keutamaannya Yang Berhormat.

Datuk Seri Panglima Wilfred Madius Tangau [Tuaran]: Yang Berhormat,
saya akan tulis surat untuk Yang Berhormat, boleh?

Dato’ Seri Mahdzir bin Khalid: Baik. Boleh.

Datuk Seri Panglima Wilfred Madius Tangau [Tuaran]: Ada satu lagi saya
mahu bangkit Yang Berhormat sebab ini Tuaran juga. Ini berkenaan FELCRA. Saya
sudah tanya daripada Yang Berhormat dahulu iaitu berkenaan dengan perumahan
di Mengkabong yang melibatkan lebih 600 buah rumah yang telah dibina oleh
FELCRA. Bekalan air di sana- ada 21 buah tangki telah besar sebagai bekalan air
tetapi sejak terbinanya perumahan di Mengkabong ini yang telah melibatkan

penimbusan laut selepas itu dibinanya rumah-rumah di sana, bekalan air itu yang
