DR 16.3.2022 96

dilaksanakan melalui tender terbuka antarabangsa. la Telah pun diiklankan pada 22
Jun 2021 dan telah pun ditutup 6 Oktober 2021.

Pada masa ini pihak kementerian telah melengkapkan semua _ peringkat
penilaian dan laporan sedang disediakan untuk diperakukan oleh Lembaga
Perolehan Kementerian dan seterusnya dimuktamadkan oleh Kementerian
Kewangan Malaysia bagi dimuktamadkan pembida yang berjaya.

Secara kesimpulannya, saya bersama kepimpinan MINDEF dan ATM
memberikan komitmen sepenuhnya untuk memulihkan projek legasi walaupun ia
cukup menduga, mencemar dan cukup rumit serta memastikan pada masa yang
sama projek semasa dan akan datang berada pada landasan yang tepat agar
masalah-masalah berkaitan perolehan tidak berulang.

MINDEF dan ATM tidak akan berpuas hati setakat ini sahaja. Kita faham
ketika ini situasi kewangan dan ekonomi negara bukanlah pada tahap terbaik ekoran
pandemik COVID-19, namun MINDEF akan terus bekerjasama rapat dengan pihak
end user iaitu TDM,TLDM, dan TUDM bagi memastikan keperluan keselamatan

negara dapat dipenuhi sebaik mungkin.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Dato’ Seri Hishammuddin Tun Hussein: Satu soalan, Yang Berhormat. Eh,
lain orang? [Ketawa]

Tuan Ahmad Tarmizi bin Sulaiman [Sik]: Soalan daripada Yang Berhormat
Sik, Yang Berhormat Menteri. Terima kasih. Berkaitan juga tadi perolehan LCS dan
disebut oleh Yang Berhormat Menteri tadi laporan audit telah pun dibentangkan di
PAC sendiri dan PAC akan membuat rumusan dalam laporan nanti. Cuma soalan
saya, seperti mana disebut oleh Yang Berhormat Menteri sendiri, akan ada
keputusan oleh pihak Jemaah Kabinet sama ada penerusan perolehan LCS ini atau
akan diberhentikan.

Jadi, adakah sudah ada bayangan waktu ataupun tarikhnya untuk keputusan
ini dibuat memandangkan daripada segi keperluan penggunaan kapal ini sangat
penting untuk kita ketahui. Juga, di pihak syarikat sendiri, mereka menunggu apakah
pelan terbaharu yang akan diputuskan oleh kabinet sendiri. Terima kasih Yang
Berhormat Menteri.

Dato’ Seri Hishammuddin Tun Hussein: Sebenarnya pertimbangan dan
keutamaan kita berhubung kait dengan LCS ini, pertamanya tidak lain dan tidak

bukan ialah keperluan Tentera Laut Diraja Malaysia untuk kapal-kapal ini. Keduanya,
