DR 16.3.2022 87

Dato’ Seri Hishammuddin Tun Hussein: Yang Berhormat, sebenarnya
proses mencari keadilan berhubung kait dengan tembakan jatuh MH17_ ini
berterusan. Cuma yang dikaitkan dengan konflik Rusia dengan Ukraine ialah baru-
baru ini Australia dan Belanda telah menggunakan isu MH17 ini untuk cuba
mengaitkan pendirian kita dengan mungkin pertimbangan geopolitik negara-negara
tertentu.

Perkara ini dibincangkan di peringkat Jemaah Menteri pagi tadi. Kita
dimaklumkan oleh Menteri Luar Negeri bahawa proses mencari keadilan untuk
tragedi yang berlaku kepada MH17 kita akan teruskan sama ada di mahkamah
antarabangsa dan sebagainya. Akan tetapi untuk ditarik kepada kancah geopolitik
Ukraine - Rusia ini, kita masih lagi berpegang kepada prinsip-prinsip yang saya telah
pun bentangkan di Parlimen tadi. Di mana kita tidak akan tunduk kepada sekatan-
sekatan yang unilateral. Kita bincangkan pendirian-pendirian kita bersama-sama
dengan negara-negara yang bersefahaman, like minds dengan kita. Apa yang
Australia dan Belanda akan lakukan berhubung kait dengan MH17 ini, kita akan teliti
dan pantau.

01500

Kalau sekiranya ia membantu kita mencari keadilan kepada apa yang berlaku
kepada MH17, saya rasa kita tidak teragak-agak untuk menyokong tetapi ia disokong
atas prinsip keadilan bukan atas pertimbangan geopolitik atau apa yang berlaku
sekarang di bumi Ukraine Yang Berhormat. Ada lagi soalan? Tidak ada... [Ketawa]

Mengenai dividen Lembaga Tabung Angkatan Tentera (LTAT). Yang
Berhormat Sungai Petani bertanyakan apakah usaha Lembaga Tabung Angkatan
Tentera (LTAT) bagi memenuhi harapan pencarumnya untuk mendapatkan dividen
yang tinggi seperti yang diterima sebelum tahun 2018.

Seperti Yang Berhormat sedia maklum, Yang Amat Berhormat Perdana
Menteri baru-baru ini telah mengumumkan dividen LTAT bagi tahun 2021 ialah
sebanyak 4.1 peratus. Ini merupakan kadar dividen tertinggi sejak tahun 2019 dan
sebagai rekod, dividen tahun 2019 ialah hanya 2.5 peratus dan pada tahun 2020
hanya 3.5 peratus. Walau bagaimanapun, MINDEF, ATM dan LTAT tidak akan
mudah cepat berpuas hati. Kita- sila.

Dato’ Johari bin Abdul [Sungai Petani]: Terima kasih Tuan Yang di-Pertua.
Terima kasih tentang jawapan itu Yang Berhormat Menteri. Cuma saya tengok
jumlah dividen yang diberikan itu amat kecil berbanding contohnya kalau tengok
Bank Rakyat dan bank-bank lain, koperasi. Koperasi, Bank Rakyat merupakan

koperasi. Apakah kerajaan tidak berhasrat untuk memastikan bahawa LTAT ini
