DR 16.3.2022 21

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Sila Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Timbalan Menteri. Terima kasih Tuan Yang di-Pertua.

#1050

Saya ingin bertanya, adakah boleh disebut nilai bantuan dalam Ringgit
Malaysia yang telah diberikan kepada rakyat Afghanistan oleh Kerajaan Malaysia.
Sekiranya ada sebarang bantuan yang akan diberikan dalam masa terutama setahun
yang akan datang ataupun waktu musim sejuk ini, berapakah nilainya? Adakah
kerajaan ada memberi sebarang bantuan khusus kepada Kedutaan Afganistan di
Malaysia daripada segi wang Ringgit, dan berapakah nilainya? Terima kasih.

Dato’ Haji Kamarudin Jaffar: Terima kasih Yang Berhormat Lembah Pantai.
Daripada segi nilai wang yang telah kita dan masyarakat Malaysia sumbangkan
kepada masyarakat di Afganistan secara khususnya melalui rombongan yang
berlepas pada 22 Februari yang lalu yang dikendalikan oleh Global Peace Mission
yang melibatkan juga Golden Horses Digital Investment Bank, Buddha’s Light
International Association (BLIA). Mereka telah membawa bantuan kemanusiaan
yang melebihi lima tan barang bantuan yang dianggarkan bernilai lebih daripada
sejuta Ringgit Malaysia. Kerajaan sendiri sebagai mana telah diumumkan telah
memberi bantuan awal berjumlah USD100 ribu melalui OIC dan pihak-pihak yang
berkaitan.

Di samping itu, ada NGO-NGO yang lain juga yang terlibat iaitu selain
daripada Global Peace Mission, Muslim Volunteer Malaysia (MVM), Muslim Care
Malaysia (MCM), MERCY Malaysia, Pertubuhan Ikatan Kekeluargaan Rumpun
Nusantara (HaRUM) dan juga Majlis Perundangan Pertubuhan Islam Malaysia
(MAPIM). Semalam pula, satu lagi rombongan NGO Malaysia telah berlepas yang
melibatkan Pass Relieve, Annas Care, Syebak Care, Yayasan Isra’ Malaysia, Nusrah
Care Pulau Pinang dan Azhar Care yang membawa lebih kurang sebanyak USD50
ribu daripada segi tunai yang akan dibelanjakan atau diguna pakai untuk membeli
barangan sama ada di Pakistan, ataupun di Afganistan itu sendiri.

Kerajaan juga sedang dalam proses perundingan dengan pihak penguasa di
Afganistan untuk memberi sumbangan sebanyak 1.6 juga dos vaksin COVID-19
kepada mereka. Jadi, ini antara nilai-nilai bantuan sebagaimana yang Yang
Berhormat minta tadi.

Berkaitan dengan kementerian kita dan hubungan kita dengan Kedutaan
Afganistan di Kuala Lumpur ini, kita ada berhubung dan mereka berhubung dengan

kita. Usaha-usaha membantu kedutaan mereka di sini dalam proses perundingan.
