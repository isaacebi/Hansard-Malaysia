DR 16.3.2022 25

Puan Nor Azrina binti Surip [Merbok]: Terima kasih Tuan Yang di-Pertua.
Tadi Yang Berhormat Menteri ada sebut berkenaan teknologi baharu. Saya
sebenarnya ingin merujuk kepada kajian yang telah dibuat oleh Lembaga Getah
Malaysia pada tahun 2015 dengan kerjasama JKR sendiri yang mana menggunakan
Asfalt Terubahsuai Getah Bekuan daripada getah beku sebagai bahan tambah untuk
membina jalan.

Jadi, sejauh manakah kementerian sekarang ini benar-benar
mengetengahkan getah beku ini sebagai bahan tambah jalan supaya— makna dia
benda itu bukan sahaja terbukti lebih tahan lama, free maintenance tetapi kos dia
lebih murah untuk jangka masa panjang? Terima kasih.

Tuan Arthur Joseph Kurup: Terima kasih Ahli Yang Berhormat. Satu soalan
yang sangat baik. Jabatan Kerja Raya melalui Pusat Kecemerlangan Kejuruteraan
dan Teknologi (CREaTE) sentiasa menjalankan kajian inovasi untuk mencari bahan
turapan baharu untuk mengurangkan kos dan memberikan faedah yang terbaik
kepada pengguna jalan.

Buat setakat ini, pra kajian yang sudah dijalankan telah mendapati bahawa
sebenarnya prestasi daripada rubberised roads ini sebenarnya sama dengan jalan
yang dibuat secara konvensional tetapi kos dia, kos pembinaan per kilometer
sebenarnya dia lebih tinggi berbanding dengan kaedah konvensional.

Hampir 40 peratus lebih mahal sekiranya kita menggunakan natural rubber
antara sebab juga adalah sebab teknologi ini masih baharu dan juga pembekal
ataupun penggiat teknologi ini masih lagi terhad.

Jadi pada masa kini, kita sedang membuat kajian secara jangka masa
panjang untuk membuat satu cost benefit analysis sekiranya walaupun kos itu
pembinaan lagi mahal tetapi secara jangka masa panjang untuk penyelenggaraan
adakah itu lebih murah berbanding dengan kaedah konvensional?

Jadi, kalau ada apa-apa hasil daripada kajian itu akan kita maklumkan secara
umum nanti. Sekian dan terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Soalan jawab lisan seterusnya saya jemput Yang
Berhormat Dato’ Mahfuz bin Haji Omar, Pokok Sena.

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua.

Pengundi Johor telah buat pilihan;
Sekalung tahniah kita ucapkan;

Boneka kluster Mahkamah penjenayah sudah mula dinobatkan;
Bersorak sorai tanpa batasan;
