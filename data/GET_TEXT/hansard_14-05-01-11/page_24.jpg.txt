DR 16.3.2022 18

Adakah hasrat mewartakan semua tidak ada rancangan perumahan di
kawasan-kawasan di kolam takungan banjir ini. Minta penjelasan Yang Berhormat
Timbalan Menteri.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Bukit Bintang. Dipersilakan Yang Berhormat Timbalan Menteri.

Datuk Seri Jalaluddin bin Alias: Tuan Yang di-Pertua untuk makluman
Dewan, kolam takungan sememangnya tidak akan diberikan pemberi milikan kepada
sebarang permohonan, kolam takungan ya. Pemberi milikan diberikan pada
kawasan-kawasan yang difikirkan wajar yakni kawasan pinggiran kolam. Bagi
kawasan kolam takungan that no way untuk diberi kebenaran pemberi milikan.

Pemberi milikan putuskan oleh Jawatankuasa Tanah Wilayah Persekutuan
yang dipengerusikan oleh Tan Sri KSN tetapi pemberi milikan diberi kepada kawasan
pinggiran kolam yang difikirkan wajar kerana itu daripada enam kolam Tuan Yang di-
Pertua hanya dua kolam sahaja yang diberi kebenaran merancang itu pun kolam
yang orang kata apa berada di dalam satu /ocality atau pun satu lokasi yang diberi
kebenaran merancang secara pukal kepada pihak pemaju, itu kawasan pinggiran
sahaja.

Kawasan-kawasan takungan kolam yang lain tidak ada sebarang
permohonan dan kalau ada permohonan pun ini menjadi dasar bahawa tidak akan
diberi milikan kepada setiap permohonan yang memohon untuk memiliki kawasan
takungan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Pertanyaan jawab lisan seterusnya saya
menjemput Yang Berhormat Kuala Langat tidak ada dalam Dewan. Seterusnya saya
menjemput Yang Berhormat Tuan Ahmad Fahmi bin Mohamed Fadzil, Lembah

Pantai.

[Soalan No.5 - Y.B. Dato’ Dr. Xavier Jayakumar a/l Arulanandam (Kuala
Langat)] tidak hadir]

6. Tuan Ahmad Fahmi bin Mohamed Fadzil [Lembah Pantai] minta Menteri
Luar Negeri menyatakan, adakah kerajaan mewujudkan atau berniat mewujudkan
hubungan dengan Kerajaan Afghanistan yang ditadbir pihak Taliban pada waktu ini,
serta nyatakan bentuk hubungan tersebut termasuk bantuan yang ingin diberi.
Timbalan Menteri Luar Negeri [Dato’ Haji Kamarudin Jaffar]:
Assalamualaikum warahmatullahi wabarakatuh. Salam sejahtera Tuan Yang di-
Pertua. Terima kasih Yang Berhormat Lembah Pantai kerana membangkitkan soalan

berkaitan dengan Afghanistan. Izinkan saya juga Tuan Yang di-Pertua untuk
