DR 16.3.2022 28

Dato’ Mahfuz bin Haji Omar [Pokok Sena]: Disebut tadi bahawa antara
punca pendapatan kepada isi rumah ini ialah gaji ya, tang gaji.

Saya hendak sentuh soal gaji sebab untuk hendak capai RM10,000 sebulan
pada tahun 2025 nanti, sudah tentu memerlukan kepada gaji isi rumah, gaji setiap isi
rumah itu kalau empat orang bekerja dia kena gaji RM2,500 baharu boleh,
sedangkan dalam sektor awam sekarang ini, ada di peringkat N11 gaji dia bermula
RM1,352.

Kalau dicampurkan dengan— maaf bukan apa, pembantu awam gaji
RM1,218 kalau dicampurkan dengan Imbuhan Tetap Perkhidmatan Awam RM95,
Imbuhan Tetap Perumahan RM300, Bantuan Sara Hidup RM250, dia masih di bawah
PGK di bawah paras Pendapatan Garis Kemiskinan.

Macam mana kalau empat orang? Tadi dikatakan dua orang isi rumah. Kalau
dua orang isi rumah saya fikir bukan RM2,500, lebih lagi daripada RM2,500
baharulah boleh capai RM10,000 sebulan. Ini saya ambil kira kalau empat orang isi
rumah bekerja, dia kena RM2,500.

Jadi, apakah kerajaan bersedia untuk menyemak semula tangga gaji dalam
perkhidmatan awam yang sudah 20 tahun tidak pernah tidak boleh disemak untuk
hendak capai RM10,000 sebulan? Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri.

Dato’ Eddin Syazlee bin Shith: Terima kasih kepada Yang Berhormat
Pokok Sena. Soalan dia panjang saya tidak tahu hendak jawab yang mana satu
tetapi saya cuba ya pecahkan soalan itu kepada beberapa isu yang saya percaya
Yang Berhormat cuba highlight-kan dalam soalan ini. laitu, apakah sasaran
pendapatan isi rumah RM10,000 itu boleh dicapai pada tahun 2025?

01110

Benar, saya setuju dengan apa Yang Berhormat sebutkan. Kalau hendak
dikira pendapatan itu secara sempurnanya, sekurang-kurangnya isi rumah itu mesti
mempunyai pendapatan RM2,500. Akan tetapi, dalam mengira pendapatan ini, itu
sebab diambil kira bahawa— ini dibuat berdasarkan survey pada tahun 2019 iaitu
dua orang isi rumah itu yang bekerja dalam pengiraan average keluarga empat
orang, dua orang bekerja dan sumber pendapatan itu ada empat. Jadi, survey pada
tahun 2019 menunjukkan bahawa isi rumah mempunyai pendapatan sekurang-
kurangnya RM2,000. Jadi kalau dua orang, sudah RM4,000 ya. Juga dicampur
dengan sumber-sumber seperti pelaburan dan juga sumber seperti sewa rumah dan
juga lain-lain bantuan yang diberikan oleh kerajaan seperti Bantuan Prihatin,

Bantuan Keluarga Malaysia dan BR1M misalnya. Menjadikan...
