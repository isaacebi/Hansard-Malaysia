DR 16.3.2022 37

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG

Aturan Urusan Mesyuarat dibaca bagi menyambung semula perbahasan
yang ditangguhkan atas masalah:
“Bahawa suatu ucapan yang tidak sepertinya dipersembahkan
pada Seri Paduka Baginda Yang di-Pertuan Agong, demikian
bunyinya;
“Ampun Tuanku,

Patik, Yang di-Pertua dan Ahli-ahli Dewan Rakyat
Malaysia di dalam Persidangan Parlimen, memohon
ampun mempersembahkan suatu ucapan yang ikhlas
daripada Majlis Dewan Rakyat mengucapkan berbanyak-
banyak syukur dan Menjunjung Kasih Titah Ucapan
Kebawah Duli Yang Maha Mulia Seri Paduka Baginda
Yang di-Pertuan Agong semasa membuka Penggal
Kelima, Parlimen yang Keempat Belas” [15 Mac 2022]

Tuan Yang di-Pertua: Yang Berhormat semua, sebelum kita mulakan
penyambungan perbahasan Titah Diraja ini, saya ada sedikit berita tidak baik.
Dengan rasa dukacita yang amat mendalam, saya difahamkan bahawa ibunda
tercinta kepada Yang Berhormat Dato’ Sri Tuan Ibrahim bin Tuan Man, Yang
Berhormat Menteri Alam Sekitar dan Air telah pergi ke Rahmatullah semalam.

Ucapan takziah yang tidak terhingga kepada Yang Berhormat Dato’ Sri Tuan
Ibrahim bin Tuan Man dan keluarga atas pemergian ibunda yang tercinta. Innalillahi
wainna ilaihi raji'un. Semoga roh Allahyarhamah dicucuri rahmat dan ditempatkan
bersama dengan orang-orang yang beriman dan beramal soleh. Marilah kita
sedekahkan Al-Fatihah kepada Allahyarhamah. Al-Fatihah.

[Ahli-ahli Yang Berhormat beragama Islam membaca Al-Fatihah]

Sekian, terima kasih semua. Untuk memulakan penyambungan
penggulungan oleh Yang Berhormat Menteri pada hari ini, saya menjemput Yang
Berhormat Menteri di Kementerian Kesihatan. Yang Berhormat Timbalan Menteri,

silakan. 40 minit Yang Berhormat Menteri.

11.34 pg.
Timbalan Menteri Kesihatan | [Dato’ Dr. Haji Noor Azmi bin Ghazali]:
[Membaca selawatl...

Tuan Khoo Poay Tiong [Kota Melaka]: Tuan Yang di-Pertua, Kota Melaka...
