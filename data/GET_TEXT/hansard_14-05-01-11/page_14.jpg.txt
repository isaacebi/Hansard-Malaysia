DR 16.3.2022 8

mengundi di Johor dan sebagainya dan bukan hanya tertakluk pada Sabah dan
Sarawak saja.

Akan tetapi buat masa sekarang belum ada keperluan lagi untuk kita
mengadakan pengundian secara awal itu tetapi apa juga cadangan Yang Berhormat
akan kita beri perhatian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Timbalan Menteri.

Beberapa Ahli: [Bangun]

Tuan Haji Ahmad bin Hassan [Papar]: Papar.

Dato’ Haji Salim Sharif [Jempol]: Menteri satu, saya mohon satu.

Timbalan Yang di-Pertua [Dato’ Mohd Rashid Hasnon]: Saya beri peluang
soalan tambahan ketiga, saya beri peluang Yang Berhormat Ledang.

Tuan Syed Ibrahim bin Syed Noh [Ledang]: Terima kasih.

Dato’ Haji Salim Sharif [Jempol]: Aduh, tiga bangun Tuan Yang di-Pertua.

Tuan Syed Ibrahim bin Syed Noh [Ledang]: Soalan saya...

Puan Teo Nie Ching [Kulai]: Tuan Yang di-Pertua, Kulai berdiri dululah. Dari
awal-awal you sudah nampak saya.

1020

Timbalan Yang di-Pertua [Dato’ Mohd Rashid Hasnon]: Saya nampak dia
dulu. Itu keputusan saya, Yang Berhormat Kulai. Sila Yang Berhormat Ledang.

Dato’ Haji Salim Sharif [Jempol]: Saya dulu tapi tak dapat, Tuan Yang di-
Pertua.

Puan Teo Nie Ching [Kulai]: Saya sudah mula daripada soalan pertama.

Tuan Syed Ibrahim bin Syed Noh [Ledang]: Nanti bagi soalan tambahan.

Dato’ Haji Salim Sharif [Jempol]: Tuan Yang di-Pertua, saya dulu tapi tak
dapat.

Puan Teo Nie Ching [Kulai]: Jika ini pilih kasih.

Tuan Syed Ibrahim bin Syed Noh [Ledang]: Yang Berhormat Timbalan
Menteri, kita lihat Pilihan Raya Negeri Johor baru-baru ini menunjukkan peratus
keluar mengundi yang paling rendah, 54.92 peratus. Sasaran SPR ialah 70 peratus.
Kita tahu bahawa sebanyak 36,729 kertas undi pos telah dikeluarkan, 7,814 ialah
warganegara Johor yang berada di luar negara. Kalau kita ambil anggaran 200,000
orang pengundi Malaysia ada di Singapura, ini hanya 0.04 peratus sahaja yang
mendaftar sebagai undi pos.

Jadi soalan saya, apakah punca peratus pengundi ini yang sangat rendah
dan apakah peratus rendah undi pos itu disebabkan oleh kerana halangan teknikal

dalam mendaftar di laman sesawang SPR. Pada masa yang sama, tidak cukup untuk
