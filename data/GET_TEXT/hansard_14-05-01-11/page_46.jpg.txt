DR 16.3.2022 40

Dato’ Dr. Haji Noor Azmi bin Ghazali: Sila.

Puan Alice Lau Kiong Yieng [Lanang]: Terima kasih Yang Berhormat
Timbalan Menteri. Saya hendak tanya sama ada kerajaan berhasrat untuk hanya
membenarkan ujian saringan yang melalui nasal swab seperti yang berlaku di
Singapura kerana dimaklumkan bahawa kalau guna RTK nasal swab lebih tepat.
01140

Jadi adakah kerajaan akan mengikut langkah di Singapura supaya hanya
nasal swab test digunakan berbanding dengan saliva test yang digunakan di
Parlimen.

Tuan Cha Kee Chin [Rasah]: Timbalan Menteri, saya mohon tambah sedikit
sebelum Timbalan Menteri menjawab tadi. Terima kasih Tuan Yang di-Pertua. Saya
meneliti jawapan daripada Yang Berhormat Timbalan Menteri, seorang medical
doctor. Cuma satu isu sahaja berkenaan dengan RTK ujian kendiri ini. Memang kita
tahu banyak jenama, saya difahamkan lebih 100 jenama telah diluluskan oleh MDA.
Soal kelulusan ini tidak ada isu sebab based on the medical qualification.

Cuma satu, saya mohon supaya KKM kalau boleh keluarkan satu garis
panduan macam mana pengendalian sebab saya tidak mahu cecair dalam tiub kecil
itu, cecair itu kalau terdedah kepada suhu yang tinggi dan sebagainya, pengendalian
daripada logistik ataupun kita simpan dalam kereta, simpan di tempat tertentu yang
menyebabkan cecair chemical tersebut hilang keberkesanannya yang menyebabkan
ia rosak dan akhirnya menjejaskan ketepatan, kejituan kualiti ujian RTK itu sendiri.

Saya bimbang daripada segi ini sebab saya ada mengemukakan perkara ini
kepada Yang Berhormat Menteri KPDNHEP tetapi perkara itu di bawah MDA, di
bawah KKM. Jadi, saya rasa isu kita beralih fasa daripada pandemik ke peralihan
endemik dan seterusnya endemik untuk kurangkan PCR, tetapi lebih kepada self-
test RTK. Ini memang satu approach yang bagi saya perlu dilakukan dan saya rasa
tidak ada bantahan daripada sesiapa. Cuma, chemical itu macam mana
pengendalian, penyimpanan, storage-nya yang memastikan ia sentiasa berkualiti
dan memberikan ketepatan hasil saringan yang kita harapkan. Terima kasih Tuan
Yang di-Pertua.

Dato’ Dr. Haji Noor Azmi bin Ghazali: Terima kasih kedua-dua Ahli Yang
Berhormat yang begitu prihatin tentang testing ini. Pertamanya, memang kalau
Singapura buat macam itu, itu adalah hak mereka. Kita tahu bahawa MDA telah
menjalankan kajian yang serius tentang keberkesanan test, tentang kejituan test ini.
Ini bermakna, sama ada diambil daripada nasa/ swab ataupun daripada saliva
testing, ia ada kit-kit yang telah diberikan, dinyatakan sensitivity dan juga specificity

kit-kit ini. Maka, yang mana yang telah mencapai satu tahap yang tinggi yang
