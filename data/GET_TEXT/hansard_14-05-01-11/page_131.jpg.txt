DR 16.3.2022 125

Dato’ Seri Mahdzir bin Khalid: Yang Berhormat Setiu bertanyakan
mengenai Jambatan Tok Nandong, Langkap. Untuk makluman Yang Berhormat,
pihak kementerian telah menerima permohonan daripada UPEN Negeri Terengganu
berkenaan dengan projek menaik taraf jalan dan membina jalan di Kampung Tok
Nandong, Setiu. Skop yang telah dimohon pembinaannya adalah sepanjang 100
meter dalam spesifikasi JKR R2.

Permohonan tersebut juga telah disemak oleh JKR dan memastikan skop dan
kos yang dimohon adalah tepat. Jadi, ini UPEN Negeri Terengganu meletakkan
projek ini sebagai salah satu daripada keutamaan untuk Terengganu dan kita telah
memohon untuk dimasukkan dalam RP 3, Rancangan Malaysia Ke-12 bagi tahun
2023. Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Yang
Berhormat Menteri.

Dato’ Seri Mahdzir bin Khalid: Terima kasih. Yang Berhormat Balik Pulau?
Yang Berhormat Sibu? Yang Berhormat Merbok?

Puan Nor Azrina binti Surip [Merbok]: Ada.

Dato’ Seri Mahdzir bin Khalid: Yang Berhormat Merbok ada ya. Yang
Berhormat Merbok membangkitkan mengenai Loji Rawatan Air Tupah yang berusia
lebih daripada 70 tahun.

Untuk makluman Yang Berhormat, kerajaan telah pun meluluskan Projek
Bekalan Air Luar Bandar di Tupah, Kuala Muda pada tahun 2022 dengan kos
sebanyak RM35 juta. Projek ini naik taraf loji rawatan air kepada sistem rawatan
penuh berkapasiti 20 juta liter sehari, 20 MLDlah, 20 milion liter sehari dengan izin
yang dijangka dapat menyelesaikan masalah bekalan air dan manfaat kepada
12,400 - akaun yang sedia ada dan anggaran 300 - akaun baharu di kawasan
Merbok.
=1650

Kerajaan negeri melalui Syarikat Air Darul Aman turut memohon peruntukkan
bagi meningkatkan agihan bekalan air dan kawasan sekitar sehingga ke Tanjong
Dawai di bawah RP3 2023 dengan anggaran kos keseluruhan juga berjumlah RM35
juta. Loji 35 juta, agihan bekalan RM35 juta. Bermakna projek ini akan menelan
belanja lebih kurang RM70 juta dan ia akan insya-Allah, kalau boleh dilantik
kontraktor kita boleh mulakan kerja-kerja pembinaan loji ini pada tahun 2023.

Puan Nor Azrina binti Surip [Merbok]: Terima kasih Yang Berhormat
Menteri.

Dato’ Seri Mahdzir bin Khalid: Baik, terima kasih. Seterusnya...
