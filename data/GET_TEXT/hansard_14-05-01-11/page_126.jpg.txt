DR 16.3.2022 120

Atas Titah Kebawah Duli Yang Maha Mulia Tuanku, patik ingin mengucapkan
berbanyak-banyak syukur dan menjunjung kasih atas Titah Ke Bawah Duli Yang
Maha Mulia Tuanku Seri Paduka Baginda tersebut.

Tuan Yang di-Pertua, Kementerian KPLB ingin mengambil kesempatan ini
untuk mengucapkan terima kasih kepada kerajaan yang telah meluluskan projek
pembangunan luar bandar sebanyak RM10.53 bilion dan RM3.5 bilion untuk belanja
mengurus dan RM7.01 bilion untuk peruntukan pembangunan. Peruntukan
pembangunan tersebut bakal digunakan untuk perlaksanaan 391 projek baharu dan
931 projek sambungan.

Saya juga ingin mengambil kesempatan di sini untuk mengucapkan ribuan
terima kasih kepada Ahli-ahli Yang Berhormat, ahli-ahli parlimen yang telah
mengambil bahagian dalam pertanyaan, isu-isu, cadangan atau pandangan kepada
Kementerian Luar Bandar yang menyentuh pelbagai isu yang berkaitan dengan
infrastruktur, berkaitan dengan KEMAS, berkaitan dengan usahawan luar bandar,
masyarakat FELCRA, masyarakat Orang Asli sempena dengan sesi perbahasan
Usul Menjunjung Kasih Titah Diraja 2022.

Ramai rakan Ahli-ahli Yang Berhormat daripada Sabah, Sarawak, Hulu
Rajang, Igan, Tuaran, Papar, Kalabakan, Kota Belud, Baram, Betong, Sibu, Lubok
Antu, Merbok, Raub, Sungai Siput, Lanang, Tanjong Manis, Setiu, Cameron
Highlands, Balik Pulau di antara ahli parlimen yang telah mengambil bahagian.

Pada petang ini, Tuan Yang di-Pertua, saya ingin menjawab atau
menerangkan perkara-perkara yang telah dibangkitkan di dalam Dewan Parlimen
yang mulia ini berasaskan perkara-perkara yang saya sebutkan tadi.

Pertamanya, berkaitan dengan infrastruktur luar bandar yang telah
dibangkitkan oleh beberapa orang Ahli Parlimen. Saya pergi kepada Ahli Parlimen...

Dato’ Haji Che Abdullah bin Mat Nawi [Tumpat]: Yang Berhormat Menteri,
Tumpat. Saya tidak dengar Yang Berhormat Menteri menyebut Tumpat tadi. Saya
sentuh banyak berkenaan dengan isu-isu pembangunan di Tumpat yang melibatkan
kementerian.

Dato’ Seri Mahdzir bin Khalid: Tumpat ya? Baik, minta maaf, Yang
Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih.

Dato’ Seri Mahdzir bin Khalid: Yang Berhormat Hulu Rajang? Terima
kasih. Yang Berhormat Tuaran, ada?

Seorang Ahli: Ada.

Dato’ Seri Mahdzir bin Khalid: Yang Berhormat Tuaran menyebut

mengenai dengan projek menaik taraf jalan luar bandar Togop, Jalan Hamad-Kitapol
