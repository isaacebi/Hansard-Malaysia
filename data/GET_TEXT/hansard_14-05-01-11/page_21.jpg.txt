DR 16.3.2022 15

selalu menganjurkan dan sememangnya saya tahu pegawai-pegawai NADMA
menelefon semula memberitahu ataupun bertanya kalau tidak cukup syarat itu,
ditanya semula kepada pemohon.

Keduanya tadi fasal kenapa — saya minta senarai daripada Yang Berhormat
Bandar Kuching, mana pemohon-pemohon di kawasan Yang Berhormat yang masih
tidak lagi diurus ataupun belum lagi menerima bayaran walaupun telah diluluskan,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Timbalan Menteri. Pertanyaan jawab lisan seterusnya saya

menjemput Yang Berhormat Puan Hannah Yeoh, Segambut.

4. Puan Hannah Yeoh [Segambut] minta Menteri Wilayah Persekutuan
menyatakan status terkini dan butiran terperinci rancangan pembangunan ke atas
enam kolam takungan banjir di Kuala Lumpur yang diluluskan pemberimilikan bagi
tujuan pembangunan seperti yang dinyatakan dalam Laporan Ketua Audit Negara
2019.

Timbalan Menteri Wilayah Persekutuan [Datuk Seri Jalaluddin bin
Alias]: Tuan Yang di-Pertua, saya mengucapkan terima kasih kepada Yang
Berhormat Segambut atas soalan yang dikemukakan.

Untuk makluman Dewan yang mulia, bahawa soalan ini telah pun beberapa
kali ditanya di Dewan Rakyat tetapi saya mengambil kesempatan ini untuk
memberikan penjelasan berkaitan dengan status terkini dan butiran terperinci
rancangan pembangunan ke atas enam buah kolam takungan seperti yang
dikehendaki oleh Yang Berhormat Segambut.

Untuk makluman Dewan yang mulia, daripada enam buah kolam takungan
banjir yang dimaksudkan, hanya dua buah kolam sahaja yang diberi kelulusan
merancang iaitu Kolam Taman Wahyu dan Kolam Delima pada 18 Januari 2018.
Baki empat lagi buah kolam tidak ada sebarang kebenaran merancang yang telah
diberikan. Tanah-tanah di pinggiran kolam bagi enam buah kolam tersebut adalah
Kolam Takungan Batu, Kolam Nanyang, Kolam Delima, Kolam Taman Wahyu,
Kolam Batu 4 % dan Kolam Taman Desa.

Untuk makluman Dewan yang mulia, kelulusan yang diberi adalah kepada
Kolam Delima dan Kolam Taman Wahyu. Kolam Nanyang termasuk dalam satu
kolam yang besar yang dinamakan sebagai Rancangan Tebatan Banjir Jinjang. Oleh
sebab itu Tuan Yang di-Pertua, hanya dua buah kolam yang telah diberikan

kelulusan merancang.
