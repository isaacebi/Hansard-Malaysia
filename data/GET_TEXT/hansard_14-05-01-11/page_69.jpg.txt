DR 16.3.2022 63

ramai di antara mereka, mari jumpa saya dan bertanya mengenai peranan MITRA
dan sebagainya. Maka itu sebabnya, Yang Berhormat, saya perlu- Yang Berhormat
ingat bahawa...

Datuk Halimah binti Mohamed Sadique: Okey, terima kasih Yang
Berhormat. Terima kasih. Yang Berhormat, Yang Berhormat membangkitkan dalam
sesi yang lepas ialah taklimat tentang Pelan Tindakan Masyarakat India. Saya dah
maklumkan. Dalam sesi yang lepas, banyak perkara yang berlaku, tidak sempat.
Dan belum terlambat lagi, Yang Berhormat, kerana kita belum lancar lagi pelan
tindakan itu. Yang Amat Berhormat Perdana Menteri telah pun bersetuju untuk
mewujudkan Jawatankuasa Kabinet Mengenai Sosioekonomi Masyarakat India. Itu
adalah sebahagian daripada perancangan dalam Pelan Tindakan Masyarakat India.

Tuan M. Kulasegaran [Ipoh Barat]: Saya khuatir...

Datuk Halimah binti Mohamed Sadique: Jadi, ia begini, Yang Berhormat.
Bukan sahaja Yang Berhormat ada pengundi India dalam kawasan. Saya pun ada.
Saya nak menasihatkan Yang Berhormat supaya 22 Mac ini, Yang Berhormat boleh
timbulkan dan boleh bangkitkan apa sahaja persoalan.

Tuan M. Kulasegaran [Ipoh Barat]: Yang itu okey, Yang Berhormat.
Perasaan dukacita itu perlu diberitahu di sini supaya Yang Berhormat faham
mengenai perkara tersebut.

Datuk Halimah binti Mohamed Sadique: Ya lah, Yang Berhormat dah
cakap. Ya, ya.

Tuan M. Kulasegaran [Ipoh Barat]: Jangan kita mengabaikan perkara
tersebut.

Datuk Halimah binti Mohamed Sadique: Saya tidak abaikan. Saya dah
maklumkan kepada Yang Berhormat, tarikh 14 hari bulan itu bukan dicadangkan oleh
saya. Akan tetapi, terpaksa dibatalkan.

Tuan M. Kulasegaran [Ipoh Barat]: Komitmen, Yang Berhormat. Are you
a minister of unity or minister of anti-unity? Itu yang menjadi persoalan.

Datuk Halimah binti Mohamed Sadique: No. Saya baru cakap...

Tuan M. Kulasegaran [Ipoh Barat]: Persepsi di luar, persepsi di luar...

Datuk Halimah binti Mohamed Sadique: ...Kita akan berikan taklimat pada
22 Mac 2022.

Tuan M. Kulasegaran [Ipoh Barat]: Ya, terima kasih. Terima kasih.

Datuk Halimah binti Mohamed Sadique: Yang Berhormat tak payahlah nak
terlalu emosi sangat nak bangkitkan kononnya orang marah taklimat tidak dapat

diadakan.
