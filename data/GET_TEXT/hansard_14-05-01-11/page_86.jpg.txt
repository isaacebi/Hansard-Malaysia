DR 16.3.2022 80

angkasa, astronomi dan sains alam sekitar bagi memastikan masyarakat sentiasa
peka terhadap perkembangan pengetahuan sains dan teknologi.

Justeru, bermula dari tahun 2020 ketika negara dilanda pandemik COVID-19,
aktiviti pembudayaan sains dilaksanakan melalui pameran maya dan pendidikan
virtual menerusi pelbagai platform media sosial seperti Facebook Live, webinar dan
juga Zoom. Selain itu, kementerian melalui Agensi Angkasa Malaysia (MYSA) juga
terlibat dalam program dan inisiatif pembudayaan STIE. Antaranya ialah Program
Pertandingan SiswaSAT yang merupakan pertandingan CanSat versi tempatan di
bawah platform Program Minggu Sains Negara.

Program SiswaSAT ini bertujuan untuk memberikan pendedahan awal
kepada pelajar universiti dan pelajar sekolah secara praktikal dalam mengurus dan
membangunkan sebuah satelit nano. Pada tahun 2020, program ini menerima
penyertaan sebanyak 245 orang yang terdiri daripada 196 orang pelajar institusi
pengajian tinggi (IPT) dan 49 orang pelajar sekolah menengah. MYSA turut
melaksanakan Program Reka Cipta Satelit, Program Space Rocks!, Pertandingan
Astrofotografi, Fun Al Experiment for Kids, Sembang Angkasa, Virtual Space Run,
Jom Teroka Telekomunikasi Satelit serta pertandingan melukis dan mewarna
bertemakan angkasa yang dilaksanakan dengan kerjasama rakan strategik seperti
Apadilangit, Generasi Marikh, MiSI dan persatuan-persatuan amatur astronomi yang
aktif dalam meningkatkan minat para pelajar pada STEM, terutama dalam bidang
angkasa.

Seterusnya, berkenaan galakan inovasi sosial bagi menjana ekonomi negara.
MOSTI menerusi Yayasan Inovasi Malaysia (YIM) telah memainkan peranan yang
penting. Agensi ini bertindak sebagai sebuah platform mencari, membangun dan
memadankan dana pembangunan inovasi dengan rangkaian lebih 5,000 inovator di
seluruh negara bagi menggalakkan dan membudayakan inovasi akar umbi yang
berpotensi untuk dikomersialkan. Sekali gus meningkatkan kesejahteraan
masyarakat terutamanya kualiti kehidupan golongan B40.

01440

Inisiatif inovasi sosial telah banyak memberi manfaat kepada kumpulan sasar
terutamanya golongan B40 di kawasan pedalaman dan luar bandar. Program-
program yang di bawah inisiatif sosial ini telah dilaksanakan sejak tahun 2015 dan
telah mencatatkan pulangan atas pelaburan ROI purata sebanyak RM1.50 sehingga
RM3.82 bagi setiap RM1 dana yang diberi.

Melalui Yayasan Inovasi Malaysia (YIM) juga, Inisiatif Ruang Reka STIE
Keluarga Malaysia dilaksanakan dengan peruntukan sebanyak RM4 juta. la

merupakan sebuah Hab Reka Cipta, Teknologi dan Inovasi yang lengkap bagi
