DR 16.3.2022 131

Tengku Zulpuri Shah bin Raja Puji [Raub]: Jadi Yang Berhormat Menteri
saya harap mungkin pihak kementerian boleh turunlah tengok mungkin duit itu pergi
tempat lain ke macam mana. Assalamualaikum.

Dato’ Seri Mahdzir bin Khalid: Saya ambil perhatian Yang Berhormat sebut
angka yang tidak tepat dengan yang saya sebut untuk disiasat oleh pihak
kementerian.

Akhir sekali, saya tadi sudah jawab Yang Berhormat Gua Musang secara
bertulis, Yang Berhormat Cameron Highlands, sorry Yang Berhormat Gua Musang
pula. Yang Berhormat Cameron Highlands secara bertulis.

Timbalan Yang di-Pertua [Dato' Mohd Rashid Hasnon]: Baik.

Dato’ Seri Mahdzir bin Khalid: Akhir sekali saya hendak mengambil peluang
ini untuk merakamkan penghargaan terima kasih kepada semua Ahli-ahli Yang
Berhormat yang telah mengambil bahagian dan Kementerian Pembangunan Luar
Bandar akan terus memainkan peranan sebagai sebuah kementerian yang
membangunkan kesejahteraan masyarakat di luar bandar di kampung-kampung. la
melibatkan infrastruktur, pendidikan, kesejahteraan dan keusahawanan penduduk di
kampung-kampung.

Terima kasih banyak Tuan Yang di-Pertua. Assalamualaikum warahmatullahi
wabarakatuh.

Timbalan Yang’ di-Pertua [Dato' Mohd Rashid Hasnon]:
Wassalamualaikum. Terima kasih Yang Berhormat Menteri Pembangunan Luar
Bandar.

Seterusnya, saya ingin menjemput Yang Berhormat Menteri Pembangunan
Usahawan dan Koperasi untuk menjawab. Tempoh masa 30 minit. Silakan Yang

Berhormat Menteri.,

7.06 ptg.

Menteri Pembangunan Usahawan dan Koperasi [Tan Sri Noh bin Haji
Omar]: Terima kasih Tuan Yang di-Pertua. Terlebih dahulu saya ingin merakamkan
setinggi-tinggi penghargaan dan ucapan terima kasih kepada Ahli-ahli Yang
Berhormat yang telah berbahas dan menyentuh perkara-perkara di bawah
tanggungjawab Kementerian Pembangunan Usahawan dan Koperasi semasa sesi
perbahasan Usul Menjunjung Kasih Titah Seri Paduka Baginda Yang di-Pertuan
Agong Al-Sultan Abdullah Ri’ayatuddin Al-Mustafa Billah Shah ibni Almarhum Sultan
Haji Anmad Shah Al-Musta’in Billah di Dewan ini.
