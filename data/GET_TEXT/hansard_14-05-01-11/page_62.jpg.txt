DR 16.3.2022 56

Dalam erti kata lain, pendakwa raya mempunyai hak dan budi bicara mutlak
untuk mengizinkan kompaun atau membatalkan kompaun yang telah ditawarkan dan
memulakan pertuduhan orang kena kompaun tersebut. Oleh yang demikian, tidak
wujud pertikaian bahawa Ketua Pengarah Kesihatan mempunyai kuasa mutlak
berkenaan penawaran kompaun, memandangkan kompaun tersebut hanya boleh
ditawarkan setelah mendapat keizinan bertulis pendakwa raya dan pendakwa raya
mempunyai kuasa dan budi bicara untuk membatalkan kompaun yang ditawarkan.
Ini juga dapat memastikan proses semak dan imbang, check and balance ini berlaku
bagi memastikan keadilan dapat dilaksanakan.

Dr. Lee Boon Chye [Gopeng]: Mohon celah, mohon celah 34.

Tuan Su Keong Siong [Kampar]: Mohon celah.

Dato’ Dr. Haji Noor Azmi bin Ghazali: Selain itu, Yang Berhormat Pasir Mas
juga membangkitkan tentang jumlah kompaun.

Tuan Su Keong Siong [Kampar]: Timbalan Menteri.

Dato’ Dr. Haji Noor Azmi bin Ghazali: Maaf, masa sudah begitu singkat
sekali.

Tuan Su Keong Siong [Kampar]: Minta jelaskan pindaan 342 itu.

Beberapa Ahli: [Bangun]

Dato’ Dr. Haji Noor Azmi bin Ghazali: ...Saya dapat...

Tuan Su Keong Siong [Kampar]: Ini penting.

Dato’ Dr. Haji Noor Azmi bin Ghazali: Penalti am.

Dr. Lee Boon Chye [Gopeng]: Butiran. Butiran 342 itu.

Dato’ Dr. Haji Noor Azmi bin Ghazali: Saya tidak pasti...

Dr. Lee Boon Chye [Gopeng]: Boleh dibincangkan semasa pembentangan.

Dato' Dr. Haji Noor Azmi bin Ghazali: ...Jika Yang Berhormat...

Tuan Su Keong Siong [Kampar]: Pindaan 342 itu yang penting.

Tuan Yang di-Pertua: Yang Berhormat, tolonglah ikut peraturan. Yang
Berhormat Timbalan Menteri tidak bagi mencelah, tolong duduklah, please.

Seorang Ahli: [Bercakap tanpa menggunakan pembesar suara]

Tuan Yang di-Pertua: Yang Berhormat Timbalan Menteri punya lantai
percakapan. Yang Berhormat kena minta kebenaran. Yang Berhormat kena minta
kebenaran, kebenaran tidak diberikan.

Tuan Su Keong Siong [Kampar]: Tuan Yang di-Pertua, kita kena adil.

Tuan Yang di-Pertua: Tolong, duduk.

Dato' Dr. Haji Noor Azmi bin Ghazali: Terima kasih Tuan Yang di-Pertua.
Selain itu, Yang Berhormat Pasir Mas juga membangkitkan tentang jumlah kompaun,

penalti am dan penalti peraturan. Saya tidak pasti jika Yang Berhormat telah terlepas
