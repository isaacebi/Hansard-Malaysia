DR 16.3.2022 60

Tuan Karupaiya a/l Mutusami [Padang Serai]: Satu minit, satu minit saja
Yang Berhormat Timbalan Menteri.

Tuan Yang di-Pertua: Yang Berhormat, Yang Berhormat.

Tuan Karupaiya a/l Mutusami [Padang Serai]: Hal hospital.

Tuan Yang di-Pertua: Nampak terang sekali Yang Berhormat Timbalan
Menteri tidak hendak kasi laluan. Saya sudah tambah sampai 15 minit, 20 minit.
Maaflah ya.

Dr. Maszlee bin Malik [Simpang Renggam]: Hanya untuk Simpang
Renggam, Yang Berhormat Timbalan Menteri.

Tuan Yang di-Pertua: Silakan.

Dato' Dr. Haji Noor Azmi bin Ghazali: Terima kasih Tuan Yang di-Pertua.
Saya mengakhiri dalam seminit ini atau dua minit.

Tuan Yang di-Pertua: Okey.

Dato' Dr. Haji Noor Azmi bin Ghazali: Mengakhiri penggulungan ini selaku
Pengerusi PICKids, saya ingin menekankan kepentingan pengambilan vaksin
COVID-19 di kalangan kanak-kanak, 5 tahun hingga bawah 12 tahun terutama
semasa memulakan fasa peralihan ke endemik kerana kadar jangkitan kanak-kanak
sudah meningkat, kemasukan ke hospital meningkat, kemasukan ke ICU juga
meningkat dan kanak-kanak berisiko kerana mereka tidak diberikan vaksinasi lagi.
Sedangkan rakyat sudah bergerak, sudah pergi ke merata-rata tempat dan anak-
anak telah mula pergi ke sekolah.

Sehingga kini kita telah memberi vaksinasi 33.2 peratus kanak-kanak, lebih
kurang 1.18 juta...

Tuan Karupaiya a/l Mutusami [Padang Serai]: /Bercakap tanpa
menggunakan pembesar suara]

Dato’ Dr. Haji Noor Azmi bin Ghazali: ...Dan dari itu saya merayu sangat-
sangat kepada ibu bapa serta penjaga untuk menghantar, memberikan kebenaran
mendapatkan vaksin di PPV berdekatan, terutamanya sebelum memulakan sesi
persekolahan. KKM juga memandang serius terhadap penularan misleading
information atau berita palsu dan saya merayu dan menggesa rakyat supaya
mendapatkan maklumat yang tepat daripada sumber-sumber rasmi KKM. Saya
mengucapkan terima kasih kepada semua yang berbahas dan saya mohon maaf
kerana tidak jawab semua.

Tuan Karupaiya a/l Mutusami [Padang Serai]: Yang Berhormat Menteri,
sikit. Cara bertulis.

Dato' Dr. Haji Noor Azmi bin Ghazali: Saya akan memberi jawapan secara
bertulis.
