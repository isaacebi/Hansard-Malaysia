DR 16.3.2022 124

peringkat akhir pelantikan kontraktor dan dijangka bermula pada suku ke-dua tahun
2022.

Manakala bagi projek bekalan air luar bandar, Kerajaan telah meluluskan
projek bekalan air luar bandar Kampung Sungai Melayu dan Kampung Bergosong
Kecil, Pulau Sebatik dengan kos projek sebanyak RM19 juta dan sedang dalam
peringkat reka bentuk.

Tuan Ma’mun bin Sulaiman [Kalabakan]: Sikit pertanyaan, Yang
Berhormat Menteri. Penyaluran air ini, ia daripada loji Kampung Wallace Bay atau
akan dibina satu buah loji baharu sebab kalau berharap pada loji di Kampung
Wallace Bay untuk supply kepada penduduk kampung pun tidak cukup. Kalau dibina
satu buah loji baharu, mungkin berpatutanlah. Terima kasih.

Dato’ Seri Mahdzir bin Khalid: Saya tidak ada maklumat Yang Berhormat
sama ada bina loji baharu. Akan tetapi, untuk kenaikan kita bersama elok Yang
Berhormat membangkitkan maklumat itu kepada saya menyatakan bahawa kalau
tidak bina loji, tidak boleh sebab di Kampung Wallace Bay pun tidak cukup. Lebih
baik membina loji baharu di situ.

Tuan Ma’mun bin Sulaiman [Kalabakan]: Ya.

Dato’ Seri Mahdzir bin Khalid: Saya ingat lebih baik begitu caranya sebab
kalau tidak kita...

Tuan Ma’mun bin Sulaiman [Kalabakan]: Berkenaan dengan jalan di
Kampung Sungai Pisap-Pisap dan Kampung Sungai Melayu diharap ia
dipercepatkan fasal anak-anak dari kampung-kampung ini tidak boleh bersekolah di
SMK Wallace Bay fasal tidak ada jalan. Selama kita merdeka ini, jalan tidak pernah
dibina dan ada sekolah menegah di Kampung Wallace Bay.

Dato’ Seri Mahdzir bin Khalid: Apakah jalan itu Yang Berhormat?

Tuan Ma’mun bin Sulaiman [Kalabakan]: Jalan-jalan yang akan dibina dari
Kampung Sungai Melayu hingga ke Kampung Sungai Bergosong harus
dipercepatkan sebab...

Dato’ Seri Mahdzir bin Khalid: Ini dalam- yang saya diberi taklimat oleh
pegawai sudah siap untuk di peringkat akhir pelantikan kontraktor. Maknanya pada
suku kedua ini, kita boleh lantik. Tahun ini kita boleh lantik kontraktor.

Tuan Ma’mun bin Sulaiman [Kalabakan]: /nsya-Allah. Terima kasih Yang
Berhormat Menteri.

Dato’ Seri Mahdzir bin Khalid: Okey terima kasih Yang Berhormat. Yang
Berhormat Tanjung Manis? Yang Berhormat Setiu?

Tuan Shaharizukirnain bin Abd Kadir [Setiu]: Ada. Setiu ada.
