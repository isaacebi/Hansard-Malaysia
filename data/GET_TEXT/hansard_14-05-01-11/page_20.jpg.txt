DR 16.3.2022 14

Puan Teo Nie Ching [Kulai]: Yang Berhormat Timbalan Menteri tidak jawab
soalan, kehadiran... [Sistem pembesar suara dimatikan].

Timbalan Yang di-Pertua [Dato’ Mohd Rashid Hasnon]: Saya jemput —
Yang Berhormat Kulai, saya tidak benarkan bercakap. Saya jemput Yang Berhormat
— sebelah sini, Yang Berhormat Pontian.

Datuk Seri Haji Ahmad bin Haji Maslan [Pontian]: Saya ingin mengetahui,
setakat manakah bantuan banjir yang telah diberikan kepada mangsa-mangsa banjir
baru-baru ini. Boleh tidak jika KADO atau Ketua ADO menjadi ex officio kepada
NADMA secara tetap di peringkat daerah di seluruh Malaysia. Terima kasih.

Dr. Kelvin Yii Lee Wuen [Bandar Kuching]: Boleh tambah sedikit? Hampir
sama. Saya juga hendak tahu apakah progress bantuan COVID-19 yang diberikan
oleh NADMA dan apakah sebab-sebab kelembapan beberapa kelulusan tersebut.
Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang
Berhormat Timbalan Menteri.

Datuk Mastura binti Tan Sri Dato’ Mohd Yazid: Terima kasih, Yang
Berhormat Pontian. Terima kasih, Yang Berhormat Bandar Kuching. Yang Berhormat
Kulai, to answer your question again, about — apa tadi? Saya...

Puan Teo Nie Ching [Kulai]: Kehadiran dalam mesyuarat, bukan sahaja
input.

Datuk Mastura binti Tan Sri Dato’ Mohd Yazid: Kehadiran mesyuarat,
okey. Buat masa ini hanya agensi-agensi kerajaan. Akan tetapi seperti saya sebut
tadi Yang Berhormat, you are asking about kehadiran. Bagi saya seelok-eloknya itu
yang terbaik, tetapi buat masa ini hanya agensi-agensi kerajaan dijemput. Akan
tetapi, kami menganjurkan bahawa semua maklumat harus diterima daripada semua
Yang Berhormat, sama ada pembangkang ataupun kerajaan dan juga ketua-ketua
kampung yang diwakili ataupun yang dilantik oleh kerajaan-kerajaan negeri tersebut.

Menjawab Yang Berhormat Pontian mengenai KADO diletakkan sebagai
pegawai tetap. Sememangnya Yang Berhormat, pegawai-pegawai kerajaan di
peringkat daerah dilibatkan semua di peringkat Jawatankuasa Pengurusan Bencana
Daerah.

Yang Berhormat Bandar Kuching, mengenai kelembapan bantuan COVID-
19, saya akui memang ada sedikit kelemahan di sana. Akan tetapi Yang Berhormat,
ketika bantuan itu tidak sampai, sebab kadang-kadang syarat itu tidak dipenuhi.
Sekiranya Yang Berhormat mempunyai senarai di kawasan Yang Berhormat yang
tidak menerima lagi — kadang-kadang mereka lulus, tetapi bayarannya lambat.

Ataupun kadang-kadang sebab tidak ada — syaratnya tidak dipenuhi dan — saya
