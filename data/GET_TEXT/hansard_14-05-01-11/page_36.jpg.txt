DR 16.3.2022 30

Akan tetapi, untuk menjawab berkenaan keadaan kemudahan jalur lebar ini—
bukan sahaja Tumpat , Kuala Pilah pun bermasalah juga, bukan? Jadi, ini saya ingat
antara usaha yang sedang dibuat oleh Kementerian Komunikasi dan Multimedia.
Mungkin mereka boleh jawab. Akan tetapi, saya percaya berdasarkan kepada
inisiatif yang dibuat untuk melaksanakan program 5G, dengan izin, saya percaya
perkara itu akan ditangani dengan sebaik mungkin oleh Kementerian Komunikasi
dan Multimedia.

Tuan Nik Nazmi bin Nik Ahmad [Setiawangsa]: Soalan tambahan.

Timbalan Yang di-Pertua [Dato’ Mohd Rashid Hasnon]: Soalan tambahan
ketiga, saya benarkan. Saya memberi peluang kepada Yang Berhormat
Setiawangsa.

Tuan Nik Nazmi bin Nik Ahmad [Setiawangsa]: Terima kasih Tuan Yang
di-Pertua. Yang Berhormat Timbalan Menteri, saya rasa kita kena bercakap soal
realiti. Kalau soal pelaburan, contohnya, 77 peratus akaun ASB hanya ada RM5,000.
Ya, itu realiti bagi kebanyakan. Kalau ASB, masyarakat Bumiputera. Ini sama bagi
masyarakat B40 yang lain. Ini kerana kita sudah lama ambil model upah yang rendah
sebagai satu model ekonomi kita.

Jadi, sementara kerajaan berusaha naikkan gaji minimum, apakah usaha-
usaha lain hendak capai, misalnya, gaji kehidupan wajar ataupun living wage yang
pernah dicadangkan oleh Bank Negara pada tahun 2017, RM2,600 individu di Kuala
Lumpur? Kalau Singapura, misalnya, mereka pernah buat wage correction policy.
Saya sudah tanya Menteri Sumber Manusia tetapi dia punya jawapan lari daripada
soalan. Saya berharap kementerian ini dapat memberi jawapan yang betul tentang
bagaimana kita hendak naikkan pendapatan isi rumah.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Setiawangsa. Sila, Yang Berhormat Timbalan Menteri.

Dato’ Eddin Syazlee bin Shith: Terima kasih Yang Berhormat. Pertama,
seperti yang saya sebutkan sebentar tadi, kerajaan sedang mempertingkatkan
antara lainnya, pampasan pekerja daripada 37 peratus kepada 40 peratus. Ini
peningkatan tiga peratus. Antara lain, seperti yang disebutkan oleh, saya percaya,
Menteri Sumber Manusia, yang mencadangkan supaya gaji minimum dinaikkan
daripada RM1,200 ke RM1,500.

Di samping itu, kerajaan juga menyediakan program peningkatan
pendapatan serta peningkatan keupayaan termasuklah menambah baik akses
kepada keperluan asas termasuk pendidikan, kesihatan dan perumahan. Juga,
menggalakkan keusahawanan dan pelaburan, penjanaan pendapatan serta akses

kepada pembiayaan kewangan. Ini antara inisiatif yang dibuat untuk membantu isi
