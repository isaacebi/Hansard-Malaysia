DR 16.3.2022 47

pembukaan semula negara dibuat secara selamat dan berhati-hati. Tujuh komponen
tersebut ialah pertama pematuhan SOP dalam kalangan ahli masyarakat. Justeru, ia
diperkemas melalui kewujudan satu SOP yang disokong oleh sembilan garis
panduan iaitu pemakaian pelitup muka, penjarakan fizikal, amalan kawalan kendiri
serta lain-lain tindakan kawalan dan pencegahan kesihatan awam masih perlu
diteruskan lagi membendung penularan atau peningkatan mendadak kes COVID-19
di Malaysia.

Kedua, sistem amaran dan tindakan ataupun Heightened Alert System (HAS)
yang memberikan indikasi awal mengenai peningkatan kes COVID-19 dan
pengurusan wabak secara bersasar dengan menggunakan matriks yang telah
dikenal pasti.

Ketiga, mewujudkan aktiviti diagnostik dan surveillance yang memberikan
fokus kepada kapasiti serta keupayaan untuk menjalankan ujian pengesahan.
Justeru dengan National Testing Strategy (NTS) telah dibangunkan bagi
memperkasakan lagi rakyat untuk menjadikan ujian COVID-19 sebagai kebiasaan
baharu dan melaporkan keputusan ujian kendiri melalui aplikasi MySejahtera.
Menjadi tanggungjawab kita untuk buat test dan melaporkan. Itu satu tanggungjawab
kendiri. Strategi ini telah menyebabkan banyak kes dapat dikesan lebih awal dan
seterusnya aktiviti kawalan serta pencegahan dapat dilaksanakan sepenuhnya
dengan kadar yang segera.

Keempat, memutuskan rantaian jangkitan bagi memastikan sistem kesihatan
di Malaysia tidak lumpuh dengan peningkatan kes secara mendadak. la antara lain
melibatkan tindakan kesihatan awam kendiri yang perlu diperkukuhkan melalui
pelaksanaan TRIIS yang meliputi Komponen ujian kendiri, melaporkan menerusi
MySejahtera, kuarantin dan isolasi dan memaklumkan kepada kontak rapat jika ujian
didapati positif dan mendapatkan rawatan dengan segera jika kita mempunyai gejala
yang membebankan.

#1200

Kelima, mengurangkan morbidity dan mortaliti yang berkaitan dengan
COVID-19. Bagi tujuan ini pengurusan COVID-19 diperkukuhkan melalui
pendekatan digitalisasi yang disediakan melalui aplikasi MySejahtera meliputi
pelbagai aspek penting yang dikenali sebagai automated FTTIS — Find, Test, Trace,
Isolate and Support, dengan izin.

Keenam, pembukaan semula sempadan negara secara_berperingkat
berpandukan data dan fakta sains yang terkini berkaitan COVID-19 di samping turut

membandingkan model pembukaan sempadan di negara-negara lain. Pada masa
