DR 16.3.2022 112

Tuan Yang di-Pertua, terlebih dahulu saya ingin merakamkan setinggi-tinggi
penghargaan dan ucapan terima kasih kepada Ahli-ahli Yang Berhormat yang telah
berbahas dan menyentuh perkara-perkara di bawah tanggungjawab Kementerian
Pelancongan, Seni dan Budaya (MOTAC) semasa sesi perbahasan Usul Menjunjung
Kasih Titah Seri Paduka Seri Paduka Baginda Yang Dipertuan Agong Al-Sultan
Abdullah Ri’ayatuddin Al-Mustafa Bilah Shah Ibni Almarhum Sultan Haji Anmad Shah
Al-Musta’in Billah di Dewan ini dari 1 hingga 10 Mac 2022 yang lalu.

Tuan Yang di-Pertua, MOTAC amat menghargai keprihatinan semua Abhli
Yang Berhormat dan amat menghargai cadangan serta pandangan yang telah
diutarakan. Terdapat juga beberapa perkara yang dibangkitkan yang menyentuh isu
berkaitan pelancongan namun pelaksanaan perkara tersebut adalah terletak di
bawah bidang kuasa kementerian lain dan telah pun diberikan maklum balas oleh
menteri-menteri berkaitan semasa sesi penggulungan kementerian masing-masing.

Insya-Allah pada hari saya akan memberi maklum balas terhadap dua isu
yang telah dikemukakan di bawah seliaan dan tanggungjawab MOTAC. Tuan Yang
di-Pertua, isu yang dikemukakan oleh Yang Berhormat Balik Pulau iaitu mengenai
peruntukan yang kecil untuk urusan pemulihan tapak-tapak warisan. Terdapat
pandangan yang dibangkitkan oleh Yang Berhormat Balik Pulau mengenai jumlah
peruntukan yang dianggap kecil diagihkan kepada MOTAC bagi urusan pemulihan
tapak-tapak warisan berbanding negara-negara maju yang lain. Dengan mengambil
contoh peruntukan yang besar bagi tujuan tersebut seperti yang dilakukan oleh
Negara Perancis.

01610

Saya percaya Yang Berhormat sendiri mengetahui bahawa MOTAC dan
agensi Jabatan Warisan Negara (JWN) sentiasa mengalu-alukan dan menyokong
sebarang usaha yang membolehkan pemeliharaan dan pemuliharaan tapak-tapak
warisan di negara ini dapat dilaksanakan dengan baik. Ini termasuklah mengenai
cadangan peruntukan yang lebih tinggi untuk diberikan kepada MOTAC dan JWN
bagi melaksanakan tujuan tersebut.

Pada masa yang sama, saya juga percaya bahawa Yang Berhormat
menyedari dan sedia maklum bahawa pemeliharaan warisan adalah di bawah di
bawah item 9E dalam Senarai Ill (Senarai Bersama) Jadual Kesembilan,
Perlembagaan Persekutuan. Oleh itu, usaha memelihara dan memulihara khazanah
warisan negara merupakan tanggungjawab bersama Kerajaan Persekutuan dan
kerajaan negeri melalui penglibatan MOTAC, pihak berkuasa negeri (PBN) dan pihak
berkuasa tempatan (PBT).
