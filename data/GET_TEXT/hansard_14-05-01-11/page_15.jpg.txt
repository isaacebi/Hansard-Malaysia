DR 16.3.2022 9

hebahan dan galakan yang dilakukan kerana memang ramai yang mengadu dan
mendakwa bahawa mereka tak dapat masuk, masalah teknikal dan sebagainya,
akhirnya mereka tak boleh daftar.

Jadi apakah tindakan pihak SPR dalam perkara ini dan apakah siasatan yang
terperinci harus dilakukan terutamanya dalam konteks undi pos dan juga peratus
keluar mengundi yang tersangat rendah yang menyebabkan tercemarnya bagi saya,
keputusan. Boleh mencemarkan keputusan Pilihan Raya Negeri Johor. Terima kasih.

Datuk Wira Hajah Mas Ermieyati binti Samsudin: Terima kasih Yang
Berhormat Ledang di atas soalan yang saya rasa cukup relevan sekali dan Tuan
Yang di-Pertua perlu beri ruang juga kepada Yang Berhormat Kulai untuk bertanya
soalan selepas ini. [Ketawa]

Yang Berhormat, untuk makluman, saya setuju bahawa pengundian yang
berlaku pada PRN Johor itu cukup rendah sekali, hanya 54 peratus dan ini
sebenarnya amat tidak baik dalam sistem demokrasi di negara kita. Apabila ramai
yang tidak mengundi, maka keputusannya yang sukar nak dijangka.

Oleh sebab itulah antara perkara-perkara yang kita lakukan di pihak SPR,
dengan adanya didikan tentang Suruhanjaya Pilihan Raya Malaysia (SPR), tentang
pentingnya untuk mereka balik mengundi dan sebagainya melalui Akademi SPR
Malaysia. Selain daripada itu juga, kita melihat bahawa dengan kita memberikan
ruang selama sembilan hari itu sebenarnya sudah cukup untuk pendaftaran undi pos
untuk tujuh kategori yang telah saya nyatakan tadi yang mana saya ucapkan ribuan
terima kasih kepada semua Yang Berhormat yang telah pun berkongsikan tentang
keperluan untuk daftar secara undi pos dengan segera kerana sebenarnya daftar
secara atas talian hanya memerlukan tiga langkah sahaja.

Yang pertamanya adalah dengan membuat pendaftaran apabila kita klik di
laman web https://mysprdaftar.spr.gov.my.

Yang keduanya, ada beberapa keperluan misalnya kena ambil gambar IC
dan juga perlu ada selfie supaya muka yang sama juga berada dalam IC dan setelah
itu akan ada notifikasi dihantar melalui e-mel. Apabila lulus, dalam tempoh beberapa
jam sahaja kemudian notifikasi itu dah boleh terus akses untuk pendaftaran. Sangat
mudah Yang Berhormat, sangat mudah dan tidak memerlukan masa yang panjang
dan tidak rumit pun.

Oleh sebab itu apabila dalam teknologi yang canggih ini kita perlu sentiasa
dengan izin, educate pengundi-pengundi kita terutama sekali untuk mereka yang
berada di bawah tujuh kategori tadi untuk buat perkara yang sama supaya mereka
tahu hak mereka sebagai pengundi untuk berkeperluan dan juga besar

tanggungjawab mereka untuk mengundi.
