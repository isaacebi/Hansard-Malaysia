DR 16.3.2022 10

Itu tugasnya dan saya nak rakamkan di sini, ucapkan ribuan terima kasih.
Saya perlu rakamkan di sini terutamanya sekali untuk Yang Berhormat Muar kerana
apabila viral tentang dia buat undi pos itu, ramai yang telah pun kongsikan dan saya
linhat ramai juga Yang Berhormat-Yang Berhormat lain juga telah berkongsikan
perkara yang sama tentang keperluan untuk pendaftaran undi pos itu. Terima kasih.

Tuan Syed Ibrahim bin Syed Noh [Ledang]: Apa punca peratus itu sangat
rendah?

Datuk Wira Hajah Mas Ermieyati binti Samsudin: Antara punca peratus
sangat rendah ...

Dato’ Haji Salim Sharif [Jempol]: Kurang kempen.

Timbalan Yang di-Pertua [Dato’ Mohd Rashid Hasnon]: Soalan yang
sama tadi, sila Yang Berhormat Timbalan Menteri.

Datuk Wira Hajah Mas Ermieyati binti Samsudin: Okey. Antara punca
yang sangat rendah, saya lihat yang ini mungkin pihak parti-parti pun boleh membuat
post mortem yang sama. Di pihak SPR, saya belum ada perkara secara detail tetapi
saya - sebahagiannya mungkin juga orang malas nak keluar dan juga mereka yang
automatik voter registration sebelum ini, mereka tidak ada dan tak pernah pun ingin
keluar mengundi. Tiba-tiba apabila mereka dimasukkan sebagai pengundi dan hari
ini nama mereka ada dan mungkin ada antara mereka yang tidak keluar mengundi
kerana sebelum ini mereka tidak pun ada hasrat untuk mendaftar sebagai pengundi.
Itu salah satu daripada punca kenapa jumlah mereka yang tidak keluar mengundi itu
tinggi. Termasuk mereka yang selama ini yang tidak ada ini. Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Tuan Syed Ibrahim bin Syed Noh [Ledang]: Kiranya dipaksa kanlah.

3 Dato’ Sri Hasan bin Arifin [Rompin] minta Perdana Menteri menyatakan
apakah keperluan mendesak mengenai cadangan mewujudkan Majlis Pengurusan
Bencana Negara (NADMA) 2.0 yang akan melibatkan tambahan perbelanjaan
berbanding menambah baik fungsi kecekapan dan keberkesanan NADMA yang
sedia ada.

Timbalan Menteri di Jabatan Perdana Menteri (Tugas-tugas Khas)
[Datuk Mastura binti Tan Sri Dato’ Mohd Yazid]: Terima kasih Tuan Yang di-
Pertua, terima kasih Yang Berhormat Rompin. Tuan Yang di-Pertua, Jemaah Menteri
pada 22 Disember 2021 telah memutuskan supaya struktur agensi Majlis
Pengurusan Bencana Negara (NADMA) diteliti semula untuk diperkukuhkan selaras

dengan peranannya sebagai peneraju pengurusan bencana negara.
