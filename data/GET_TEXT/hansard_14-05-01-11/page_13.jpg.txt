DR 16.3.2022 7

Timbalan Yang di-Pertua [Dato’ Mohd Rashid Hasnon]: Terima kasih
Timbalan Menteri. Soalan tambahan yang kedua saya jemput, saya hendak bagi
wanita. Sila.

Puan Teo Nie Ching [Kulai]: Selepas ini.

Dato’ Haji Salim Sharif [Jempol]: Tambah satu, saya dulu bangun tadi.

Timbalan Yang di-Pertua [Dato’ Mohd Rashid Hasnon]: Yang Berhormat
Kota Samarahan, sila.

Dato’ Haji Salim Sharif [Jempol]: Tambahan.

Puan Rubiah binti Wang [Kota Samarahan]: Terima kasih Tuan Yang di-
Pertua. Kebanyakan pengundi-pengundi di negeri Sarawak dan Sabah banyak yang
tinggal di kawasan tanah besar Semenanjung Malaysia khasnya yang bekerja di
kawasan-kawasan industri. Walaupun telah diperkenalkan undi pos tetapi hak
mereka masih lagi tidak dapat dilayani dengan baik memandangkan kaedah ataupun
teknik ini agak sukar juga untuk memastikan undi pos ini sampai pada masa yang
ditetapkan.

Adakah pihak kerajaan, soalan saya adakah pihak kerajaan bercadang untuk
meminda kaedah undi pos ini menggunakan kaedah undi awal seperti undi tentera
ataupun undi polis memandangkan sesetengah kawasan di Semenanjung ini
penduduk Sarawak dan Sabah ini berkelompok, yang mana saya rasa kaedah undi
awal itu dapat dilaksanakan.

Adakah pihak kerajaan boleh memikirkan keadaan ini seperti yang berlaku di
kawasan Johor sebab populasi rakyat Sabah dan Sarawak yang belum menukar
tempat mengundi, masih mengundi di Sarawak, boleh dilakukan menggunakan
kaedah undi awal. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Timbalan
Menteri menjawab.

Tuan Haji Ahmad bin Hassan [Papar]: [Bangun]

Datuk Wira Hajah Mas Ermieyati binti Samsudin: Terima kasih Yang
Berhormat Kota Samarahan. Sebelum itu saya hendak ucapkan ucapan tahniah
kepada Menteri Besar Johor yang baru mengangkat sumpah semalam iaitu Datuk
Onn Hafiz ya, yang menggantikan MB yang lama, dan ucapan penghargaan kepada
mantan Menteri Besar Johor yang lama.

Untuk menjawab soalan Yang Berhormat, sebenarnya tidak ada keperluan
lagi untuk kita menggantikan pengundi awal bagi pengundi Sabah dan Sarawak
ataupun bukanlah saya hendak- tetapi bukan hanya untuk kita memikirkan tentang

pengundi Sabah, Sarawak tetapi juga mungkin pengundi Kelantan yang hendak balik
