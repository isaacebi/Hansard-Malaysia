DR 16.3.2022 123

dibuat oleh FELCRA ini, daripada mula lagi sekitar tahun 2012 sampai sekarang
tangki itu tidak ada isi.

Malah saya difahamkan bahawa ada Yang Berhormat menyatakan iaitu akan
maklum kepada pejabat daerah dan sebagainya itu belum lagi diserahkan pada
Jabatan Air Sabah atau diserahkan kepada Majlis Daerah Tuaran- belum lagi. Jadi,
ia terbengkalai begitu sahaja. Semua orang tahu ini FELCRA. Ini projek FELCRA
yang tidak pernah digunakan. Kira terbengkalailah tetapi perumahan ia begitu.
Perumahan Mengkabong itu semua orang tahu, tidak berapa sempurna dibuat tetapi
bekalan air pun tiada, Yang Berhormat. Terima kasih.

Dato’ Seri Mahdzir bin Khalid: Terima kasih Yang Berhormat Tuaran atas
dua perkara yang dibangkitkan. Pertama, mengenai dengan naik taraf jalan luar
bandar, yang disebut oleh Yang Berhormat tadi. Kedua, 21 tangki air yang tidak
diserahkan lagi kepada Majlis Daerah ataupun kepada pejabat daerah yang dibuat
oleh FELCRA. Itu kita minta supaya diambil siasatan dan pelaporan penuh. Terima
kasih Yang Berhormat. Yang Berhormat Tuaran, saya pernah sampai ke sekolah
kebangsaan di kampung Yang Berhormat dulu.

Datuk Seri Panglima Wilfred Madius Tangau [Tuaran]: SK Lokos dulu.
Terima kasih Yang Berhormat... [Ketawa]

Dato’ Seri Mahdzir bin Khalid: Seterusnya Yang Berhormat Papar. Tiada?
Okey. Yang Berhormat Papar mengenai dengan bekalan air juga dan juga bekalan
elektrik. Seterusnya, Yang Berhormat Kalabakan.

Tuan Ma’mun bin Sulaiman [Kalabakan]: Ada

Dato’ Seri Mahdzir bin Khalid: Okey. Terima kasih Yang Berhormat
Kalabakan. Yang Berhormat telah membangkitkan mengenai dengan tiga perkara
iaitu: satu, bekalan elektrik; dua, bekalan perairan; dan tiga, jalan raya, di Kampung
Sungai Pukul, Kampung Pisak-Pisak, Kampung Sungai Melayu dan Kampung
Sungai Haji Kuning di Pulau Sebatik di dalam Parlimen Kalabakan.

Untuk makluman Yang Berhormat, kementerian sememangnya sudah
mempunyai pelaksanaan projek bekalan elektrik melalui talian 303KV daripada
Pencawang Pengagihan Brantian ke Pencawang Pengagihan Luasong dan satu lagi
projek talian 11KV dari Kampung Luasong di bawah Projek Bekalan Elektrik Luar
Bandar Sambungan Talian Grid Zon 2. Itu mengenai dengan bekalan elektrik.

Keduanya, untuk pengetahuan Yang Berhormat, projek membina jalan dari
Kampung Sungai Pukul ke Kampung Sungai Bergosong di Pulau Sebatik akan
dilaksanakan. Skop projek adalah menaik taraf jalan sepanjang 8.3 kilometer
termasuk... [Rakaman kurang jelas] Road mengikut piawaian JKR R2 dan membina

tiga buah jambatan dengan kos sebanyak RM59.545 juta. Projek ini sedang dalam
