DR 16.3.2022 97

untuk memastikan bahawa vendor-vendor yang berada di bawah naungan Boustead
Holdings Berhad dan LTAT tidak terjejas seperti yang dibangkitkan oleh Ahli-ahli
Yang Berhormat di sini. Ketiga daripada vendor-vendor kecil ini, ramai antaranya
merupakan veteran-veteran anggota ATM itu sendiri.

01530

Jadi, ini tidak termasuk financial implication cross default di antara Boustead,
Affin Bank dan juga LTAT dan nauzubillah, kalau ia tidak dapat diselesaikan,
menjejaskan caruman daripada mereka ke LTAT pun.

Jadi, suka atau tidak suka Yang Berhormat, saya percaya PAC, saya percaya
bahawa Ahli-ahli Yang Berhormat, kerajaan sebelum daripada kita ini, Kerajaan
Pakatan Harapan sendiri telah membuat keputusan bahawa projek ini mesti
diteruskan. Cuma, perkara yang terpaksa kita hadapi sekarang ialah kaedah yang
terbaik untuk kita teruskan ini dan ini seperti jawapan saya tadi, diperincikan bukan
sahaja oleh Kabinet tetapi jawatankuasa Menteri yang diberikan hanya dua minggu
untuk kembali kepada Kabinet.

Saya gembira kerana buat pertama kalinya, semua stakeholders, tidak kira
tentera laut, Kementerian Kewangan, EPU itu sendiri, MINDEF dan Boustead dan
LTAT, semua telah duduk semeja untuk membawa perkara ini ke PAC, membawa
perkara ini ke Jemaah Menteri. Insya-Allah, kalau sekiranya dapat keputusan, hala
tuju yang lebih jelas, dipersetujui oleh Jemaah Menteri, saya akan kembali kepada
Dewan yang mulia ini secara telus menyatakan apa yang merupakan perancangan
kita. Terus doakanlah apa yang kita lakukan ini because kita tidak ada pilihan lain,
tidak ada banyak opsyen yang di luar sana berhubung kait dengan LCS.

Akan tetapi yang salah, tetap salah. Mereka yang bertanggungjawab
terdahulu, bukan semasa kita memimpin akan tetap dihadapkan kepada keadilan
tetapi yang penting sekarang kita hendak lihat ke hadapan, insya-Allah. Terima kasih
Yang Berhormat.

Tuan Karupaiya a/l Mutusami [Padang Serai]: Menteri. Menteri...

Dato’ Seri Hishammuddin Tun Hussein: Sudah...

Tuan Karupaiya a/l Mutusami [Padang Serai]: Saya minta sedikit...

Dato’ Seri Hishammuddin Tun Hussein: Saya sudah lebih daripada masa
yang ditentukan. Tidak adil kepada Menteri-menteri lain.

Tuan Karupaiya a/l Mutusami [Padang Serai]: Menteri selalu lari daripada
pencenlah, tidak mahu beri penerangan yang terperinci.

Dato’ Ramli bin Dato’ Mohd Nor [Cameron Highlands]: Yang Berhormat
Padang Serai...

Dato’ Seri Hishammuddin Tun Hussein: Itulah ayat dia yang sama, “lari”...
