DR. 25.7.2022 47

Soalan seterusnya, situasi sekarang ada yang melakukan dua pekerjaan. Sekiranya
pencarum terlibat dengan kemalangan, apakah boleh menuntut faedah daripada SIP yang
sama? Jika tidak, perlukah pencarum mencarum untuk jenis pekerjaan yang kedua? Perkara
yang seterusnya pertanyaan saya ialah apakah perlindungan yang diperoleh oleh mereka
yang bergaji lebih daripada RM5,000? Adakah mereka juga ditawarkan faedah perlindungan
yang hampir sama? Seterusnya, berapa lama proses untuk pencarum untuk mendapat
bayaran daripada setiap tuntutan yang telah dibuat? Jadi, itu sahaja yang ingin saya
bangkitkan.

Tuan Charles Anthony Santiago [Klang]: Yang Berhormat Pontian.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pontian.

Tuan Charles Anthony Santiago [Klang]: Yang Berhormat Pontian, penjelasan.
Penjelasan boleh? Bolehlah.

Datuk Seri Haji Anmad bin Haji Maslan [Pontian]: Penjelasan.

Tuan Charles Anthony Santiago [Klang]: Okey. Sebenarnya saya — beberapa
pandangan yang tadi dikemukakan adalah bagus saya fikir. Satu saya hendak minta
pandangan Yang Berhormat ialah sekarang kalau seseorang itu dipecat kerja dan dapat SIP,
bulan pertama dia akan dapat RM1,200 dan selepas itu RM750 dan dalam enam bulan yang
following itu akan jatuh kepada RM450. So, soalan saya kepada Yang Berhormat Pontian
ialah adakah kerajaan mesti menukar dasar ini supaya pampasan yang diberikan pada setiap
bulan itu untuk enam bulan berturut-turut adalah tidak kurang daripada gaji minimum iaitu
RM1,500? Minta pandangan.

Datuk Seri Haji Anmad bin Haji Maslan [Pontian]: Ya, Yang Berhormat Klang.
Terima kasih saya berikan soalan itu kepada Menteri untuk menjawab. Akan tetapi, apa yang
baik maka bolehlah difikirkan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pontian. Silakan Yang Berhormat Johor Bahru, kemudian Yang Berhormat Jerai,
Yang Berhormat Bukit Bendera, Yang Berhormat Kemaman, Yang Berhormat Lembah
Pantai, Yang Berhormat Parit, Yang Berhormat Kepong dan Yang Berhormat Menteri akan

menjawab 2.30 petang selepas break. Terima kasih. Sila.

12.29 tgh.

Tuan Haji Akmal Nasrullah bin Mohd Nasir [Johor Bahru]: Okey baik.
Assalamualaikum warahmatullahi wabarakatuh dan terima kasih kepada Timbalan Yang di-
Pertua kerana beri ruang kepada Johor Bahru untuk sama-sama bahas RUU Akta Sistem
Insurans Pekerjaan 2017 (Pindaan). Yang Berhormat Menteri ada di dalam Dewan ini. Point
saya agak mudah. Ada dua tumpuan yang saya harap Yang Berhormat Menteri dapat teliti.

Pertama, adalah soal kelangsungan. Saya faham bahawa Skim Insurans Pekerjaan
ini adalah sebahagian daripada jaringan keselamatan sosial yang kita ada. Ini untuk kita
lindungi daripada selepas persaraan, pengangguran, sakit hilang pekerjaan, kematian dan

sebagainya. Cuma, dalam kes ini Yang Berhormat Menteri, saya difahamkan bahawa di
