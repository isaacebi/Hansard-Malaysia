DR. 25.7.2022 85

Wanita, Tuan Yang di-Pertua, secara asasnya mengalami kemiskinan atau
penyisihan daripada pelbagai dimensi jauh lebih tinggi berbanding lelaki secara purata. Jadi,
poin yang dibangkitkan oleh Yang Berhormat Jempol tadi walaupun we take note, tetapi kalau
lihat kepada nisbah dan keperluan, memang kita pergi kepada aulawiyatnya. Daripada segi
pendapatan, akses kepada pendidikan, kemudahan asas, perumahan dan keselesaan,
keselamatan dan juga kesihatan- banyak dimensi lain.

Justeru, saya sambut baik cadangan SKSSR menerusi PERKESO. Sudah tentu ia
akan memberi pelbagai manfaat meliputi faedah hilang upaya. Kita dengar tadi disenaraikan
buat suri rumah. la memastikan, insya-Allah mereka dapat perlindungan daripada sebarang
kejutan walaupun ada beberapa masalah daripada segi pelaksanaan. Cadangan Yang
Berhormat Ipoh Barat tadi penting untuk diambil kira kerana kalau kita harapkan cukup untuk
setiap suami mencarum, ini adalah kadangkala- is a faulty assumption, tidak mengambil kira
apa yang berlaku di bawah.

Golongan suri rumah, Tuan Yang di-Pertua, dianggarkan 2.99 juta orang. Seramai
150 ribu daripada isi rumah miskin bawah PGK iaitu bawah Paras Garis Kemiskinan RM2,208
di bawah eKasih. Ini akan dicarumkan oleh kerajaan. Akan tetapi, dengan pasca pandemik,
kita pun tahu ramai golongan M40 jatuh kepada B40. Maka PGK pun tidak mencerminkan
realiti semasa, dan data dalam eKasih, serta data dari Jabatan Perangkaan, ia tidak mungkin
memberikan kesan atau angka sebenar suri rumah dan isi rumah miskin yang perlu dilindungi.
Saya rasa lebih daripada 150 ribu orang since it will not catch everybody.

Dalam pembentangan KWSP, dimaklumkan kepada Ahli-ahli Parlimen yang mereka
juga menggalakkan suri rumah atau rakyat Malaysia mana-mana pun mendaftar dengan
Skim i-Saraan. Malangnya, i-Saraan pun syaratnya kena pastikan kita boleh daftarkan bagi
mereka yang layak dan kita perlu daftarkan dalam data eKasih.

Jadi, the social charter Yang Berhormat Ipoh Barat sebutkan, ini maksud eKasih ia
tidak menyeluruh. la sampai kalau kita mahu data, ia tidak ada integrasi antara apa yang
ditawarkan skim-skim sama ada KWSP ataupun rang undang-undang ini. Ini akan
menjadikan lebih ramai lagi yang tergelincir dan kerja kerajaan pun lebih berat, pada saya.

Tuan Yang di-Pertua, kajian UNICEF mahupun kajian kemiskinan pelbagai dimensi,
Permatang Pauh menyimpulkan ketua isi rumah wanita jauh lebih memerlukan bantuan
berbanding isi rumah biasa. Saya tekankan dalam Dewan Rakyat ini, ibu tunggal seisi rumah
selalunya mendapat RM680 kurang daripada isi rumah biasa. Itu bagi kohort di Permatang
Pauh. Jadi, kita hendak pastikan di seluruh Malaysia, kita boleh ambil kira evidence based
ini. Ini kerana kalau tidak, kita tidak ada kajian kesinambungan data yang boleh dipraktikkan
oleh mana-mana Kerajaan Pusat ataupun negeri.

Saya beri contoh. Kalau boleh rang undang-undang ini, 28 bulan, Yang Berhormat
Ipoh Barat tekankan. Rang Undang-undang Antigangguan Seksual, of course longer. Jadi,
maksudnya the institutional memory boleh diguna pakai oleh mana-mana kerajaan untuk
membantu melaksanakan dasar yang baik.

Saya rujuk kepada dokumen Gender Budgeting in Malaysia. Dengar itu mungkin kita
ingat baharu. Tahun berapa Tuan Yang di-Pertua? Tahun 2005. Maksudnya, tahun 2005
