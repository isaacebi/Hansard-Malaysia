DR. 25.7.2022 90

hina atau ia akan menanamnya hidup-hidup dalam tanah. Ketahuilah sungguh jahat apa yang
mereka hukumkan itu.”

Tuan Yang di-Pertua, sebagaimana yang disebut oleh rakan-rakan Ahli Parlimen
yang lain, menurut data yang dikeluarkan oleh laporan survei Tenaga Buruh 2021. la
dikeluarkan oleh Jabatan Perangkaan Malaysia, terdapat sebanyak 3.13 juta ataupun 68.3
peratus wanita yang tidak bekerja disebabkan kerja rumah atau tanggungjawab keluarga.

Manakala sebanyak 137,000 wanita yang hanya bekerja kurang daripada 30 jam
seminggu dan 3.84 juta wanita yang bekerja dengan status berkahwin ataupun balu, bercerai
yang akhirnya berpotensi sebagai suri rumah sepenuh masa.

Dalam data-data di atas adalah amat menunjukkan bahawa RUU yang bakal
diluluskan di Dewan yang mulia ini amat bertepatan dan bersesuaian untuk wanita. Dengan
berlandaskan empat prinsip utama iaitu:

(i) mengiktiraf penglibatan suri rumah dalam care ekonomi dan

pembangunan institusi keluarga;

(ii) menyediakan perlindungan keselamatan sosial yang komprehensif

supaya tidak ada orang yang ketinggalan, no one left behind;

(iii) merapatkan jurang perlindungan sosial dan menjaga kesejahteraan

suri rumah; dan

(iv) | menyokong kepentingan tanggungjawab suri rumah dalam keadaan

tidak terduga seperti pandemik COVID-19 dan sebagainya.

Tuan Yang di-Pertua, dengan hanya bayaran sebanyak RM120 setahun secara
prepaid bagi tempoh 12 bulan adalah amat bersesuaian dan tentunya tidak membebankan.
Saya yakin kebanyakan suami akan dengan rela hati untuk mencarumnya.

Kepada yang tidak mampu, saya mencadangkan kepada NGO atau melalui pusat
khidmat Ahli-ahli parlimen supaya dapat mencari dana untuk mencarum kepada ibu tunggal
atau kepada mereka yang tidak mampu. Dalam masa yang sama, di sana terdapat juga di
kalangan suami atau lelaki yang mempunyai maksud yang sama dengan wanita-wanita di
atas. Contohnya seperti tidak dapat bekerja kerana terpaksa menjaga ibu bapa. Berhenti
kerja, asal kerja tetapi berhenti kerja kerana jaga ibu bapa. Menjaga anak, diberhentikan kerja
dan tidak lagi dapat bekerja.

Adakah pihak kerajaan akan menyediakan kepada mereka peluang yang sama,
sama ada melalui RUU yang berasingan atau dimasukkan di dalam RUU ini?

Tuan Sivarasa Rasiah [Sungai Buloh]: Yang Berhormat Kuala Krai, Sungai Buloh
minta penjelasan. Boleh sekejap?

Tuan Abdul Latiff bin Abdul Rahman [Kuala Krai]: Yang Berhormat, minta maaf
Yang Berhormat.

Dato’ Ramli bin Dato’ Mohd Nor [Cameron Highlands]: Beri laluan, jika Yang
Berhormat Kuala Krai beri laluan.

Tuan Abdul Latiff bin Abdul Rahman [Kuala Krai]: Tuan Yang di-Pertua, apakah

yang akan berlaku...
