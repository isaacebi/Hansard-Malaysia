DR. 25.7.2022 133

kalau kita turun ke lapangan sebenar pengurusan mayat ini sangat besar bagi mereka yang
bukan Islam. Jadi, mohon dibuat kajian dan penilaian yang tepat bagi kepentingan bersama.
Terima kasih Tuan Pengerusi.

Tuan Pengerusi: Terima kasih. Sebenarnya Yang Berhormat Segambut saya boleh-
Yang Berhormat Segambut, sebenarnya saya rasa bila saya baca Translation Schedule itu,
saya tahu jawapan kepada soalan Yang Berhormat Segambut tetapi saya “Tuan Pengerusi’,
jadi saya tidak boleh jawablah. Yang Berhormat Timbalan Menteri, silakan.

Datuk Haji Awang bin Hashim: Terima kasih Tuan Pengerusi. Saya hendak
respons kepada Yang Berhormat Segambut tadi.

Jadual Ketiga untuk gaji bulanan anggapan sebanyak RM600 boleh ditingkatkan oleh
kuasa Yang Berhormat Menteri. Boleh dipertingkatkan dengan kuasa Yang Berhormat
Menteri bagi menetapkan jumlah faedah yang lebih baik dalam masa yang akan datang
berdasarkan kemampuan dana.

Seterusnya, berkenaan dengan jenazah yang dibangkitkan berkenaan- dengan
hanya jumlah RM2,000. Sudah memanglah sekarang ini, semua perbelanjaan meningkat.
Jadi jumlah RM2,000 ini untuk meringankan bebanan mereka yang menguruskan jenazah
sebagai permulaan dalam skim ini kita laksanakan. Di peringkat-peringkat luar bandar- saya
rasanya boleh melegakan mereka yang ditimpa musibah itu.

Berkenaan dengan dialisis...

Dato’ Mahfuz bin Haji Omar [Pokok Sena]: Yang Berhormat Timbalan Menteri,
boleh mencelah Yang Berhormat Timbalan Menteri?

Datuk Haji Awang bin Hashim: Ya.

Dato’ Mahfuz bin Haji Omar [Pokok Sena]: Tentang apa nama pendapatan
bulanan anggapan itu kan kuasa Yang Berhormat Menteri. Kalau kita lihat pada sistem
caruman persendirian kan...?

Datuk Haji Awang bin Hashim: Ya.

Dato’ Mahfuz bin Haji Omar [Pokok Sena]: Dia ada empat kategori. Jadi setiap
orang itu boleh pilih anggapan pendapatan dia banyak mana. Kalau pendapatan dia yang ‘a’
ini sekian bayarannya banyak ini, caruman dia banyak ini. Sampailah kepada yang tertinggi.

Jadi, kalau dia carumnya tinggi itu, dia akan dapat lebihlah. Jadi saya fikir sepatutnya
bukan satu tangga sahaja, perlu ada tiga, empat- tangga, macam caruman persendirian itu.

Datuk Haji Awang bin Hashim: Oleh sebab sekarang ini agak susah kita hendak
segmentize gaji-gaji yang kita bawa. Kita fokuskan kepada suri rumah ini yang mana kita
tumpukan kepada golongan yang berpendapatan rendah, B40 ini.

Jadi, sebab itu kita kata kita letakkan, boleh ditingkatkan dengan kuasa Yang
Berhormat Menteri bagi menetapkan jumlah faedah yang lebih baik. Oleh sebab, ya lah ada
yang RM3,000 ada yang RM4,000 ada yang RM2,500.

Dato’ Mahfuz bin Haji Omar [Pokok Sena]: Isteri Tuan Pengerusi, dia tidak bekerja
tetapi tentulah suami bagi- anggapan begitulah. Tentulah pendapatan itu lebih. Suami itu bagi

bulanannya kepada dia lebih, jadi atas itulah dia boleh kita buat pengiraan.
