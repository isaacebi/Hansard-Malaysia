DR. 25.7.2022 74

Timbalan Yang di-Pertua [Dato' Mohd Rashid Hasnon]:  Ahli-ahli Yang
Berhormat, masalah di hadapan Majlis adalah rang undang-undang bernama suatu akta
untuk mengadakan peruntukan bagi keselamatan sosial bagi suri rumah berinsurans dalam
bentuk faedah tertentu bagi peningkatan kesihatan, keselamatan, kebajikan dan
kesejahteraan suri rumah dan bagi perkara-perkara yang berkaitan dengannya dibacakan
kali yang kedua sekarang dan terbuka untuk dibahas.

Ahli-ahli Yang Berhormat, saya ada senarai yang telah memohon untuk berbahas.
Bermula dengan Yang Berhormat Pontian lima minit, kemudian Yang Berhormat Ipoh Barat
sepuluh minit, Yang Berhormat Jempol, Yang Berhormat Pokok Sena, Yang Berhormat
Tebrau, Yang Berhormat Permatang Pauh, Yang Berhormat Pasir Mas, Yang Berhormat
Labuan, Yang Berhormat Kuala Krai, Yang Berhormat Jerai, Yang Berhormat Lembah Pantai,
Yang Berhormat Parit, Yang Berhormat Batu Kawan, Yang Berhormat Baling, Yang
Berhormat Kubang Pasu, Yang Berhormat Kuala Nerus, Yang Berhormat Sepang, Yang
Berhormat Hang Tuah Jaya dan Yang Berhormat Segambut.

Dipersilakan Yang Berhormat Pontian.

3.19 ptg.

Datuk Seri Haji Ahmad bin Haji Maslan [Pontian]: Terima kasih, Tuan Yang di-
Pertua. Saya pertamanya menyokong sangatlah Rang Undang-undang Keselamatan Sosial
Suri Rumah 2022 ini yang saya kira adalah suatu langkah ke hadapan, langkah yang baik
yang ingin kita laksanakan dan kita tahu bahawa suri rumah adalah kerjaya yang mulia,
bekerja dalam konteks mereka 24 jam tujuh hari seminggu, pagi petang siang malam. Kerja
yang menumpukan perhatian untuk anak-anak dan untuk suami.
01520

Kerja yang menumpukan perhatian untuk anak-anak dan untuk suami. Suri rumah
bekerja tanpa dibayar gaji sebagai mana yang difahamkan orang sebagai gaji, kecualilah
diberi oleh suami. Tidak berkerjaya seperti rakan-rakan mereka yang lain dan kadang-kadang
menghadapi permasalahan apabila terpaksa pula mengambil tugas jika suami berlaku
musibah atau bencana terhadap suami. Maka, suri rumah yang kemungkinan terabai setelah
suami merupakan ketua keluarga, hilang mata pencarian, amat perlu kepada apa yang kita
ingin luluskan daripada segi Rang Undang-undang Keselamatan Sosial Suri Rumah 2022 ini.

Antara perkara yang disebut di sini ialah untuk meningkatkan kesihatan,
meningkatkan keselamatan, meningkatkan kebajikan dan kebajikan suri rumah. Itu sebab
saya tentunya menyokong supaya apa yang disebut bahawa no one is left behind dan dalam
penglibatan suri rumah dalam care economy untuk pembangunan institusi keluarga.

Walaupun demikian, ada beberapa perkara yang ingin saya tanyakan. Pertama,
disebut 150,000 orang golongan wanita di bawah eKasih akan dicarumkan oleh kerajaan.
Adakah 150,000 ini angka yang tepat? Sepatutnya mungkin lebih daripada 150,000. Disebut
juga pemakaian rang undang-undang ini secara sukarela. Pendaftaran oleh suri rumah,

suami atau orang lain.
