DR. 25.7.2022 28

Dato’ Sri Ti Lian Ker: Apa yang berlaku pada Koh Lee Peng ialah dia memang sudah
puas, memang dia masih ada lagi saving. She says, “I’m very happy with what I’m doing.
Don't disturb me.” Kalau hendak bantu, tolong. Baguslah Ahli Parlimen bila ada isu itu di-
viral-kan dia pergi jalan raya untuk ‘pau’ semua barangan yang dia jual. Itu sekali gus ataupun
sepanjang tahun?

Tuan Sim Chee Keong [Bukit Mertajam]: Tidak menjawab soalan saya. Tadi
cadangan saya pada kerajaan, kepada KBS. Dia langsung tidak jawab soalan saya. Saya
baru jumpa Koh Lee Peng, Isnin yang lalu.

Dia kata puas hati, saya tidak rasa mungkin Yang Berhormat Timbalan Menteri
berjumpa sekali dia sudah rasa puas hati. Ini mungkin sikap kerajaanlah, puas hati dengan
semua benda. Betul atau tidak betul, semua lepas tangan.

Dato’ Sri Ti Lian Ker: Yang Berhormat pernah menjadi Timbalan Menteri Belia dan
Sukan selama 22 bulan. Yang Berhormat, tolong pun melalui YAKEB. Apakah peranan dan
bantuan Yang Berhormat sebagai Ahli Parlimen kepada pengundi setempat?

Tuan Sim Chee Keong [Bukit Mertajam]: Saya minta sekarang jawab...

Timbalan Yang di-Pertua [Dato’ Mohd Rashid Hasnon]: Saya tidak benarkan. Ini
ialah sesi soal jawab Yang Berhormat. Baik, dia telah...

Tuan Sim Chee Keong [Bukit Mertajam]: Saya setuju sesi soal jawab tetapi
jawapan langsung tidak diberikan. Tidak akan Timbalan Menteri KBS tidak boleh bagi satu
jawapan yang mudah, sama ada terima cadangan saya atau tidak.

Tuan Khalid bin Abd Samad [Shah Alam]: Timbalan Menteri pula tanya soalan.

Tuan Sim Chee Keong [Bukit Mertajam]: Tidak terima cakap sahaja tidak terima.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Bukit Mertajam.

Tuan Sim Chee Keong [Bukit Mertajam]: Ini langsung tidak menjawab soalan saya.

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri, ada hendak menjawab? Kalau tidak saya tamatkan.

Tuan Sim Chee Keong [Bukit Mertajam]: [Berucap tanpa menggunakan pembesar
suara] Jawablah.

Dato’ Sri Ti Lian Ker: Saya pun telah menjawab tadi. [Ketawa]

Timbalan Yang di-Pertua [Dato’ Mohd Rashid Hasnon]: Baik, terima kasih. Telah
menjawab.

Ahli Yang Berhormat, sekarang tamatlah sesi untuk waktu pertanyaan-pertanyaan
bagi jawab lisan pada hari ini. Terima kasih Ahli-ahli Yang Berhormat. Usul.

[Sesi untuk Pertanyaan-pertanyaan bagi Jawab Lisan tamat]
