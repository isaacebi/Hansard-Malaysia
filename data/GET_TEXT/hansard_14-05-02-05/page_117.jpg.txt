DR. 25.7.2022 112

5.25 ptg.

Tuan P. Prabakaran [Batu]: Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Last speaker before Yang
Berhormat Menteri menjawab.

Tuan P. Prabakaran [Batu]: Terima kasih Tuan Yang di-Pertua untuk bagi ruang
kepada Batu. Last pembahas untuk rang undang-undang ini. Bagi saya Batu juga menyokong
penuh Rang Undang-undang Keselamatan Sosial Suri Rumah 2022 di mana akta ini adalah
satu akta yang bagus bagi rakyat Malaysia terutamanya kebanyakan wanita yang menjadi
suri rumah sepenuh masa.

Namun begitu terdapat beberapa pertanyaan tentang rang undang-undang ini yang
dilihat sedikit pincang. Pencarum hanya boleh mencarum sehingga umur 55 tahun
sedangkan kakitangan awam berpencen ketika berumur 60 tahun. Permohonan untuk i-Suri
ini juga kelihatan agak sukar dan perlu mengurangkan kerenah birokrasi. Kerajaan juga harus
sedar negara menuju ke arah negara menua di mana rakyat Malaysia dijangka meningkat
1.4 peratus daripada 32.6 juta pada tahun 2019 kepada 38.1 juta pada tahun 2030.

[Tuan Yang di-Pertua mempengerusikan Mesyuarat]

Dianjurkan 15 peratus akan berusia 60 tahun dan ke atas apabila Malaysia
menghampiri status negara tua pada tahun 2030 berbanding 10 peratus pada tahun 2019.
Lembaga Penduduk dan Pembangunan Keluarga Negara (LPPKN) turut menggambarkan
tiga cabaran utama bagi penuaan penduduk iaitu kurang simpanan hari tua, kehidupan
kurang sihat dan kesunyian. Oleh itu akta ini sepatutnya perlu fokus kepada negara menua
yang kita hadapi tidak lama lagi namun kita masih tidak bersedia apabila caruman hanya
terhad sehingga umur 55 tahun.

Apakah relevan untuk meletakkan had pencarum sehingga umur 55 tahun
sedangkan negara bakal menghadapi masyarakat penuaan menjelang tahun 2030. Jika
soalan ini dapat dijawab daripada Yang Berhormat Timbalan Menteri ataupun perbetulkan
akta ini memang Batu menyokong. Terima kasih.

Tuan Yang di-Pertua: Terima kasih Yang Berhormat Batu. Dengan itu tamatlah
perbahasan daripada Ahli-ahli Yang Berhormat untuk rang undang-undang ini. Saya ingin

menjemput Yang Berhormat Timbalan Menteri untuk menjawab. 30 minit Yang Berhormat.

5.27 ptg.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Assalamualaikum warahmatullahi wabarakatuh. Tuan Yang di-Pertua, saya
bagi pihak Kementerian Sumber Manusia terlebih dahulu saya mengucapkan ribuan terima
kasih kepada Ahli-ahli Yang Berhormat yang telah mengambil bahagian dalam perbahasan
Rang Undang-undang Keselamatan Sosial Suri Rumah 2022. Kementerian menghargai

semua pandangan, saranan, cadangan mahupun teguran daripada Ahli-ahli Yang Berhormat
