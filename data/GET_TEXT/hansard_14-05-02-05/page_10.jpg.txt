DR. 25.7.2022 5

berjalan lancar dan setiap peruntukan tahunan yang telah diluluskan dapat dibelanjakan
mengikut perancangan. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama Yang Berhormat,
silakan.

Puan Noorita binti Sual [Tenom]: Yang Berhormat Timbalan Menteri, saya
timbulkan soalan ini kerana kawasan luar bandar khususnya di Sabah ini sangat memerlukan
kemudahan infrastruktur. Jadi memang kita perlukan ada satu sistem pemantauan dan
pelaksanaan yang lebih efektif.

Soalan tambahan saya, sejauh manakah keberkesanan kaedah atau langkah-
langkah yang telah diambil oleh kementerian dalam mengatasi isu dan masalah ini? Dalam
lima tahun ke belakang dah melalui kaedah yang telah diguna pakai oleh kementerian,
adakah improvement dalam isu ini, kKnhususnya di Sabah?

Dato’ Sri Abdul Rahman bin Mohamad: Terima kasih Tuan Yang di-Pertua. Terima
kasih Yang Berhormat Tenom. Setakat hari ini, sebenarnya kita di Sabah, di KPLB tidak
mempunyai masalah yang begitu besar daripada segi pelaksanaan projek. Setakat hari ini
kita tidak mempunyai projek sakit di KPLB. Kita hanya ada dua sahaja projek yang sedikit
perlahan iaitu tidak melebih lima peratus yang perlahannya. Jadi daripada segi jawapannya,
pemantauannya yang kita lakukan bersekala sebagai mana jawapan saya sebentar tadi.

Daripada segi pemantauan dan sebagainya, kita tidak mempunyai masalah daripada
segi KPLB dan kita berurusan dengan baik dengan Kerajaan Negeri Sabah sehingga projek
kita boleh dilaksanakan berjalan begitu lancar sekali lagi.

Saya berterima kasih kepada Yang Berhormat kerana menanyakan soalan, dapatlah
kita perjelaskan bahawa di Sabah yang pertama- yang keseluruhan dalam negara kita
mempunyai projek yang paling banyak peruntukan, dan dapat kita laksanakan dengan baik
sekali mengikut jadual yang telah ditetapkan oleh pihak kita.

Terima kasih Tuan Yang di-Pertua.

Tuan Yang di-Pertua: Yang Berhormat Jempol, silakan.

Datuk Seri Haji Mohd Salim Sharif [Jempol]: Terima kasih Tuan Yang di-Pertua
yang baik hati. Pada tahun ini kementerian telah memperuntukkan sebanyak RM361 juta
untuk PPRT seluruh negara, RM178 juta untuk membina 252,500 buah rumah baharu dan
RM 180 juta untuk tujuan baik pulih sebanyak 11,353 buah rumah.

Saya difahamkan anggaran bagi sebuah rumah PPRT bernilai RM56 ribu di
Semenanjung Malaysia dan baik pulih sebanyak RM13 ribu. Jadi dalam keadaan hari ini VOP
hanya diberi 11 barang di mana barang ini perubahan daripada segi harga.

Jadi soalan saya, di mana barang tersebut, simen, batu, pasir, kaca, bahan bumbung,
besi dan sebagainya, 11 items. Saya mohon supaya adakah perkara ini kementerian
meningkatkan peruntukan bagi tahun hadapan. Maknanya adakah RM56 ribu ini boleh
menyiapkan sebuah rumah seperti mana yang diharapkan ataupun ia juga membubarkan
kontraktor kerana tidak mampu buat rumah kerana VOP ini tidak bermula untuk rumah
PPRT? Mohon pandangan Menteri. Mohon jawapan Menteri yang terbaik.

Tuan Yang di-Pertua: Terima kasih. Silakan Yang Berhormat.
