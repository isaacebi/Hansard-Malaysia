DR. 25.7.2022 128

mahkamah berkenaan tafsiran iaitu suri rumah itu ditafsirkan sebagai golongan perempuan
sahaja. Kita faham maksud kementerian ya.

Ini bercanggah dengan Perkara 8, Perlembagaan Persekutuan yang berbunyi,
“Semua orang adalah sama rata di sisi undang-undang dan berhak mendapat perlindungan
yang sama rata di sisi undang-undang.” Ertinya, jika pada hari ini diluluskan khusus untuk
wanita, perempuan, akan datang nanti dipinda untuk lelaki, mana tahu ada suri rumah,
penyelaras rumah pun kaum lelaki ini dia ambil tindakan class action di mahkamah, cabar
kerajaan. Undang-undang yang kita lulus ini ultra vires kerana bercanggah dengan
Perlembagaan.

Jadi, Yang Berhormat Timbalan Menteri, saya setuju dengan Yang Berhormat
Segambut dalam mungkin perkara yang berbeza. Saya fokus pada undang-undang. Jangan
kita gopoh gapah. Di luar sana ramai orang yang bijak pandai undang-undang, pakar
undang-undang dan sebagainya. Jadi, tidak elok kalau dilihat Parlimen yang bersidang hari
ini tidak berapa cermat. Jadi, itu saja, Tuan Pengerusi. Terima kasih.

Tuan Pengerusi: Yang Berhormat, ada lagi. Yang Berhormat Pokok Sena, silakan.

6.13 ptg.

Dato’ Mahfuz bin Haji Omar [Pokok Sena]: Baik, terima kasih Tuan Pengerusi.
Fasal 36, pencen penakat. Saya hendak dapatkan penjelasan, sebab disebut ini pencen
penakat itu bila isteri itu mati, maka pencen penakat itu akan dibayar kepada duda, kepada
suami dialah, sehingga duda itu berkahwin semula atau mencapai umur 55 tahun atau mati
mengikut mana yang lebih awal.

Jadi, saya hendak dapatkan penjelasan. Fasal apa bila sudah kahwin- duda itu
kahwin, dia tidak dapat pencen penakat arwah isteri dia itu, apakah masalah? Fasal apa
tidak boleh?

Sedangkan dalam perkhidmatan awam pun kalau kita lihat, dalam perkhidmatan
awam, kalau mati, dia kahwin lain pun, dia dapat lagi. Dia dapat. Kalau suami mati, pencen
penakat itu dapat kepada isteri. Isteri itu kahwin lain. Kahwin pula dengan pegawai kerajaan-
mati. Dapat lagi pencen.

Jadi, takkanlah hat yang ini hanya- pencen penakat pun bukanlah banyak mana,
dalam RM300 sebulan saja. Tiba-tiba bila suami itu sendiri dia kahwin lain, dia hendak hidup
seorang dia- takkanlah tidak ada orang bancuh kopi dekat dia? Jadi, itu yang perlu
penjelasan. Kenapakah kita tidak boleh bagi? Walaupun dia berkahwin tapi dia masih dapat
pencen daripada arwah isteri dia untuk dia terus boleh buat kebajikan kepada isteri dia.

Tuan Pengerusi: Yang Berhormat Hang Tuah Jaya.

6.14 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Pengerusi. Saya hendak rujuk kepada Jadual Pertama ini yang
dinyatakan pemakaian rang undang-undang. Saya hendak dapatkan penjelasan daripada

Menteri sebab ada dua situasi di sini iaitu suri rumah yang telah mencapai umur 55 tahun,
