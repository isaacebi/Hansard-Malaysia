DR. 25.7.2022 129

dan suri rumah yang telah mencapai umur 54 tahun. Jadi, mungkin boleh dijelaskan, kenapa
55 tahun, dan kenapa ada umur 54 tahun? Sebab, ia beza setahun saja ini. Mungkin akan
timbul kekeliruan nanti di kemudian hari. Saya pun sebenarnya kurang faham di sini. Minta
pencerahan daripada Yang Berhormat Timbalan Menteri.

Yang kedua, Tuan Pengerusi, ialah berkaitan tentang Jawatankuasa Keselamatan
Sosial Suri Rumah terutamanya di fasal 8(10) iaitu di mana dalam ini dinyatakan,
“Jawatankuasa boleh mengundang mana-mana orang untuk menghadiri mana-mana
mesyuarat Jawatankuasa bagi maksud menasihati Jawatankuasa mengenai apa-apa perkara
yang sedang dibincangkan tetapi orang itu tidak berhak untuk mengundi pada mesyuarat itu”.

Saya ingin minta pandangan kementerian. Walaupun saya tahu bahawa dalam
senarai ataupun rang undang-undang ini, jawatankuasa bagi pengerusinya bukanlah mana-
mana Ahli Majlis Parlimen, tetapi dalam Parlimen kita, kita ada Select Committee on Women
and Children Affairs and Social Development, dengan izin. Jadi, saya ingin cadangkan,
adakah kementerian bersedia untuk mempertimbangkan bahawa bagi peruntukan rang
undang-undang fasal 8(10) ini menjemput mana-mana jawatankuasa dalam Select
Committee kita untuk hadir sekali dalam Jawatankuasa Keselamatan dan Sosial Suri Rumah
ini?

Yang ketiganya ialah berkait tentang mengenai semakan semula penentuan oleh
penilai perubatan ataupun jemaah doktor rayuan. Antara isu yang sering kita hadapi di dalam
kawasan ini adalah tentang keputusan penilai perubatan. Biasanya keputusan ini muktamad.
Yang Berhormat Timbalan Menteri pun faham. Kadang-kadang kita didatangi oleh mereka
yang berhadapan dengan masalah ini meminta kita membuat rayuan. Kadang-kadang bila
kita pergi tengok keadaan, Tuan Pengerusi, keadaan orang itu memang teruk sangat.
Kadang-kadang mesej atau maklumat yang didapati oleh penilai perubatan dengan, on the
ground itu berbeza.

Jadi, saya ingin tanya, adakah di sana terdapat ruang, misalnya ketika rayuan itu
dibuat, ada pandangan-pandangan lain, misalnya daripada Wakil Rakyat ataupun pegawai
kebajikan dan sebagainya, untuk melihat semula kedudukan itu? Supaya maklumat yang
sebenar dapat disampaikan dan keputusan akhir jemaah doktor rayuan itu dapat diselaraskan
berdasarkan maklumat sebenar di lapangan. Terima kasih Tuan Pengerusi.

Tuan Pengerusi: Terima kasih. Yang Berhormat Timbalan Menteri, silakan.

6.17 ptg.

Timbalan Menteri Sumber Manusia [Datuk Haji Awang bin Hashim]: Terima
kasih kepada sahabat-sahabat yang bangkit. Daripada Yang Berhormat Pasir Gudang tadi
yang dicadangkan dikaji semula tafsiran suri rumah, insya-Allah, untuk makluman Yang
Berhormat Pasir Gudang, berkenaan dengan tafsiran suri rumah ini, kita akan kaji semula.
Kita perhalusi, dan kita akan kaji semula daripada segi tafsiran. Buat masa ini, kita tumpu
kepada suri rumah dahulu. Akan tetapi, memang banyak dibangkitkan tadi, memang kena

kita kaji semulalah, insya-Allah.
