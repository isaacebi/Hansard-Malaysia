DR. 25.7.2022 167

mana telah dibuat sejak tahun 2010 bermulanya untuk sivil dan pada tahun 2017 ianya
dibangunkan sivil dan juga untuk jenayah yang digunakan di semua peringkat mahkamah.

Saya terus kepada persoalan yang ditanyakan oleh Yang Berhormat Libaran
berkenaan dengan perkhidmatan kos melalui paperless. Sebagaimana yang telah saya
nyatakan tadi, dapat dijimatkan kos sebanyak RM2.2 juta setahun apabila kita dapat
menjimatkan kos kertas dan dakwat cetak.

Begitu juga dengan persoalan oleh Yang Berhormat Libaran berkenaan dengan
tatacara rayuan jenayah yang tidak diwakilli oleh peguam. Untuk makluman Yang Berhormat,
mahkamah masih menyediakan perkhidmatan servis biro sebagaimana jawapan yang telah
saya berikan tadi, iaitu sebagai salah satu cara kaedah pemfailan bagi pihak yang tidak
diwakili oleh peguam dan tidak mempunyai capaian internet. Jadi, bagi OKT yang berada di
penjara, mahkamah akan mengguna pakai posted address di penjara.

Saya rasa itu sahaja, Yang Berhormat, untuk jawapan.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri tidak menjawab soalan yang saya bangkitkan. Saya yakin Yang Berhormat Timbalan
Menteri akan memberi perhatian seperti selalu.

Datuk Wira Hajah Mas Ermieyati binti Samsudin: Ya, saya akan beri perhatian.
Akan tetapi, saya rasa itu tidak berkaitan dengan perbincangan ataupun kita punya rang
undang-undang ini. Terima kasih Yang Berhormat.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
sekarang saya kemukakan masalah kepada Majlis bagi diputuskan. Masalahnya ialah
bahawa rang undang-undang ini dibacakan kali yang kedua sekarang.

[Masalah dikemuka bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Dato' Ramli bin Dato' Mohd Nor (Cameron Highlands) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 2 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perpaduan Negara (Datuk Halimah binti Mohamed) dan
diluluskan]

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
Mesyuarat Dewan hari ini ditangguhkan sehingga jam 10 pagi, hari Selasa, 26 Julai 2022.

[Dewan ditangguhkan pada pukul 8.34 malam]
