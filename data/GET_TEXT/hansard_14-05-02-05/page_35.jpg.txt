DR. 25.7.2022 30

dengan mikrofon on atau tidak, maka ia telah berlaku dan ada sembilan orang saksi Ahli-ahli
Parlimen yang telah mendengar dan melihat beliau melakukan perkara terkutuk tersebut.

Timbalan Yang di-Pertua [Dato’ Mohd Rashid Hasnon]: Baik, terima kasih.

Puan Kasthuriraani a/p Patto [Batu Kawan]: Tuan Yang di-Pertua, perkara ini
bukan sekadar sekali sahaja berlaku. Beliau dengan izin ialah seorang repeat offender.

Tuan Sim Tze Tzin [Bayan Baru]: Yang Berhormat Batu Kawan.

Puan Kasthuriraani a/p Patto [Batu Kawan]: Sekiranya Tuan Yang di-Pertua tidak
menggunakan kerusi tersebut, jawatan tersebut, privilege tersebut untuk mengambil tindakan
yang tegas terhadap Ahli-ahli Parlimen mulut celopar seperti ini. [Tepuk]

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Batu Kawan.

Puan Kasthuriraani a/p Patto [Batu Kawan]: Maka ia akan menjadi satu precedent
yang sangat berbahaya dan sangat buruk dalam sejarah Dewan yang mulia ini. Saya mohon
satu petua daripada Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Batu Kawan.

Tuan Sim Tze Tzin [Bayan Baru]: Tuan Yang di-Pertua, kalau saya boleh bantu.

Timbalan Yang di-Pertua [Dato’ Mohd Rashid Hasnon]: Tidak.

Tuan Sim Tze Tzin [Bayan Baru]: Sekejap sahaja. Sikit sahaja.

Timbalan Yang di-Pertua [Dato’ Mohd Rashid Hasnon]: Kalau hendak peraturan
mesyuarat saya boleh panggil Yang Berhormat Batu Kawan. Kalau usul yang sama, / just
refer kepada...

Tuan Sim Tze Tzin [Bayan Baru]: Bukan, bukan. Sedikit membantu Yang
Berhormat Batu Kawan. Saya tahu Tuan Yang di-Pertua masa itu mungkin tidak dengar
kerana jauh dari tempat Yang Berhormat Pasir Salak.

Walau bagaimanapun, kita tahu bahawa ada ramai bentara, bentara ada di sana.
Kalau Tuan Yang di-Pertua boleh memanggil bentara, memberikan keterangan supaya
membantu Tuan Yang di-Pertua, ascertain, confirm adakah Yang Berhormat Pasir Salak
mengatakan kata-kata yang unparliamentary.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sim Tze Tzin [Bayan Baru]: Jadi itu akan membantu Tuan Yang di-Pertua
untuk membuat keputusan. Saya cadangkan kepada Tuan Yang di-Pertua, supaya panggillah
bentara. Check dulu.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sim Tze Tzin [Bayan Baru]: Terima kasih.

Timbalan Yang di-Pertua [Dato’ Mohd Rashid Hasnon]: Terima kasih kepada
Yang Berhormat Batu Kawan. Sebagaimana cadangan saya pada waktu itu untuk menulis
kepada Tuan Yang di-Pertua dan surat telah pun dihantar kepada Tuan Yang di-Pertua dan
saya pun menerima surat itu kerana Tuan Yang di-Pertua meminta untuk saya

mengendalikannya.
