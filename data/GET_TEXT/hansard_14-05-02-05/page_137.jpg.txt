DR. 25.7.2022 132

Jadual -

Tuan Pengerusi: Tidak ada...

Puan Hannah Yeoh [Segambut]: Saya hendak bahas Jadual Ketiga, boleh tidak?

Tuan Pengerusi: Jadual ya, Jadual.

Puan Hannah Yeoh [Segambut]: Jadual Ketiga tadi Yang Berhormat Pendang
seperti yang saya katakan, saya minta kalau dalam jawapan Yang Berhormat Pendang boleh
masukkan bahawa, kerajaan memang mengiktiraf bahawa nilai sumbangan kerja rumah suri
rumah melebihi RM600 tetapi sebagai permulaan, supaya kalau kita tidak letak perkataan
seperti ini dalam Hansard, nanti dia akan jadi benchmark bahawa nilai kerja rumah RM600
sebulan.

Saya minta Yang Berhormat menambah perkataan- kerana orang di luar bila mereka
hendak buat research, kajian, semua mereka akan cari Hansard. Kalau kita tidak betulkan di
sini, nanti dekat luar nilai kerja rumah itu RM600 sahaja padahal sekarang ini warga asing
buat kerja rumah pun satu jam sudah melebihi RM20. Saya minta Yang Berhormat Pendang
boleh pertimbangkan. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Pengerusi, Jadual, boleh ya?

Terima kasih Tuan Pengerusi. Jadual Keenam ini Yang Berhormat Timbalan Menteri
tentang pengurusan mayat. Saya hendak bagi notis dalam Dewan ini sebab kita sedia
maklum bahawa untuk faedah Pengurusan Mayat bagi yang bukan Islam ia kadang-kadang
melebihi jumlah RM2,000 ini.

Jadi, untuk masa-masa yang akan datang, ini telah pun diluluskan sebab tiada
pindaan. Jadi, untuk makluman kementerian, RM2,000 tentunya tidak mencukupi untuk
mereka yang bukan beragama Islam.

Kedua, berkaitan tentang- saya percaya tadi telah dibangkitkan mengenai dialisis ya
di Jadual Kelapan ini. RM200 ini pada saya begitu sangat rendah kalau banding dengan
komitmen bulanan untuk mereka yang betul-betul berhadapan dengan dialisis ini.

Jadi, tolong Yang Berhormat Timbalan Menteri, ambil maklum perkara ini. Review
balik supaya ada jumlah yang munasabahlah untuk membantu mereka ini. Terima kasih.

Tuan Pengerusi: Terima kasih.

Tuan Haji Wan Hassan bin Mohd Ramli [Dungun]: Tuan Pengerusi.

Tuan Pengerusi: Ya, Yang Berhormat Dungun.

Tuan Haji Wan Hassan bin Mohd Ramli [Dungun]: Mohon untuk Jadual yang
melibatkan Jadual Ketiga, boleh diketahui asas timbangan pendapatan bulanan anggapan
RM600 ini kerana apabila kita bincang, tugas-tugas suri rumah sangat besar dan banyak.

Ini kerana kalau kita bincang tentang- merekalah tukang masak, merekalah juga jadi
jaga di rumah. Merekalah juga tukang basuh, tukang gosok dan lain-lain. Jadi apa asas nilai
yang dalam RM600- ini sangat rendah. Jadi, saya mohon dibuat kajian sebenar mengikut
tugasan mereka di rumah.

Kedua, ialah berkaitan dengan Jadual Keenam. Bayaran sekali RM2,000 itu mungkin

penilaian terhadap kaedah pengurusan mayat orang-orang Islam sahaja tetapi hakikatnya
