DR. 25.7.2022 91

Tuan Sivarasa Rasiah [Sungai Buloh]: Yang Berhormat beri laluan? Bolehkah
tanya soalan?

Tuan Abdul Latiff bin Abdul Rahman [Kuala Krai]: Apakah yang akan berlaku jika
pasangan yang telah bercerai. Adakah bekas suami masih mempunyai tanggungjawab untuk
terus membayar caruman tersebut kepada bekas isteri?

Tuan Sivarasa Rasiah [Sungai Buloh]: Tuan Yang di-Pertua boleh? Minta Yang
Berhormat Kuala Krai beri laluan.

Dato’ Ramli bin Dato’ Mohd Nor [Cameron Highlands]: Yang Berhormat Sungai
Buloh, Yang Berhormat Kuala Krai tidak beri laluan.

Tuan Abdul Latiff bin Abdul Rahman [Kuala Krai]: Masa tidak cukup Yang
Berhormat Sungai Buloh. Masa tidak cukup, masa tidak cukup.

Tuan Sivarasa Rasiah [Sungai Buloh]: Ini tentang pandangan Yang Berhormat
Kuala Krai tadi tentang bayaran RM120. Saya rasa tadi ada pembahas sebut jika kita ada 3
juta suri rumah tangga di Malaysia. Kita hendak galakkan hampir semua daftar supaya dapat
manfaat. Kita setuju dengan akta ini dan pindaan dia tetapi ramai — saya kurang setuju apabila
Yang Berhormat kata semua boleh tanggung RM120. Ramai tidak boleh.

Jadi, saya cadang tadi kepada Yang Berhormat Tebrau bukan kah lebih sesuai
kerajaan bayar yang RM120 ini. Kita buat pengiraan, katakan 2 juta sahaja yang daftar,
RM240 juta untuk mendaftar mereka. Bayangkan tadi kita dengar daripada Sumber Manusia,
RM100 juta telah diselewengkan daripada satu projek itu.

Tuan Abdul Latiff bin Abdul Rahman [Kuala Krai]: Masa tidak ada Yang
Berhormat.

Tuan Sivarasa Rasiah [Sungai Buloh]: Jadi, apa pandangan Yang Berhormat
Kuala Krai?

Tuan Abdul Latiff bin Abdul Rahman [Kuala Krai]: Okey, terima kasih Yang
Berhormat. Terima kasih.

Tuan Sivarasa Rasiah [Sungai Buloh]: Kerajaan sumbang RM240 juta.

Tuan Abdul Latiff bin Abdul Rahman [Kuala Krai]: Apa yang baik saya menyokong
dan berdasarkan kepada kemampuan masing-masing dan yang tidak mampu itu, saya ada
sebut tadi mungkin melalui NGO atau pun kerajaan boleh turut membantu sama.

Dato’ Ramli bin Dato’ Mohd Nor [Cameron Highlands]: Tambahan satu minit.

Tuan Abdul Latiff bin Abdul Rahman [Kuala Krai]: Tuan Yang di-Pertua, saya
diambil masa oleh Yang Berhormat Sungai Buloh, sekejap lagi saya habiskan.

Dato’ Ramli bin Dato’ Mohd Nor [Cameron Highlands]: Tambahan satu minit
untuk Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Soalan terakhir. Apakah ruang
lingkup perlindungan kepada suri rumah sekiranya berlaku kemalangan ataupun kecelakaan?
Ini adalah jelas bahawa PERKESO adalah pertubuhan yang menyediakan jaringan
keselamatan sosial kepada pekerja seandainya suatu kemalangan berlaku terhadap mereka.

Bagaimana pula dengan suri rumah? Saya kira perlindungan ini sangat penting tetapi ia harus
