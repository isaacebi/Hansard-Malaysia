DR. 25.7.2022 107

Saya hendak berikan satu senario kepada Yang Berhormat Timbalan Menteri ya.
Kalaulah suami dan isteri itu bekerja dan mereka mengambil seseorang wanita untuk
menguruskan rumah tangga mereka seperti menjaga anak dan sebagainya. Yang digajikan
itu mungkin berkahwin atau mungkin juga belum berkahwin. Apakah orang gaji ini ataupun
pembantu rumah ini boleh dicarumkan dalam rang undang-undang ini?

Ini kerana tadi disebut secara umum ya tafsiran mengenai suri rumah. Jadi, mungkin
ada keadaan di mana suami dan isteri bekerja, mereka perlukan pengurus untuk
menguruskan hal ehwal rumah tangga dan di sana apakah ia tertakluk di bawah rang undang-
undang ini? Ini kerana kalau tertakluk, bermakna kita boleh memanfaatkan rang undang-
undang ini untuk membantu mereka yang mempunyai orang gaji.

Seterusnya, Tuan Yang di-Pertua, ini berkaitan tentang laporan ya. Di bawah
seksyen 61, laporan tahunan. Saya sesungguhnya ingin menyaksikan program ini berjaya
kerana ia satu program safety net yang baik. Namun, saya beritahu daripada awal tadi,
masalah saya ialah bagaimanakah untuk memastikan ia berjaya? Tentunya ada laporan
tahunan.

Cuma, saya ada sedikit masalah di sini kerana laporan tahunan ini hanya
dikemukakan kepada Yang Berhormat Menteri. Saya ingin cadangkan program berskala
nasional seperti ini adalah munasabah ataupun bijaksana untuk laporan-laporan ini
dibentangkan di dalam Dewan ini ataupun diletakkan di atas meja Ahli-ahli Parlimen supaya
kita dapat manfaatkan dan diberikan maklum balas secara terus.

Ini kerana saya tahu bahawa kalau kita ikut laporan United Nations Population Fund,
dengan izin Tuan Yang di-Pertua, 57 percent female household are not protected. Jadi,
bayangkan, lebih 57 peratus wanita-wanita kita tidak diberikan perlindungan. Jadi, sudah
pasti ini perkara yang agak fundamental dan dengan adanya laporan ini sudah pasti Ahli
Parlimen boleh melihat dan mengikuti perkembangannya sama ada berjaya ataupun tidak.

Dengan itu, terima kasih Tuan Yang di-Pertua. Hang Tuah Jaya mohon terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Hang Tuah Jaya. Saya mempersilakan Yang Berhormat Segambut.

5.09 ptg.

Puan Hannah Yeoh [Segambut]: Terima kasih Tuan Yang di-Pertua. Segambut
mengambil bahagian dalam perbahasan ini dan saya hendak mulakan perbahasan saya
dengan menyatakan sokongan saya terhadap semangat undang-undang ini.

01710

Akan tetapi kalau saya lihat undang-undang ini, ada banyak ruang untuk
penambahbaikan dan saya akan jelaskan kenapa saya hendak minta supaya undang-undang
ini ditangguhkan sehingga penambahbaikan dilakukan.

Pertamanya, rang undang-undang ini adalah penambahbaikan (upgrade) terhadap
program i-Suri yang telah dilancarkan oleh Kerajaan Pakatan Harapan yang memberi
pengiktirafan kepada suri rumah tangga yang melakukan kerja sebagai jasa mereka untuk

membina negara kita melalui kerja domestik, membantu menjaga anak serta keadaan rumah.
