DR. 25.7.2022 27

Semasa dekat Pulau Pinang juga berlaku tetapi ADUN dan wakil rakyat pada masa itu, Ahli
Parlimen pun tidak menghiraukan beliau.
#1130

Apabila beliau sampai di Bukit Bintang pula, diviralkan. Seakan-akan ahli Paralimpik
itu dianiayai ataupun tidak dijaga oleh kerajaan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Walhal apabila saya berjumpa dengan atlet berkenaan, beliau amat puas dengan
apa yang dilakukan oleh beliau dan beliau juga memohon, meminta orang ramai jangan
kacau dia, itu ialah pilihan dia. Dia dapat melakukan urus niaga dia dapat pendapatan yang
baik. Mengapakah pula dijadikan isu seakan-akan itu ialah masalah kerajaan? Walhal itu ialah
pilihan.

Kita memang ada program-program yang telah diadakan dan beliau memilih untuk
menjual tisu kerana pendapatan yang banyak.

Timbalan Yang di-Pertua [Dato’ Mohd Rashid Hasnon]: Soalan tambahan yang
kedua.

Tuan Sim Chee Keong [Bukit Mertajam]: Bekas KBS.

Timbalan Yang di-Pertua [Dato’ Mohd Rashid Hasnon]: Boleh saya jemput Yang
Berhormat Bukit Mertajam. Sila.

Tuan Sim Chee Keong [Bukit Mertajam]: Terima kasih Tuan Yang di-Pertua. Saya
tidak tahu bila Yang Berhormat Timbalan Menteri KBS berjumpa dengan saudari Koh Lee
Peng. Saya baru jumpa dia Isnin yang lalu. Beliau memang mengeluhlah nasibnya.
Janganlah KBS pula, lontar bola ini tendang kepada kerajaan negeri. Ini memang tugas KBS.

Akan tetapi soalan saya di sini ialah MSS, saya tahu memang ada memberikan
peluang kepada bekas atlet untuk menjadi jurulatih, pegawai sukan dan sebagainya.

Soalan saya di sini ialah adakah MSN mempunyai rancangan untuk juga memberikan
contohnya pekerjaan ataupun kontrak perolehan kepada atlet seperti Koh Lee Peng, yang
bukan hendak jadi jurulatih tetapi mereka hendak jual kraf tangan mereka.

Mungkin KBS boleh beli kraf tangan itu sebagai cenderahati untuk diberikan semasa
temasya sukan ataupun aktiviti-aktivit) kerajaan, bukan sahaja untuk KBS tetapi untuk
Kerajaan Malaysia. Saya minta mungkin satu pandangan tentang cadangan saya ini. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukti Mertajam. Sila Yang Berhormat Timbalan Menteri, satu minit.

Dato’ Sri Ti Lian Ker: Sebenarnya saya bukanlah menolak kepada kerajaan negeri
ataupun Ahli Parlimen dan ADUN setempat. Saya pernah jadi ADUN atau wakil rakyat. Bila
ada isu-isu kes sebegini, saya membantu melalui platform yang saya ada dan juga kita
facilitate kemudahan dan sebagainya.

Jadi apa yang berlaku kepada Koh Lee Peng...

Tuan Sim Chee Keong [Bukit Mertajam]: Minta jawab soalan saya. Minta jawab

soalan saya. Terima kasih.
