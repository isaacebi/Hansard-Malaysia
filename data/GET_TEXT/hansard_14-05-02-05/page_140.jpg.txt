DR. 25.7.2022 135

Kementerian akan meneliti perkara ini dengan mengambil kira kemampuan dalam
dana yang kita deposit setiap bulan sebanyak RM10 dalam SKSSR skim ini dan kita akan
membuat kajian aktuari dan memang betul, kebetulan. Di bawah KSM, di bawah PERKESO
kita ada pusat rehabilitasi yang mana kita akan memberi perkhidmatan- servis kepada ahli-
ahli yang mencarum dalam PERKESO boleh mendapat dialisis secara percuma.

Sudah dibuat pun di Melaka sekarang dan sekarang second plan kita di Ipoh yang
disebutkan oleh Yang Berhormat Ipoh Barat tadi berkenaan dengan hospital untuk pekerja-
pekerja iaitu disebut pusat rehabilitasi untuk pencarum-pencarum PERKESO.

Seterusnya, dibangkitkan oleh Yang Berhormat Dungun, berkenaan dengan asas
pertimbangan pendapatan anggapan pada RM600. Saya ingat sama dengan Yang
Berhormat Segambut tadi, sudah dijawab. Sama dengan Yang Berhormat Segambut tadi,
insya-Allah. Ada kuasa meningkatkan pembayaran.

Tuan Haji Wan Hassan bin Mohd Ramli [Dungun]: Yang Berhormat Timbalan
Menteri, mohon penjelasan sikit Yang Berhormat Timbalan Menteri. Adakah akan ada
anggaran kenaikan kerana tugasan, bukan hanya kita letakkan pada RM600.

Hal ini kerana kalau kita lihat dengan tugasan yang begitu banyak, tidak munasabah
pendapatan bulanan anggapan suri rumah ini RM600. Adakah kemungkinan akan naik
anggaran yang kita letakkan supaya caruman itu juga akan berubah?

Datuk Haji Awang bin Hashim: Pendapatan dibuat berdasarkan kadar caruman
RM10 yang ditetapkan untuk dibiayai oleh kerajaan bagi suri rumah iaitu i-Suri. Penetapan ini
disokong dengan kajian aktuari PERKESO.

Kementerian Sumber Manusia akan meneliti semula kadar pendapatan anggapan
yang lain pada masa hadapan mengikut keperluan semasa.

[Jadual diperintahkan jadi sebahagian daripada rang undang-undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri di Jabatan Perdana Menteri (Tugas-tugas Khas)
(Datuk Mastura binti Tan Sri Dato’ Mohd Yazid) dan diluluskan]

RANG UNDANG-UNDANG MAHKAMAH KEHAKIMAN (PINDAAN) 2022

Bacaan Kali Yang Kedua dan Ketiga

6.35 ptg.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya mohon
mencadangkan iaitu bahawa Rang Undang-undang Mahkamah Kehakiman (Pindaan) 2022
dibacakan kali yang kedua sekarang.

Assalamualaikum warahmatullahi wabarakatuh dan salam sejahtera Tuan Yang di-

Pertua dan juga Ahli-ahli Yang Berhormat. Cadangan pindaan kepada Akta Mahkamah
