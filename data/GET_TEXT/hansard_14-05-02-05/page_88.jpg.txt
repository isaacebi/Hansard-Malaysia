DR. 25.7.2022 83

pendapatan yang lebih tinggi, suami gaji yang lebih rendah. Mana yang lebih baik untuk
keuntungan keluarga untuk mereka berhenti daripada bekerja. Jadi mereka memilih bahawa
suami berhenti bekerja kerana gajinya lebih rendah untuk memastikan pendapatan daripada
isteri dengan pendapatan yang lebih itu akan menampung kehidupan keluarga.

Jadi saya fikir bahawa ini juga harus diberikan perhatian untuk memastikan seorang
suami yang berkhidmat sepenuh masa sebagai suri rumah untuk memasak, jaga anak dan
sebagainya untuk dia juga dilindungi jika berlaku sesuatu keadaan yang tidak diingini. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Pokok Sena. Sekarang saya jemput Yang Berhormat Tebrau.

3.47 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
kerana mengizinkan saya sertai perbahasan Rang Undang-undang Keselamatan Sosial Suri
Rumah 2022.

Tuan Yang di-Pertua, Rang Undang-undang Keselamatan Sosial Suri Rumah 2022
akan mewujudkan satu skim yang memperuntukkan keselamatan sosial kepada suri rumah
berinsurans dalam bentuk faedah tertentu, meningkatkan kesihatan, keselamatan, kebajikan
dan kesejahteraan suri rumah yang dikenali sebagai Skim Keselamatan Sosial Suri Rumah.
Pembentangan rang undang-undang ini tepat pada masanya. Namun saya_ingin
mendapatkan penerangan lanjut berhubung rang undang-undang ini daripada Yang
Berhormat Menteri.

Pertama, ini sudah dibahaskan dan ditimbulkan oleh Yang Berhormat Jempol dan
Yang Berhormat Pokok Sena. Jadi saya pun sama pendapat iaitu di bawah fasal 3 — suri
rumah ditafsirkan sebagai mana-mana perempuan sama ada telah berkahwin atau belum
berkahwin yang menguruskan rumah tangga atas dasar sepenuh masa atau tidak.

Jadi bagaimana pula kepada seorang lelaki sedangkan pada masa ini ramai suami
yang menguruskan rumah tangga kerana isteri mereka bekerja. Pada masa sekarang, ramai
juga kaum lelaki menjadi suri rumah. Jadi saya berharaplah Yang Berhormat Jempol dan
Yang Berhormat Pokok Sena bersama pendirian saya dapat diambil kira.

Kedua, menurut fasal 20(3) rang undang-undang ini, tuntutan bagi faedah di bawah
rang undang-undang itu hanya boleh dibuat sekiranya kejadian berkaitan berlaku dalam
negeri. Bagaimanakah pula suri rumah yang berada di luar negara atas apa-apa sebab dan
berlaku kejadian kepada mereka? Dalam fasal ini, mereka tidak berhak menuntut faedah-
faedah yang digariskan sedangkan mereka juga mencarum.

01550

Ketiga, saya juga setuju dengan Yang Berhormat Pontian yang perlindungan buat
masa sekarang hanya sehingga umur 55 tahun dan ini tidak selaras dengan umur pencen.
Saya harap pihak Yang Berhormat Menteri akan ambil kira juga dan membuat pindaan kalau

itu adalah wajar.
