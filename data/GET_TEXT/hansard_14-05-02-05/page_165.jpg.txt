DR. 25.7.2022 160

Jadi, saya harap pihak kerajaan kena berhati-hati sebab dalam kes jenayah ini ada
beberapa prinsip Tuan Yang di-Pertua, yang tidak boleh kita kompromi. Sebagai contoh,
presumption of innocence, burden of proof dan sebagainya. Oleh sebab itu dalam kes
jenayah ini Tuan Yang di-Pertua, sebagai seorang peguam yang saya banyak- hampir 25
tahun jadi peguam jenayah ini, saya hendak katakan bahawa jangan kita ambil mudah dalam
soal justice ini.

Sepertimana yang dikatakan tadi Yang Berhormat Hang Tuah Jaya tadi, di Sabah
dan Sarawak ini Tuan Yang di-Pertua, kita berhadapan bukan masalah mereka hendak
dapatkan dokumen dalam secara pos ataupun secara by hand ini. Let alone by email dengan
izin. Hendak adakan mahkamah pun satu hal yang problematic di Sabah dan Sarawak.

Oleh sebab itu saya masih ingat semasa saya jadi Timbalan Menteri Undang-undang
dahulu, bersama dengan mantan Ketua Hakim Negara iaitu Tan Sri Richard Malanjum,
memang kita cuba sedaya supaya untuk pergi ke kawasan-kawasan pedalaman itu untuk
memastikan orang-orang masyarakat di bawah ini dapat access to justice.

Sekarang ini apabila kita hendak buat sistem ini, apa sistem kita hendak buat Tuan
Yang di-Pertua? Kita mesti memastikan kita sudah ada preparation yang— sudah ada satu
persiapan yang memang sudah canggih, apa sahaja sistem. Sebagai dahulu kita pernah
hendak buat satu sistem di mana kita memperkenalkan bahasa Inggeris. Akan tetapi kita
kena bezakan antara pihak-pihak di luar bandar dengan pihak di bandar. Di luar bandar Tuan
Yang di-Pertua, mereka bukan masalah hendak belajar bahasa Inggeris, mereka hendak
pergi sekolah pun ada masalah.

Sebagai contoh, saya diberitahu oleh cikgu-cikgu yang bertugas di negeri Kelantan,
ada pelajar tidak pergi sekolah kerana apa — cikgu, rumah saya banjir dan sebagainya. Jadi,
ini bukan masalah hendak belajar dalam bahasa Inggeris. Hendak belajar pergi sekolah itu
pun ada masalah. Sekarang ini kita bercakap tentang e-mel untuk jaga environment dan
sebagainya. Itu pun satu yang baik, tiada masalah. Akan tetapi, masalahnya adakah kita
sudah bersedia? Unless kita hendak tegakkan keadilan ini untuk masyarakat tertentu sahaja,
masyarakat bandar sahaja.

Jadi saya harap Tuan Yang di-Pertua, supaya pihak kerajaan dapat fikirkan ini
dengan serius. Mungkin kita perlu adakan pengecualian-pengecualian, exemption dengan
izin, kepada pihak-pihak yang mungkin kita rasa akan menghadapi masalah untuk mematuhi
peraturan ini.

Terakhir Tuan Yang di-Pertua, saya hendak katakan bila kita bercakap soal appeal
di sini, di bawah seksyen 307 ini. Tuan Yang di-Pertua, a right to appeal ini ialah satu right, it
is rights of any excuse. Oleh sebab itu Tuan Yang di-Pertua, dalam mana-mana kes apabila
seseorang itu dibebaskan oleh mahkamah dengan izin, court of first instance iaitu mahkamah
yang mula-mula membicarakan kes itu, kita mesti memastikan orang itu betul-betul diberikan
kebebasan mereka iaitu dengan bila mereka dibebaskan oleh mahkamah, mesti dibebaskan.

Oleh sebab itu kita menentang SOSMA. Sekarang di bawah seksyen 30, walaupun
seseorang itu didapati tidak bersalah oleh mahkamah High Court, tidak boleh dilepaskan.

Pihak pendakwa boleh bangun dan kata Yang Arif, saya mohon supaya mereka itu terus
