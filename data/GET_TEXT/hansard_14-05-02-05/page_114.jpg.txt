DR. 25.7.2022 109

Datuk Seri Dr. Haji Dzulkefly bin Ahmad [Kuala Selangor]: Ya, saya tidak
berpeluang untuk berbahas Tuan Yang di-Pertua.

Dato’ Ramli bin Dato' Mohd Nor [Cameron Highlands]: Silakan.

Datuk Seri Dr. Haji Dzulkefly bin Ahmad [Kuala Selangor]: Kalaulah dalam
rangka ini juga Yang Berhormat Segambut, apakah sudah sampai waktunya supaya perkara-
perkara ini, peruntukan-peruntukan atau skema-skema ini dilihat dalam rangka lebih besar
dengan izin social protection floor ataupun asas lantai keselamatan untuk wanita khasnya
untuk suri rumah yang mana i-Suri kita dahulukan dulu— predating us ataupun mendahului
dan sekarang ini Skim Keselamatan Sosial Suri Rumah (SKSSR) ini perlu difikirkan dengan
satu pendekatan yang lebih holistik bukan sahaja dilihat secara runcit-runcit. Terima kasih.

Puan Hannah Yeoh [Segambut]: Saya setuju Yang Berhormat Kuala Selangor dan
saya hendak habiskan poin ini berkaitan dengan poin terakhir saya iaitu rujukan kepada
Jadual Ketiga iaitu Kadar Caruman. Kalau kita lihat perkataan yang kita gunakan dalam rang
undang-undang ini kadar bayaran caruman yang dibayar terlebih dahulu adalah berdasarkan
amaun pendapatan bulanan anggapan bagi suri rumah dan anggapan ini RM600 untuk nilai
kerja seorang suri rumah.

Kalau kita lihat perkataan Inggeris yang kita ada di sini. Saya rasa sangat menghina,
“The rates of payment for contribution paid in advance is based on the amount of presumed
monthly income for housewives, RM600 a month”. Kalau kita lihat gaji minimum yang baru
diperkenalkan oleh ini, gaji minimum satu bulan RM1,500. Kalau kita pergi coffee shop
sekarang warga asing yang membuat minuman, gaji minimum mereka sudah mencecah
RM3,000 tetapi untuk suri rumah, wanita kita, golongan ibu kita amaun anggapan bulanan
RM600. [Tepuk] Perkataan ini sangat menghina.

Itu sebab saya meminta kalau boleh kita tangguhkan, kerana perkataan seperti ini
walaupun semangat kita adalah untuk melindungi golongan wanita tetapi perkataan yang kita
gunakan ini sangat menghina kerja mereka. Kita lihat, kalau RM600 sebulan Tuan Yang di-
Pertua bermaksud, dalam satu bulan 30 hari, satu hari gaji minimum mereka seorang suri
rumah RM20. Nasi campur di Kuala Lumpur sekarang satu pinggan RM10.

Bermaksud kalau suri rumah dapat RM20 sehari, kais pagi makan pagi, buat kerja
rumah pagi, tengah hari dan malam dapat dua pinggan makan, dua pinggan nasi. Saya rasa
ini tidak sepatutnya berlaku. Kalau kita lihat rokok, satu kotak rokok sekarang sudah
mencecah RM17. Ini untuk Marlboro. Rothmans RM12 sekotak. Winston RM15 sekotak. Gaji
ibu satu hari RM20. Sangat-sangat menghina.

So, saya minta Timbalan Menteri yang akan menjawab nanti. Kalau boleh— saya
menyokong undang-undang ini tetapi saya rasa perkataan ini kalau kita biarkan seperti ini
dalam Hansard sangat menghina golongan yang sepatutnya melindungi. Segambut mohon
membahas. Terima kasih.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Segambut. Kalau ikut senarai ini Yang Berhormat Segambut adalah yang terakhir.
Dengan izin, ! am willing to go for another three, right. Okay, on the basis whose stand first.

Silakan Yang Berhormat, five minutes.
