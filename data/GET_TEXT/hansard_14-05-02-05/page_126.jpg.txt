DR. 25.7.2022 121

rumah yang mungkin tidak mempunyai pendapatan. Bukan semua suri rumah ada
pendapatan. Untuk pelaksanaan permulaan, caruman dibuat secara sukarela sebab bukan
semua ada permulaan dan kita fokus kepada golongan yang susah ataupun marhaen, B40
ini.

Seterusnya, Yang Berhormat Jempol juga membangkitkan berapa jumlah wang yang
diperlukan untuk melindungi suri rumah bagi situasi luar jangka. Secara keseluruhan,
kerajaan telah memperuntukkan - sekali lagi saya sebut, RM20 juta bagi melindungi 150,000
suri rumah.

01750

Kementerian Sumber Manusia akan memohon kepada Kementerian Kewangan bagi
peruntukan seterusnya. Faedah yang disediakan adalah perlindungan faedah Skim Hilang
Upaya dan Skim Keilatan yang termaktub dengan terperinci dalam Rang Undang-undang
Keselamatan Sosial Suri Rumah 2022. Yang Berhormat Jempol juga- sudah habis.
Seterusnya, sahabat saya Yang Berhormat Pokok Sena membangkitkan, adakah dihadkan
keadaan-keadaan tertentu untuk mendapat atau melayakkan faedah di bawah Skim
Keselamatan Sosial Suri Rumah ini? Adakah di dalam rumah sahaja? Mohon penjelasan.

Kalau di luar rumah, macam mana? Dibangkitkan oleh Yang Berhormat Pokok Sena.
Bagi bencana domestik, kejadian sehingga hilang upaya kekal atau kematian untuk
melakukan apa-apa aktiviti sebagai suri rumah normal mestilah berlaku semasa suri rumah
itu. menjalankan_aktiviti menguruskan rumah tangga dan dalam tempoh caruman.
Permohonan ini hendaklah dikemukakan dalam tempoh 12 bulan daripada tarikh bencana
domestik berlaku.

Bagi keilatan iaitu penyakit, keuzuran tertentu sehingga tidak mampu melakukan
sebahagian besar sepenuhnya aktiviti sebagai suri rumah normal ataupun kematian, keilatan
itu mestilah dihidap dalam tempoh perlindungan dan permohonan hendaklah dikemukakan
dalam tempoh 24 bulan daripada suri rumah itu menghidap keilatan. Seterusnya, Yang
Berhormat Pokok Sena membangkitkan, dicadangkan 3.13 juta diserapkan secara automatik
ke dalam skim ini, 150,000 daripada eKasih akan didaftar secara automatik kepada Skim
Keselamatan Sosial Suri Rumah, manakala suri rumah yang lain boleh berdaftar secara
sukarela di bawah Skim Keselamatan Sosial Suri Rumah menerusi caruman sendiri, suami
atau mana-mana pihak yang lain.

Seterusnya, perlindungan i-Suri dibangkitkan. Apakah faedah hilang upaya di bawah
i-Suri akan dimansuhkan dengan digantikan, dibayar faedah Skim Keselamatan Sosial Suri
Rumah PERKESO ini? Saya ingat tadi saya sudah jawab, ia tidak ada pertindihan di antara
i-Suri dengan Skim Keselamatan Sosial Suri Rumah ini.

Di bawah perlindungan i-Suri, diberikan kepada warga tua bagi tujuan persaraan di
bawah Kumpulan Wang Simpanan Pekerja, manakala perlindungan Skim Keselamatan
Sosial Suri Rumah di bawah PERKESO adalah kepada suri rumah akibat kemalangan,
bencana domestik dan keilatan, dua perkara yang berbeza. Dibangkitkan juga, dicadangkan

kesedaran dan pendidikan keselamatan diberikan kepada suri rumah.
