DR. 25.7.2022 9

Ketiga, panggil balik ini kita lakukan kepada syarikat-syarikat yang mengilang dan
mengedarkan perkara ini. Terima kasih, Tuan Yang di-Pertua.

Tuan Yang di-Pertua: Yang Berhormat Lumut.

#1030

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang di-
Pertua. Soalan penting ya. Selain daripada sosial media, saya memerhatikan bahawa media
utama, radio di RTM sendiri mempromosi bukan sahaja kosmetik tetapi katanya makanan
tambahan dan sebagainya.

Akan tetapi merujuk kepada kesannya terhadap kesihatan, kencing manis, darah
tinggi dan mengemukakan nama-nama seperti kunyit hitam, peria katak dan sebagainya.
Adakah kementerian memerhati dan menilai iklan-iklan dalam media utama kita ini supaya
bukan hanya kita memerhatikan masalah keselamatan tetapi etika itu sendiri, boleh atau
tidak? Apakah tindakan kementerian? Terima kasih.

Tuan Yang di-Pertua: Terima kasih, silakan Yang Berhormat.

Dato’ Dr. Haji Noor Azmi bin Ghazali: Terima kasih Yang Berhormat Lumut.
Soalan yang penting sebenarnya dan saya telah menyatakan tadi dalam jawapan saya
bahawa dalam Peraturan Kawalan Dadah dan Kosmetik 1984, mereka tidak boleh
menggunakan profesional, doktor umpamanya, untuk hadir dalam iklan itu) dan
mengesyorkan produk itu. la seolah-olah memberikan endorsement. Jadi, itu adalah salah.

Jadi, kalau berlaku itu, kita akan siasat dan tindakan akan diambil. Doktor yang
terlibat pula, kita akan salurkan informasi ini kepada badan profesional yang menyelia amalan
seorang doktor umpamanya.

Saya percaya kalau di televisyen mainstream umpamanya, tentulah kementerian
berkenaan akan memanggil tindakan yang selanjutnya. Kita sepatutnya lebih prihatin kepada
perkara-perkara begini. Saya ucapkan terima kasih kepada Yang Berhormat Lumut. Itu ialah

perkara yang kita perlu ambil tindakan. Terima kasih

4. Puan Hajah Natrah Ismail [Sekijang] minta Menteri Perpaduan Negara
menyatakan:
(a) jumlah KRT yang telah dan masih belum memilik kabin pejabat di

seluruh negara; dan

(b) tahap keberkesanan KRT ini dalam mewujudkan integrasi antara
kaum di satu-satu kawasan.

Menteri Perpaduan Negara [Datuk Halimah binti Mohamed Sadique]: Terima
kasih Tuan Yang di-Pertua. Saya ucapkan terima kasih kepada Yang Berhormat dari
kawasan Sekijang.

Menjawab kepada persoalan yang dikemukakan oleh Yang Berhormat. Berapakah
jumlah KRT yang masih belum memiliki kabin pejabat di seluruh negara? Saya ingin
memaklumkan kepada Yang Berhormat, sehingga Jun 2022 sebanyak 470 KRT telah pun

memiliki kabin. Ada KRT yang bukan memiliki kabin tetapi memiliki, beroperasi di pusat-pusat
