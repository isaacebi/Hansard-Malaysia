DR. 25.7.2022 24

dicegah. Berkenaan dengan jihad atas mereka ini sudah tentunya akan dibawa dalam
perhatian KDN untuk dibincangkan bersama. Terima kasih Tuan Yang di-Pertua.

Tuan Yang di-Pertua: Yang Berhormat Bayan Baru. Selepas Yang Berhormat
Bayan Baru, Yang Berhormat Bukit Bintang.

Tuan Sim Tze Tzin [Bayan Baru]: Terima kasih Tuan Yang di-Pertua. Terima kasih
Yang Berhormat Timbalan Menteri. Saya mengucapkan terima kasih kepada APMM kerana
menjaga perairan negara kita.

Akan tetapi, pada masa yang sama, kita pun perlu ada perhatian kepada nelayan
Malaysia yang dikatakan ditarik oleh pihak berkuasa atau ditahan oleh pihak berkuasa
Indonesia. Kita tahu bahawa di Malaysia dengan Indonesia ada disputed water. Selalunya
nelayan kerana perairan Selat Melaka itu agak sempit maka ada bot-bot nelayan terutamanya
bot ‘C’ mereka membuat tangkapan ikan di kawasan disputed water. Pada nelayan, mereka
kata itu adalah sempadan Malaysia tetapi untuk Indonesia mereka kata itu perairan
Indonesia.

01120

Maka selalunya nelayan kita ditangkap oleh pihak berkuasa Indonesia. Apabila
mereka meminta bantuan daripada APMM, lambat sampai. Akhirnya mereka kerugian bot
mereka. Bot itu berjumlah jutaan Ringgit Malaysia. Maka kerugian yang sangat besar. Kalau
selalu setiap tahun ada mungkin lebih daripada 10 bot atau puluhan bot yang ditahan,
kerugian itu akan passing kepada rakyat Malaysia kerana kenaikan harga ikan. Ini kerana
mereka nelayan mengalami kerugian maka mereka passing kepada rakyat.

Jadi, saya rasa itu adalah kerugian yang besar dan perlu ada APMM selalu
berhubung rapat dengan nelayan dan juga bertindak cepat untuk menyelamatkan bot negara
Malaysia. Sekian, terima kasih.

Tuan Yang di-Pertua: Terima kasih.

Datuk Jonathan bin Yasin: Terima kasih Yang Berhormat Bayan Baru. Pertama
Tuan Yang di-Pertua, kita akui bahawa Malaysia juga mempunyai isu-isu berkaitan dengan
persempadanan dengan beberapa buah negara termasuklah dengan negara Indonesia
terutamanya di kawasan sebelah Tawau, bawah Sabah. Kita akui memang ada terdapat
percanggahan pertindihan tuntutan kawasan.

Jadi, dalam soal ini untuk mengelakkan nelayan-nelayan kita supaya tidak
mencerobohi di mana kawasan disputed area ini, saya petik, kita akan berusaha untuk
bekerjasama dengan pihak nelayan di Malaysia khususnya di Sabah supaya mereka tidak
mencerobohi kawasan-kawasan ini pada masa-masa akan datang.

Kita akui dan memang kita cuba untuk selesaikan kerana ini melibatkan banyak
perkara Tuan Yang di-Pertua. Melibatkan hubungan diplomatik dengan negara Indonesia di
mana persempadanan dan kita akui masih wujud tempat-tempat tertentu di mana
persempadanan ini perlu dapat diselesaikan. Terima kasih Tuan Yang di-Pertua.

Tuan Yang di-Pertua: Yang Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan

tambahan. Memandangkan pencerobohan rakyat asing yang sering berlaku di perairan
