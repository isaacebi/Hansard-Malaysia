DR. 25.7.2022 165

pemfailan rayuan jenayah yang konvensional. Juga, adakah rang undang-undang ini
mengambil kira OKT yang tiada akses kepada perkhidmatan internet pada masa kini?

Tuan Yang di-Pertua, Libaran menyokong. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Libaran. Dengan sedemikian, maka berakhirlah pembahas-pembahas bagi
pindaan akta. Minta Yang Berhormat Menteri menjawab 10 minit.

Tuan William Leong Jee Keen [Selayang]: Tuan Yang di-Pertua, boleh saya
berbahas? Selayang.

Dato’ Ramli bin Dato’ Mohd Nor [Cameron Highlands]: Oh! Ada. Sebentar, Yang
Berhormat Menteri. Saya ingat tadi tidak ada. Tidak nampak tadi. Alright, dipersilakan, Yang

Berhormat Selayang.

8.23 mlm.

Tuan William Leong Jee Keen [Selayang]: Terima kasih Tuan Yang di-Pertua
kerana memberikan kepada saya peluang yang terakhir untuk membahaskan rang undang-
undang ini. Saya menyokong rang undang-undang ini. Akan tetapi, saya ada tiga perkara
yang saya meminta penjelasan.

Perkara pertama sudah disentuh oleh beberapa orang pembahas sebelum ini iaitu
bagaimana memastikan bahawa alasan penghakiman yang akan dihantar melalui internet
dapat diterima oleh perayu? Kemungkinan besar pada waktu itu perayu sudah ada di
penjara. Dalam pengalaman saya, ada satu kes pembicaraan jenayah di Mahkamah
Temerloh. Pada hari perbicaraan, pendakwa berkata tidak dapat cari perayu, anak guam
saya di Penjara Kuantan.

Akan tetapi, sebenarnya dia ada di Penjara Pudu pada waktu itu. Kalau itu dapat
berlaku, ini juga boleh berlaku apabila perayu itu bukan dalam reman tetapi sudah
dipenjarakan dan tidak ada akses kepada internet. Bagaimana kita boleh mengadakan satu
sistem di mana kita boleh memastikan bahawa internet itu dapat digunakan, diakses oleh
perayu?

Perkara kedua ialah pindaan ini bertujuan untuk melancarkan rayuan. Akan tetapi,
yang lebih penting daripada menghantar salinan alasan penghakiman ialah hakim hendak
menulis alasan itu. Bagaimana kita dapat memastikan bahawa hakim akan menulis alasan
dalam masa dan tempoh yang ditetapkan supaya rayuan ini dapat dijalankan dengan
lancarnya?

Ketiga ialah dengan new normal, rayuan jenayah juga dijalankan secara atas talian.
Ketua Hakim juga dalam ucapan beliau telah berkata mengalami masalah di mana rayuan
jenayah hendak ditangguh kerana perayu ada di dalam penjara dan penjara tidak ada
kemudahan internet atau mengadakan internet yang stabil. Adakah kerajaan bercadang
untuk memberikan dana supaya semua penjara dapat mengadakan kemudahan internet atau
mendapat internet yang stabil? Ini supaya akhirnya rayuan itu dapat dijalankan dengan lancar

dan dalam tempoh masa dan jadual yang telah ditetapkan.
