DR. 25.7.2022 144

7.04 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Yang di-Pertua.
Bagi Rang Undang-undang (Pindaan) Court of Judicature Act ini, saya ingin bertanya kepada
Yang Berhormat Timbalan Menteri- seperti mana yang kita tahu bahawa kes-kes yang dibuat
permohonan interlocutory ini bertujuan untuk menjimatkan masa mahkamah, dan ada proses
yang tertentu, dan kita sedia maklum bahawa bagi kes-kes misalnya untuk mendapat
summary judgement mestilah dibuktikan bahawa pihak defendan tidak mempunyai
pembelaan sama sekali, dan tidak ada apa-apa isu yang boleh dibicarakan.

Begitu juga dengan judgement in default atau penghakiman ingkar. Bermakna dalam
konteks ini ada ruang dalam sistem kehakiman kita membenarkan pihak-pihak untuk
menjimatkan masa mahkamah dan memasukkan permohonan-permohonan ini dengan
panduan-panduan yang ketat agar pihak yang satu lagi itu mendapat pembelaan dan keadilan
yang sewajarnya. Saya percaya itulah tujuan asal kita ada permohonan interlocutory ini.

Namun tadi seperti mana yang dibentangkan oleh Yang Berhormat Timbalan
Menteri, ia melihatkan bahawa dengan prosedur ini terbukti bahawa terdapat juga kes atau
backlog case, dengan izin, yang agak banyak akibat daripada prosedur ini dan sebagai jalan
pintas setelah dibincangkan di peringkat the best legal brain, dengan izin Tuan Yang di-
Pertua, maka permohonan-permohonan seperti ini sekiranya sudah ada sesuatu keputusan
tidak boleh dirayu ke mahkamah yang lebih tinggi lagi.

Saya ingin bertanyakan kepada Yang Berhormat Timbalan Menteri, apakah alasan
selain daripada alasan bahawa ada backlog cases? Oleh sebab saya lihat ada ruang ini
kerana kita punya sistem kehakiman adalah the judge sitting alone, dengan izin, hanya hakim
seorang yang buat keputusan. Kalau-kalau tersilap daripada segi keputusan maka ia akan
menafikan hak ataupun pihak satu lagi untuk membuat rayuan yang mana dalam konteks ini
ia boleh menjimatkan masa mahkamah sekiranya perkara itu boleh di-dispose, dengan izin,
perkara itu boleh diselesaikan pada peringkat interlocutory lagi.

Jadi, ini perkara yang saya fikir harus dijelaskan oleh Yang Berhormat Timbalan
Menteri. Ini kerana saya juga ingin membawa perhatian Dewan ini terhadap kenyataan Ketua
Hakim Negara yang menyatakan bahawa yang mengingatkan juga para hakim the important
aspect of the judicial job is to provide the grounds of judgement for the cases that have been
decided, dengan izin.

Maknanya dalam konteks ini Yang Amat Arif Ketua Hakim Negara menggesa hakim-
hakim supaya menyegerakan alasan kehakiman ini. Ini perkara yang pada saya penting,
fundamental kerana apa jua permohonan, apa jua perbicaraan sekiranya keputusan itu
lambat maka tentunya menyukarkan pihak-pihak untuk merayu. Apakah perkara ini juga
dipertimbangkan dalam perbincangan bersama-sama dengan hakim-hakim yang telah pun
disebutkan oleh Yang Berhormat Timbalan Menteri tadi?

Kedua, Tuan Yang di-Pertua ialah berkait tentang the notice seksyen baharu 52A
iaitu dalam hal ini dimasukkan melalui cara-cara elektronik. Saya ingin tanya kepada Yang

Berhormat Timbalan Menteri, apakah cara-cara elektronik ini termasuk misalnya menghantar
