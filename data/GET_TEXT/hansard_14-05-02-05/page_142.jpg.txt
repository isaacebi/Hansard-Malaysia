DR. 25.7.2022 137

Di samping itu, pindaan ini juga merupakan dihasratkan supaya judicial time dapat
dimanfaatkan dengan sebaik-baiknya iaitu dengan memfokuskan kepada perkara-perkara
yang lebih substantif, sebagai contoh penulisan alasan penghakiman.

Oleh yang demikian adalah high time, dengan izin, cadangan pindaan_ ini
direalisasikan dengan meminda Akta 91, bagi mengehadkan rayuan bagi kes-kes interlokutori
sivil daripada Mahkamah Rendah kepada Mahkamah Tinggi dan daripada Mahkamah Tinggi
kepada Mahkamah Rayuan.

01840

Kesan kepada pindaan ini akan memperlihatkan, hanya kes yang mempunyai merit
sahaja yang akan didengarkan di Mahkamah Rayuan, dan menjadikan pentadbiran
kehakiman lebih efektif dan masa serta kos pihak-pihak yang terlibat kini dapat dijimatkan
tanpa menjejaskan keadilan dan hak mana-mana pihak.

Selanjutnya, badan kehakiman juga komited dalam memastikan akses kepada
keadilan dengan meningkatkan tahap kecekapan proses mahkamah melalui penggunaan
teknologi. Dalam ucapan yang sama, Yang Amat Arif Ketua Hakim Negara menyatakan,
dengan izin, “Modern technological advancement served primarily to boost access to justice,
developing the process is therefore absolutely necessary. This is one reality the judiciary and
the rest of the justice system must accept it. If you are to keep up to the rapid onslaught of
the Fourth Industrial Revolution”.

Ke arah itu, badan kehakiman melalui Pejabat Ketua Pendaftar Mahkamah
Persekutuan (PKPMP) telah pun merangka pelbagai_ inisiatif untuk meningkatkan
penggunaan teknologi dalam operasi pentadbiran dan penyampaian kehakiman, termasuklah
memperluaskan sistem e-Kehakiman yang merupakan sistem aplikasi mahkamah yang
dibangunkan oleh PKPMP dan memperkenalkan projek-projek yang menggunakan platform
teknologi dan juga pendigitalan. Pada masa ini, di bawah peruntukan undang-undang sedia
ada, setiap Notis Rayuan bagi kes jenayah yang difailkan hendaklah mengandungi inti pati
rayuan terhadap penghakiman yang dirayu dan alamat untuk sebarang notis ataupun
dokumen yang berkaitan dengan rayuan tersebut boleh disampaikan kepada perayu ataupun
peguamnya serta bertanda tangan.

Pindaan yang dicadangkan adalah bagi penambahan alamat melalui cara
komunikasi elektronik untuk turut disertakan dan dinyatakan di dalam notis rayuan bagi
menyediakan kaedah alternatif kepada kaedah sedia ada bagi tujuan penyampaian sebarang
notis ataupun dokumen yang berkaitan dengan rayuan kepada perayu ataupun peguamnya.
Selanjutnya, pindaan juga dicadangkan bagi suatu peruntukan tanggapan bahawa apa-apa
notis atau dokumen yang dihantar kepada alamat elektronik perayu ataupun peguam perayu
itu disifatkan telah disampaikan dan diserahkan apabila salinan itu dihantar ke alamat
elektronik perayu atau peguam perayu.

Pada masa ini juga terdapat keperluan untuk memfailkan petisyen rayuan sebanyak
lima keping salinan kepada Pendaftar Mahkamah yang berkenaan dalam tempoh 10 hari
selepas penyampaian notis yang disebut dalam subseksyen 52(2). Melalui sistem e-filing,

rekod prosiding, notis rayuan dan petisyen rayuan akan dihantar ke Mahkamah Rayuan
