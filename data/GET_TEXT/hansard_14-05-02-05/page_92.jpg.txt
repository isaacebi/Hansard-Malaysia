DR. 25.7.2022 87

Tuan Yang di-Pertua, situasi pada hari ini ramai suri rumah yang mereka kadang-
kadang mendaftar untuk hendak mengusahakan jualan secara online dengan izin atas talian.
Mereka jual barang, jadi dropship dan sebagainya. Jadi, apabila mereka daftarkan dalam
SSM, kalau mengikut akta ini mereka sudah tidak layak untuk menerima caruman tersebut
sedangkan mungkin pendaftaran itu hanyalah sekali gus tetapi mereka sudah tidak aktif dan
tidak ada apa-apa income kepada mereka.

Jadi, soalan saya adalah suri rumah yang bekerja dari rumah sebagai online seller
ini untuk melakukan - Mereka masih lagi layak untuk melakukan tuntutan seperti ini. Kalau
mereka tidak layak, saya suka untuk mencadangkan supaya suatu proses double check
ataupun suatu proses untuk pemeriksaan semula menentukan adakah mereka ini seorang
suri rumah ataupun seorang pengusaha walaupun mereka berdaftar dengan SSM? Ini kerana
mungkin syarikat yang mereka daftar itu sudah tidak aktif lagi.

Berikutnya, saya dimaklumkan melalui rang undang-undang ini suri rumah ini
menikmati rawatan di hospital awam di bawah akta ini. Namun, kadang-kadang hospital-
hospital milik kerajaan sentiasa penuh dan sesak. Jadi soalan saya, bolehkah juga
diperluaskan untuk pencarum memilih menerima rawatan di klinik-klinik kecil swasta dengan
bayaran-bayaran yang agak minimum. Kadang-kadang untuk demam, sedikit sebanyak ambil
Panadol dan sebagainya Mungkin hanya sekadar RM10 atau RM15. Adakah di sana adanya
suatu langkah untuk kita perluaskan kepada rawatan-rawatan seperti ini?

Begitu juga dalam persoalan saya dalam seksyen 27 dalam akta ini juga yang
menyatakan jika pencarum ini meninggal dunia selepas menuntut faedah hilang upaya kekal
atau faedah keuzuran, ia tidak akan diterima oleh penama atau waris. Ini saya rasa satu
perkara yang perlu untuk diperbaiki. Sebagai contoh, katalah seorang pencarum itu yang
layak untuk menuntut wang caruman dan apabila dibuat tuntutan dan dalam proses wang ini
hendak sampai kepada dia tiba-tiba dia meninggal dunia.

Apa yang saya faham dalam seksyen 27 ini, dia sudah tidak layak untuk menerima
wang tersebut. Ini saya kira perlu untuk diperhalusi balik kerana apabila dia sudah layak untuk
menerima tetapi tinggal lagi dia masih belum menerima wang tersebut, wang itu sepatutnya
sudah menjadi miliknya. Kalau dia meninggal dunia, sepatutnya wang itu jatuh kepada
warisnya, anak-anak dan sebagainya. Kalau mengikut seksyen ini, dia sudah tidak layak lagi
untuk menerima walaupun pada waktu dia membuat tuntutan dia layak untuk menerima wang
tersebut. Pada saya, ia perlu untuk diperhalusi balik oleh pihak kerajaan tentang bagaimana
untuk kita memberikan keadilan dan meletakkan keadilan kepada yang sepatutnya.

Ini kerana, kita faham bahawa suri rumah ini ialah manusia yang sering berkorban
untuk kelangsungan rumah tangga. Satu pekerjaan yang tidak ada cuti. Satu pekerjaan yang
tidak boleh anda minta cuti. Satu pekerjaan yang tidak ada cuti sepanjang tahun. Anda
bekerja 365 hari, 24 jam, 7 hari tanpa henti itulah pekerjaan yang namanya suri rumah. Oleh
sebab itulah, sesetengah penulis mereka mentafsirkan suri rumah ini sebagai ‘domestic
manager atau pengurus urusan domestik kerana mereka bukan hanya menguruskan rumah

semata-mata tetapi mereka menguruskan rumah tangga untuk kelangsungan kebahagiaan.
