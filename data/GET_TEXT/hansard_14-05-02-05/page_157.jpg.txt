DR. 25.7.2022 152

Tuan Sanisvara Nethaji Rayer a/l Rajaji [Jelutong]: Timbalan Menteri, satu lagi
perkara...

Datuk Wira Hajah Mas Ermieyati binti Samsudin: Ya.

Tuan Sanisvara Nethaji Rayer a/l Rajaji [Jelutong]: ...Berkaitan. Mungkin tidak
berkaitan- adakah kerajaan akan memberhentikan siasatan terhadap Majlis Peguam dan
peserta-peserta yang terlibat dalam perhimpunan awam di Padang Merbok? Itu
merupakan perkara yang saya tuntut. Saya cuma merayu siasatan diberhentikan kerana
Majlis Peguam datang ke situ hanya untuk mempertahankan para hakim dan bidang
kehakiman. Terima kasih.

Datuk Wira Hajah Mas Ermieyati binti Samsudin: Terima kasih Yang
Berhormat. Kita akan memberi perhatian tentang perkara tersebut, Yang Berhormat
Jelutong.

Untuk Yang Berhormat Selayang, soalan yang dinyatakan, apakah sistem yang
dilakukan bagi kes bicara agar dapat dijalankan dengan lebih singkat? Untuk makluman
Yang Berhormat, bermula pada tahun ini Mahkamah Tinggi Kuala Lumpur, dan juga
Mahkamah Tinggi Shah Alam telah pun mewujudkan satu sistem iaitu sistem OCvC iaitu
‘old civil cases’, dan juga NCvC iaitu ‘new civil cases’ yang mana OCVC tidak menerima
pendaftaran baharu tetapi fokus kepada pelupusan untuk kes pra 2021. NCvC pula fokus
untuk pengendalian kes yang didaftarkan mulai dari tahun 2022. Di Kuala Lumpur terdapat
enam buah mahkamah NCvC dan juga enam buah mahkamah OCvC.

Terima kasih Yang Berhormat Pasir Gudang yang bertanyakan tentang soalan
interlocutory untuk kes jenayah tidak perlu dibenarkan dirayu. Jadi, untuk ini pindaan yang
dicadangkan adalah untuk kita sama-sama memberikan fokus kepada interlocutory civil
sahaja dan tidak berkaitan jenayah.

Untuk makluman Yang Berhormat, untuk kes interlocutory civil ini tiga sahaja iaitu
yang telah disebut. Sebenarnya ada terdapat banyak kategori. Ada lebih kurang 50
kategori yang terlibat tetapi kita hanya buat untuk tiga sahaja.

Persoalan daripada Yang Berhormat Pasir Gudang juga, adakah Mahkamah
Rendah dan juga Mahkamah Tinggi boleh menyediakan alasan penghakiman bertulis
pada hari yang sama?

Untuk makluman Yang Berhormat, majistret, Hakim Mahkamah Sesyen dan juga
Mahkamah Tinggi memang sudah pun disarankan untuk menyediakan alasan
penghakiman bertulis secara ringkas pada hari keputusan diberikan.

Saya rasa itu sahaja Tuan Yang di-Pertua untuk menjawab pada persoalan-
persoalan daripada Ahli-ahli Yang Berhormat pada isu-isu yang dibangkitkan. Terima
kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri. Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa rang undang-undang
ini dibacakan kali yang kedua sekarang.

[Masalah dikemukakan bagi diputuskan; dan disetujukan]
