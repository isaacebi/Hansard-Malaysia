DR. 25.7.2022 125

urus, promosi dan roadshow bersama pihak-pihak berkaitan dalam memberi penerangan dan
awareness kepada suri rumah di samping melalui tindakan proaktif PERKESO melalui Skuad
PERKESO Prihatin, Sosial Sinergi dan Sahabat Skuad Prihatin. Nama syarikat insurans...

Puan Kasthuriraani a/p Patto [Batu Kawan]: Bila hendak mai Batu Kawan Yang
Berhormat?

Datuk Haji Awang bin Hashim: ...yang akan dilantik.

Puan Kasthuriraani a/p Patto [Batu Kawan]: Bila hendak mai Batu Kawan?

Datuk Haji Awang bin Hashim: Nama syarikat insurans yang akan dilantik
mengendalikan skim insurans ini. Tiada syarikat insurans yang kita lantik untuk
mengendalikan SKSSR ini, hanya dikuatkuasakan sepenuhnya oleh PERKESO yang akan
mengendalikan, insya-Allah. Kita tidak akan outsource.

Puan Hannah Yeoh [Segambut]: Yang Berhormat Timbalan Menteri, nanti jangan
lupa isu anggapan gaji minimum.

Datuk Haji Awang bin Hashim: Okey, okey /ast sekali, maknanya kita ada berapa
minit? Dua minit. Saya pergi teruslah. Saya pergi terus kepada yang dibangkitkan oleh Yang
Berhormat Segambut tadi.

Tuan Sim Tze Tzin [Bayan Baru]: Juga Yang Berhormat Timbalan Menteri, saya
tanya adakah kita boleh bagi pakej lain selain daripada RM10 satu bulan kerana kalau
katakan saya lebih...

Datuk Haji Awang bin Hashim: Minta masa dekat Tuan Yang di-Pertua, saya akan
jawab sampai esok pagi pun boleh.

Tuan Sim Tze Tzin [Bayan Baru]: Tidak, tidak, saya ada tanya soalan Yang
Berhormat Timbalan Menteri.

Tuan Yang di-Pertua: Ya, ya. Yang Berhormat Bayan Baru.

Datuk Haji Awang bin Hashim: Ini fasal masa tidak ada, saya hendak jawab.

Tuan Yang di-Pertua: Sila, sila.

Datuk Haji Awang bin Hashim: Saya hendak jawab tetapi masa tidak ada.

Tuan Yang di-Pertua: Yang Berhormat Segambut dulu, Yang Berhormat Segambut
dulu.

Datuk Haji Awang bin Hashim: Okey baik. Yang Berhormat Baling, buat masa ini
umur kelayakan adalah tadi saya dah jawab dah 55 tahun. Selepas itu dibangkitkan juga,
saya akan jawab Yang Berhormat Segambut, yang /ast itu saya agak penting juga anggapan
itu.

Apakah kerajaan boleh membawa turun umur kemasukan pada kali pertama kepada
umur 45 tahun? Kementerian Sumber Manusia mengambil maklum dan cadangan ini akan
kita perhalusi melalui kajian atau sesi libat urus yang bersesuaian dari semasa ke semasa.

Datuk Seri Panglima Abdul Azeez bin Abdul Rahim [Baling]: Last, satu sahaja
Yang Berhormat. Yang gaji RM3,000 ke atas, adakah kerajaan bercadang untuk membuat
pemotongan sebab harga rokok pun Yang Berhormat sebut tadi dah RM17.50. Jadi kalau
boleh yang gaji RM3,000 ke atas ini apalah salah kiranya pemotongan RM120 demi isteri
