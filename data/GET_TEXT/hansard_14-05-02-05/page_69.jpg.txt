DR. 25.7.2022 64

Tuan M. Kulasegaran [Ipoh Barat]: Tak mahu jawab soalan perkara yang saya
bangkitlah? Takut?

Datuk Seri Saravanan a/l Murugan: Tuan Yang di-Pertua, saya ingin menjawab
soalan Yang Berhormat Lembah Pantai.

Tuan M. Kulasegaran [Ipoh Barat]: Segan?

Datuk Seri Saravanan a/l Murugan: Dia sudah lama duduk dalam Dewan yang
mulia ini, tidak tahu peraturan lagi.

Tuan M. Kulasegaran [Ipoh Barat]: Peraturan tahu. Yang Berhormat, bila peraturan
tidak diikut oleh Yang Berhormat Menteri...

Datuk Seri Saravanan a/l Murugan: Yang Berhormat, tolong duduk. Apabila Menteri
tidak bagi laluan, tolong duduk.

Tuan M. Kulasegaran [Ipoh Barat]: Yang Berhormat tidak bagi jalan tidak apa.
Rakyat di luar...

Datuk Seri Saravanan a/l Murugan: Saya tak payah sekolahkan, Yang Berhormat.
Sila duduk.

Tuan M. Kulasegaran [Ipoh Barat]: Rakyat di luar tanya soalan...

Datuk Seri Saravanan a/l Murugan: Rakyat tahu macam mana TikTok you. Tidak
payah risau.

Tuan M. Kulasegaran [Ipoh Barat]: Jangan, jangan.

Datuk Seri Saravanan a/I Murugan: You dulu ada jawatan tak ada buat apa-apa.

Tuan M. Kulasegaran [Ipoh Barat]: Jawab sahaja perkara yang saya bangkit.
Senang sahaja Yang Berhormat.

Datuk Seri Saravanan a/l Murugan: Tuan Yang di-Pertua, saya ingin menjawab
Yang Berhormat Lembah Pantai.

Timbalan Yang di-Pertua [Dato' Mohd Rashid Hasnon]: Ya, sila teruskan.

Tuan M. Kulasegaran [Ipoh Barat]: Okey, okey. Selepas Yang Berhormat Lembah
Pantai, tengok.

Timbalan Yang di-Pertua [Dato' Mohd Rashid Hasnon]: Yang Berhormat Menteri,
saya beri dua minit sahaja lagi.

Datuk Seri Saravanan a/l Murugan: Okey, dua minit. Tuan Yang di-Pertua, untuk
makluman Yang Berhormat, tiada ketirisan ataupun penyalahgunaan dana peruntukan geran
pembangunan Akta 800 sebanyak RM40.35 juta. Memandangkan syarat geran yang terbabit
tidak dinyatakan daripada awal oleh Unit Perancangan Ekonomi— memandangkan dana ini
datang daripada Unit Perancangan Ekonomi di Jabatan Perdana Menteri bagi tujuan
pembayaran mengurus.

01450

Berikutan sekatan perbelanjaan yang dimaklumkan setelah exit conference
dijalankan bersama Ketua Audit Negara pada tahun 2019, PERKESO telah membuat
pelarasan bagi perbelanjaan untuk amaun RM40.35 juta tersebut menerusi bayaran faedah
full pledged SIP pada tahun 2019.
