DR. 25.7.2022 29
USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.34 pg.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga jam 8.30
malam dan selepas itu Majlis Mesyuarat akan ditangguhkan sehingga jam
10 pagi, Selasa, 26 Julai 2022.”

Timbalan Yang di-Pertua [Dato’ Mohd Rashid Hasnon]: Ada yang menyokong?

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato' Mohd Yazid]: Tuan Yang di-Pertua, saya menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
sekarang saya kemukakan masalah pada Majlis untuk diputuskan. Masalahnya ialah usul
seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Puan Kasthuriraani a/p Patto [Batu Kawan]: Peraturan mesyuarat.

Timbalan Yang di-Pertua [Dato’ Mohd Rashid Hasnon]: Sila Yang Berhormat Batu
Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Saya ingin bangkitkan Peraturan Mesyuarat 36(4), berhubung dengan kenyataan seorang
Ahli Parlimen di Dewan ini yang telah mengeluarkan bahasa kurang sopan atau membuat
pernyataan yang seksis.

Tuan Yang di-Pertua, minggu lepas saya telah menghantar sepucuk surat kepada
Tuan Yang di-Pertua, untuk memohon beliau memanggil Ahli Parlimen Pasir Salak agar
memohon maaf dan menarik balik penggunaan kata-kata lucah dalam Dewan yang mulia ini.

Timbalan Yang di-Pertua [Dato’ Mohd Rashid Hasnon]: Baik.

Puan Kasthuriraani a/p Patto [Batu Kawan]: Tuan Yang di-Pertua, kita
diperanjatkan dengan satu kelakuan yang amat tidak senonoh dan tidak boleh diterima oleh
mana-mana Ahli Parlimen, sama ada di sebelah sini atau di sebelah sana.

Di masa kita ingin menggalakkan anak-anak muda dan wanita untuk menjadi wakil
rakyat yang berintegriti, yang ada kualiti seorang wakil rakyat, kita dihadapkan dengan
seorang Ahli Parlimen di sebelah sana yang telah mengeluarkan kata-kata ini.

Timbalan Yang di-Pertua [Dato’ Mohd Rashid Hasnon]: Baik.

Puan Kasthuriraani a/p Patto [Batu Kawan]: Pada masa itu, Tuan Yang di-Pertua
mempengerusikan Mesyuarat dan hanya melepaskan beliau dengan sekadar amaran sahaja.
Saya rasa kecewa dengan keputusan yang telah dibuat dan dengan sembilan Ahli Parlimen
yang telah menjadi saksi pada hari itu apabila Yang Berhormat Pasir Salak mengeluarkan

kata-kata lucah tersebut semasa mikrofon dia ditutup, menjadi bukti bahawa sama ada
