DR. 25.7.2022 148

Dato' Ramli bin Dato’ Mohd Nor [Cameron Highlands]: Terima kasih Yang

Berhormat selayang. Dipersilakan Yang Berhormat Pasir Gudang.

7.21 ptg.

Tuan Hassan bin Abdul Karim [Pasir Gudang]: Terima kasih Tuan Yang di-Pertua.
Saya menyokong rang undang-undang ini berkenaan pindaan pada seksyen 28, dan seksyen
68, berkenaan penghakiman terus. Kedua, berkenaan pembatalan writ dan pliding. Ketiga,
mengetepikan penghakiman ingkar. Maknanya, walaupun perkara ini tidak boleh dirayu tetapi
perbicaraan boleh diteruskan. Jadi, dua-dua pihak dapat peluang perbicaraan. Okey.

Kedua, saya melihat sama ada di mahkamah rendah atau di Mahkamah Tinggi, kalau
tidak boleh rayu lebih tinggi tetapi seelok-eloknya penghakiman bertulis- written judgement
mesti diberi pada hari waktu keputusan dibuat oleh Majistret atau oleh hakim Mahkamah
Sesyen atau hakim Mahkamah Tinggi supaya pihak yang kalah atau pihak yang menang tahu
mengapa kes mereka anak guam mereka kalah atau mengapa mahkamah memihak kepada
pihak yang lagi satu.

Jadi, written judgement atau penghakiman bertulis perlu dibuat bukan seminggu atau
sebulan kemudian tetapi pada hari itu juga. Tidak perlu panjang-panjang iaitu ringkasan
alasan penghakiman mengapa keputusan itu diberi.

Satu lagi, Tuan Yang di-Pertua dan Yang Berhormat Menteri, dalam penjelasan awal
mukadimah Yang Berhormat Timbalan Menteri ada sebut tadi soal kes sivil dan juga kes
jenayah berkenaan rayuan. Walaupun apa yang kita bincang ini berkenaan kes-kes sivil,
tetapi mungkin sudah sampai masanya, mungkin kementerian jabatan undang-undang
memikirkan proses permohonan interlocutory juga perlu dikaji semula di bahagian bidang
mahkamah jenayah.

Maksud saya, saya berpendapat pihak kehakiman mesti membuat satu peraturan
yang baharu. Kalau dalam kes jenayah seseorang itu telah dijatunhkan hukum, misalnya di
Mahkamah Sesyen ataupun Mahkamah Tinggi didapati bersalah dan dihukum penjara
misalnya, maka proses interlocutory ini perlu ditimbangkan iaitu mereka yang telah didapati
salah dan dipenjarakan itu mesti jangan dibenarkan stay penggantungan hukuman itu.

Masuk dulu penjara. Jangan dibagi proses interlocutory untuk stay of execution,
jangan bagi. Hak dia nak merayu boleh, boleh merayu ke Mahkamah Rayuan atau ke
Mahkamah Persekutuan, boleh. Akan tetapi, mesti jalani hukuman itu dahulu, hukuman
penjara dan denda kalau telah dijatuhkan hukum. Ini kerana, kalau tidak, bertahun-tahun kes
itu bermula di satu- mahkamah, selepas satu pilihan raya sampai hendak pilihan raya akan
datang, tidak selesai-selesai juga.

Jadi, ini akan mengecewakan rakyat seolah-olah mahkamah ini hanya untuk hukum
rakyat miskin, golongan bawahan, curi beberapa paket milo, curi beberapa keping papan
petai tetapi golongan kaya, golongan kayangan ini ada duit, ada pasukan peguam, boleh
heret kes dia bertahun-tahun. Tolong Yang Berhormat Timbalan Menteri kaji hal ini. Sekian,

terima kasih Tuan Yang di-Pertua.
