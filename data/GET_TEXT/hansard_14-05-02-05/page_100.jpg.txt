DR. 25.7.2022 95

Saya ingin lihat sama ada boleh dipertimbangkan, contohnya senarai dari Jabatan
Kebajikan Masyarakat juga dimasukkan dan juga penerima bantuan zakat Baitulmal.
Kumpulan-kumpulan ini bukan setakat eKasih, boleh dikembangkan dan mungkin daripada
dana yang sedia ada, boleh diberi secara one-off agar suri rumah, seri rumah ataupun
pengurus rumah tangga ini mendapat manfaat daripada skim keselamatan sosial yang kita
bincang pada hari ini.

Jadi akhir sekali Tuan Yang di-Pertua, saya merasakan penting adanya akta seperti
ini ia sebagai pelengkap kepada usaha yang telah dimulakan satu ketika dahulu oleh
Kerajaan Pakatan Harapan melalui Skim i-Suri. Kita lihat dengan adanya akta ini maka kita
akan pastikan bahawa kedudukan suri rumah ataupun pengurus rumah tangga ini akan
mendapat sepenuhnya pengiktirafan sebagai satu pekerjaan.

Saya mohon menyokong. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat Lembah
Pantai, you’ve got a point there on this definition. | agree. Yang Berhormat Menteri, take note

of that. Selanjutnya, dipersilakan Yang Berhormat Parit.

4.25 ptg.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh. Selamat petang dan terima kasih kepada Tuan Yang di-Pertua kerana memberi
ruang kepada saya untuk turut serta berbahas Rang Undang-undang Keselamatan Sosial
Suri Rumah 2022.

Pindaan bagi rang undang-undang ini sangat penting kerana ia bertujuan
mengadakan peruntukan bagi keselamatan sosial kepada suri rumah dalam bentuk faedah
tertentu, meningkatkan kesihatan, keselamatan, kebajikan dan kesejahteraan suri rumah. Ini
satu pendekatan berani dan baharu yang banyak memanfaatkan kelompok suri rumah ini.
Mereka inilah frontliners dalam keluarga kita sebenarnya. Oleh kerana itu, saya percaya Skim
Keselamatan Sosial Suri Rumah ini akan memberi manfaat yang cukup besar.

Tuan Yang di-Pertua, saya yakin sudah tiba masanya suri rumah yang mencarum
dalam skim itu berhak mendapat faedah hilang upaya seperti faedah perubatan, faedah
hilang upaya kekal, elaun layanan sentiasa, pencen penakat dan faedah pengurusan mayat.
Cuma ada beberapa perkara yang ingin saya sebutkan iaitu menyentuh pada fasal 13, yang
ada menyebut memberi pertubuhan kuasa untuk melaksanakan skim kepada suri rumah dan
sebagainya.

Saya hendak bertanya, apakah yang dimaksudkan dengan pertubuhan yang diberi
kuasa ini? Adakah pertubuhan ini akan mempunyai kaitan dengan NGO-NGO berkaitan atau
satu pertubuhan yang baharu untuk menjalankan apa-apa program, aktiviti atau bekerjasama
dengan mana-mana orang bagi maksud pelaksanaan skim?

Saya juga sangat sensitif mengenai bayaran caruman dan peningkatan kesihatan,
keselamatan, kebajikan dan kesejahteraan mana-mana suri rumah. Masih timbul kekeliruan
di bawah subfasal 15(1) dan 15(2) yang mana bertujuan untuk mengadakan peruntukan bagi

bayaran caruman oleh suami berkenaan dengan seorang suri rumah yang telah berdaftar
