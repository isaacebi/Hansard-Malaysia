DR. 25.7.2022 131

Dato’ Mahfuz bin Haji Omar [Pokok Sena]: Suami itu tadi suami dia hat baharu ini
duda ini tadi rekod dia masih dudalah. Rekod dia masih duda.

Datuk Haji Awang bin Hashim: Ya, ya, ya. Ya, tidak apalah yang ini kita akan tengok
balik kepada dia punya pendaftaran perkahwinan- ada, kita akan rekod. Kalau tidak ada, kita
akan teruskan tetapi bila kita dapat maklumat, kita akan habis, kita akan terminate lah. Dia...
[Disampuk] Akan bocor.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Sembang teh tarik dekat luar.

Datuk Haji Awang bin Hashim: Okey baik, tetapi semakan akan berlaku daripada
semasa ke semasa.

Okey, seterusnya berkenaan dengan fasal 3 yang dibangkitkan oleh Yang Berhormat
Pasir Gudang tadi. Pihak kerajaan tidak dapat menghalang mana-mana pihak mencabar
kerajaan atas ultra vires sebab tidak memasukkan pihak lelaki ke dalam, sebagai mana
permulaan ini dan meliputi seorang perempuan sebelum meliputi lelaki mengikut
tanggungjawab seorang lelaki yang mencari nafkah untuk keluarganya. Itu berkenaan
dengan fasal 3 tadi.

Seterusnya Yang Berhormat Hang Tuah Jaya membangkitkan berkenaan dengan-
kenapa umur 55 dan 54? Liputan adalah sehingga 55 tahun bagi skim ini. Walau
bagaimanapun, bagi yang belum masuk skim ini jika telah keluar mencapai 54 tahun.

Jadi, beginilah yang orang ini tulis ini payah juga hendak baca. Saya tidak tahu baca.
Tulis macam belut. Umur 54 ini- bila dia 54 tahun dia hendak mencarum sudah tidak boleh
sebab tempoh untuk dia mendapat kelayakan mencapai 55 itu. Kalau dia 53 tahun 8 bulan, 9
bulan, memang dia boleh masuk sebab dia sudah cukup layak setahun 12 bulan untuk
melayakkan dia dapat mencarum dalam skim ini mengikut tuntutan.

Seterusnya, fasal 8. Fasal 8 dan fasal 10 untuk mana-mana orang memohon menjadi
jawatankuasa tadi iaitu jawatankuasa untuk mendapatkan daripada- ish ya Allah, tulisan tidak
boleh baca... [Ketawa]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Saya tanya Select Committee boleh mohon kah?

Datuk Haji Awang bin Hashim: Dia kira Select Committee setakat sekarang apa
yang disebut dalam pembentangan rang undang-undang tadi, mereka inilah yang layak
menjadi Jawatankuasa Keselamatan Sosial Suri Rumah, setakat hari ini.

Jadi, kalau cadangan Select Committee nanti dibawa baliklah, diangkat naik supaya
kita boleh buat review balik- kalau ada sokongan dan keperluan, maka kita masukkanlah itu
seterusnya. Saya ingat setakat itu jawapan daripada Tuan Yang di-Pertua.

Tuan Pengerusi: Terima kasih Yang Berhormat Timbalan Menteri. Ahli-ahli Yang
Berhormat semua.

[Fasal-fasal 1 hingga 97 diperintahkan jadi sebahagian daripada rang undang-
undang]
