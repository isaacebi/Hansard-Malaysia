DR. 25.7.2022 127

“anggapan’ tetapi kita minta lulus yang ini dahulu sebab kalau dah kata bagi pandangan Yang
Berhormat Segambut “anggapan” ini adalah satu word penghinaan. Jadi, insya-Allah kita
akan tengok balik tetapi kita minta yang ini disokong dahulu dan kita boleh review pindaan
dari masa ke semasa, tiada masalah. Ini kita just fokus untuk kita bagi perlindungan kepada
suri rumah, yang ini dahulu yang kita lihat sebab ini pun lama.

Kita naik turun pergi AGC, pergi apa semua, masih ada lagi libat urus dengan semua
pihak kita buat. Akan tetapi masih ada lagi lompangan yang kita perlu perbaiki dari masa ke
semasa. Okey, terima kasih. Insya-Allah Yang Berhormat Segambut, saya ingat itu sahaja
pembentangan saya. Yang lain-lain saya akan jawab secara bertulis dekat Yang Berhormat
Segambut sebab dia ada, dekat Yang Berhormat Batu Kawan dan Yang Berhormat Jelutong
tidak cakap tadi kan? You tidak ada kan?

Tuan Sanisvara Nethaji Rayer a/l Rajaji [Jelutong]: Sokong.

Datuk Haji Awang bin Hashim: Oh! Sokong tapi you tidak bahas kan? Ha dak, dak,
terima kasih. Okey baik, Tuan Yang di-Pertua dan Ahli-ahli Yang Berhormat, akhir kata sekali
lagi bagi pihak kementerian saya mengucapkan terima kasih kepada semua Ahli Yang
Berhormat atas pandangan, saranan dan teguran Ahli-ahli Yang Berhormat akan diberi
perhatian dalam merangka dasar dan program-program kementerian dengan lebih cekap dan
berkesan kerana ini adalah rang undang-undang yang pertama dibentangkan, belum ada lagi
precedent yang pernah dibuatkan. Jadi maafkanlah kami di atas apa kelemahan-kelemahan
ini. Di atas keprihatinan Yang Berhormat sekalian, saya mengucapkan berbanyak-banyak
terima kasih. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

01810
Fasal-fasal 1 hingga 97-

Tuan Pengerusi: Silakan. Yang Berhormat Pasir Gudang dulu.

6.10 ptg.

Tuan Hassan bin Abdul Karim [Pasir Gudang]: Terima kasih Tuan Pengerusi.
Saya ingin merujuk kepada fasal 3 berkenaan tafsiran.

Yang Berhormat Timbalan Menteri, rang undang-undang ini bagus. Akan tetapi,
dalam budaya kita ada sebut, “Mana gading yang tidak retak”. Sudah bagus itu pun ada juga
kita lihat yang perlu diperbaiki. Saya bimbang jika rang undang-undang ini tidak dikaji dengan

baik, ada kemungkinan rang undang-undang ini kalau jadi undang-undang akan dicabar di
