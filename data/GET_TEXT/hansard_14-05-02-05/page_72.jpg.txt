DR. 25.7.2022 67

Ini adalah kerana yang disenaraikan di sini daripada RM4,000 ke RM5,000. Lain
kalau Yang Berhormat jawab dengan bagus, saya tidak perlu tanya. Kalau tidak, saya akan
tanya.

Tuan Pengerusi [Dato’ Mohd Rashid Hasnon]: Baik, terima kasih Yang Berhormat
Ipoh Barat.

Tuan Mohamed Hanipa bin Maidin [Sepang]: Tuan Pengerusi.

Tuan Pengerusi [Dato’ Mohd Rashid Hasnon]: Yang Berhormat Menteri, sekejap.

Kita panggil yang kedua. Sebutkan fasal-fasal mana ya.

2.54 ptg.

Tuan Mohamed Hanipa bin Maidin [Sepang]: Tidak apa, Tuan Pengerusi, tidak
apa. Tuan Pengerusi, terima kasih kerana membenarkan saya untuk berbahas.

Tuan Pengerusi [Dato’ Mohd Rashid Hasnon]: Dua minit ya.

Tuan Mohamed Hanipa bin Maidin [Sepang]: Tidak apa, dua minit pun kita boleh
jatuhkan PN ini.

Tuan Pengerusi, saya hendak beritahu Tuan Pengerusi, saya hendak tanya satu
soalan kepada Yang Berhormat Menteri. Apabila kita naikkan daripada RM4,000 kepada
RM5,000 ini, saya hendak tanya kepada Yang Berhormat Menteri, ada tidak kajian dibuat
oleh pihak kementerian, bagaimana kalau sekiranya mereka-mereka yang mencarum ini
kemudiannya mereka tidak membuat satu tuntutan? Adakah kerajaan bersedia untuk
memulangkan balik duit caruman mereka? Itu satu, yang pertama.

Yang keduanya, saya hendak tanya kepada Yang Berhormat Menteri, setelah
seseorang itu dibuang kerja, kita tahu tujuan akta ini untuk melindungi mereka, tetapi
bagaimana pula dengan— ada tidak pihak kementerian mengadakan satu hubungan dengan
pihak bank, sebagai contoh, macam mana mungkin boleh minta mereka tangguhkan dari segi
tindakan-tindakan mahkamah dan sebagainya? Adakah adanya satu hubungan dibuat antara
pihak PERKESO dengan pihak-pihak lain ini?

Yang ketiga, saya hendak minta kalau boleh Yang Berhormat berikan butiran
mengenai keadaan di Sepang, khususnya pekerja-pekerja yang dibuang daripada MAS. Apa
yang mereka dapat daripada skim ini? Sekian, terima kasih.

Tuan Pengerusi [Dato’ Mohd Rashid Hasnon]: Terima kasih.

Tuan Sivarasa Rasiah [Sungai Buloh]: Tuan Pengerusi, Sungai Buloh minta.

Menteri Sumber Manusia [Datuk Seri Saravanan a/l Murugan]: Terima kasih Tuan
Pengerusi. Mengenai apa yang dibangkitkan oleh Yang Berhormat Ipoh Barat...

Tuan Pengerusi [Dato’ Mohd Rashid Hasnon]: Sekejap, sekejap. Satu lagi. Yang

Berhormat Sungai Buloh. Ini peringkat jawatankuasa. Sebut fasal-fasal.

2.56 ptg.
Tuan Sivarasa Rasiah [Sungai Buloh]: Terima kasih. Soalan saya yang pertama
ialah berkaitan dengan fasal 3 dan 4 dengan ayat, “3(b) 55. Apabila gaji melebihi RM5,000”.

Ini agak mengelirukan sedikit sebab— soalan saya secara ringkas adalah, adakah manfaat
