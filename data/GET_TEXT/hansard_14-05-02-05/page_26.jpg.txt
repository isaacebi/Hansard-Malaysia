DR. 25.7.2022 21

Tuan Yang di-Pertua: Ya, Yang Berhormat Ipoh Barat.

Tuan M. Kulasegaran [Ipoh Barat]: Terima kasih Tuan Yang di-Pertua. Tuan Yang
di-Pertua, soalan saya adalah bila kita meningkatkan gaji minimum, itu bagus, itu atas dasar
Pakatan Harapan juga untuk meningkatkan setiap tahun RM100. Akan tetapi tidak ada apa-
apa dasar dan inisiatif, bila kita naikkan gaji minimum hanya untuk mengambil kira kos hidup
mereka. Where is the productivity level?

Macam di Singapura, saya kerap kali membangkitkan perkara ini Progressive Wage
Model, di mana kita memberi sedikit pertolongan kepada pekerja-pekerja mendapat skill
training, upskilling, cross-skilling. Itu tidak ada, nampaknya tidak ada dasar dalam sistem
penglibatan meningkatkan gaji minimum. Kenapa ia diabaikan, kerana kalau kita naikkan gaji
sahaja Tuan Yang di-Pertua, it will have no effect, or it will drastically affect the employer.
Yang kita mahu adalah di mana kita juga memberi dorongan.

Kita ada banyak institut, di bawah Kementerian Sumber Manusia. Kita ada lebih
kurang 33 buah institut yang boleh memberi penekanan, memberi pertolongan kepada
pekerja-pekerja. Adakah kerajaan akan meneliti dan jika boleh bila ia akan
diimplementasikan? Ini bukan baru. Semasa kita menerajui kerajaan, we already near there
to implement but bila kerajaan diambil sekarang 28 hari bulan...

01110

Datuk Seri Saravanan a/l Murugan: Sudah mulalah Yang Berhormat Ipoh Barat
punya sandiwara politik.

[Dewan ketawa]

Tuan Yang di-Pertua, kita telah membudayakan reskilling dan upskilling. Oleh sebab
itu, apabila kementerian memperluaskan pungutan levi daripada HRD Corp., itu adalah
dengan niat. Walaupun ada yang tidak bersetuju kita memperluaskan pungutan levi tetapi itu
niat untuk membudayakan reskilling dan upskilling. Mungkin Yang Berhormat Ipoh Barat tidak
lihat. Mungkin saya kena beri penjelasan khas kepada beliau. Terima kasih.

Datuk Ignatius Darell Leiking [Penampang]: Boleh tambah satu lagi, Tuan Yang
di-Pertua?

Tuan Yang di-Pertua: Tiga sahaja, maaf. Yang Berhormat Tuan Nik Mohamad
Abduh, silakan.

9. Tuan Nik Mohamad Abduh bin Nik Abdul Aziz [Bachok] minta Menteri Dalam
Negeri menyatakan perancangan kementerian bagi mengatasi situasi pencerobohan nelayan
asing yang sering berlaku di perairan negara sehingga mengancam keselamatan dan hasil
laut negara.

Timbalan Menteri Dalam Negeri II [Datuk Jonathan bin Yasin]: Terima kasih
Tuan Yang di-Pertua. Terima kasih Yang Berhormat Bachok. Tuan Yang di-Pertua, Agensi
Penguatkuasaan Maritim Malaysia (APMM) telah mengambil langkah-langkah yang serius
dan berterusan dalam usaha membanteras pencerobohan bot nelayan asing yang
menangkap ikan di kawasan perairan Malaysia.

Berdasarkan rekod APMM, sebanyak 1,600 buah bot nelayan asing telah berjaya
ditahan oleh pihak APMM sejak tahun 2006. Jumlah tertinggi bot nelayan asing yang ditahan
