DR. 25.7.2022 149

Dato’ Ramli bin Dato’ Mohd Nor [Cameron Highlands]: Dengan tersebut, maka
berakhirlah pembahas. Dipersilakan Yang Berhormat Timbalan Menteri untuk menjawab, 10

minit ya.

7.27 ptg.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Terima kasih Tuan Yang di-Pertua.
Terlebih dahulu saya ingin mengambil kesempatan untuk mengucapkan terima kasih kepada
Ahli-ahli Yang Berhormat yang telah pun mengambil bahagian dalam sesi perbahasa RUU
Mahkamah Kehakiman (Pindaan) 2022 iaitu Yang Berhormat Libaran; Yang Berhormat
Sepang; Yang Berhormat Tebrau; Yang Berhormat Hang Tuan Jaya; Yang Berhormat
Jelutong; Yang Berhormat Selayang; dan yang terakhir sekali Yang Berhormat Pasit Gudang.

Tuan Yang di-Pertua, saya hanya akan menjawab isu ataupun persoalan yang
berkaitan dengan RUU yang dibentangkan sahaja.

Untuk soalan yang pertama yang diberikan oleh Yang Berhormat Libaran berkenaan
dengan mengapa pindaan rayuan tidak dibuat serentak dengan pemakaian paperless dalam
kes sivil. Bagi kes sivil Yang Berhormat, tatacara rayuan diperuntukkan dalam Kaedah-
kaedah Mahkamah 2012 yang telah pun dipinda pada tahun 2020. Bagi rayuan kes sivil ke
Mahkamah Rayuan ataupun Mahkamah Persekutuan, peruntukan yang sama terpakai
secara mutatis mutandis.

Seterusnya, Yang Berhormat Libaran juga ada bertanyakan soalan berkenaan impak
perbicaraan dan juga rayuan jenayah yang paperless, bebas kertas kepada provision
undang-undang.

Untuk makluman Yang Berhormat, perbicaraan dijalankan seperti biasa. Hanya
rujukan kepada dokumen dibuat kepada dokumen digital dalam sistem dan bukan lagi melalui
hardcopy document. Terdapat penjimatan daripada aspek kos, masa dan juga tenaga dalam
penyediaan rekod-rekod jenayah dan juga mahkamah. Oleh itu, impaknya kepada provision
undang-undang, pasti ia dapat mengurangkan rujukan serta penyediaan dokumen-dokumen
hardcopy agar sesuatu kes jenayah dapat didengar dengan cepat dan juga lebih efektif Yang
Berhormat.

Seterusnya, soalan daripada Yang Berhormat Libaran juga berkenaan projection
penjimatan oleh mahkamah memandangkan tiada lagi kos percetakan dan juga pembelian
kertas serta dakwat pencetak. Yang Berhormat, memang betul apabila melibatkan kes
mahkamah ini terutama apabila kes yang agak panjang dan juga agak besar, macam ada
satu kes yang baru dibicarakan, saya difahamkan ada satu kes sahaja yang memakan hingga
kertas 220 ribu helai kertas. Itu jumlah yang cukup besar sekali. Dalam tempoh setahun Yang
Berhormat, anggaran penjimatan kalau — penggunaan kertas dan juga dakwat cetak
merupakan RM2.2 juta yang dapat kita jimatkan, apabila kita menggunakan bebas kertas ini.

Terima kasih juga untuk soalan daripada Yang Berhormat Sepang berkaitan dengan
seksyen 28, dan juga seksyen 68, yang mana pindaan ini ada isu yang boleh dibangkitkan

untuk dipertimbangkan.
