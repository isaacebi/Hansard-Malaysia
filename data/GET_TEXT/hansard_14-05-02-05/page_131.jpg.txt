DR. 25.7.2022 126

tercinta, let them deduct. Adakah cadangan untuk membuat pemotongan kepada PERKESO
sebab ini satu program yang sangat mulia untuk membela wanita-wanita di luar sana.

Datuk Haji Awang bin Hashim: Terima kasih Yang Berhormat Baling. Kita melihat
keseluruhan. Memanglah kalau kita melihat golongan yang - keseluruhan ini maksudnya tidak
kiralah dia gaji RM3,000, RM5,000, RM10,000 ataupun gaji RM1,000 atau RM800, RM1,500
dan sebagainya tetapi kita melihat kepada golongan yang marhaen. Memang kalau kita terus
buat satu segmentasi berkenaan dengan pendapatan gaji, ia akan jadi satu compulsory. Buat
masa sekarang kita cadangkan untuk kita laksanakan ini dahulu, untuk kita membela
golongan suri rumah ini. Okey, terima kasih.

Seterusnya saya akan terus kepada - yang lain-lain saya akan jawab secara bertulis.
Yang Berhormat Kubang Pasu tidak ada. Yang Berhormat Kuala Nerus tidak ada. Yang
Berhormat Sepang tidak ada. Seterusnya saya jawab Yang Berhormat Segambut.

Mohon undang-undang ditangguhkan sehingga penambahbaikan diambil, minta
ditangguhkan. Tadi pun Yang Berhormat Ipoh Barat cakap lambat, kalau kita tangguh lagi,
lambat lagilah, teruk lagilah KSM kena. [Ketawa] la adalah hasrat kerajaan bagi memulakan
liputan keselamatan sosial kepada suri rumah yang layak dalam masa yang terdekat
terutamanya suri rumah di bawah i-Suri kerana RM20 juta telah diperuntukkan kepada
PERKESO sebagaimana Bajet 2020. Jadi kita terus buat bila bajet telah diperuntukkan
kepada kita.

Cadangan untuk diperluaskan dan melibatkan lelaki, tadi dah jawab yang itu.
Pampasan diberikan adalah terlalu rendah iaitu amaun maksimum RM30,000. Berdasarkan
konsep pulling of resources and sharing of risk dengan izin, tertakluk kepada pendapatan
bulanan anggapan sebanyak RM600. Maka ia adalah bersesuaian untuk permulaan
pelaksanaan rang undang-undang ini berdasarkan caruman RM10 sebulan atau RM120
setahun. Namun jika pampasan ini dinaikkan, maka kadar caruman perlu juga ditingkatkan.

Jadi kita tidak ada niat hendak menghina mana-mana pihak. Buat masa ini kita fokus
kepada golongan marhaen, golongan B40 yang susah. Kadang-kadang dia tidak ada apa
langsung tetapi dia suri rumah. Jadi kita hendak membela mereka ini dengan - kalau kita letak
sebulan RM50 atau RM60 lebih baik masuk insurans lain. Ini RM10 ini the minimum cost of
insured for the beneficiary yang akan dapat benda ini. Okey, terima kasih.

Seterusnya, /ast but not least. Jadi saya dah jawab gaji minimum tadi RM1,500.

Puan Hannah Yeoh [Segambut]: So, berdasarkan RM10?

Datuk Haji Awang bin Hashim: Ya, ya, ya. RM10 sahaja yang kita buat setiap bulan.
Jadi rasanya tidak membebankan mana-mana pihaklah RM10 sebulan, bukan sehari.

Puan Hannah Yeoh [Segambut]: Ya, tapi perkataan “anggapan” gaji minimum kerja
itu, saya mintalah dalam peringkat Jawatankuasa mungkin Yang Berhormat Timbalan Menteri
boleh masukkan mukadimah supaya bila orang hendak check Hansard nanti, mereka tahu ini
bukan “anggapan” kerajaan terhadap nilai kerja yang dilakukan oleh suri rumah satu bulan
RM600.

Datuk Haji Awang bin Hashim: Okey, terima kasih Yang Berhormat Segambut. Ya,

insya-Allah kita akan rujuk balik untuk kita bincang balik berkenaan dengan perkataan
