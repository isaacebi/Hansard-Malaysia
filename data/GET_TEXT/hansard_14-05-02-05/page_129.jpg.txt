DR. 25.7.2022 124

bank. Sekiranya suri rumah bankrap, bayaran caruman boleh dibuat melalui saluran lain
seperti tunai melalui kaunter PERKESO atau cara lain yang bersesuaian. Seterusnya...

Puan Kasthuriraani a/p Patto [Batu Kawan]: Yang Berhormat Timbalan Menteri,
boleh nyatakan di sini, apakah cara lain yang bersesuaian? Oleh sebab ini rang undang-
undang yang baru, kami sendiri pun tidak tahu. Jadi, kalau mereka sendiri tidak ada duit,
macam contoh mereka bankrap tetapi suami hendak buat caruman di atas nama mereka.
Bagaimana proses itu boleh berlaku?

Datuk Haji Awang bin Hashim: Terima kasih, nanti saya akan jawab bertulis
kaedahnya. Masih di dalam- ini dia— syarah dia sekarang ini masih lagi dalam standard
operating procedure (SOP) yang akan dilaksanakan oleh PERKESO. Ada berapa banyak
lagi. Akan tetapi terima kasihlah bangkit benda-benda macam itu sebab kita hendak buat
clarify. Selepas ini kita hendak balik Kempen ke kawasan kita untuk hendak terang, untuk
Skip...

1800

Tuan Yang di-Pertua: Yang Berhormat perlu berapa lama lagi?

Datuk Haji Awang bin Hashim: Saya tengok tidak lama dah, sedikit lagi. Sudah
habis masa?

Tuan Yang di-Pertua: Lima minit.

Datuk Haji Awang bin Hashim: Lima minit, okey. Saya yang tak sempat jawab, saya
jawab bertulis boleh? Okey.

Seterusnya berapakah suri rumah ikut bangsa dan agama yang muflis? Setakat ini
pendaftaran suri rumah berdasarkan penerimaan data senarai i-Suri belum dilaksanakan
sebelum rang undang-undang ini diluluskan. Data tersebut boleh disediakan setelah rang
undang-undang ini diluluskan dan skim boleh dilaksanakan apabila kita mula melaksanakan
skim ini. Minta Yang Berhormat Batu Kawan bangkit lagi sekali dalam mana-mana atau
persoalan selepas kita diluluskan nanti, okey.

Bagaimanakah status bapa tunggal atau duda? Apakah perlindungan yang
disediakan kepada mereka? Ini dibangkitkan juga oleh Yang Berhormat Batu Kawan.
Kementerian Sumber Manusia melalui PERKESO akan meneliti cadangan ini bagi
memastikan tiada golongan yang tertinggal seperti bapa tunggal dan duda. Namun, jika
mereka telah berdaftar di bawah Akta 4 dan Akta 789, maka mereka dilindungi di bawah akta
tersebut.

Seterusnya, Yang Berhormat Batu Kawan juga membangkitkan cadangan supaya
kerajaan mendalami jenayah rogol. Adakah kecederaan akibat jenayah rogol dalam
perkahwinan termasuk dalam skop perlindungan SKSSR? Perlindungan Keselamatan Sosial
Suri Rumah melindungi suri rumah daripada insiden bencana domestik dan keuzuran atau
penyakit kritikal yang tidak mungkin sembuh. Kecederaan yang dialami oleh suri rumah
semasa melakukan household activity dengan izin termasuk kecederaan akibat jenayah rogol
akan dilindungi oleh SKSSR.

Apakah mekanisme yang ditentukan oleh kerajaan untuk memberi penerangan skim

SKSSR kepada golongan wanita? Kementerian Sumber Manusia melaksanakan sesi libat
