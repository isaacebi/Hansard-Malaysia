DR. 25.7.2022 70

mengiktiraf penglibatan suri rumah yang menjadi sebahagian daripada dengan izin, care
economy yang terlibat secara langsung dalam pembangunan institusi keluarga.

Tuan Yang di-Pertua dan Ahli-ahli Yang Berhormat sekalian, tafsiran suri rumah
meliputi perempuan sama ada berkahwin atau belum dan menguruskan rumah tangga secara
sepenuh masa atau separuh masa. Ini termasuklah isteri, janda dan balu yang
perkahwinannya didaftarkan serta ibu yang mempunyai anak atau ibu tunggal. Suri rumah
yang layak diliputi ialah warganegara Malaysia dan pemastautin tetap. Liputan ini terpakai
kepada suri rumah yang berumur kurang 55 tahun.

Rang undang-undang ini tidak terpakai bagi suri rumah yang telah mencapai umur
54 tahun dan tidak pernah mencarum dalam SKSSR. Pemakaian rang undang-undang ini
adalah secara sukarela. Suri rumah, suami atau mana-mana orang boleh mendaftarkan suri
rumah di bawah rang undang-undang ini. Suami suri rumah, keluarga atau mana-mana orang
boleh membayar caruman bagi pihak suri rumah tersebut.

Suami atau suri rumah boleh memberi keizinan kepada majikannya untuk membuat
potongan gaji bagi maksud pembayaran caruman. Sekiranya suami memilih untuk membuat
caruman, dengan izin, “once in always in” akan terpakai kepada suami untuk memastikan
perlindungan adalah berterusan.

Sekiranya suami tidak berupaya untuk meneruskan caruman, beliau hendaklah
memaklumkan perkara tersebut kepada PERKESO dalam tempoh masa 60 hari sebelum
tamat tempoh caruman yang sedia ada. Caruman hendaklah dibayar terlebih dahulu pada
kadar RM120 setahun bagi tempoh 12 bulan untuk memastikan mereka memenuhi syarat
kelayakan menerima faedah.

Untuk tidak membebankan suri rumah, khususnya, golongan suri rumah yang mudah
terjejas seperti miskin dan miskin tegar, seramai 150,000 orang wanita yang berdaftar di
bawah i-Suri akan dicarumkan oleh kerajaan selaras dengan Bajet 2022.

Tuan Yang di-Pertua dan Ahli-ahli Yang Berhormat sekalian, rang undang-undang ini
menyediakan dua jenis faedah iaitu faedah hilang upaya dan faedah keilatan.

Faedah hilang upaya ialah:

i) faedah perubatan,
ii)

(
( faedah hilang upaya kekal;
(i
(i
(

i
ii) elaun layanan sentiasa;
iv) pencen penakat; dan
v) faedah pengurusan mayat.

Manakala di bawah faedah keilatan ialah:

(i) elaun keuzuran;

(ii) elaun layanan sentiasa;

(iii) pencen penakat; dan

(iv) faedah pengurusan mayat.

Tuan Yang di-Pertua dan Ahli-ahli Yang Berhormat sekalian, rang undang-undang ini
mengandungi 11 bahagian, 97 fasal dan lapan jadual. Butiran terperinci adalah seperti
berikut.
