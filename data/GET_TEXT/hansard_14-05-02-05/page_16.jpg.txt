DR. 25.7.2022 11

Sekarang kita dah turunkan daripada 1,500 ke 1,000 buah rumah. Setiap 1,000 buah
rumah dalam satu-satu kawasan taman atau pun taman yang berkelompok dalam satu-satu
kawasan boleh memohon penubuhan satu KRT.

Jadi, menjawab kepada soalan Yang Berhormat tadi, adakah kita akan mewujudkan
KRT di kawasan-kawasan luar bandar dan sebagainya, di kampung baharu. Tidak, ia dalam
kawasan perbandaran. Kita bekerjasama dengan pihak berkuasa tempatan untuk menjaga
keselamatan dan sebagainya. Jadi, perkara itu perlu diwujudkan. Kerjasama bersama-sama
dengan pihak berkuasa tempatan dengan ahli-ahli majlis yang ada dalam satu-satu kawasan.
Terima kasih.

Tuan Yang di-Pertua: Yang Berhormat Baling bangun dulu.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Pertama sekali, saya ucapkan jutaan terima kasih kepada kementerian Yang
Berhormat, khususnya pada Yang Berhormat Menteri sendiri yang turun padang ke Baling
dalam masa usaha misi membantu mangsa-mangsa banjir di kawasan saya, khususnya, di
kawasan Cina Kampung Baru, Yang Berhormat telah meluluskan banyak peruntukan. Terima
kasih.

Keduanya, antara keberkesanan mewujudkan integrasi di antara kaum ini. Lagipun,
kalau kita lihat pada hari ini, banjir sudah bukan di kawasan kampung dah, banjir di taman.
Kalau di Selangor, terutama di Taman Sri Muda pun dah tenggelam dan sebagainya.

Apakah wujud ataupun ada cadangan daripada kementerian Yang Berhormat untuk
mewujudkan kaedah-kaedah integrasi kaum tadi ini, yang nak mengukuhkan integrasi kaum
ini? Apakah semangat sukarelawan ataupun team sukarelawan akan diwujudkan selain
menjaga keselamatan untuk membantu mangsa-mangsa banjir?

Kalau kita tengok hari ini, kita mengharapkan ketua kampung, JKK. Kita juga boleh
mewujudkan dalam Kementerian Perpaduan Yang Berhormat Menteri ini, di antara KRT juga
boleh memainkan peranan untuk usaha membantu mangsa-mangsa banjir dalam masa yang
cepat dan pantas. Terima kasih Tuan Yang di-Pertua.

Tuan Yang di-Pertua: Terima kasih.

Datuk Halimah binti Mohamed Sadique: Terima kasih Tuan Yang di-Pertua.
Terima kasih pada Yang Berhormat Baling. Saya ingin mengucapkan tahniah kepada Yang
Berhormat Baling. Sepanjang tempoh banjir yang berlaku di Baling ini Tuan Yang di-Pertua,
Yang Berhormat Baling ini berkampung di kawasannya. Daripada mula sehingga selesai
kepada membantu masyarakat pengundi di kawasan. Saya turun, saya pergi tengok setiap
tempat. Saya turun pergi tengok gudang yang penuh dengan macam-macam barang untuk
diagihkan untuk bantu kepada masyarakat tempatan. Jadi, tahniah kepada Yang Berhormat.

Saya ingin memaklumkan, tadi apabila saya menjawab soalan daripada Yang
Berhormat dari kawasan Sekijang, daripada segi penubuhan Yang Berhormat, ia dalam
kawasan perbandaran. Kita hendak mewujudkan satu komuniti yang terdiri daripada
berbilang kaum, di mana lantikan pengerusi-pengerusi KRT ini dibuat oleh komuniti tersebut.

Merancang pelbagai agenda berasaskan pada pelan pembangunan, pelan

pemerkasaan, kepimpinan KRT yang telah pun kita bangunkan. Selain daripada Buku Gerak
