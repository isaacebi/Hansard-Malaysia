DR. 25.7.2022 82

sahaja? Kalau seluas itu, saya sangat-sangat mengalu-alukanlah sebab suri rumah ini kalau
dia mengasuh anak bawa ke tepi pantai untuk memujuk anaknya, itu juga merupakan
tugasnya sebagai suri rumah. Jika berlaku keadaan yang tidak diingini sewaktu dia membawa
anaknya untuk berehat di tepi pantai, maka sudah tentu dia harus mendapat faedah daripada
kejadian-kejadian yang tidak diduga ini. Jadi ini perlu kepada penjelasan.

Keduanya ialah dalam i-Suri juga ada peruntukan yang berkaitan dengan bantuan
hilang upaya. Jadi bagaimana yang kata tadi ini, yang i-Suri ini yang RM150 ribu itu akan
secara automatiknya diserap dan di carum oleh kerajaan dalam skim ini. Jadi adakah nant i-
Suri ini akan dimansuhkan atau bagaimana? Ataupun dia sudah tidak dapat lagi faedah hilang
upaya dalam i-Suri. Kalau berlaku keadaan yang tidak diingini dan tidak diduga ini kepada
dia, dia hanya akan mendapat faedah berkaitan hilang upaya itu dalam sistem yang ada
dalam PERKESO dan tidak lagi dalam i-Suri. Ini satu perkara yang perlu diberikan
penjelasan.

Kemudian, saya percaya bahawa kerajaan telah pun menganggarkan, sudah ada
anggaran 3.13 juta orang wanita yang tidak bekerja disebabkan kerja rumah ataupun
tanggungjawab keluarga. Jadi saya fikir saya boleh bersetuju dengan rakan saya Yang
Berhormat Pontian tadi. Jadi kalau kerajaan sudah ada rekod 3.13 juta ini, tidak perlu mereka
ini menunggu untuk membuat pendaftaran. Ini untuk menggalakkan mereka terus diserapkan
dan didaftarkan secara automatik oleh kerajaan kemudian memaklumkan kepada mereka
untuk memastikan supaya ada orang yang bertanggungjawab sama ada diri sendiri, suami,
anak atau sebagainya untuk mencarum bagi pihak mereka.

Jadi ini yang harus dibuat secara yang lebih proaktif untuk memastikan bahawa
wanita di Malaysia ini akan mendapat pembelaan yang terbaik. Akan tetapi walau apa pun
bagi saya, keadaan-keadaan ini sudah tentulah kita tidak menginginkan seorang wanita itu
akan menyebabkan dia hilang jari contohnya, untuk hendak dapat RM30 ribu, contoh ya.
Hendak dapat RM30 ribu, hilang jari ini boleh dapat RM30 ribu.

Saya ingat lebih kurang begitulah ayat-ayat yang saya baca tetapi dia kena hilang jari
dulu. Sudah tentulah kita tidak menginginkan seseorang itu hilang jari. Jadi dalam konteks
ini, kita harus seimbangkan antara pendidikan keselamatan diri mereka itu perlu diberikan
untuk memastikan bahawa mereka boleh mencarum, kalau berlaku dia dapat tetapi adalah
lebih baik dia tidak hilang jari, dia tidak cedera dan sebagainya kerana itu adalah kehidupan
yang lebih sempurna.

Akhir sekali, saya juga ingin menuntut supaya seperti rakan saya Yang Berhormat
Jempol tadi, suri rumah ini ramai lelaki sekarang ini yang menjadi suri rumah sepenuh masa.
Kalau di Korea sekarang ini sudah melebihi 200 ribu orang masyarakat Korea, suami menjadi
suri rumah.

Dato’ Sri Haji Tajuddin bin Abdul Rahman [Pasir Salak]: Bukan suri rumah,
pembantu rumah.

Dato’ Mahfuz bin Haji Omar [Pokok Sena]: Di Malaysia juga keadaan sebegitu
kerana suami dan isteri ini mempunyai kata sepakat. Mereka hendakkan ada perhatian

sepenuhnya kepada anak. Jadi mereka berfikir, isteri mempunyai gaji yang lebih tinggi,
