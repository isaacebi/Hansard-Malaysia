DR. 25.7.2022 102

berdaftar dengan eKasih dan sebagainya itu, dapat kita cover di bawah skim ini. Saya kira
perlu revisit. Saya difahamkan, kenapa the magic age 55 tahun diletakkan ini sebab, ini
merupakan skim insurans. Jadi, actuaries pun masuk. Masuk formula gedebuk-gedebak apa
semua, tiba-tiba letak 55 tahun. Jadi, saya rasa ini perlu dilihat semula.

Juga kepada perkara-perkara yang diberikan, pampasan yang diberikan. Contohnya,
bagi pemulihan jasmani ataupun dialisis, maksimum RM50 ribu sahaja ya dan bagi dialisis
RM200 sebulan.

Untuk makluman Tuan Yang di-Pertua, orang kalau yang dia tidak dapat rawatan
dialisis di hospital kerajaan sebab quenya panjang dan sebagainya, seminggu Tuan Yang di-
Pertua, belanjanya RM1,000 ya. Sebulan kena bahagi empat minggu.

01650

So, it’s actually RM4,000 dengan dapat RM200 ini, tersangat sedikitlah bagi saya
supaya ini dapat juga dilihat semula supaya akhirnya intension kita untuk membantu mereka
ini dapat tercapai.

Jadi Tuan Yang di-Pertua, saya ingat itu yang ingin saya tekankan iaitu tentang had
umur dan juga pampasan yang diberikan itu supaya kita naikkan sedikit supaya hasrat untuk
membantu mereka yang memerlukan ini atas dasar mereka telah memberikan khidmat yang
cemerlang kepada keluarga dan seterusnya kepada negara akan dapat kita realisasikan.
Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kubang Pasu. Dipersilakan Yang Berhormat Kuala Nerus.

4.51 ptg.

Dato’ Dr. Mohd Khairuddin bin Aman Razali [Kuala Nerus]: Assalamualaikum
warahmatullahi wabarakatuh, [Membaca sepotong doa] Terima kasih kepada Tuan Yang di-
Pertua. Allah SWT berfirman [Membaca ayat al-Quran], “...dan menjadi kewajipan kepada
suami dilahirkan untuknya anak, memberi rezeki kepada isteri-isteri mereka dan juga pakai
kepada mereka dengan cara yang baik’.

Saya menyokong penuh hasrat kerajaan untuk membentangkan Rang Undang-
undang Keselamatan Sosial Suri Rumah 2022 ini dan bagi saya, ini adalah satu langkah ke
hadapan untuk kita mengiktiraf tugasan seorang wanita yang dipanggil sebagai suri rumah.
Perkataan ‘suri’ kalau kita lihat dalam Kamus Dewan bermaksud raja atau permaisuri,
menggambarkan begitu besarnya kedudukan isteri dalam rumah kerana menguruskan rumah
tangga bagi seorang suami.

Kita berharap ini adalah langkah awal yang membawa kepada langkah-langkah
besar lagi untuk kita mengiktiraf suri rumah sebagai satu pekerjaan, bukan hanya untuk kita
berikan mereka pampasan di kala berlakunya ilat dan sebagainya tetapi juga untuk
memberikan hak yang besar lagi kepada mereka agar suri rumah menjadi satu pekerjaan
yang diiktiraf dan diberikan gaji, elaun dan sebagainya.

Cuma perkara berbangkit daripada apa yang kita bentangkan pada hari ini ialah

pertama tentang kempen kesedaran. Ini kerana apa yang kita bentangkan ini lebih bersifat
