DR. 25.7.2022 60

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Sila.

Tuan Wong Hon Wai [Bukit Bendera]: Yang Berhormat Menteri, tambahan sikit.
Saya meminta satu Kertas Putih dibentangkan di Parlimen selepas semua siasatan ini untuk
makluman Dewan kerana begitu penting dan begitu banyak implikasinya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bendera. Sila Yang Berhormat Menteri, jawab.

01440

Datuk Seri Saravanan a/l Murugan: Tuan Yang di-Pertua, isu yang dibangkitkan
oleh Yang Berhormat Klang, kebetulannya apa yang disebut oleh Yang Berhormat adalah
betul. Apabila kita menandatangani MoU, permintaan daripada pihak Jakarta untuk
menggunakan One Channel System. Itu sebuah saluran bukan sistem, itu saluran.
Permintaan ini telah pun dikemukakan kepada Kuala Lumpur sebab sebelum ni kita ada MA/D
Online, di mana mereka menyatakan mereka tidak tahu di manakah perginya warga
Indonesia datang ke Malaysia setelah diberi permit kerja mereka tidak— they are not in the
know dengan izin.

Akan tetapi baru-baru ini perbincangan bersama Kementerian Sumber Manusia,
KDN dan pihak Indonesia dari segi dasar telah bersetuju untuk mengintegrasikan sebab kita
menggunakan MAID Online ini untuk 14 negara sumber. Cuma dia hendak hapuskan untuk
satu negara memang mustahil. Maka kita telah cari satu penyelesaian di mana kita akan
integrasikan kedua-dua sistem. Ini adalah cadangan Kuala Lumpur kepada Jakarta. Kita akan
dapat maklum balas pada hari Khamis ini.

Seterusnya apa yang dibangkitkan oleh Yang Berhormat Jelutong.

Tuan Charles Anthony Santiago [Klang]: Yang Berhormat Menteri. Sebelum pergi
ke Yang Berhormat Jelutong, [Bercakap tanpa menggunakan pembesar suara] Terima kasih
Yang Berhormat Menteri. Saya hendak follow-up berkait dengan penggunaan MAID Online
system ini. Sebenarnya accusation against MAID Online system ini ada dua. Pertama, it
promotes or it allows for forced labour ataupun buruh paksa dan juga trafficking.

So, kalau online system yang diguna pakai oleh KDN melonggarkan ataupun causes
the problem— mengakibatkan buruh paksa dan sebagainya, cancel it because you've signed
a document mengatakan bahawa Kerajaan Malaysia akan komited untuk membasmi forced
labour. So, saya tidak faham mengapa kita masih menggunakan.

Timbalan Yang di-Pertua [Dato' Mohd Rashid Hasnon]: Sila Menteri.

Datuk Seri Saravanan a/l Murugan: Terima kasih Tuan Yang di-Pertua atas
pandangan Yang Berhormat Klang dan seterusnya kita kembali kepada apa yang
dibangkitkan oleh Yang Berhormat Jelutong.

Apabila Kementerian Sumber Manusia melalui agensi membuat keputusan untuk
melaporkan penyalahgunaan oleh 66 buah syarikat, maka kami tiada halangan untuk
mengumumkan keputusan siasatan. Saya percaya SPRM akan tetap membuat pengumuman

dari segi hasil siasatan.
