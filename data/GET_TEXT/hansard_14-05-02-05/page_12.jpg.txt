DR. 25.7.2022 7

kosmetik perlu dinotifikasikan, ini penting, kepada Kementerian Kesihatan Malaysia sebelum
ia dikilangkan, diimport atau dijual.

KKM sentiasa menjalankan pemantauan secara berterusan atau istiqamah terhadap
kosmetik bernotifikasi di pasaran melalui aktiviti surveillance seperti aktiviti pemantauan
kualiti Kosmetik bernotifikasi termasuk pemantauan iklan kosmetik yang disiarkan dalam
media cetak, elektronik, media sosial dan platform e-dagang.

Jadi aktiviti pemantauan kualiti kosmetik bermakna kita katakan ialah post-marketing
surveillance iaitu ia buat persampelan, penyemakan label, pengendalian aduan, pengujian
makmal dan pemantauan iklan di platform e-dagang dan penyaringan kandungan bahan dan
info produk dan juga audit fail maklumat dan juga audit premis atau kilang.

Tuan Yang di-Pertua, merujuk kepada Guideline for Cosmetic Advertisment yang
dikeluarkan oleh NPRA, penggunaan gelaran profesional seperti “doktor” tidak dibenarkan.
Tindakan regulatori seperti amaran iklan dan pembatalan notifikasi kosmetik akan diambil
sekiranya kosmetik didapati diiklankan dengan tuntutan perubatan ataupun tuntutan yang
melampau skop takrifan kosmetik.

Berdasarkan satu statistik tahun 2021 sehingga Jun tahun ini, 1,775 iklan kosmetik
telah dipantau, 283 telah diberi amaran dan 104- kosmetik telah dibatalkan status
notifikasinya. Selain itu, pihak KKM juga sentiasa menjalankan tindakan pemeriksaan dan
operasi serbuan secara berterusan ke atas premis dan penjual termasuk di media sosial
untuk mengekang penjualan ini. Syarikat yang tidak mengikut undang-undang akan disiasat
dan didakwa di mahkamah di bawah Akta Jualan Dadah 1952.

KKM melalui Bahagian Penguatkuasaan Farmasi telah menerima sebanyak 86
aduan mengenai penjualan kosmetik tidak bernotifikasi, dan sejak tahun 2021 sehingga Jun
2022. Berdasarkan kepada pengesahan aduan yang dijalankan, 444 buah premis telah
diserbu dengan rampasan RM4,338,629.00. Sekiranya penjualan melibatkan orang
profesional seperti doktor, maka maklumat akan disalurkan kepada badan profesional yang
mengawal selia amalan doktor untuk tindakan selanjutnya. Terima kasih, Tuan Yang di-
Pertua.

Tuan Yang di-Pertua: Terima kasih. Yang Berhormat, silakan.

Tuan Sabri bin Azit [Jerai]: Terima kasih Yang Berhormat Timbalan Menteri dan
terima kasih Tuan Yang di-Pertua.

Soalan saya yang seterusnya, apakah kaedah pemantauan yang lain yang dapat
diguna pakai bagi membendung isu ini kerana mengikut satu kajian, 70 peratus pesakit buah
pinggang di negara ini ada mengambil makanan tambahan sebelum disahkan menghidap
penyakit tersebut. Sekian.

Dato’ Dr. Haji Noor Azmi bin Ghazali: Terima kasih Yang Berhormat Jerai yang
begitu prihatin tentang kesalahan-kesalahan yang dilakukan oleh syarikat ini. Di samping apa
yang kita buat, yang saya terangkan tadi — tindakan regulatori iaitu memberi amaran,
membatalkan notifikasi dan juga kita membuat pemantauan, dan membuat serbuan dan
pemeriksaan di premis yang mana bagi mereka- syarikat yang tidak bernotifikasi, tidak

berdaftar dengan PBKD, maka siasatan akan dibuat dan akan dibawa ke mahkamah.
