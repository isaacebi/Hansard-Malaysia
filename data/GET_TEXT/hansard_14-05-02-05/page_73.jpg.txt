DR. 25.7.2022 68

ini didapati oleh pekerja-pekerja yang mendapat gaji lebih daripada RM5,000? Apakah
jumlah yang mereka dapati? Ini agak tidak jelas.

Yang kedua adalah berkaitan dengan huraian, saya ada soalan tentang implikasi
kewangan. Saya baca dahulu. “Rang Undang-undang ini...,-— yang kerajaan sebut
sekarang— “Tidak akan melibatkan kerajaan dalam apa-apa perbelanjaan wang tambahan.”

Tuan Pengerusi dan Yang Berhormat Yang Berhormat Menteri, kita kata undang-
undang macam ini iaitu Akta Sistem Insurans Pekerjaan ialah social protection, perlindungan
sosial. Akan tetapi, realitinya apa? Kita swastakan social protection. Sebab, semua dibayar
oleh pekerja dan majikan. Kerajaan tidak bayar.

So, bagi saya, kerajaan mesti memikirkan— ini satu permulaan yang baik. Saya
sokong secara prinsip permulaan akta ini pada 1 Januari 2018. So, ini kali pertama dalam
sejarah Malaysia apabila seorang pekerja dijadikan redundant, dengan izin, atau dipecat
semua, at least dia ada sekurang-kurangnya enam bulan gaji dengan sebahagian gaji itu dia
bagilah sebagai satu cushion, financial cushion.

Akan tetapi, duit ini semua datang daripada pekerja dan majikan. Jadi, apabila kita
lihat daripada sistem-sistem negara lain, jelas perlindungan sosial macam ini datang juga
daripada dana kerajaan, daripada cukai. Akan tetapi, di sini semua diswastakan. Social
protection, dengan izin, cannot be completely privatize. The government must play its role.

Jadi, apakah cadangan atau rancangan daripada kerajaan untuk meluaskan skop
undang-undang ini yang baik dengan sumbangan yang sesuai daripada pihak kerajaan
selaras dengan skim-skim yang sama di negara-negara lain? Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat

Sungai Buloh. Sila Yang Berhormat Menteri menjawab.

2.58 ptg.

Menteri Sumber Manusia [Datuk Seri Saravanan a/l Murugan]: Tuan Pengerusi,
bagi isu yang dibangkitkan oleh Yang Berhormat Ipoh Barat, kita memang sedang mengambil
langkah-langkah untuk memperketat. Setelah kita mengenal pasti 66 syarikat telah terlibat
dalam isu penyelewengan, masih dalam siasatan, kita telah mengenal pasti beberapa
kelemahan yang sedia ada. Saya bagi jaminan, kita akan memperketat peraturan-peraturan
yang sedia ada supaya perkara ini tidak diulangi.

Bagi isu yang dibangkitkan oleh Yang Berhormat Sepang, terima kasih. Saya akan
bagi secara bertulis dari segi ikut Parlimen, berapa ramai yang sudah hilang pekerjaan.

Yang kedua mengenai wang caruman yang tidak dituntut. la tidak dapat dipulangkan
berdasarkan konsep pulling, social sharing, ada risk untuk membayar untuk masa hadapan.

Yang ketiga, isu yang dibangkitkan oleh Yang Berhormat Sungai Buloh. Satu
cadangan yang baik. Yang Berhormat, kita lihat ini adalah satu perkara yang penting
memandangkan dalam masa sepuluh tahun, negara akan mencapai status ageing
population. Maka, kita telah mengkaji modul yang telah diperkenalkan di Jepun di mana

semua, tidak kira— hari ini kita lihat di Malaysia, penjawat awam mendapat pencen. Akan
