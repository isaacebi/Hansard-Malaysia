DR. 25.7.2022 104

memberi kesan kepada takrifan bencana domestik ataupun takrifan pengurusan rumah
tangga yang nanti akan diberikan takrifan yang lebih detil oleh kementerian untuk akta ini.

Ini kerana ramai yang menjadi suri rumah, membantu suami meneruskan perniagaan
bimbang kerja-kerja mereka dan akhirnya berlaku ilat dan sebagainya kerana kerja-kerja
mereka itu lalu terkeluar daripada takrifan yang diberikan oleh akta ini. Itu sahaja daripada
saya, terima kasih. Saya menyokong penuh. Wassalamualaikum warahmatullahi
wabarakatuh.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kuala Nerus. Dipersilakan Yang Berhormat Sepang.

4.56 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya untuk berbahas. Tuan Yang di-Pertua, kita tahu bahawa
undang-undang ini yang namanya sosial sekuriti ini adalah sebahagian daripada safety net
ataupun jaringan keselamatan untuk — dalam kontak kes ini ialah melibatkan suri rumah.

Cuma saya ingin bertanya kepada pihak Menteri ataupun Timbalan Menteri, kalau
kita lihat kepada seksyen 2 dalam tafsiran housewife, izinkan saya baca dalam bahasa
Inggeris ya, “means any female whether married or unmarried”.

Saya ingin bertanya kepada pihak kerajaan, oleh sebab termasuk housewife adalah
orang yang tidak berkahwin (unmarried), adakah ini bermakna sekiranya katakan seorang
kadang-kadang orang-orang kaya ini dia ada care ataupun caretaker untuk menjaga mereka
ini. Jadi adakah mereka ini mungkin akan dilindungi juga ataupun termasuk dalam pengertian
housewife, itu yang pertama.

Kedua, saya juga ingin mengucapkan tahniah kerana dalam undang-undang ini ada
satu peruntukan mengenai disclosure of interest. Izinkan saya merujuk Tuan Yang di-Pertua,
di bawah fasal 12 iaitu, “mana-mana anggota jawatankuasa hendaklah kalau mereka
mempunyai kepentingan secara direct atau indirect mengisytiharkan kepentingan kepada
pihak chairman ataupun pengerusi committee”. Saya ingin bertanya, apa kesan kalau
sekiranya mereka gagal melakukan hal tersebut?

Tuan Yang di-Pertua, sebenarnya selepas kes yang melibatkan Yang Berhormat
Pekan, memang saya rasa amat perlu diadakan peruntukan seperti ini. Ini kerana apa Tuan
Yang di-Pertua, izinkan saya merujuk kepada kes Najib vs PP 2021 MLJ 248, keputusan
Mahkamah Rayuan di mana dalam kes ini Tuan Yang di-Pertua, antara lain izinkan saya
merujuk kepada paragraph 42 dalam judgement of the Court of Appeal. Antara lain
mengatakan, izinkan saya membaca dalam bahasa Inggeris, “on 17th of August 2011, the
appellant, sorry, sorry. The first government guarantee was approved at the Cabinet Meeting,
chaired by the appellant’, iaitu Yang Berhormat Pekan.

#1700

Ini menunjukkan bahawa walaupun dia seorang yang ada kepentingan dalam

guarantee agreement itu tetapi dia sendiri yang telah mempengerusikan mesyuarat dan dia

juga telah approved.
