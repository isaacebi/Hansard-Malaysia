DR. 25.7.2022 50

Pekerjaan ini, ia sangatlah membantu para pencarum bagi mengharungi tempoh sukar yang
dihadapi sementara mendapat pekerjaan baharu.

Sistem baharu ini juga mampu menyelesaikan masalah tekanan sosial yang sering
kita dengar saban hari. Kini kita boleh lihat peratus bunuh diri dan juga masalah tekanan
perasaan akibat masalah kewangan yang semakin meningkat. Oleh itu, dengan wujudnya
SIP ini, dilihat mampu untuk mengurangkan bebanan dalam masyarakat kita.

Keduanya, adalah berkaitan Elaun Berpindah Tempat Kerja. Adakah dimasukkan
sekali dalam Sistem Insurans Pekerjaan ini? Kita faham dengan keadaan endemik pada
ketika ini, ramai di antara kita yang dicutikan tanpa gaji dan dibuang kerja dan terpaksa
mencari pekerjaan baharu. Namun, lokasi mungkin berubah ke tempat lain yang lebih jauh
yang memaksa individu supaya membawa keluarga berpindah rumah ke lokasi baharu.

Kos yang terpaksa dikeluarkan juga agak tinggi seperti perpindahan, persekolahan
anak-anak, pengangkutan, sewa rumah dan sebagainya. Jadi, saya memohon supaya
diwujudkan sekali secara one-off elaun berpindah tempat kerja, sama syaratnya seperti
elaun-elaun lain di bawah SIP.

Bayangkan, pekerja yang hilang upaya kekal. Jika tidak mencarum, mereka akan
kehilangan terus punca pendapatan. Namun, jika mereka menjadi pencarum sekurang-
kurangnya nasib mereka akan terbela. RUU SIP ini juga bertujuan membantu mereka yang
kehilangan pekerjaan mendapatkan bantuan kewangan dan mencari pekerjaan baharu.
Diharap kerajaan akan membuat tindakan yang lebih tegas kepada majikan yang masih
belum mendaftar SIP ini bagi melindungi pekerja mereka.

Sehingga 30 Jun 2020, sebanyak 319 ribu permohonan melibatkan dua juta orang
pekerja dengan pembayaran berjumlah RM5.2 bilion. la merupakan satu angka yang dikira
amat memberangsangkan kerana telah membantu ramai orang untuk meneruskan masa
sukar mereka. Jika dilihat dengan teliti, SIP ini sangat membantu para pencarum. Dengan ini,
saya menyokong penuh sekiranya RUU SIP ini dikekalkan atau ditambahbaikkan. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Jerai. Silakan Yang Berhormat Bukit Bendera.

12.38 tgh.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin menyertai perbahasan tentang rang undang-undang meminda Akta Sistem
Insurans Pekerjaan 2017. Seperti yang dinyatakan Yang Berhormat Menteri, inti pati ialah
menaikkan had maksimum ke boleh insurans amaun gaji pekerja daripada RM4,000 sebulan
kepada RM5,000 sebulan.

Saya ingin mendapat satu penjelasan daripada Yang Berhormat Menteri. Sejak
pelaksanaan Akta SIP ini, dari tahun 2017 atau tahun 2018, empat tahun lebih pelaksanaan
ini, bagaimanakah assessment ataupun penilaian daripada segi kewangan sama ada funding
ini boleh self-sustainable tanpa pelaburan tambahan daripada kerajaan? Ini penting kerana

walaupun SIP ini, kali ini menaikkan had maksimum ke boleh insurans tetapi saya membaca
