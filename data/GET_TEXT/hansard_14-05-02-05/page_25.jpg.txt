DR. 25.7.2022 20

Terima kasih pada Tuan Yang di-Pertua dan juga Yang Berhormat Menteri dari
Tapah. Bila melaksanakan dasar gaji minimum ini jangan gelabah sangatlah sebab saya rasa
ada isu di kalangan peniaga-peniaga mikro dan perusahaan sederhana ini khususnya
daripada mikro ada lebih kurang 78 peratus yang terlibat, yang mereka ini dikecualikan. Saya
tidak menolak keperluan gaji minimum kerana itu memang kita perjuangkan.

Jadi, apa yang saya hendak tanya kepada Yang Berhormat Menteri ialah apakah
mereka yang kita kekalkan RM1,200 sebagai gaji yang tetap di kalangan mikro ini tetapi
kerajaan ada hasrat atau tidak untuk menambah RM300 lagi supaya mereka dapat juga
RM1,500? Untuk memberi keadilan kepada majikan dan pada waktu yang sama membela
pekerja-pekerja yg dikecualikan ini dan tempoh itu pun bukan kita hendak buat selamanya,
mungkin setahun, 12 bulan, kita boleh bela majikan dan pada waktu yang sama mendapat
hak di kalangan para pekerja. Saya mohon penjelasan. Jumlah RM300 itu ada tidak nak bagi?
Itu soalan dia.

Datuk Seri Saravanan a/l Murugan: Tuan Yang di-Pertua, Kementerian Sumber
Manusia dan jawatankuasa khas telah mengkaji secara mendalam, bagi sektor kurang
daripada lima orang, kita beri kelonggaran sehingga 31 Disember, di mana yang lain akan
berkuat kuasa dengan kadar segera pada 1 Mei. Selain daripada itu kurang daripada lima
orang akan berkuat kuasa pada 1 Januari, gaji minimum RM1,500. Selain daripada itu,
RM300 itu belum lagi ada sebarang keputusan. Kita akan mengkaji sekiranya perlu.

Datuk Seri Dr. Mujahid bin Yusof Rawa [Parit Buntar]: Maksudnya yang RM1,200
itu kena tetapkan tetapi RM300 itu kerajaan ada hasrat untuk tambah supaya mereka tetap
dapat RM1,500?

Datuk Seri Saravanan a/I Murugan: Belum lagi ada sebarang keputusan.

Datuk Seri Dr. Mujahid bin Yusof Rawa [Parit Buntar]: Itu soalan saya.

Datuk Seri Saravanan a/I Murugan: Okey.

Tuan Yang di-Pertua: Yang Berhormat Tebrau, ya.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri yang menjawab soalan dari Yang Berhormat
Parit Buntar. Soalan tambahan saya adalah memandangkan orang yang bergaji rendah
berkeluarga besar. Saya minta pandangan Yang Berhormat Menteri adakah gaji minimum
RM1,500 mencukupi untuk menanggung sara hidup mereka? Apakah langkah-langkah yang
akan diambil oleh kementerian untuk meningkatkan gaji minimum lagi tetapi pada masa yang
sama tidak akan membebankan majikan? Terima kasih.

Tuan Yang di-Pertua: Terima kasih.

Datuk Seri Saravanan a/l Murugan: Tuan Yang di-Pertua, sekiranya kita lihat
keseluruhan dengan kos sara hidup yang sedia ada, memang RM1,500 tidak mencukupi.
Akan tetapi kita perlu melihat keseluruhan, daripada segi pertumbuhan ekonomi negara dan
sebagainya, baru kita boleh buat sebarang keputusan. Namun buat masa ini pendekatan
kementerian ataupun keputusan muktamad merupakan gaji minimum daripada RM1,200 naik
ke RM1,500. Terima kasih.

Datuk Ignatius Dorell Leiking [Penampang]: [Bangun]
