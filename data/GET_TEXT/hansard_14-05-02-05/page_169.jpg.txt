DR. 25.7.2022 164

Berhormat Pekan, diberikan, dengan izin, stay of execution dan dibenarkan untuk melilau ke
sana dan ke sini.

So saya menyokong, saya menyokong undang-undang ini tetapi kita harus
menghayati bahawa terdapat persepsi di luar sana, di kalangan masyarakat Malaysia
sekarang bahawa orang-orang kenamaan ataupun orang-orang yang mempunyai
perlindungan ataupun mempunyai kaitan secara langsung atau tidak langsung dengan
kerajaan, mendapat layanan istimewa daripada pihak mahkamah. Dengan izin Tuan Yang di-
Pertua, saya mohon menyokong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Jelutong. Seterusnya, Yang Berhormat Libaran.

8.18 mlm.

Datuk Zakaria bin Mohd. Edris @ Tubau [Libaran]: Terima kasih Tuan Yang di-
Pertua kerana memberi peluang kepada Libaran untuk turut sama membahas Rang Undang-
undang Kanun Tatacara Jenayah (Pindaan) 2022. Penyediaan dokumen dan rekod rayuan
secara paperless bagi kes rayuan jenayah dari mahkamah rendah ke mahkamah tinggi. Tuan
Yang di-Pertua, saya difahamkan untuk dokumen dan rekod rayuan jenayah bagi kes sivil
telah dijalankan secara paperless dan tiada apa-apa masalah yang timbul.

Maka, bagi maksud rayuan jenayah, pindaan dibuat seperti dalam fasal 2 Rang
Undang-undang Kanun Tatacara Jenayah (Pindaan) 2022 bagi rayuan jenayah mahkamah
rendah ke mahkamah tinggi. Tuan Yang di-Pertua, dalam perkara ini saya ingin bertanya
kepada Yang Berhormat Menteri, mengapa pindaan berkaitan dengan rayuan jenayah tidak
dibuat secara serentak dengan pemakaian paperless dalam kes sivil ini?

02020

Namun, saya mengucapkan tahniah kerana akhirnya pindaan yang sama ada dibuat
kepada undang-undang. Mungkin juga pihak mahkamah memerlukan masa kerana banyak
technicality bagi kes jenayah berbanding kes sivil.

Boleh saya tanya Yang Berhormat Menteri, berapakah projection penjimatan oleh
mahkamah memandangkan tiada lagi kos pencetakan dan pembelian kertas serta dakwat
pencetak? Saya berpandangan bahawa ini selaras dengan aspirasi kerajaan untuk langkah-
langkah penjimatan yang telah diumumkan baru-baru ini.

Selain daripada itu, saya juga ingin bertanya kepada Yang Berhormat Menteri,
apakah impak perbicaraan dan rayuan jenayah yang paperless ini kepada provision undang-
undang? Ini kerana saya dapati pengamal undang-undang masih juga memerlukan printed
copy tetapi kita semua perlu maju ke hadapan seiring degan kemajuan teknologi masa kini.
Saya juga difahamkan bahawa mahkamah telah menyediakan platform yang bagus dan baik
untuk prosiding dijalankan secara paperless ini.

Akhir sekali, saya juga memohon Yang Berhormat Menteri menerangkan satu
persatu tatacara rayuan jenayah bagi OKT yang tidak diwakili, sebab saya takut jika OKT ini

diperjudiskan haknya. Saya faham rang undang-undang ini masih lagi mengekalkan proses
