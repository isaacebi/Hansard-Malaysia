DR. 25.7.2022 18

(ii) penentuan pencatutan ke atas mana-mana peniaga yang membuat

keuntungan tinggi yang tidak munasabah.

Kementerian juga telah menguatkuasakan mekanisme penentuan pencatutan
melalui Peraturan-peraturan Kawalan Harga dan Antipencatutan (Mekanisme Untuk
Menentukan Keuntungan Tinggi Yang Tidak Munasabah) 2018 di mana setiap peniaga atau
syarikat yang menjual atau menawarkan suatu barangan ataupun caj perkhidmatan perlu
mematuhi peraturan tersebut. la merupakan satu mekanisme kawalan di peringkat
kementerian untuk peniaga dan syarikat.

Untuk makluman, pada masa yang sama sesi libat urus juga sentiasa diadakan
antara pihak peniaga dan syarikat dengan kementerian yang mana ia melibatkan persatuan
pengguna, persatuan perniagaan, perwakilan perniagaan, syarikat-syarikat perundangan,
syarikat-syarikat cukai dan kastam. Kita memang sentiasa mencari jalan untuk menambah
baik akta ini untuk kebaikan kita bersama. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama.

Dato Sri Hajah Rohani binti Abdul Karim [Batang Lupar]: Tuan Yang di-Pertua,
soalan tambahan. Bagaimanakah peraturan-peraturan sedia ada dapat mengekang isu dan
situasi kritikal seperti baru-baru ini yang mana ketidakcukupan bekalan bahan asas makanan
di pasaran dan peningkatan harga barangan yang mendadak hingga menjejaskan
pengguna? Terima kasih.

#1100

Dato’ Rosol bin Wahid: Terima kasih Yang Berhormat Batang Lupar, terima kasih
Tuan Yang di-Pertua. Untuk mengatasi masalah yang dinyatakan tadi, kita mengadakan
operasi sebagaimana contoh bermula 1 hingga 24 Julai, kita mengadakan operasi
pemeriksaan di 12,417 buah premis iaitu dinamakan Operasi ATM atau Operasi Ayam, Telur
dan Minyak Masak. Kemudian, kita juga mengadakan Operasi Anti Sorok. Operasi bersepadu
diadakan juga bersama dengan ATM, PDRM dan juga agensi kawal sempadan.

Untuk makluman, operasi tersebut, 100 kes telah dihasilkan meliputi nilai rampasan
sebanyak RM2.2 juta iaitu kesalahan menyeleweng, ketirisan bekalan minyak bersubsidi dan
setakat 24 Julai, kita telah menerima 117 aduan berkaitan dengan operasi tersebut. Untuk
ayam dan telur kerana ayam telah ditentukan harga maksimumnya RM9.40, bermula 1 Julai
hingga 24 Julai sebanyak 10,302 buah premis telah diperiksa. Telah menghasilkan sebanyak
157 kes dan nilai rampasan sehingga kini ialah RM22,677. Terima kasih Tuan Yang di-Pertua.

Tuan Yang di-Pertua: Yang Berhormat Labuan, silakan.

Datuk Rozman bin Isli [Labuan]: Terima kasih Tuan Yang di-Pertua. Soalan
tambahan saya, adakah kementerian sedar bahawa terdapat kekurangan bekalan ubat-
ubatan asas seperti ubat demam, selesema dan antibiotik di pasaran? Adakah kerajaan akan
melakukan kawalan harga terhadap ubat-ubatan seperti yang disarankan oleh Presiden
Persatuan Farmasi Malaysia? Mohon jawapan. Terima kasih.

Dato’ Rosol bin Wahid: Terima kasih Yang Berhormat Labuan sahabat saya, terima
kasih Tuan Yang di-Pertua. Berkaitan dengan ubat, kita menyedari hakikat tersebut kerana

di bawah Jawatankuasa Jihad Tangani Inflasi dipengerusikan oleh KKMM, kita berbincang
