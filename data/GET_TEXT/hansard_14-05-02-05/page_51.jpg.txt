DR. 25.7.2022 46

ataupun mereka buat tuntutan palsu, tetapi di peringkat kita sendiri, di peringkat PERKESO
sendiri tidak teliti tentang tuntutan-tuntutan yang dibuat. Ini kesilapan kita sendiri. Jadi, ini
yang perlu diperjelaskan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Pokok Sena. Seterusnya Yang Berhormat Pontian.

12.23 tgh.

Datuk Seri Haji Ahmad bin Haji Maslan [Pontian]: Terima kasih. Sistem Insurans
Pekerjaan (SIP) ini telah dimulakan oleh Yang Berhormat Pekan pada Ogos 2017. Yang
Berhormat Pekan juga telah bersetuju untuk memperuntukkan pada ketika itu kepada
PERKESO sejumlah RM70 juta untuk pembayaran faedah kewangan bagi tahun 2018.
[Disampuk]

Tuan Mohamed Hanipa bin Maidin [Sepang]: Yang Berhormat Pekan juga rompak
duit berbilion. Jangan lupalah sebut itu. /Ketawa]

Datuk Seri Haji Anmad bin Haji Maslan [Pontian]: Sudah makan ubatkah Yang
Berhormat Sepang? Macam tidak makan ubat saja. Dengan pindaan Sistem Insurans
Pekerjaan 2022 ini, Akta 800 ini maka ditingkatkan daripada RM4,000 dan kepada RM5,000
dan juga dipinda Jadual Kedua-Kadar Caruman dengan ada pengiraan kadar caruman dan
juga pindaan Jadual Ketiga-Kadar Faedah dengan ada gaji bulanan dan sebagainya.

Apa yang ingin saya nyatakan di sini adalah mengucapkan terima kasih dan tahniah
kepada Menteri kerana dengan adanya pindaan ini, maka mereka yang mendapat jumlah
Elaun Mencari Pekerjaan daripada RM10,665 dinaikkan kepada RM13,365. Elaun
Pendapatan Berkurangan sebelum pindaan cuma RM10,665 dan selepas pindaan, naik
kepada RM13,365. Elaun Bekerja Semula Awal (EBSA) daripada RM987.50 dinaikkan
kepada RM1,237.50. Ketiga-tiga kenaikan ini selepas pindaan, jumlahnya ialah 25.3 peratus
dan ini adalah satu perkara yang baik untuk pekerja kita di seluruh negara.

Apa yang ingin saya tanyakan ialah dinyatakan bahawa ada mereka yang boleh
menuntut dan ada mereka yang tidak boleh menuntut. Ini sebagaimana yang ada disebut
bahawa yang tidak boleh menuntut itu jika pekerja yang berhenti secara sukarela, pekerja
yang bersara wajib, pekerja yang diberhentikan akibat salah laku dan pekerja yang tidak
berdaftar. Saya ingin menyentuh tentang pekerja yang tidak berdaftar di bawah Akta Sistem
Insurans ini. Oleh sebab kita ada dua jenis pekerjaan, satu pekerjaan yang ada majikan dan
satu lagi ialah pekerjaan secara yang tidak formal, bagaimanakah Sistem Insurans Pekerjaan
ini boleh membantu untuk disebarluaskan kepada pekerja-pekerja yang berada dalam sektor
pekerjaan yang tidak formal?

Seterusnya, saya juga ingin bertanya, sekiranya pencarum kehilangan pekerjaan
akibat majikan muflis ini, berapa ramai yang telah menerima dan berapakah jumlah yang
terlibat tentang Sistem Insurans Pekerjaan sejak ia dimulakan. Seterusnya, sekiranya
pencarum mempunyai insurans peribadi dan dalam masa yang sama mencarum dengan SIP
ini, jika berlaku kemalangan apakah pencarum boleh menuntut kemudahan atau ganti rugi

sekali gus?
