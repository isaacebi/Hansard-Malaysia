DR. 25.7.2022 162

sampai makluman kepada Speaker untuk dimaklumkan secara rasmi, maka pihak
Suruhanjaya Pilihan Raya tidak boleh mengambil apa-apa perjalanan.
02010

Ini menunjukkan kepentingan kepada sistem ini ialah berasaskan kepada cara digital
yang baharu. Kita sangat menyokong tetapi siapkan juga prasarana-prasarana_ perlu.
Kemudian saya ingin juga untuk membangkitkan kepada akta asal, akta Ibu yang melibatkan
urusan plea-bargaining, dengan izin Tuan Yang di-Pertua, dalam akta ini yang melibatkan
tertuduh, timbalan pendakwa raya dan mahkamah seperti tertera dalam seksyen 272(c).
Saya dimaklumkan plea-bargaining ini adalah rundingan bagi pengakuan bersalah diadakan
di antara pihak pendakwaan dan pembelaan sebagai insentif bagi tertuduh yakni orang kena
tuduh, memilih untuk mengaku salah tanpa perlu melalui proses perbicaraan.

Namun soalannya, mengikut rungutan daripada pihak peguam adalah pihak yang
terbabit dalam proses ini seperti pihak mahkamah dan pendakwa raya, kurang berminat
terlibat dalam urusan ini walaupun pihak tertuduh dan peguam bersedia membuat pengakuan
bersalah. Saya pohon jasa baik pihak kementerian untuk menyiasat adakah benar dakwaan
ini. Saya juga ingin menyentuh tentang seksyen 175 dalam akta ibu yang asal yang mana ia
menyatakan bahawa jika mahkamah mendapati wujud pertuduhan palsu atau remeh
daripada pengadu, pengadu boleh didenda sebanyak RM25 sahaja.

Saya berpendapat bahawa bagi mengekang pertuduhan palsu kepada pihak
tertuduh, seharusnya denda dinaikkan sehingga ribuan ringgit bagi menimbulkan perasaan
takut dan insaf kepada pengadu. Saya berpendapat justifikasi denda ini perlu dinaikkan
sehingga ribuan Ringgit kerana integriti, nama baik dan maruah pihak tertuduh telah tercemar
semasa tuduhan tersebut dilemparkan kepadanya. Saya juga ingin menyebut tentang
seksyen 254 akta ibu di mana pendakwa raya telah melepaskan tertuduh daripada tuduhan,
namun tertuduh masih lagi berpeluang dituduh kembali pada bila-bila masa. Saya
berpendapat bahawa perlunya ada had masa yang membenarkan tertuduh betul-betul bebas
tanpa risau mereka akan dituduh semula pada bila-bila masa yang lain.

Tuan Yang di-Pertua, sebagai akhirnya saya ingin mencadangkan kepada
kementerian supaya memikirkan satu usaha jangka masa panjang bagi mengelakkan
pesalah-pesalah bagi kesalahan tidak serius supaya mereka tidak dimasukkan ke penjara.
Cadangan saya ini saya kemukakan kerana kita melihat keadaan penjara yang sudah sangat
sesak sekarang ini. Apatah lagi kos kehidupan banduan setiap hari di seluruh negara
bertambah dan mungkin kalau berlaku pada masa-masa akan datang, pertambahan
perbelanjaan kerajaan akan meningkat. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Dungun. Hanya saya ingin mengingatkanlah, perkara Paraturan 36(1) itu, concise

to the act, pindaan. Tak apa, saya teruskan kepada Yang Berhormat Jelutong.

8.13 mlm.
Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-

Pertua. Saya turut berterima kasih di atas kesempatan yang diberikan untuk saya
