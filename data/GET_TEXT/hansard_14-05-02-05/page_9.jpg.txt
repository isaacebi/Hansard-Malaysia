DR. 25.7.2022 4

Tuan Yang di-Pertua: Ya, maaf.

Datuk Seri Haji Ahmad bin Haji Maslan [Pontian]: Saya cuma nak tanya barang-
barang yang telah turun harga. Senarai barang yang turun harga. Terima kasih.

Tuan Yang di-Pertua: Yang Berhormat Tenom, Puan Noorita binti Sual.

2. Puan Noorita binti Sual [Tenom] minta Menteri Pembangunan Luar Bandar
menyatakan, kaedah-kaedah bagi memastikan setiap peruntukan pembangunan projek,
program dan aktiviti tanunan yang diperuntukkan oleh kementerian di negeri Sabah dapat
digunakan sepenuhnya pada tahun semasa berkenaan.

Timbalan Menteri Pembangunan Luar Bandar | [Dato’ Sri Abdul Rahman bin
Mohamad]: Terima kasih Tuan Yang di-Pertua. Terima kasih Yang Berhormat Tenom yang
bertanyakan soalan.

Untuk makluman Yang Berhormat, kementerian sentiasa fokus dan komited dalam
merealisasikan pelaksanaan program dan projek di luar bandar bagi memenuhi kehendak
dan keperluan penduduk di luar bandar selaras dengan dasar pembangunan luar bandar.

Justeru itu, bagi memastikan pelaksanaan program, projek tersebut berjalan lancar
dan peruntukan yang disalurkan dapat dibelanjakan mengikut perancangan kementerian
melalui pejabat Kementerian Pembangunan Luar Bandar Sabah (Persekutuan) telah
diberikan peranan yang penting dalam melaksanakan aktiviti pemantauan ke atas setiap
program projek di Wilayah Sabah sehingga siap pelaksanaan dan selesai perbelanjaan.

Aktiviti pemantauan projek-projek ini diadakan secara bersama dengan jabatan
agensi di bawah kementerian di Wilayah Sabah melalui pelbagai kaedah pemantauan
termasuklah mesyuarat-mesyuarat bulanan, mesyuarat tapak berkala serta lawatan-lawatan
ke projek melibatkan peringkat negeri sehinggalah ke peringkat pengurusan tertinggi
kementerian.

Di samping itu bagi memastikan semua perancangan pelaksanaan dan pemantauan
projek-projek di Sabah dapat diselaraskan dan dipantau dengan lebih rapi. Terdapat tiga
peringkat jawatankuasa bersama perancangan dan pemantauan projek kementerian dan
wilayah Sabah yang telah ditubuhkan.

Pertama, Jawatankuasa Tertinggi Bersama. Pengerusi bersama ialah Yang
Berhormat Menteri KPLB dan Yang Amat Berhormat Ketua Menteri Sabah. Kedua,
Jawatankuasa Kerja Bersama. Pengerusi bersama ialah Ketua Setiausaha KPLB dan
Setiausaha Kerajaan Negeri Sabah. Ketiga ialah Jawatankuasa Teknikal Bersama.
Pengerusi bersama ialah Timbalan Ketua Setiausaha Pembangunan KPLB dan Setiausaha
tetap KPLB Sabah.

Jawatankuasa Kerja Bersama ini berfungsi sebagai satu mekanisme penyelaras dan
pemantauan program projek pembangunan luar bandar di wilayah Sabah di samping turut
menyelesaikan isu-isu pelaksanaan program projek tersebut melalui pelbagai medium dan
kaedah pemantauan ini.

Kementerian dapat memastikan sebarang isu dan cabaran yang berlaku di lapangan

dapat dipantau dan ditangani sebaiknya bagi memastikan pelaksanaan program projek
