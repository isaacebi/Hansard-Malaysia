DR. 25.7.2022 65

Seterusnya, satu lagi isu yang dibangkitkan oleh Yang Berhormat Hang Tuah Jaya—
ada?

Timbalan Yang di-Pertua [Dato’ Mohd Rashid Hasnon]: Tidak ada.

Datuk Seri Saravanan a/l Murugan: Tuan Yang di-Pertua, memandangkan isu-isu
yang telah dibangkitkan oleh Ahli-ahli Yang Berhormat lain akan diberikan secara bertulis,
akhir kata sekali lagi...

Tuan Ahmad Fahmi bin Mohamed Fadzil [Lembah Pantai]: Yang Berhormat
Menteri...

Tuan M. Kulasegaran [Ipoh Barat]: Yang Berhormat, perkara khusus yang saya...

Datuk Seri Saravanan a/l Murugan: ...Saya mengucapkan terima kasih...

Tuan M. Kulasegaran [Ipoh Barat]: Ada masa satu minit lagi Yang Berhormat
Menteri...

Datuk Seri Saravanan a/l Murugan: ...Kepada semua Ahli-ahli Yang Berhormat di
atas pandangan...

Tuan M. Kulasegaran [Ipoh Barat]: Yang Berhormat, ada lagi satu minit. Janganlah
segan, Yang Berhormat Menteri.

Datuk Seri Saravanan a/l Murugan: Saranan dan teguran Ahli-ahli Yang Berhormat
akan diberikan perhatian dalam merangka dasar...

Tuan Ahmad Fahmi bin Mohamed Fadzil [Lembah Pantai]: Lembah Pantai.

Datuk Seri Saravanan a/l Murugan: Hantar bentara kasi keluar ini Yang Berhormat
Ipoh Barat.

[Ketawa]

Tuan Ahmad Fahmi bin Mohamed Fadzil [Lembah Pantai]: Lembah Pantai.

Datuk Seri Saravanan a/l Murugan: Sudah lama, sudah lama— Yang Berhormat
Lembah Pantai.

Timbalan Yang di-Pertua [Dato’ Mohd Rashid Hasnon]: Yang Berhormat Lembah
Pantai, sikit sahaja.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Menteri. Saya ingin bertanya. Sebenarnya dalam perbahasan tadi, saya hendak
tanya satu perkara yang saya percaya ramai di kalangan Ahli-ahli Parlimen hadapi masalah
yang sama iaitu kita tidak tahu berapa ramai daripada kalangan warga di kawasan Parlimen
kami yang telah hilang kerja, yang hadapi masalah hendak cari kerja.

Boleh tidak Yang Berhormat Menteri minta pegawai tolong maklumkan kepada setiap
Ahli Parlimen secara bertulis pada waktu ini di kawasan Parlimen, bahagian Parlimen masing-
masing berapa ramai yang tidak ada kerja supaya kami boleh lihat apa yang kami boleh
membantu.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lembah Pantai.

Datuk Seri Saravanan a/l Murugan: Tuan Yang di-Pertua, terima kasih atas
cadangan Yang Berhormat Lembah Pantai. Inilah fungsi dan peranan seorang Ahli Parlimen.

Bukan macam Yang Berhormat Ipoh Barat, drama.
