DR. 25.7.2022 52

Pada satu pihak, bajet memberikan RM2 bilion bajet untuk Program JaminKerja dan
dalam satu pihak lagi PenjanaKerjaya — ketirisan, terdapat false claims lebih banyak dan
satu pihak lagi dibawa hari ini SIP yang kita tidak meluaskan ruang lingkup (coverage) untuk
SIP. Tadi saya kata umur 60 tahun. Saya baca juga ia tidak cover untuk domestic workers,
pekhidmat rumah tangga tidak dilindungi di bawah SIP.

Begitu juga, pekerja yang bersifat sambilan, the gig worker — tidak ada protection
under SIP. Juga, beberapa isu — umur yang belum mencapai umur 18 tahun juga tidak di-
cover SIP.

Pada satu pihak, kerajaan memperuntukkan begitu besar dan Program JaminKerja
yang tidak ada kawalan selia yang bagus. Pada satu pihak lagi pembaziran, false claims dan
sebagainya. Pada pihak lain lagi, kita pula tidak meluaskan ruang lingkup lebih besar.

Saya cadangkan supaya meningkatkan umur daripada 60 tahun di bawah coverage
SIP kepada sekurang-kurangnya 65 tahun ataupun 70 tahun supaya ia lebih membantu
mereka yang warga emas yang terpaksa bekerja kerana tidak ada retirement security yang
telah keluarkan wang KWSP untuk memberikan coverage kepada mereka.

Saya rasa pemuda-pemudi kita sudi untuk membayar supaya mereka yang berumur
melebihi 60 tahun diberi perlindungan di bawah SIP ini. Saya meminta satu penjelasan
daripada Yang Berhormat Menteri. Sekian terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Bukit Bendera. Seterusnya saya menjemput Yang Berhormat Kemaman.

12.45 tgh.

Tuan Che Alias bin Hamid [Kemaman]: Assalamualaikum warahmatullahi
wabarakatuh dan salam sejahtera. Terima kasih, Tuan Yang di-Pertua kerana memberi
peluang kepada saya untuk bersama-sama mengambil bahagian dalam perbahasan Rang
Undang-undang Sistem Insurans Pekerjaan (Pindaan) 2022.

Tuan Yang di-Pertua, pertama sekali saya menyambut baik pindaan akta ini yang
bertujuan untuk menambah baik keselamatan sosial dari semasa ke semasa dengan
memberi manfaat, khususnya kepada golongan pekerja yang telah hilang pekerjaan.

Sistem Insurans Pekerjaan (SIP) ada satu inisiatif kerajaan dan merupakan satu dana
keselamatan sosial yang menyediakan bantuan kewangan dan perkhidmatan carian
pekerjaan untuk membantu golongan pekerja yang hilang pekerjaannya.

Saya percaya dengan inisiatif yang disediakan oleh pihak kerajaan melalui Sistem
Insurans Pekerjaan benar-benar dapat membantu mana-mana pekerja yang kehilangan
pekerjaan untuk menyara tanggungan mereka sehinggalah mereka ini mendapat pekerjaan
yang baharu.

Kita sedia maklum bahawa Sistem Insurans Pekerjaan ini adalah untuk pekerja
swasta dan ia telah dilaksanakan pada Januari 2018 lagi sebagai satu jaringan keselamatan
sosial bagi tujuan meningkatkan peluang pekerjaan dan membantu pekerja yang hilang

pekerjaan melalui program latihan mahupun latihan vokasional.
