DR. 25.7.2022 56

Jadi, soalan saya ialah bagaimana pihak kementerian, terutamanya manoeuvre
ataupun engineer perkara ini dengan membuat beberapa engagement? Apakah dapatan-
dapatan engagement tersebut supaya Dewan boleh dapat satu penjelasan, agar apabila kita
kemukakan undang-undang sebegini, ia memberikan keadaan, dengan izin Tuan Yang di-
Pertua, win-win situation antara pekerja dan mereka yang memberikan pekerjaan.

Ketiga Yang Berhormat Menteri, dalam pindaan ini, terutamanya dalam seksyen 16,
diletakkan ataupun dinaikkan threshold itu kepada RM5,000. Saya ingin tanya di peringkat
kementerian, apakah di sana wujud satu kajian kenapa dinaikkan RM4,000 ke RM5,000?
Kenapa tidak lebih daripada itu lagi? Apakah perkara-perkara yang menyebabkan
kementerian mencadangkan rang undang-undang ini terbatas hanya kepada RM5,000? Ini
sebab tadi ada juga pandangan rakan-rakan yang minta supaya dinaikkan ke RM10,000.

Jadi, perkara-perkara seperti ini perlu satu penjelasan. Oleh kerana saya fikir,
sekarang dalam sementara kita ingin bersama-sama memastikan kebajikan pekerjaan,
kebajikan para pekerja ini, saya percaya di situ terdapat juga perkara yang kita tidak buat
semata-mata untuk buat, Tuan Yang di-Pertua. Sudah pasti ada sebabnya dan kalau boleh
kita buat lebih baik, why not kita pinda lebih baik? Ini adalah kerana kalau tidak, esok kalau
terdapat keperluan, saya bimbang ia akan dibawa balik ke dalam Dewan ini dan dibuat
pindaan yang seterusnya.

Perkara-perkara seperti ini Yang Berhormat Menteri, saya percaya banyak isu Yang
Berhormat Menteri terpaksa hadapi sekarang ini. Saya boleh tumpang simpati. Akan tetapi
boleh tolong gunakan Dewan ini untuk menjelaskan isu-isu yang berbangkit yang berkaitan
dengan hal ehwal pekerja. Tidak hanya tertakluk kepada insurans pekerjaan ini tetapi juga
pada isu-isu yang lain yang tentunya sedikit sebanyak mencemarkan nama Malaysia.
Sebagai Ahli Parlimen dalam Dewan Rakyat, saya percaya perkara-perkara ini, perkara-
perkara yang /egitimate Yang Berhormat Menteri untuk dijelaskan supaya kita dapat tahu
duduk sebenarnya hal-hal yang berkait dengan pengurusan sumber manusia, terutamanya
pekerja di dalam negara kita. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuah Jaya. Ahli Yang Berhormat, jam telah menunjukkan pukul 1.00 tengah
hari. Yang Berhormat Hang Tuah Jaya ialah pembahas yang terakhir. Kita akan kembali
semula pada pukul 2.30 petang, Yang Berhormat Menteri untuk menjawab 15 minit. Terima

kasih Ahli-ahli Yang Berhormat.

[Mesyuarat ditempohkan pada pukul 12.59 tengah hari]
01430
[Mesyuarat disambung semula pada pukul 2.30 petang]
[Timbalan Yang di-Pertua (Dato’ Mohd Rashid Hasnon) mempengerusikan

Mesyuarat]
