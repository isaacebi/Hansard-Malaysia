DR. 25.7.2022 108

Akan tetapi, kalau kita melihat rang undang-undang ini sekarang, pertamanya adalah
takrifan— ramai kawan saya telah mengatakan bahawa ini sepatutnya merangkumi suami
rumah (househusband). Kalau kita lihat fasal 3 dan fasal 14 untuk tafsiran kalau saya boleh
saya hendak cadangkan untuk masukkan sekali takrifan ‘suri rumah’ ini ertinya, “Mana-mana
perempuan ataupun lelaki sama ada telah berkahwin atau belum berkahwin yang
menguruskan rumah tangga atas dasar sepenuh masa atau tidak dan termasuklah—

(a) seorang orang suami ataupun isteri, janda atau balu ataupun duda;

dan

(b) seorang ibu atau bapa kepada seorang anak atau lebih termasuklah

ibu tunggal,”

Hal ini kerana data kita tahun 2020 telah menunjukkan bahawa wanita yang bekerja
sekarang hanya 55.3 peratus dan lelaki yang bekerja, bukan melebihi 90 peratus pun tetapi
hanya 80.6 peratus. Jadi, ada banyak ruang untuk kita menggalakkan supaya apabila ada
satu suami atau isteri pergi bekerja, spouse itu boleh tinggal dekat rumah dan bantu jaga
anak.

Kalau kita lihat geran taska yang kita bagi kepada agensi kerajaan semasa Pakatan
Harapan mentadbir, dasar itu apabila kita bagi duit itu kepada agensi yang mempunyai ramai
anggota lelaki seperti PDRM, jawapan kementerian kepada mereka adalah walaupun
kementerian ini ramai lelaki tetapi tolong mohon untuk geran taska kerana tanggungjawab
menjaga anak ini kita hendak normalize bahawa lelaki juga patut mempunyai tanggungjawab
untuk menjaga anak. Ini semangat baharu kerajaan yang kita lahirkan pada masa itu untuk
pastikan kita berlaku adil kepada wanita dan lelaki. Jadi, saya minta kalau boleh tambah
takrifan ini supaya ‘suami rumah’ juga mempunyai perlindungan.

Keduanya, stereotaip bahawa wanita sahaja boleh buat kerja rumah mesti
dihentikan. Jadi kalau boleh, kalau kita masukkan ini kita akan melahirkan ramai lelaki yang
bertanggungjawab sebagai seorang bapa dan sebagai seorang suami. Kerja rumah kena
berlaku adil, semua kena berkongsi.

Ketiganya, adalah isu pampasan terlalu rendah. Kalau kita lihat Jadual Kedua, amaun
maksimum kalau hilang tangan bayaran sekali gus hanya RM30,000. Kalau kita lihat
pendedahan baru-baru ini elaun empat orang duta khas yang keluar negara hampir RM1 juta.
Duit itu yang kita bazirkan seperti itu sebenarnya boleh bantu 30 orang wanita untuk dapat
pampasan penuh. Jadi, saya lihat walaupun kita hendak bagi perlindungan tetapi pampasan
yang kita letak di sini kehilangan dua-dua tangan hanya RM30,000.

Datuk Seri Dr. Haji Dzulkefly bin Ahmad [Kuala Selangor]: [Bangun]

Puan Hannah Yeoh [Segambut]: Yang Berhormat Kuala Selangor hendak
mencelahkah?

Datuk Seri Dr. Haji Dzulkefly bin Anmad [Kuala Selangor]: Kalau boleh, dengan
izin Tuan Yang di-Pertua?

Puan Hannah Yeoh [Segambut]: Tuan Yang di-Pertua, saya minta pembahas

terakhir bagi saya sedikit masa.
