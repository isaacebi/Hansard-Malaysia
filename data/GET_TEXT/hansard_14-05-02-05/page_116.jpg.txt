DR. 25.7.2022 111

Saya harap bahawa setiap Ahli Parlimen memainkan peranan masing-masing untuk
mempromosikan program ini kepada suri rumah di luar sana. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Bayan Baru. The next one sila Yang Berhormat Kuala Selangor.

5.22 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua.

Dato’ Ramli bin Dato’ Mohd Nor [Cameron Highlands]: /’ve got to cut short, three
minutes.

Datuk Seri Dr. Haji Dzulkefly bin Ahmad [Kuala Selangor]: Ya, baik. Saya cuba
sebab apa saya tidak akan mengulangi penghujahan kawan-kawan saya daripada Yang
Berhormat Segambut dan juga daripada Yang Berhormat Bayan Baru.

Sekadar untuk saya menekankan kembali Tuan Yang di-Pertua sementara saya
menyokong rang undang-undang ini, Rang Undang-undang Keselamatan Sosial Suri Rumah
2022 atau KSSR ini, saya cenderung untuk menegaskan bahawa apakah ia lebih baik kalau
ia diwajibkan ke atas para suami. Bukan sekadar ia satu yang sifatnya sukarela. Dengan
perkara-perkara yang dibangkitkan oleh rakan-rakan Ahli Parlimen yang tadi, khasnya Yang
Berhormat Segambut, dengan andaian angka dan kuantum yang begitu maaf cakap,
menghina kedudukan suri ataupun isteri dengan andaian RM600 as part of — sangat rendah,
lebih rendah daripada gaji minima.

Itu kalau angka-angka itu diambil kira saya bersedia untuk menyokong rang undang-
undang ini. Adapun perkara yang saya ingin tegaskan sekali lagi, mungkin sudah sampai
waktunya supaya perkara ini dilihat dengan mengambil pendekatan apa yang diistilahkan
menggunakan istilah tadi dengan frasa, dengan izin social protection floor ataupun asas lantai
keselamatan yang merupakan satu pendekatan global, satu social policy yang sudah pun
bersifat global ataupun diterima sebagai benchmark yang mana setiap negara atau jurisdikasi
membuat apa yang dikatakan sebagai pentakrifan mereka. Nationally derived set of basic
guarantees, dengan izin. Jaminan-jaminan yang diiktiraf dan ditetapkan sendiri oleh sebuah
kerajaan itu.

Oleh kerana itu, perkara-perkara ini tidak dilihat semacam tidak teratur. Bahkan ia
dirangkumkan dengan apa yang diistilahkan sebagai menetapkan satu social protection floor
yang diputuskan di Parlimen ini dan diangkat dengan segala kemuliaan sesuai dengan
kedudukan wanita selaku ratu, permaisuri apa yang diistilahkan dalam lisan ataupun dalam
lidah Nabi sebagai, [Berucap dalam bahasa Arab] “Wanita itu adalah pasangan lelaki yang
sebenar-benarnya dalam mendirikan rumah tangga dan mahligai mereka”. Sepatutnya kita
mengarah ke situ sebenarnya untuk kita juruskan mendapatkan social protection floor untuk
seluruhnya, skema-skema seumpamanya. Terima kasih Tuan Yang di-Pertua di atas
kesempatan ini.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kuala Selangor. Dipersilakan Yang Berhormat Batu.
