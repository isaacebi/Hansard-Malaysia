DR. 25.7.2022 45

01220

Kerajaan kata, we have to fight against trafficking and also fight against buruh paksa.
But this allows buruh paksa. It’s something wrong with the KDN.

Dato’ Mahfuz bin Haji Omar [Pokok Sena]: Okey, terima kasih. Saya harap menjadi
sebahagian daripada ucapan saya apa yang dibangkitkan oleh Yang Berhormat Klang tadi
kerana itu krisis yang berlaku. Dalam isu ini, ia agak memalukan negara kita dan harus
diberikan penjelasan yang tepat oleh pihak kerajaan.

Kedua, yang saya hendak bangkitkan ialah berkaitan dengan caruman-caruman
dalam PERKESO ini. Kita harus juga berfikir selepas daripada ini ialah bagaimana seseorang
yang mencarum tetapi sepanjang pekerjaan dia, sama ada dalam Akta 4 ataupun dalam SIP
ini ataupun dalam yang lain, sepanjang pekerjaan sampailah dia berhenti kerja dia tidak
pernah buat apa-apa tuntutan. Dia tidak ada kes. Tidak ada kes untuk dia buat tuntutan, tidak
ada kemalangan dan sebagainya, tidak pernah buat apa tuntutan. Jadi, sedangkan caruman
dia itu sangat banyak. Kalau dikatakan 30 tahun dia bekerja dan sebagainya, sudah tentulah
besar dia punya caruman walaupun caruman tiap-tiap bulan itu terlalu kecil.

Jadi, kita juga harus berfikir untuk orang seperti ini mendapat apa-apa faedah yang
perlu diberikan sedikit apabila dia tamat pekerjaan. Maknanya, dia sudah berhenti kerja dan
dia perlu diberikan apa-apa sedikit faedah seperti macam dividenkah atau sebagainya untuk
dia mendapat manfaat daripada caruman dia sebab dia tidak pernah mendapat apa-apa, dia
tidak pernah buat apa-apa tuntutan. Ini yang harus dilihat oleh pihak kerajaan.

Seterusnya ialah saya juga mohon pertimbangan untuk memanjangkan tempoh
untuk membuat laporan kehilangan pekerjaan bagi tujuan tuntutan SIP ini daripada 60 hari
kepada 90 hari sebab ramai pekerja yang kurang maklumat berkenaan dengan SIP ini. Saya
harap perlu diperbanyakkan lagi penerangan kepada golongan-golongan seperti ini. Ini untuk
membolehkan mereka ada ruang yang lebih panjang untuk membuat laporan kepada pihak
PERKESO. Saya mohon untuk mendapat penjelasan.

Timbalan Yang di-Pertua [Dato’ Mohd Rashid Hasnon]: Masa sudah tamat. Sila
rumuskan.

Dato’ Mahfuz bin Haji Omar [Pokok Sena]: Sikit saja, hendak habis sudah.
Berapakah ramai pekerja yang telah berjaya mendapat pekerjaan semula di bawah return to
work dan module reskilling dan upskilling di bawah SIP ini? Ini- saya perlu untuk
mendapatkan maklumat yang seperti ini. Saya juga ingin mendapatkan penjelasan, macam
mana dalam modul SIP ini antaranya ialah kaitan dengan PenjanaKerjaya itu sendiri.

Saya baru ada kes SPRM baru ini, saya juga ingin mendapat penjelasan macam
mana kita tidak dapat kesan daripada awal tuntutan itu, tiba-tiba kita bayar kepada mereka.
Jadi, ini menunjukkan ada kelemahan dan ini harus diperjelaskan oleh pihak Menteri untuk
kita dapat lihat di mana kelemahan-kelemahan tersebut supaya tidak berlaku masalah.

Sekarang ini duit sudah hilang. Duit sudah hilang. Kalau pergi ke mahkamah pun,
saya pun tidak tahulah sama ada mereka boleh bayar ataupun tidak boleh bayar. Akan tetapi,
apa yang penting ialah kita hendak pastikan duit itu tidak hilang dulu. Akan tetapi, apabila duit

sudah hilang kerana bukan sahaja kesilapan ataupun maklumat yang salah yang mereka beri
