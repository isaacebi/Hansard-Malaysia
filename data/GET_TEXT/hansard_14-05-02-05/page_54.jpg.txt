DR. 25.7.2022 49

Kedua, daripada soal isu untuk mengelakkan kelompangan tadi, soal keciciran.
Terima kasih sebab selepas ini akan ada RUU untuk membela suri rumah untuk memastikan
ada caruman kepada mereka. Saya juga sebelum ini bersuara soal pekerja gig supaya
mereka juga mendapat manfaat caruman daripada SIP mahupun KWSP ataupun PERKESO.

Cuma, persoalan kepada Yang Berhormat Menteri, bagaimana Yang Berhormat
Menteri untuk membantu kita kurangkan keciciran pekerja yang mungkin terkeluar daripada
mana-mana dasar kerajaan yang ada, pasti ada kumpulan yang tercicir.

Jadi, saya harap dan saya tahu di pihak kerajaan ada majlis untuk bincang soal
keselamatan sosial ini tetapi saya rasa kena ada dasar yang lebih proaktif daripada pihak
sumber manusia supaya dalam isu pekerjaan ini, tidak ada yang ambil peluang soal
kelompangan tadi dapat pula berlaku ketirisan, ambil tuntutan palsu sampai hilang ketirisan
ratusan juta ringgit tetapi pada masa yang sama, kita kena pastikan kesemua para pekerja
kita terutamanya mereka yang wajar untuk kita bantu dan untuk kita lindungi dapat
perlindungan sebaik mungkin. Mohon penjelasan Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Johor Bahru. Seterusnya saya jemput Yang Berhormat Jerai.

12.34 tgh.

Tuan Sabri bin Azit [Jerai]: Assalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumussalam.

Tuan Sabri bin Azit [Jerai]: Terima kasih Tuan Yang di-Pertua atas peluang yang
diberikan kepada saya untuk menyertai sesi perbahasan bagi Rang Undang-undang Sistem
Insurans Pekerjaan. Semua sedia maklum, sistem ini adalah salah satu dasar yang menjadi
medium utama dalam melindungi kebajikan para pekerja daripada pelbagai sektor
terutamanya mereka yang kehilangan pekerjaan bermula 1 Januari 2018.

Mereka boleh membuat permohonan Sistem Insurans Pekerjaan PERKESO atau
SIP. Melalui program ini, bantuan kewangan segera semua warganegara Malaysia yang
mencarum dengan PERKESO layak memohon SIP kecuali mereka yang hilang pekerjaan
akibat salah laku, peletakan jawatan sukarela, tamat kontrak atau bersara. Selain itu, program
ini juga membantu pencarum PERKESO yang hilang pekerjaan mendapat pekerjaan baharu
melalui program penempatan semula pekerjaan termasuk bantuan mobiliti.

RUU SIP ini dirangka dengan mengambil kira untuk membantu pekerja yang
kehilangan pekerjaan untuk bekerja secepat mungkin. Jika dilihat dari sudut negatif, ia
seolah-olah membebankan pencarum. Namun begitu, ia perlu dinilai secara lebih mendalam
dan teliti. Bagi jangka masa yang panjang, sistem ini sangat membantu terutama individu
yang bergelar pekerja. Sebagai contoh, semasa COVID-19 mula melanda negara pada tahun
2019.

Ramai majikan yang “gulung tikar’ akibat Perintah Kawalan Pergerakan dan
memaksa mereka menutup perniagaan dan seterusnya terpaksa memberhentikan pekerja
ataupun memberi cuti tanpa gaji. Kita ambil iktibar atas kejadian COVID-19 yang lalu yang

melumpuhkan hampir kesemua sektor ekonomi negara dan dengan adanya Sistem Insurans
