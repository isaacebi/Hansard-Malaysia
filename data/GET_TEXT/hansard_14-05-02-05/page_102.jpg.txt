DR. 25.7.2022 97

rumah dikaitkan dengan golongan wanita dan penjana rezeki merupakan lelaki yang sering
dianggap sebagai ketua keluarga.

Walaupun dengan perubahan masa, kini konsep, dengan izin, shared responsibility
ataupun kebertanggungjawaban bersama. Namun realitinya, kebanyakan wanita yang
bekerja sebagai suri rumah mengharapkan ketua keluarga sebagai sumber atau punca rezeki
mereka. Melainkan mereka sendiri seorang ketua keluarga. Mengikut Laporan ILO 2018,
wanita bekerja empat kali ganda lebih daripada lelaki di Asia dan Pasifik dalam aspek
penjagaan atau care work.

Maka, memang wajib untuk satu rang undang-undang dibahaskan di dalam Dewan
yang mulia ini untuk melindungi suri rumah di Malaysia. Di banyak negara lain, kerajaan
menyediakan satu jaringan keselamatan bagi golongan suri rumah yang bekerja tanpa
akreditasi atau pengiktirafan, mahupun bekerja tanpa terima kasih supaya mereka boleh
meneruskan kehidupan mereka walaupun sumber pendapatan mereka sudah tiada.

Tuan Yang di-Pertua, Kerajaan Pakatan Harapan memberikan fokus yang penting
kepada unsung heroes atau heroins di rumah iaitu suri rumah agar mereka tidak ketinggalan
daripada menikmati jaringan keselamatan ini. Malangnya, musibah Langkah Sheraton
melanda dan kerajaan bertukar. Akan tetapi saya berasa gembira untuk melihat rang undang-
undang ini dengan perincian mengenai caruman insurans dan juga untuk tujuan kesihatan
dan sebagainya. Namun, saya ada beberapa persoalan yang saya harap akan dijawab oleh
Yang Berhormat Menteri nanti.

Malaysia sebagai middle income nation mempunyai potensi yang tinggi untuk
melakukan yang terbaik bagi suri rumah dan saya harap cadangan kami ini semua akan
dipertimbangkan. Memandangkan caruman bagi skim insurans boleh dibuat oleh suri rumah
sendiri, sekiranya beliau bankrap atau muflis, mungkin sebagai guarantor atau perniagaan
yang telah lingkup, lebih-lebih lagi selepas COVID-19, bagaimanakah mereka akan membuat
caruman tersebut?

Saya ingin tahu mekanisme untuk sama ada insurans yang akan dibayar ataupun
diberi perlindungan ataupun akaun bank, semua details ini tidak termasuk dalam rang
undang-undang ini. Maka, saya ingin tahu sebab hari ini sekiranya seseorang itu bergelar
bankrap ataupun muflis, maka tidak boleh buka akaun pun. Tidak boleh membeli insurans.
So, adakah label bankrap atau muflis ini terguna pakai ke atas suri rumah yang sudah
bankrap atau muflis? Pada masa yang sama, saya mohon statistik daripada Yang Berhormat
Menteri.

Berapakah suri rumah mengikut pecahan kaum dan agama yang bergelar muflis dan
bagaimanakah pihak kerajaan akan mengatasi situasi ini? Seorang yang bankrap tidak
dibenarkan untuk dilantik sebagai seorang jawatankuasa keselamatan sosial suri rumah
mengikut perincian dalam rang undang-undang ini. Jadi, apakah nasib suri rumah yang
bankrap? Pada masa yang sama, walaupun kurang berbanding dengan wanita, namun
bagaimana pula dengan bapa yang berstatus duda, bapa tunggal dan sebagainya?

Apakah jaringan keselamatan bagi mereka? Bukankah kepentingan mereka juga

perlu dijaga? Perkara 8(1) dalam Perlembagaan Persekutuan menyatakan semua orang
