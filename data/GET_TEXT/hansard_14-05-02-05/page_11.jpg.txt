DR. 25.7.2022 6

Dato’ Sri Abdul Rahman bin Mohamad: Terima kasih Tuan Yang di-Pertua. Soalan
yang dibangkitkan oleh Jempol ini sebenarnya Tuan Yang di-Pertua, dia dah keluar daripada
tajuk... [Ketawa] Walau bagaimanapun, saya tetap menjawab persoalan yang dibangkitkan
daripada sahabat saya dari Jempol.

Datuk Seri Haji Mohd Salim Sharif [Jempol]: Ini luar bandarlah.

Dato’ Sri Abdul Rahman bin Mohamad: Tuan Yang di-Pertua, persoalan yang
ditimbulkan oleh Jempol sangat baik sekali kerana kita dapat berbincang dalam dewan yang
mulia ini. Jadual kadar harga yang ditetapkan adalah datangnya daripada Kementerian Kerja
Raya dan KPLB mengikut jadual kadar harga yang dikeluarkan oleh pihak Kementerian Kerja
Raya.

#1020

Walau bagaimanapun, memang kita akui harga yang diberikan oleh Yang Berhormat
Jempol sebentar tadi memang tidak boleh dilaksanakan sekarang ini, tidak boleh dengan
kadar harga RM56 ribu sebuah rumah PPRT yang sekarang ini memerlukan lebih kurang
dalam RM67 ribu kalau untuk pelaksanaan.

Tidak ada kontraktor yang sanggup membina pada masa ini. Kita, pihak KPLB
sedang membincangkan, dan kita membuat garis panduan yang baharu untuk kita angkat
dalam Kabinet untuk bagi memastikan bahawa projek kita dapat dilaksanakan dalam bermula
tahun ini, juga kerana yang dikatakan oleh Yang Berhormat Jempol itu adalah kerana
disebabkan harga yang tidak boleh kita laksanakan.

Tidak ada kontraktor yang sanggup membina dengan kadar harga RM56 ribu. Puas
kita pujuk Tuan Yang di-Pertua, tidak hendak mereka membina. Jadi kita sedang
membincangkan, bagaimana kita hendak mendapatkan harga baharu bagi sesebuah rumah
PPRT tersebut. Terima kasih Yang Berhormat Jempol yang menanyakan soalan. Saya sudah
lama sebenarnya hendak menjawab soalan ini.

Dato’ Mahfuz bin Haji Omar [Pokok Sena]: Tuan Yang di-Pertua...

Tuan Yang di-Pertua: Saya tidak tahu, bagaimana boleh jadi sangat baik apabila di
luar tajuk?.. [Ketawa] Maaf, dua sahaja.

Yang Berhormat Tuan Sabri bin Azit, silakan.

3. Tuan Sabri bin Azit [Jerai] minta Menteri Kesihatan menyatakan, apakah tindakan
pemantauan telah dibuat bagi menangani doktor media sosial yang berleluasa melariskan
jualan kosmetik hingga menyebabkan kesan sampingan kepada para pengguna.

Timbalan Menteri Kesihatan | [Dato’ Dr. Haji Noor Azmi bin Ghazali]: [Membaca
sepotong doa] Terima kasih Tuan Yang di-Pertua.

KKM amat prihatin, sangat serius serta komited tentang iklan dan jualan online ini
supaya ia menepati standard atau kualiti. Pengguna merupakan nombor satu bagi KKM dan
kita sangat-sangat mengharapkan kerjasama daripada pengguna.

Tuan Yang di-Pertua, kosmetik adalah sediaan yang digunakan secara luaran
sahaja. _Maknanya pada kulit, rambut dan kuku. Luaran sahaja bertujuan untuk
membersihkan, mewangi ataupun mencantikkan dan dia di bawah kawalan Peraturan-

peraturan Kawalan Dadah dan Kosmetik (KKDK) 1994, dan di bawah kawalan ini, semua
