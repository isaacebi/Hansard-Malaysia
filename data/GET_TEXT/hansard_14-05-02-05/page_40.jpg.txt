DR. 25.7.2022 35

...servant only. Walau bagaimanapun, siling caruman adalah tertakluk kepada siling gaji
sehingga RM4,000 sebulan sahaja seperti di ketetapan dalam Jadual Kedua Akta 800
sepertimana cadangan pindaan Akta 4 yang telah dibentangkan oleh Kementerian Sumber
Manusia pada 21 Julai 2022. Peningkatan siling gaji untuk caruman dari RM4,000 kepada
RM5,000 di bawah Akta 800 adalah selaras dengan pengumuman Bajet 2022.

Sehubungan itu, satu pindaan ke atas Akta 800 perlu dilaksanakan. Peningkatan
siling gaji bulanan RM5,000 akan mewujudkan caruman yang baru bagi lingkungan gaji
bulanan daripada RM4,000 sehingga RM5,000. Peningkatan ini seterusnya dapat menambah
baik perlindungan Keselamatan Sosial PERKESO dengan meningkatkan faedah-faedah
seperti elaun mencari pekerjaan, elaun bekerja semula awal dan lain-lain berkaitan.

Bagi menjelaskan lagi perkara ini, saya memberikan contoh. Pada masa ini, seorang
pekerja yang bergaji melebihi RM4,000 dan layak menerima elaun mencari pekerjaan selama
enam bulan. Pengiraan bayaran elaun mencari pekerjaan bagi pekerjaan tersebut mengikut
siling gaji sedia ada berjumlah RM10,665.

01150

Dengan pindaan baharu siling gaji kepada RM5,000, pekerja ini akan menerima
sejumlah RM13,365. Dalam hal ini, terdapat peningkatan sebanyak 25.3 peratus bagi siling
gaji baharu berbanding siling gaji yang sedia ada. Dalam proses menggubal pindaan ini,
terdapat beberapa Sesi Libat Urus telah dijalankan bersama Kementerian Kewangan dan
pihak-pihak berkepentingan.

Tuan Yang di-Pertua, cadangan pindaan ini melibatkan pindaan kepada subseksyen
16(2), Jadual Kedua dan Jadual Ketiga. Pindaan kepada peruntukan sedia ada. Peruntukan-
peruntukan sedia ada Akta 800 yang dipinda melibatkan fasal-fasal berikut.

Pertama, subseksyen 16(2), had siling gaji. Subseksyen 16(2) dipinda bagi
menaikkan had maksimum, dengan izin, insurability, kebolehinsuransan amaun gaji pekerja
di bawah Akta 800 daripada RM4,000 kepada RM5,000.

Jadual Kedua perenggan 2, kadar caruman jenis pertama dan kedua. Jadual ini
menyatakan kadar caruman bagi majikan dan pekerja yang dihitung berdasarkan gaji
bulanan. Peningkatan siling gaji bulanan sehingga maksimum RM5,000 melibatkan pindaan
kepada Jadual Kedua perenggan 2.

Jadual Ketiga perenggan 8, kadar faedah. Jadual ini menyatakan kadar faedah yang
merangkumi kadar bagi elaun mencari pekerjaan, kadar bagi elaun bekerja semula awal,
kadar bagi elaun pendapatan berkurangan, elaun latihan dan fi latihan.

Tuan Yang di-Pertua, peruntukan baharu. Peruntukan-peruntukan baharu
melibatkan 10 butiran baharu dalam Jadual Kedua perenggan 2. Peruntukan baharu ini
menunjukkan caruman baharu bagi gaji bulanan RM4,100 sehingga gaji bulanan melebihi
RM5,000. Pelaksanaan Sistem Insurans Pekerjaan merupakan satu elemen penting dalam
memastikan pasaran buruh Malaysia kekal dinamik, efisien dan responsif kepada perubahan
persekitaran.

Bagi golongan pekerja, Sistem Insurans Pekerjaan memberi perlindungan dan

jaminan pendapatan berterusan, bantuan berterusan untuk pencarian dan penempatan
