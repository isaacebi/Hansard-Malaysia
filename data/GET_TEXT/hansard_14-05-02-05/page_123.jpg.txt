DR. 25.7.2022 118

Seterusnya dicadangkan oleh Yang Berhormat Ipoh Barat berkaitan dengan eKasih
dan PERKESO harus cara sepenuhnya. Maknanya hapuskan sistem eKasih dan PERKESO
diurus secara sepenuhnya. Kementerian mengambil maklum cadangan Yang Berhormat dan
akan memperhalus kaedah yang sesuai melalui sesi libat urus dengan pihak yang terlibat
seperti Jabatan Kebajikan Masyarakat, KWSP dan sebagainya.

Seterusnya, kerajaan mengambil maklum apa yang dibangkitkan oleh Yang
Berhormat Ipoh Barat berkenaan dengan charter for social protection expansion dengan izin,
untuk memperluaskan perlindungan kepada semua. Kerajaan mengambil maklum atas
cadangan Yang Berhormat. Untuk makluman, setakat ini kerajaan melalui PERKESO telah
melindungi pekerja informal sector, pekerja asing, pekerja domestik dan terkini, suri rumah.
Dalam masa akan datang, PERKESO akan terus menambah baik perlindungan sosial dari
semasa ke semasa mengikut keperluan negara untuk golongan yang belum dilindungi di
bawah perlindungan keselamatan sosial.

Banyak juga soalan daripada Yang Berhormat Ipoh Barat. Dari bulan November
sehingga rang undang-undang digazetkan, berapa ramai suri rumah yang telah cedera, mati
dan dibayar pampasan yang dibangkitkan oleh Yang Berhormat Ipoh Barat. Pada masa ini,
PERKESO tidak mempunyai data berhubung suri rumah yang telah cedera, mati dan dibayar
pampasan.

Namun demikian, mana-mana suri rumah yang pernah mencarum di bawah Akta 4
dan Akta 789, mereka layak mendapat faedah dan dilindungi di bawah akta ini. Bagi suri
rumah yang termasuk dalam kategori i-Suri, mereka sedang menerima insentif kewangan
daripada kerajaan sebanyak RM40 sebulan ke dalam simpanan KWSP mereka. Ini kerana
ini dibangkitkan adakah mereka ini dibantu sementara menunggu kelulusan rang undang-
undang yang dibangkitkan oleh Yang Berhormat Ipoh Barat.

Tuan M. Kulasegaran [Ipoh Barat]: Dengan izin Tuan Yang di-Pertua. Perkara yang
saya bangkit bukan mengenai siapa yang mendapat pampasan. Soalan saya mungkin salah
faham. Kalau akta itu telah diluluskan pada bulan Mac 2020, tetapi sehingga sekarang 28
bulan. Ratusan orang yang cedera, mati dan kecacatan semua tidak mendapat manfaat. Ini
adalah kerana kegagalan kerajaan membawa akta ini lambat.

Maka soalan saya adalah, adakah kerajaan akan berusaha untuk memberi
pampasan atau menolong keluarga mereka because some of them are pensionable, they
would have got it kerana kegagalan-kegagalan ini because they are B40 Tuan Yang di-
Pertua. Itu sebab hakikat kita membawa ini untuk menolong mereka...

Datuk Seri Haji Mohd Salim Sharif [Jempol]: Banyak lagi soalan tidak jawab Yang
Berhormat Menteri. Banyak lagi soalan tidak dijawab, baru soalan nombor dua ini.

Tuan M. Kulasegaran [Ipoh Barat]: My floor, you don’t understand...

Datuk Seri Haji Mohd Salim Sharif [Jempol]: Kita pun tanya soalan, bagi
peluanglah. Asyik you hendak tanya sahaja, kita pun tidak jawab lagi. Kita ada dalam Dewan.
Sabarlah. You sudah jadi Yang Berhormat Menteri, sudahlah. Sudah rasa.

Tuan Yang di-Pertua: Yang Berhormat Jempol, sebenarnya Yang Berhormat

Timbalan Menteri bagi laluan.
