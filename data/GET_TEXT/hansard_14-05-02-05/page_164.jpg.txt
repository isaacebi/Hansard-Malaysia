DR. 25.7.2022 159

Ketiga, bagaimanakah juga justifikasi penerimaan dokumen itu oleh pihak yang
menerima? Bagaimanakah kita hendak menentukan pengesahan bahawa ia telah menerima
sebarang dokumen yang kita hantar melalui elektronik itu?

02000

Pada situasi ini mungkin perlu ada satu kaedah yang sangat jelas bahawa kita telah
mendapat pengesahan bahawa telah menerima sebarang dokumen yang dihantar oleh pihak
mahkamah dan sebagainya.

Ketiga, soalan saya bagaimanakah kita hendak mengelakkan akan berlaku juga
alamat elektronik yang palsu yang mungkin akan adalah diwujudkan oleh pihak-pihak yang
ada kepentingan ketika mana dia menghadapi proses di mahkamah itu. Sudah pasti juga hari
ini pelbagai rencam scammer-scammer di luar sana yang menipu daripada segi online dan
sebagainya, maka sudah pasti juga ini kita terdedah dengan penipuan daripada segi alamat
elektronik ini.

Keempat, saya bersetuju tadi dengan Yang Berhormat Hang Tuah Jaya, bagaimana
kita hendak memastikan bahawa penerimaan dokumen itu maknanya secara adilnya juga
dapat diakses sepenuhnya oleh semua pihak termasuk OKT dan mahkamah yang mungkin
menghadapi daripada segi akses internet itu sendiri. Ini juga termasuk saya di kawasan Sik
sebagainya, ada ketikanya kita akan menghadapi masalah daripada segi akses internet itu
ketika mereka hendak membuka e-mel dan sebagainya.

Jadi, ini juga perlu dilihat kaedah-kaedah yang lebih tepat ketika mana kita hendak
memastikan bahawa pindaan rang undang-undang ini bagi kita melancarkan dari segi sistem
dokumen kita dan juga hendak melaksanakan secara sempurnanya e-Kehakiman itu bagi
memastikan kelancaran sebarang proses yang kita akan jalankan dalam kehakiman ini.

Tuan Yang di-Pertua, itu sahaja daripada saya. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Sik. Dipersilakan Yang Berhormat Sepang.

8.01 mlm.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua. Tuan Yang di-Pertua, bagi saya apabila kita bercakap tentang soal criminal law ini,
ataupun soal undang-undang jenayah ini, kita tidak sepatutnya memikirkan fasal isu kertas
sahaja sebab ini isu yang lebih penting lagi, isu keadilan kepada semua pihak.

Untuk makluman Yang Berhormat Timbalan Menteri, sebenarnya access to justice
adalah sebahagian ataupun ‘sine qua non’ orang kata, essential elements of rule of law. Oleh
sebab itu Tuan Yang di-Pertua, di England mereka ada satu akta khas dipanggil Access to
Justice Act 1999 menunjukkan betapa pentingnya mana-mana pihak mempunyai akses
kepada justice, kepada keadilan ini.

Tuan Yang di-Pertua, saya melihat bahawa pindaan yang diberikan ini bagi saya
kalau niat kita untuk facilitate justice, saya tiada masalah. Akan tetapi kita takut nanti
sekiranya kita terlampau hendak menjaga sebagai contoh, isu environment dan sebagainya

instead of facilitating justice kita akan frustrating justice.
