DR. 25.7.2022 142

ataupun dibenarkan, pihak plaintif masih lagi boleh meneruskan tindakan itu, kerana kes itu
hanya mengetepikan penghakiman tanpa perbicaraan.

Akan tetapi Tuan Yang di-Pertua, seperti Tuan Yang di-Pertua tahu bahawa dalam
judgment in default ini ada dua kategori. Satu di mana permohonan itu disiasat, dibenarkan
atas alasan teknikal- kerana alasannya penghakiman itu irregular, di mana permohonan itu
boleh diketepikan ex debito justitiae [as a matter of right], bukan kerana merit.

Hari ini memang petang ini bincang undang-undang Tuan Yang di-Pertua... [Ketawa]

Jadi saya rasa Tuan Yang di-Pertua, kalau sekiranya satu permohonan itu
dibenarkan atas alasan penghakiman itu irregular sedangkan kemungkinan defendan tidak
ada merit, jadi bagaimana keadaan itu? Adakah wajar plaintif ditutup dia punya pintu daripada
membuat rayuan sedangkan defendan mungkin sedar bahawa dia tidak ada merit. Jadi,
sekali gus kita mungkin akan menggalakkan juga sebenarnya kes akan menjadi- kita punya
idea untuk reduce backlog akan menjadi masalah Tuan Yang di-Pertua, sebab kita akan
membenarkan sesuatu kes di mana pembelaan tidak bermerit akan dibenarkan juga untuk
dibicarakan.

Terakhir Tuan Yang di-Pertua, saya juga mengharapkan Tuan Yang di-Pertua, dalam
kita hendak membuat apa-apa ini, kita memastikan Tuan Yang di-Pertua, bahawa interest of
litigant mesti dijaga Tuan Yang di-Pertua. Ini sebab saya rasa Tuan Yang di-Pertua, apabila
kita membenarkan rang undang-undang ini sebagai contoh di bahagian ketiga-tiga ini, saya
rasa ini sebenarnya Tuan Yang di-Pertua, ibarat kita nak tiru undang-undang jenayah. Dalam
undang-undang jenayah Tuan Yang di-Pertua, yang saya biasa buat dalam kes-kes jenayah
Tuan Yang di-Pertua, apabila dalam the end of prosecution case, sekiranya pihak Pendakwa
gagal membuktikan prima facie case, dan pihak mahkamah membenarkan OKT dibebaskan,
pihak prosecution boleh membuat rayuan.

Akan tetapi Tuan Yang di-Pertua, kalau sekiranya permohonan pihak pembela untuk
mengatakan bahawa tidak ada prima facie case dan mahkamah mengatakan ada prima facie
case, ketika itu pihak pembela tidak boleh memfailkan rayuan. Ini kerana dianggap itu adalah
interlocutory in nature, sedangkan Tuan Yang di-Pertua, apabila tidak ada prima facie, tidak
ada prima facie-lah, sepatutnya boleh rayu.

Jadi kesemuanya Tuan Yang di-Pertua, saya rasa asas tidak betul. Asasnya ialah
kita menganggap bahawa sebarang permohonan pihak plaintif dan defendan dikira-
penghakiman dikeluarkan hakim dikira betul. Sedangkan Tuan Yang di-Pertua, sepatutnya
bagi saya cara terbaik ialah kita benarkan kedua-dua pihak merayu, tetapi kita memudahkan
proses rayuan itu.

#1900

Sebagai contoh mungkin rayuan itu boleh didengar dalam masa seminggu dan
sebagainya. Instead of kita tutup segala pintu. Tidak boleh Tuan Yang di-Pertua kalau tutup
segala pintu ini bagi saya tidak adil. Sekian, terima kasih.

Tuan Yang di-Pertua: Terima kasih Yang Berhormat Sepang. Yang Berhormat

Tebrau, silakan. Lima minit.
