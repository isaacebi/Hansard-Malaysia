DR. 25.7.2022 22

adalah dari negara Vietnam iaitu sebanyak 1,057 buah bot yang merangkumi 66 peratus
daripada jumlah keseluruhan tangkapan bot nelayan asing yang direkodkan.

Pihak APMM sentiasa komited dalam memantau kawasan titik panas (hotspot) yang
telah dikenal pasti dan akan terus menguatkuasakan undang-undang semasa sekiranya
negara terlibat masih meneruskan aktiviti mereka di kawasan perairan negara, terutamanya
dalam Zon Ekonomi Eksklusif (EEZ).

Pelbagai usaha dan langkah telah dilaksanakan oleh APMM bagi memastikan
perairan negara bebas dari pencerobohan bot nelayan asing seperti berikut. Pertama,
memantapkan rondaan harian. APMM melaksanakan rondaan harian dan penguatkuasaan
boleh pengoperasian sebanyak 4 prima buah vessel! laut dan juga aset udara dengan sasaran
rondaan sebanyak 180,000 jam setahun.

Ini adalah untuk memastikan keselamatan dan kedaulatan Zon Maritim Malaysia
sentiasa terjamin dan terpelihara daripada sebarang pencerobohan bot nelayan asing yang
giat mencuri hasil laut di kawasan perairan negara.

Kedua, APMM juga mengoptimumkan penggunaan aset bersaiz besar. Operasi dua
buah kapal khas OPV iaitu KM Pekan dan KM Arau di perairan laut dalam hingga 200 batu
nautika atau 370.4 kilometer telah dioptimumkan kemampuannya untuk belayar dalam
tempoh yang lama, khususnya di perairan Laut China Selatan. Ini terbukti dengan
peningkatan jumlah tangkapan bot nelayan asing yang ada pada tahun 2017 iaitu sebanyak
148 tangkapan dibuat berbanding 108 tangkapan pada tahun sebelumnya.

Ketiga adalah mengenal pasti kawasan titik panas (hotspot) aktiviti bot nelayan
asing. APMM juga sentiasa mengemas kini maklumat kawasan pencerobohan ini di mana
tempat atau kawasan modus operandinya sentiasa berubah-ubah. Selain itu kerjasama
komuniti maritim dalam menyalurkan maklumat terkini adalah amat dialu-alukan dalam usaha
APMM menguatkuasakan undang-undang sedia ada.

Keempat adalah melalui pemantauan radar Sistem Pengawasan Laut (SWASLA).
Pengawasan dan pemantauan melalui radar SWASLA telah banyak membantu dalam
membuat tangkapan di perairan negara. APMM bertekad untuk meningkatkan keupayaan
radar SWASLA yang sedia ada di Pantai Barat Semenanjung Malaysia dan juga di bahagian
barat Sabah. APMM juga merancang untuk menempatkan radar SWASLA di Sarawak pada
Timur Semenanjung Malaysia kerana melalui melalui penggunaan radar SWASLA ini, aset
laut dan udara dapat digerakkan bagi memintas objek curiga dengan cepat dengan cara
pandu tuju dengan lebih cepat dan tepat.

Kelima adalah melalui pelaksanaan program Sahabat Maritim. Program mesra
rakyat maritim bersama persatuan-persatuan nelayan serta komuniti selain daripada
nelayan, pihak swasta yang dianjurkan yang melibatkan isu-isu keselamatan dan
perlanggaran undang-undang yang perlu dititikberatkan semasa berada di laut. Program ini
juga berperanan untuk menggalakkan komuniti maritim sebagai mata dan telinga pada
agensi dalam menyalurkan maklumat yang sahih agar dapat membantu APMM

melaksanakan tugas.
