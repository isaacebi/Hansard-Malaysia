DR. 25.7.2022 101

yang ada untuk membantu dan membeli insurans. Kalau dia membeli, tiba-tiba dia kena
buang kerja ataupun dia hendak cari kerja lain dan sebagainya, ini akan menjadi masalah
untuk si suami sehingga mereka takut untuk bersama-sama untuk mencarumkan.

Thank you very much Sir. Baling memohon menyokong. Thank you Sir.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Baling. Dipersilakan Yang Berhormat Kubang Pasu.

4.45 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih Tuan
Yang di-Pertua. Bismillahi Rahmani Rahim. Assalamualaikum warahmatullahi wabarakatuh.

Kubang Pasu juga ingin menarik perhatian dan ingin mengucapkan tahniah. Tidak
apalah, siapa hendak ambil kredit pun, siapa yang mula dan siapa yang akhirnya dapat
membawa rang undang-undang ini dan diluluskan. Cuma saya hendak ingatkan bahawa ya,
sebelum ini kita sudah ada i-Suri ya.

i-Suri yang bersama dengan KWSP mula diperkenalkan dan dikuatkuasakan pada
15 Ogos 2018 dan sekarang ini diberi jenama baharulah- Program Kasih Suri Keluarga
Malaysia KWSP 2022, kena ada juga nama Keluarga Malaysia itu. Akan tetapi saya hendak
sebutkan bahawa dalam program ini, faedah yang diberikan walaupun RM5 merupakan
caruman dalam i-Suri itu, ia dapat dividen tahunan, bantuan hilang upaya, bantuan kematian
yang lebih tinggi sebenarnya daripada apa yang kita cadangkan di bawah Rang Undang-
undang Keselamatan Sosial Suri Rumah ini iaitu RM2,000 sahaja. Had umur pula, maknanya
60 tahun berbanding di sini yang dikatakan 55 tahun dan yang paling baiknya Tuan Yang di-
Pertua, iaitu kerajaan memberi insentif RM480 setahun untuk skim i-Suri ini.

Saya hendak kaitkan ini dengan apa yang kita cadangkan di bawah Skim
Keselamatan Sosial Suri Rumah ini. Tadi ramai kawan yang sebut tentang had 55 tahun. Kita
hendak tanya, kenapakah 55 tahun diletakkan di situ? Disebut dalam ini, fasal 29-
Pengurusan Mayat. Kalau mati selepas 55 tahun, tidak dapat apa sudah. Akan tetapi, kalau
sebelum itu dapat RM2,000. Fasal 30(2)- Elaun Layanan Sentiasa. Kemudian Elaun
Keuzuran, fasal 33(1) dan 34(1). Semua sebut tentang 55 tahun.

Tuan Yang di-Pertua, life expectancy, dengan izin, di Malaysia ini untuk wanita
sekarang ini umur 77 tahun ya, 77 tahun. Kalau kita buat assumptionlah dan lelaki 72.6 tahun.
Kalau kita buat assumption kata 10 tahun sebelum suami dia meninggal, dia masih lagi
menjadi seorang suri rumah, menjaga suaminya dan sebagainya.

Definitely 55 tahun itu merupakan satu had yang terlalu awal diletakkan di situ. Saya
ingin mencadangkan supaya had ini ditingkatkan sehingga 65 tahun ya. Bila ada coverage
yang sedemikian, baharulah sebenarnya hasrat kita untuk membantu suri rumah yang kita
kata the unsung heroines ini atau mungkin sebahagiannya heroes ini, dapat kita berikan ya.
Kenapakah 55 tahun itu menjadi sekatannya ya?

Kita kena ingat bahawa RM480 yang diberikan di bawah i-Suri itu sebenarnya RM120
itu, boleh kita ambil dan letakkan sebagai caruman yang dibayar awal 12 bulan itu, RM120

itu sebahagiannya dengan- jadi, maknanya tidak ada masalah. Semua yang B40 yang
