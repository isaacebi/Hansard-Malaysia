DR. 25.7.2022 36

pekerjaan. Bagi orang berinsurans yang telah kehilangan pekerjaan, Sistem Insurans
Pekerjaan dapat mengurangkan kesusahan dan kemiskinan, dengan izin, ensure their food
is on the table untuk menyara hidup dan keluarga sementara mendapat pekerjaan baharu.
Mereka juga akan mempunyai peluang yang lebih baik untuk mendapatkan pekerjaan semula
dan sesuai khususnya melalui peningkatan kemahiran dan latihan semula.

Dengan jaminan pendapatan semasa mencari pekerjaan baharu, Sistem Insurans
Pekerjaan dapat mengurangkan tekanan dan masalah sosial sereta mengelakkan masalah
kewangan yang boleh menyebabkan konflik keluarga.

Kerajaan berharap supaya Rang Undang-undang Sistem Insurans Pekerjaan
(Pindaan) 2022 ini dapat memberi nilai impak yang bersasarkan iaitu menjamin
kesejahteraan sosial penerima faedah dan manfaat sedia ada serta baharu.

Akhir kata, saya ingin mengambil kesempatan ini untuk merakamkan penghargaan
dan terima kasih kepada semua pihak yang telah memberikan kerjasama untuk menjayakan
Rang Undang-undang Sistem Insurans Pekerjaan (Pindaan) 2022 ini. Sekian, terima kasih.

Tuan Sivarasa Rasiah [Sungai Buloh]: Tuan Yang di-Pertua, saya minta maaf
mencelah pada peringkat ini sebab kita biasa tidak buat ini.

Timbalan Yang di-Pertua [Dato’ Mohd Rashid Hasnon]: Tidak, sebelum itu
saya...

Tuan Sivarasa Rasiah [Sungai Buloh]: Saya minta Yang Berhormat Menteri
sebelum undur ataupun berhenti ucapan, bagi fakta-fakta asas kepada kita untuk membantu
perbahasan. Sebagi contoh, jumlah telah dikutip dan masih ada sebagai dana. Jumlah
pekerja telah dibantu? Apa - macam purata bayaran kepada mereka? Semua ini akan bantu
perbahasan. Boleh kita dapat itu maklumat asas itu dibentangkan, di Dewan Rakyat sebelum
perbahasan dimulakan?

Timbalan Yang di-Pertua [Dato’ Mohd Rashid Hasnon]: Tidak apa, Yang
Berhormat Sungai Buloh boleh bangkitkan semasa perbahasan.

Tuan Sivarasa Rasiah [Sungai Buloh]: Memang, kita boleh soal...

Timbalan Yang di-Pertua [Dato’ Mohd Rashid Hasnon]: Baik.

Tuan Sivarasa Rasiah [Sungai Buloh]: Akan tetapi kita soal, kita tidak tahu fakta
itu, kita kena tunggu penggulungan oleh Yang Berhormat Menteri. Jadi, saya minta Yang
Berhormat Menteri bantu perbahasan.

Timbalan Yang di-Pertua [Dato’ Mohd Rashid Hasnon]: Baik.

Tuan Sivarasa Rasiah [Sungai Buloh]: Bentang fakta asas dahulu supaya kita
tahu.

Timbalan Yang di-Pertua [Dato’ Mohd Rashid Hasnon]: Baik. Terima kasih Yang
Berhormat Sungai Buloh.

Datuk Seri Saravanan a/l Murugan: Tuan Yang di-Pertua, ini melibatkan statistik
yang begitu besar. Saya hanya boleh bagi jawapan apabila dibahas nanti.

Timbalan Yang di-Pertua [Dato’ Mohd Rashid Hasnon]: Baik. Terima kasih Yang

Berhormat Menteri. Ada sesiapa yang menyokong?
