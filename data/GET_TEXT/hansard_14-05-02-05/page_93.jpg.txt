DR. 25.7.2022 88

Saya juga ingin memetik apa yang telah disebut oleh MP - rakan saya daripada Yang
Berhormat Tebrau tadi iaitu apabila perkara ini berlaku di luar negara, mengikut pindaan akta
ini - mengikut akta yang hendak dibentangkan ini, kalau sekiranya perkara itu berlaku di luar
negara, maka dia tidak boleh hendak cover ataupun waris ataupun pencarum tidak boleh buat
tuntutan.

Jadi, ini saya kira perlu diperhalusi kerana kadang-kadang apabila ia berlaku di luar
negara sekali pun tetapi kesannya itu dapat dirasai sehingga ke dalam negara dari sudut
kelangsungan rumah tangga. Jadi, saya kira ia perlu diperluaskan sehingga apa-apa kejadian
yang berlaku sama ada kecacatan, kematian dan sebagainya perlu turut di-cover ataupun
turut dilindungi oleh skim yang hendak kita perkenalkan ini.

Denda RM10,000 atau penjara tidak lebih dua tahun. Saya sokong denda untuk
suami. Suami yang liat untuk membayar caruman ini tetapi denda sekali gus RM10,000 atau
penjara tidak lebih dua tahun ini pada saya kalau sekiranya dilaksanakan sekali gus ia
memberikan kesan yang agak tidak baik. Jadi, oleh demikian bolehkah ia ditukar kepada
mungkin kalau hendak didenda, denda dengan bayaran dua tahun secara /Jumpsum atau tiga
tahun secara /Jumpsum. Itu lebih baik untuk kebaikan suri rumah itu sendiri.

Pada akhirnya, saya mengucapkan tahniah kepada kerajaan menjadikan rang
undang-undang ini sebagai suatu realiti walaupun tadi Yang Berhormat Ipoh Barat
menyatakan ia dimulakan pada zaman Kerajaan Pakatan Harapan. Tinggal satu peratus
sahaja lagi tetapi ia adalah kejayaan kita bersama, tidak kira mana-mana kerajaan yang
membentangkan. Pada saya ia kebaikan untuk kita bersama. Suri rumah yang menjadi
penyeri kepada rumah tangga. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pasir Mas. Dipersilakan Yang Berhormat Labuan.

4.06 ptg.

Datuk Rozman bin Isli [Labuan]: Tuan Yang di-Pertua, terima kasih atas peluang
yang diberikan kepada saya untuk sama-sama berbahas dalam Rang Undang-undang
Keselamatan Sosial Suri Rumah 2022.

Tuan Yang di-Pertua, menggalas tugas sebagai suri rumah sepenuh masa memberi
makna seorang wanita itu perlu bekerja hampir 24 jam. Setiap waktunya ada sahaja
pekerjaan baharu yang ingin dibuat dan semua itu tidak ada penghujungnya. Apabila seorang
isteri mengambil keputusan untuk berhenti kerja demi menjadi suri rumah sepenuh masa, ini
merupakan satu pengorbanan besar kepada keluarga dan seorang suami sepatutnya
bersyukur dan menghargai pengorbanan tersebut.

Oleh itu, saya ingin mengucapkan tahniah dan syabas kepada kerajaan dan
kementerian kerana telah mengorak langkah bagi membela nasib suri rumah yang
dianggarkan berjumlah 3 juta orang, daripada kerajaan sebelum ini hinggalah kerajaan

sekarang.
