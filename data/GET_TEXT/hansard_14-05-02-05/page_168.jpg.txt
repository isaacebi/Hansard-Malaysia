DR. 25.7.2022 163

membahaskan Rang Undang-undang Kanun Tatacara Jenayah (Pindaan) 2022.
Memandangkan ini adalah pada tahap dasar, saya mengambil kesempatan ini sekali lagi
untuk menyeru kepada Yang Berhormat Timbalan Menteri, saya lihat Yang Berhormat
Menteri pun ada dan menarik perhatian berkenaan dengan beberapa perkara yang
melibatkan perundangan jenayah di negara kita.

Dalam konsep Keluarga Malaysia, saya sebagai Ahli Parlimen DAP, sebagai
pembangkang memang mengesahkan bahawa kita tidak boleh membenarkan mana-mana
pihak menghina mana-mana agama. Dalam konteks ini, kita perlu menghormati satu sama
lain, menghormati semua agama, menghormati semua kaum di negara kita. Dalam konteks
ini, saya menarik perhatian kepada tindakan yang telah diambil kepada Siti Nuramira
Abdullah dan teman lelakinya V. Alexander Navin baru-baru ini yang terlibat dalam satu kes
yang dikatakan menghina agama Islam.

Dalam konteks yang sama, saya ingin tanya apakah tindakan yang telah diambil oleh
Kerajaan Malaysia untuk menyiasat dan mengambil tindakan terhadap seorang Timbalan
Presiden UMNO iaitu Mohamad Hasan yang telah mengeluarkan perkataan-perkataan
menghina agama Hindu dalam satu temu ramah dalam Asia Times, di mana beliau menghina
penganut-penganut agama Hindu dengan mengatakan bahawa orang-orang India atau
orang-orang beragama Hindu membawa kavadi.

Saya di sini sekali lagi ingin menyeru Yang Berhormat Menteri dan Yang Berhormat
Timbalan Menteri, kita menyokong pindaan-pindaan yang dibuat kepada Kanun Tatacara
Jenayah. Memang pindaan-pindaan ini adalah sesuatu yang diperlukan tetapi pindaan-
pindaan kepada akta ini sahaja tidak memadai sekiranya terdapat, dengan izin, abuse,
penyalahgunaan ataupun ketidaksamaan, ketidakseimbangan di dalam menguatkuasakan
undang-undang jenayah. Saya merayulah kepada Yang Berhormat Menteri Kanan, Yang
Berhormat Menteri berkenaan dan Yang Berhormat Timbalan Menteri untuk membawa
perkara ini kepada Kabinet dan untuk membawa perkara ini kepada Yang Amat Berhormat
Perdana Menteri kita.

Kalaulah betul kita mendukung Kerajaan Keluarga Malaysia, sepatutnya tindakan
diambil terhadap Yang Berhormat ataupun Timbalan Menteri Presiden UMNO, Mohamad
Hasan di atas kenyataan-kenyataan yang telah dikeluarkan oleh beliau. Saya lihat bahawa
ada perkara-perkara yang juga amat memeranjatkan sehingga kerajaan juga mengambil
tindakan terhadap Siti Aishah Shaik Ismail, seorang anggota parti PKR, dahulunya Timbalan
Srikandi, di atas TikTok yang dibuat oleh beliau mengenai penghapusan ataupun
pemberhentian subsidi minyak masak. Sehinggakan TikTok juga, penyediaan TikTok juga
diambil tindakan.

So, saya di sini meminda Yang Berhormat Menteri, Yang Berhormat Timbalan
Menteri dan kerajaan supaya memastikan bahawa penguatkuasaan undang-undang jenayah
ini adalah tidak memilih kasih ataupun tidak melihat bulu supaya tindakannya diambil
terhadap pihak-pihak yang terlibat sama rata sahaja supaya di luar sana seperti yang
dikatakan oleh Yang Berhormat Pasir Gudang tadi, orang-orang yang mencuri milo dan petai

dikenakan hukuman penjara tetapi yang mencuri berbilion-bilion Ringgit seperti Yang
