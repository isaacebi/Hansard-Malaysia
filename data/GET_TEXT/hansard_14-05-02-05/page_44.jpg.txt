DR. 25.7.2022 39

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.

Tuan Ahmad Fadhli bin Shaari [Pasir Mas]: Soalannya, mengapa hanya kita yang
diturunkan di Tier 3? Negara lain, Saudi sebagai contoh. Mereka menerima pekerja dari
Bangladesh lebih ramai daripada kita. Akan tetapi mereka tidak mengalami nasib yang sama
sebagaimana Malaysia.

Jadi, isunya penindasan itu boleh dikatakan atau boleh kita sebut berlaku dalam
negara kita dalam keadaan mungkin kita terlepas pandang di pihak kerajaan untuk melihat
apakah punca sebenar kita berada di Tier 3 ini.

Apabila kita berada di Tier 3 ini Tuan Yang di-Pertua, isunya ialah barang-barang
yang kita keluarkan daripada produk kita ini akan sukar menembusi ke pasaran-pasaran
seperti negara Amerika Syarikat kerana mereka melihat sesuatu produk itu dihasilkan dengan
antara lain ialah berhasil dari soal atau isu perdagangan manusia dan mereka menolak untuk
menerima produk-produk seperti ini dan kita akan tergendala dari sudut eksport barang-
barang yang kita hasilkan di Malaysia. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Pasir Mas. Seterusnya, saya jemput Yang Berhormat Ipoh Barat. 10 minit.

12.01 tgh.

Tuan M. Kulasegaran [Ipoh Barat]: Terima kasih Tuan Yang di-Pertua. Tuan Yang
di-Pertua, pada Bajet 2022, sebanyak RM2 bilion telah diagihkan untuk menolong 300 orang
untuk mencari kerja dan lain-lain dan juga berhasrat untuk menolong majikan. Akan tetapi
kalau kita tengok rekodnya, hanya wang yang diagihkan dekat RM2 bilion, hanya 17 peratus
sahaja diguna pakai dan bakinya tidak langsung diguna pakai.

Statistik yang saya ada menunjukkan bahawa untuk mencari pekerja am hanya
sebanyak 24,966 orang yang telah layak. Perantisan hanya 8,366 orang. Golongan muda
terjejas, OKU, SIP, Orang Asli hanya 6,271 orang. Penggantian pekerja asing dengan
pegawai dagang hanya 6,804 orang. Wanita hanya 3,488 orang dan pelancongan 899 orang
sahaja.

Ini menunjukkan sasaran yang dicadangkan oleh kerajaan semasa Bajet 2022
dibentangkan tidak langsung dicapai. /f only 17 percent. Jadi, mereka yang mengusahakan
termasuk Menteri patut mendapat gaji 17 peratus sahaja kerana kerja hanya 17 peratus. Lain
semua tidak ada kerja. Tidak ada habis. Jadi, ini menjadikan kita ada masalah pengangguran
yang rumit. Macam mana duit yang sedia ada tidak diguna pakai?

Seperti yang saya kata pada hari Khamis dahulu, Penjana Kerjaya ini adalah satu
program yang besar juga, Tuan Yang di-Pertua. Hasratnya adalah untuk menolong pekerja-
pekerja dan juga insentif-insentif yang saya kata sebelum ini skills, training dan sebagainya.
Ada penyelewengan telah berlaku dan penyelewengannya bukan sedikit.

Saya pohon agar kementerian dan kerajaan bersetuju untuk mengadakan forensic

investigation dalam penggunaan wang yang diagihkan kepada SIP. Apakah semua ini yang
