DR. 25.7.2022 94

4.21 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua. Saya turut bersama membahaskan Rang Undang-undang Keselamatan
Sosial Suri Rumah 2022, yang merupakan satu rang undang-undang baharu.

Pertama, saya ingin menegur ataupun membangkitkan isu yang ada disebut
beberapa orang rakan-rakan Ahli Parlimen berkenaan tafsiran. Kalau kita lihat dalam tafsiran
bagi bahasa Inggeris, “housewife” dengan izin, “means any female whether married or
unmarried, who manages a household on a full time basis or not, and includes—

(a) a wife, divorcee or widow whose marriage has been registered under

any written law; or

(b) a mother of a child or more including a single mother.”

Maksudnya dalam tafsiran bahasa Inggeris, suri rumah lelaki ataupun lelaki yang
bekerja sepenuh masa sebagai suri rumah ataupun boleh kita sebut pengurus rumah tangga,
tidak layak mencarum. Jadi saya mohon Yang Berhormat Timbalan Menteri pertimbangkan,
kita ada masa. Mungkin boleh kita perbetulkan supaya lelaki juga termasuk dalam senarai ini.

Ini kerana kalau kita lihat pada tahun 2017, statistik yang telah diterbitkan oleh
Kementerian Sumber Manusia mengakui bahawa daripada 2.91 juta orang domestic workers
pada waktu itu dengan izin, 60,000 orang suami menjadi suri rumah. Bermaksud kita perlu
lihat bagaimana akta ini nanti boleh juga melindungi suami yang berkhidmat sebagai
pengurus rumah tangga ataupun “seri rumah”. Mungkin itu satu lagi sebab tiang seri bagi
rumah, iaitu cadangan.

Kedua, kita dengan melihat kepada tafsiran ini sebenarnya ada beberapa perkara
lain yang penting tetapi keutamaan saya rasa perlu diberikan iaitu sama ada gender audit
ataupun gender responsive budgeting, bermaksud kita perlu lihat rang undang-undang yang
kita bentang, yang kita gubal, yang kita bawa ke Parlimen ini, melalui satu lensa di mana tidak
ketinggalan mana-mana pihak termasuklah golongan lelaki ataupun wanita. Ini bukan
bermaksud gender responsive budgeting dan gender audit ini hanya melibatkan wanita tetapi
juga seperti yang saya sebutkan tadi, lelaki juga terlibat. Kita tidak mahu ada kumpulan-
kumpulan yang tertinggal.

Saya ingin merujuk juga beberapa perkara contohnya, isu orang tanggungan tafsiran.
Dalam pengalaman saya sebagai Ahli Parlimen, saya lihat ada suri rumah yang mana di
kalangan tanggungannya bukan anak, suami ataupun ibu bapa tetapi juga ada abhli-ahli
keluarga yang terdekat yang tinggal bersama yang menjadi tanggungan. Contohnya, adik
ataupun abang yang tidak sihat, sakit terlantar yang mana mereka juga, suri rumah itu juga
menjadi penjaga (primary caregiver) kepada orang yang seperti itu. Jadi saya mohon,
dipertimbangkan penyelarasan kepada tafsiran tersebut.

Saya ingin juga membangkitkan satu perkara berkenaan caruman. Tadi ada
beberapa Ahli Parlimen yang mencadangkan agar caruman bagi tahun pertama, 12 bulan
yang pertama itu sama ada dipertimbangkan semula, bukan Jump sum RM120, RM10
sebulan tetapi mungkin dengan cara-cara yang lain. Akan tetapi tambahan, cadangan untuk

daripada senarai eKasih dibantu secara terus.
