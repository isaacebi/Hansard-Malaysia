DR. 25.7.2022 151

Sedarkah Timbalan Menteri bahawa Ketua Hakim Negara sendiri telah
mengeluarkan kenyataan bahawa serangan-serangan peribadi yang dibuat terhadap
hakim-hakim merupakan sesuatu yang keterlaluan. Jadi saya minta supaya — dan
memandangkan Timbalan Menteri juga telah pun magnanimously, dengan izin, sanggup
menerima petisyen ataupun memorandum yang dikemukakan oleh pihak Majlis Peguam,
saya sekali lagi menyeru menggunakan platform ini untuk bertanyakan kepada Timbalan
Menteri, apa tindakan yang telah diambil oleh kerajaan, oleh Perdana Menteri kita untuk
mempertahankan bidang kehakiman dan hakim-hakim yang terlibat? Ini merupakan
perkara yang saya minta Timbalan Menteri memberi penjelasan.

Datuk Wira Hajah Mas Ermieyati binti Samsudin: Terima kasih sahabat saya
Yang Berhormat Jelutong. Yang Berhormat Jelutong seorang peguam yang bijaksana,
dan saya pun juga telah bertemu dengan beliau di Padang Merbok sewaktu perarakan itu
tetapi Yang Berhormat, saya ingin menegaskan bahawa saya hanya akan menjawab
berkaitan dengan RUU ini, yang mana di bawah Peraturan 36(1) yang hanya berkaitan
dengan RUU ini sahaja. Yang Berhormat...

Tuan Sanisvara Nethaji Rayer a/l Rajaji [Jelutong]: Pembetulan Yang
Berhormat Timbalan Menteri, saya tidak hadir di Padang Merbok kerana kebetulan hari
itu, saya terlibat dalam kemalangan...

Datuk Wira Hajah Mas Ermieyati binti Samsudin: Oh, minta maaf.

Tuan Sanisvara Nethaji Rayer a/l Rajaji [Jelutong]: ...Saya dalam perjalanan
untuk menghadiri perhimpunan di Padang Merbok untuk menyokong Majlis Peguam untuk
mempertahankan hakim-hakim di Malaysia.

Datuk Wira Hajah Mas Ermieyati binti Samsudin: Terima kasih...

Tuan Sanisvara Nethaji Rayer a/l Rajaji [Jelutong]: Walaupun saya terlibat
dalam kemalangan pada hari itu.

Datuk Wira Hajah Mas Ermieyati binti Samsudin: Minta maaf Yang Berhormat.
Walau bagaimanapun, kita tetap akan sama dalam isu untuk mempertahankan institusi
kehakiman negara kita.

Tuan Yang di-Pertua, saya mohon untuk meneruskan soalan daripada Yang
Berhormat Hang Tuah Jaya, ada di sana iaitu persoalan berkaitan elektronik, adakah
termasuk dengan serahan secara WhatsApp.

Untuk makluman Yang Berhormat, buat masa ini apa-apa dokumen rasmi
mahkamah tidak dibenarkan melalui WhatsApp, hanya alamat e-mel yang berdaftar dalam
sistem CMS sahaja yang dibenarkan.

Seterusnya soalan daripada Yang Berhormat Hang Tuah Jaya juga iaitu, adakah
alasan pindaan seksyen 28, dan seksyen 68, adakah disebabkan oleh backlog cases.

Untuk makluman Yang Berhormat, pindaan yang dicadangkan tidak dibuat kerana
backlog cases tetapi ia merupakan polisi badan kehakiman untuk menjadi dan juga
meningkatkan kecekapan dan juga produktiviti berkaitan dengan tugas kehakiman. Jadi

soal untuk backlog cases itu tidak timbul...
