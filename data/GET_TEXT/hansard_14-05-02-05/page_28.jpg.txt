DR. 25.7.2022 23

Di samping itu, keenam adalah operasi bersepadu yang melibatkan antara APMM,
polis, pihak agensi-agensi yang lain di bawah KDN. Sekian, Tuan Yang di-Pertua.

Tuan Yang di-Pertua: Yang Berhormat, silakan soalan tambahan pertama.

Tuan Nik Mohamad Abduh bin Nik Abdul Aziz [Bachok]: Terima kasih Tuan Yang
di-Pertua. Terima kasih Yang Berhormat Timbalan Menteri yang telah memberi jawapan yang
agak panjang.

Negara kita sebenarnya telah kerugian berpuluh bilion ringgit akibat pencerobohan
nelayan asing ke atas perairan negara kita. Ini belum lagi dikira dengan kerugian yang jauh
lebih besar akibat kerosakan kekal yang berlaku ke atas kehidupan laut dan sistem kultur laut
yang pastinya akan menjejaskan jaminan makanan negara pada generasi akan datang.

Kita amat faham dengan usaha-usaha penguatkuasaan yang telah dilakukan oleh
pihak APMM dan kejayaan yang telah dicapai sebagaimana yang telah disebutkan tadi tetapi
hakikatnya, kita masih gagal dan belum pernah lagi kita berani mengisytiharkan kejayaan ke
atas penceroboh daripada negara Vietnam tersebut.

Soalan saya Tuan Yang di-Pertua, dengan segala kekangan dan faktor-faktor yang
menghalang kita mencapai kejayaan dalam penguatkuasaan seperti kekurangan aset-aset
moden untuk dimiliki oleh pihak maritim, masalah awak-awak asing yang bekerja dengan
pengusaha bot-bot tempatan dan banyak lagi isu-isu berkaitan. Tidakkah sudah tiba masanya
kerajaan mengisytiharkan satu jihad besar yang lebih holistik dan berterusan sehingga ribuan
bot nelayan asing tersebut mula serik dan perit untuk menceroboh perairan negara kita akibat
kerugian besar yang terpaksa pula ditanggung oleh pihak mereka sendiri. Terima kasih.

Tuan Yang di-Pertua: Terima kasih. Silakan, Yang Berhormat Timbalan Menteri.

Datuk Jonathan bin Yasin: Terima kasih atas spot pertanyaan daripada Yang
Berhormat Bachok. Kita sedia maklum bahawa memang daripada pencerobohan yang
dilakukan oleh nelayan-nelayan asing pada negara kita yang mempunyai implikasi yang
besar daripada segi ekonomi, daripada segi keselamatan dalam negara dan perkara ini
memang sudah semestinya dalam perhatian pihak KDN sendiri. Terutamanya kita tahu
bahawa nelayan-nelayan asing ini semakin bertambah berani.

Namun Tuan Yang di-Pertua, kerajaan kita melalui KDN juga berusaha untuk
mempertingkatkan dan menjaga kawasan perairan negara dengan menambahkan aset-aset
yang penting bagi menjaga kepentingan negara. Antara yang dilakukan oleh kerajaan ialah
dengan menambahkan perolehan sistem C4ISR dan juga melalui pemerolehan sebuah kapal
multipurpose mission ship, tiga buah kapal offshore petrol vessel, empat buah helikopter jenis
medium lift, 30 buah rigid hull fender boat, radar di Abu Bakar Maritime Base di bawah MKN
dan perolehan radar remote sensor site dan area control centre di Sandakan di bawah
ESSCOM. Juga, perolehan pembekalan jentera utama bagi program repowering kapal Kelas
Langkawi, Kelas Gagak, Kelas Ramunia dan Kelas Kimia.

Ini juga termasuk ada tiga lagi kapal offshore petrol vessel yang sedang kita nantikan
iaitu KM Tun Fatimah, KM Tun Teja dan juga KM Tun Putih. Kita berharap bila ia telah
disiapbkan sepenuhnya dan diserahkan kepada kerajaan kita akan dapat menjaga lebih baik

kawasan persekitaran di kawasan perairan kita supaya nelayan-nelayan asing ini dapat
