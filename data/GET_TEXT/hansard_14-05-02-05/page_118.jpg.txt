DR. 25.7.2022 113

sekalian. Jawapan saya adalah berkaitan dengan Rang Undang-undang Keselamatan Sosial
Suri Rumah 2022.

Seramai 19 Ahli Yang Berhormat iaitu Yang Berhormat Pontian, Yang Berhormat Ipoh
Barat, Yang Berhormat Jempol sehinggalah ke Yang Berhormat Batu yang terakhir. Yang
Berhormat Pontian membangkitkan berkenaan dengan peruntukan kerajaan memberi
perlindungan keselamatan sosial seramai 150,000 orang suri rumah yang layak mendaftar di
bawah e-Kasih sebagai kesinambungan kepada suri rumah yang berdaftar di bawah program
i-Suri yang kita ambil daripada sistem KWSP.

la merupakan satu penambahbaikan kepada program i-Suri. Pada masa ini terdapat
180,000 suri rumah yang berdaftar di bawah i-Suri. Mereka yang layak akan didaftarkan
secara automatik setelah mendapat senarai nama mereka daripada agensi yang berkenaan.
Pihak kementerian akan berusaha untuk memohon pihak kerajaan menambah perlindungan
kepada suri rumah di bawah iSuri dan kita akan menambah baikkan sistem yang ada
daripada semasa ke semasa selepas pelaksanaan ini.

Yang Berhormat Pontian juga membangkitkan berkenaan dengan penyertaan suri
rumah adalah secara sukarela termasuk oleh suaminya. Walau bagaimanapun, sekiranya
suami...

Tuan M. Kulasegaran [Ipoh Barat]: Penjelasan sedikit.

Timbalan Menteri Sumber Manusia [Datuk Haji Awang bin Hashim]: Sekejap.
Saya akan jawab yang Yang Berhormat Ipoh Barat. Nanti boleh bangkit tanya yang berkaitan
dengan sini — Penyertaan suri rumah adalah secara sukarela termasuk oleh suaminya.
21730

Walau bagaimanapun, sekiranya suami tersebut memilih untuk mendaftar dan
membayar caruman bagi suri rumah dalam skim ini, maka suami diwajibkan membayar
caruman tersebut sebelum tempoh perlindungan tamat untuk memastikan kesinambungan
perlindungan.

Dibangkitkan juga berkenaan dengan umur 55 tahun. Pembayaran kenapa tidak
kepada 60 tahun? Umur 55 tahun dipilih sebagai liputan perlindungan dan bukannya umur
60 tahun adalah supaya skim ini diselaraskan dengan program i-Suri KWSP. Selain itu, KSM
juga mengambil kira bahawa suri rumah yang mempunyai simpanan KWSP_ boleh
mengeluarkan simpanan KWSP mereka apabila mereka mencapai umur 55 tahun. Manakala
bagi suri rumah yang mempunyai anak, anak mereka adalah cukup dewasa untuk menyara
suri rumah yang berkenaan.

Yang Berhormat Pontian juga membangkitkan terdapat faedah pengurusan mayat
yang dibayar sekiranya suri rumah berinsurans meninggal dunia sebelum mencapai umur 55
tahun sebanyak RM2,000. Walau bagaimanapun, tiada faedah pengurusan mayat yang
dibayar jika suami meninggal. Yang Berhormat Pontian, banyak soalan yang dibangkitkan
oleh Yang Berhormat Pontian.

Adakah suri rumah layak menerima faedah selepas bercerai dengan suaminya?

Seorang suri rumah yang sedang menerima faedah akan terus menerima faedah sekiranya
