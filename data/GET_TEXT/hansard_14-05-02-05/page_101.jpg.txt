DR. 25.7.2022 96

dengan pertubuhan atau oleh suri rumah itu sendiri, jika suami tidak memilih untuk membayar
atau sekiranya suri rumah itu tidak mempunyai suami.

Soal yang saya sebutkan ini agak mencabar, di mana bila timbul isu penceraian, kes
mahkamah berpanjangan, kes suami tinggal begitu sahaja dan siapakah yang hendak
bertanggungjawab untuk memastikan caruman untuk suri rumah ini berterusan dan terbela?
Siapakah pula pertubuhan atau NGO yang akan membantu suri rumah ini?

Tuan Yang di-Pertua, seperti di fasal 16, bertujuan untuk mengadakan peruntukan
bagi suri rumah untuk terus dilindungi di bawah akta yang dicadangkan sehingga tamat
tempoh caruman itu jika perkahwinan berakhir dengan penceraian dan lain-lain. Saya hendak
tahu suami hanya wajib membayar caruman untuk isterinya jika beliau memilih untuk berbuat
demikian dan perlu memaklumkan kepada PERKESO.

Cuma saya hendak tahu setakat mana ketegasan dan kebenaran ini boleh menjadi
suatu kesalahan kepada suami, jika gagal membayar caruman berkenaan dan sabit
kesalahan suami boleh didenda maksimum RM10,000 atau dipenjara tidak melebihi dua
tahun atau kedua-duanya sekali. Mohon penjelasan.

Seperti yang dinyatakan awal tadi, jika pasangan tersebut bercerai atau suami
terbabit tidak mampu membayar caruman isterinya akibat hilang punca pendapatan atau
seumpamanya, maka komitmen beliau untuk membayar caruman adalah terbatal dalam hal
ini. Bagaimanakah kementerian atau pertubuhan hendak membantu?

Tuan Yang di-Pertua, di bawah fasal 9 yang mana bertujuan untuk memberi
pertubuhan kuasa untuk melantik ejen untuk memungut dan menerima bayaran caruman bagi
pihak pertubuhan. Ini juga perlu diberikan perhatian kepada ejen yang dilantik, setakat mana
lantikan itu dibuat. Siapakah ejen ini? Malahan saya khuatir ejen ini boleh bertindak seperti
along pula apabila ada suri rumah berinsurans atau bagi pihak suri rumah berkenaan
disebabkan kegagalan untuk membayar caruman yang mengakibatkan suatu kesalahan.
1630

Kita kena ingat mereka ini golongan suri rumah dan bergantung pada suami. Akan
tetapi yang tidak bergantung individu dan bagi pihak semua perkara ini perlu diambil kira.
Tuan Yang di-Pertua, dengan itu saya menyokong. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Parit. Dipersilakan Yang Berhormat Batu Kawan.

4.31 ptg.

Puan Kasthuriraani a/p Patto [Batu Kawan]: Terima kasih Tuan Yang di-Pertua
atas peluang untuk Batu Kawan membahaskan Rang Undang-undang Keselamatan Sosial
Suri Rumah 2022. Tuan Yang di-Pertua, sumbangan suri rumah sememangnya tiada nilai
bandingan. Tiada cuti kecemasan (emergency leave), tiada cuti tahunan (annual leave), tiada
cuti sakit (medical leave), kerja lebih masa (over time), termasuklah tiada gaji atau upah.

Gautam Bakhtiar, seorang pakar undang-undang dari India menyatakan kerja rumah

yang tidak berbayar umpama buruh paksa atau, dengan izin, forced labor. Kebiasaannya suri
