DR. 25.7.2022 156

Berhormat Shah Alam; Yang Berhormat Selayang; Yang Berhormat Pokok Sena- minta maaf.
Yang Berhormat Pokok Sena tiada; dan Yang Berhormat Padang Serai.

Waktu...
01950

Tuan Karupaiya a/l Mutusami [Padang Serai]: Padang Serai tarik balik.

Dato’ Ramli bin Dato’ Mohd Nor [Cameron Highlands]: Yang Berhormat Padang
Serai?

Tuan Karupaiya a/l Mutusami [Padang Serai]: Tarik balik Tuan Yang di-Pertua.

Dato’ Ramli bin Dato' Mohd Nor [Cameron Highlands]: Tarik balik?

Tuan Karupaiya a/l Mutusami [Padang Serai]: Ya. Saya tidak...

Dato’ Ramli bin Dato' Mohd Nor [Cameron Highlands]: Tidak mahu bercakap?

Tuan Karupaiya a/l Mutusami [Padang Serai]: Ya, terima kasih.

Dato’ Ramli bin Dato’ Mohd Nor [Cameron Highlands]: Okey, Yang Berhormat
hendak bercakap atau tidak?

Tuan Karupaiya a/l Mutusami [Padang Serai]: Tidak.

Dato’ Ramli bin Dato' Mohd Nor [Cameron Highlands]: Okey. Baik, kita mulakan
lima minit.

Dipersilakan Yang Berhormat Tebrau.

7.50 mlm.

Tuan Steven Choong Shiau Yoon [Tebrau]: Terima kasih Tuan Yang di-Pertua
kerana mengizinkan saya sertai perbahasan Rang Undang-undang Kanun Tatacara
Jenayah.

RUU ini bertujuan untuk meminda Kanun Tatacara Jenayah berupa pindaan, penggantian
dan penambahan seksyen dan subseksyen dan juga sub-subseksyen baharu.

Pembentangan RUU ini sangat sesuai kerana memudahkan urus selia pengurusan
untuk memperluaskan cara penyampaian dokumen dan seiring dengan pembangunan
teknologi maklumat, pendigitalan dokumen dan urus selia pengurusan secara online, dengan
izin.

Namun, terdapat kegusaran di pihak saya apabila melihat kepada kebolehupayaan
sistem penyimpanan maklumat yang sedia ada seperti di kementerian dan agensi kerajaan
lain yang menyebabkan kesulitan mengakses sistem online, dengan izin, khasnya ketika
ramai pengguna yang melayari dan mengakses sistem tersebut.

Saya mohon Menteri untuk memaklumkan kenapa pelaksanaan RUU ini tidak
memerlukan perbelanjaan wang tambahan bagi memastikan pindaan yang dilakukan dapat
dilaksanakan dengan efektif dan efisien. Adakah sistem yang sedia ada sudah mencukupi
untuk memastikan pelaksanaan RUU ini akan dilaksanakan dengan cara yang lancar dan
mencepatkan semua proses? Tebrau setuju untuk menyokong RUU ini selepas mendengar
pencerahan kepada soalan saya. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Tebrau. Dipersilakan Yang Berhormat Hang Tuah Jaya.
