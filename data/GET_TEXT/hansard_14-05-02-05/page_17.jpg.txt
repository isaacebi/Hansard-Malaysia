DR. 25.7.2022 12

Kerja Agenda ‘RT4All yang merangkumi empat gerak kerja yang perlu dilaksanakan oleh
KRT dalam kawasan masing-masing.

Dalam pada itu Yang Berhormat, ia tidak membataskan pergerakan, sumbangan
yang perlu diberikan oleh KRT sebagai satu lagi badan yang bukan bersifat NGO tetapi badan
yang melibatkan kepelbagaian entiti masyarakat yang ada dalam satu-satu kawasan.

01040

Jadi, tidak ada batasan kerana pada waktu banjir besar berlaku di Taman Sri
Nanding, pada waktu banjir besar berlaku di Taman Sri Muda, KRT telah pun digerakkan
bukan sahaja di kawasan itu, termasuk di kawasan perkampungan telah pun digerakkan dan
kita mulakan dengan menggerakkan Skuad-skuad Uniti kita untuk hantar bekalan makanan
dan sebagainya.

Kita wujudkan juga dapur-dapur komuniti yang diuruskan oleh KRT termasuk di
kawasan Yang Berhormat, untuk kita masak bekalan makanan untuk kita agihkan kepada
mangsa-mangsa bencana. Selain daripada itu, untuk merapatkan perhubungan antara KRT
dengan badan-badan bukan kerajaan yang juga turun untuk memainkan peranan membantu
masyarakat yang memerlukan pertolongan.

Jadi, saya harap mudah-mudahan kita Ahli-ahli Yang Berhormat, kita semua— Yang
Berhormat Tampin ini dia memang minat dengan KRT. Kita semua berada dalam kawasan
kita dan semua kawasan kita ada KRT. Jadi, saya harap kepada Ahli-ahli Yang Berhormat,
bekerjasamalah dengan KRT. Ambillah KRT ini sebagai satu bentuk pergerakan yang boleh
kita lakukan tanpa agenda politik, tanpa melibatkan apa-apa agenda politik, tetapi untuk
kepentingan masyarakat secara bersama. Kalau ada peruntukan, sila salurkanlah peruntukan
itu kepada KRT. Terima kasih.

Datuk Seri Panglima Haji Mohd Shafie bin Haji Apdal [Semporna]: Terima kasih
Tuan Yang di-Pertua atas ruang yang diberikan.

Yang Berhormat Menteri, dalam usaha untuk hendak mewujudkan_integrasi
masyarakat pelbagai kaum di negara ini, adakah pihak kerajaan mengambil langkah-langkah
reforming the liberty system of the government dengan menggunakan kaedah-kaedah bukan
hanya seperti down the line the KRT, bahkan juga landasan seperti yang kerajaan punya.

RTM, media sosial yang ada, sekolah-sekolah, universiti-universiti yang ada iaitu
reform yang kita hendakkan, kita tidak mahu contohnya RTM. Cuma saluran ini digunakan
sebahagiannya untuk mungkin orang Melayu sahaja saya nampak sebahagian besar budaya
culture everything. RTM 1, RTM 2 mungkin kita serahkan untuk kepelbagaian kaum yang
ada, TV3, Astro dan lain-lain. Selain daripada itu, di sekolah dan juga universiti yang ada.

Selain daripada KRT, kita menggunakan kaedah ini to reform the system supaya kita
di peringkat awal, adakah pihak kerajaan menggunakan sekolah, universiti di peringkat awal
molding the mind of the young, so that they can be integrated. Terima kasih banyak.

Datuk Halimah binti Mohamed Sadique: Terima kasih Tuan Yang di-Pertua.
Terima kasih kepada kekanda saya orang lama, Yang Berhormat dari Semporna.

Yang Berhormat, bila kita sebutkan KRT tadi, KRT ini dia ada akta dia ya, Akta 751,
akta 2012. KRT ini dia bukan NGO yang berdaftar dengan ROS dan sebagainya. la termaktub
