DR. 25.7.2022 145

notis melalui WhatsApp? Ini kerana kita tahu bahawa apabila kita hantar notis, kita mesti
sahkan bahawa notis itu telah pun diserahkan kepada orang itu.

Kita lihat dalam konteks ini kalau menggunakan pendekatan e-mel, ia kita tidak boleh
sahkan yang kita hantar itu sudah diterima atau pun tidak. Akan tetapi kalau kita gunakan
pendekatan elektronik seperti WhatsApp dan sebagainya, kita boleh sahkan dengan gambar
dan segala macam.

Ketiga, Tuan Yang di-Pertua ialah tentang penekanan yang diberikan oleh Ketua
Hakim Negara. Ini mungkin tidak ada kaitan sedikit dengan Court of Judicature Act yang kita
bahaskan ini tetapi berkait tentang interference Yang Berhormat Timbalan Menteri, yang
mana dinyatakan dengan tegas oleh Ketua Hakim Negara tidak boleh mana-mana pihak
melakukan interference, dengan izin, terhadap hakim-hakim yang sedang membuat
keputusan ataupun yang telah membuat keputusan.

Dalam kes ini, saya hendak tanya terus kepada Yang Berhormat Timbalan Menteri
tentang Hakim Nazlan yang tentunya menjadi satu tarikan dunia terhadap sistem kehakiman
kita. Laporan polis telah dibuat. Apakah keputusannya setakat ini yang telah pun dilakukan
oleh pihak Yang Berhormat Timbalan Menteri? Adakah apa-apa update tentang
intermediation yang kita linat berlaku kepada Hakim Nazlan yang membuat keputusan dalam
kes Yang Berhormat Pekan? Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Hang Tuah Jaya. Dipersilakan Yang Berhormat Jelutong.

7.09 mlm.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua. Saya juga mengambil kesempatan ini untuk membahaskan beberapa peruntukan
dalam rang undang-undang ini yang dibentangkan.

01910

Saya tertarik dengan mukadimah yang diberikan oleh Timbalan Menteri. Saya yakin
bahawa rang undang-undang ini adalah berhasrat untuk memantapkan lagi dan juga
membuat reformasi substantif di dalam bidang kehakiman. Akan tetapi, Tuan Yang di-Pertua,
perlu juga mengambil perhatian bahawa reformasi substantif kosmetik sahaja tidak memadai.

Kita menyanjung dan juga menghargai the three different tiers of democracy, dengan
izin, iaitu pihak legislatif, pihak eksekutif dan pihak judiciary. Dalam kes ini, Parlimen
memainkan peranan penting di dalam menggubal undang-undang bagi tujuan
mempertahankan sistem kehakiman sesuatu negara.

Saya di sini mengambil kesempatan untuk bertanyakan soalan yang telah
dibangkitkan oleh Yang Berhormat Hang Tuah Jaya. Pertamanya, apa yang dilakukan oleh
kerajaan kita, apakah yang dilakukan oleh kementerian untuk mempertahankan hakim-hakim
yang diserang berulang kali?

Kita di sini berbincang tentang hakim Yang Arif Mohd Nazlan Mohd Ghazali yang
telah menghadapi beberapa pertuduhan fitnah dan sebagainya. Saya mengambil

kesempatan ini juga untuk menuntut satu penjelasan diberikan secara terbuka oleh pihak
