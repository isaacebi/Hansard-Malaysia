DR. 25.7.2022 147

7.16 mlm.

Tuan William Leong Jee Keen [Selayang]: Terima kasih Tuan Yang di-Pertua.
Saya sokong rang undang-undang ini untuk mengehadkan rayuan Mahkamah Rendah ke
Mahkamah Tinggi, dan dari Mahkamah Tinggi ke Mahkamah Rayuan dalam kes sivil untuk
permohonan penghakiman terus, permohonan untuk membatalkan mana-mana writ atau
pliding atau membenarkan permohonan untuk mengetepikan penghakiman ingkar.

Saya setuju kerana pindaan-pindaan ini tidak akan menjejaskan hak pihak-pihak
dalam bicara kerana mereka masih dapat keadilan dalam perbicaraan penuh. Saya setuju
kerana objektif untuk mengehadkan rayuan interlocutory ialah untuk ada sistem perbicaraan
yang lebih efisien. Dengan ini, keyakinan rakyat terhadap badan kehakiman dapat
ditingkatkan.

Saya meminta penjelasan. Apakah sistem yang akan dilakukan oleh mahkamah
dengan mengehadkan rayuan interlocutory? Supaya perbicaraan kes penuh dapat
dijalankan dalam masa yang singkat dan kalau boleh, sudah lebih daripada sembilan bulan.
Ini dapat dilakukan dengan sistem fast track. Dahulu sebelum tahun 2009, Mahkamah Tinggi
Kuala Lumpur, Bahagian Komersial ada backlog sebanyak 6,490 kes. Akan tetapi, dengan
adanya sistem fast track, 95 peratus dapat dilupuskan dalam tempoh sembilan bulan dan
yang lain dalam satu tahun.

Yang penting ialah sistem dapat dilakukan. Ada sistem ini boleh dilaksanakan di
seluruh Malaysia supaya kita boleh menggunakan tempoh masa supaya kita dapat
memberikan peluang kepada plaintif, walaupun mengehadkan dengan interlocutory appeal
tetapi kes mereka dapat diselesaikan atau dilupuskan dalam masa yang singkat.

Dalam perkara yang kedua ialah tentang serangan yang telah dibuat kepada badan
kehakiman. Kalau objektif pindaan ini ialah untuk meningkatkan keyakinan rakyat kepada
badan kehakiman, apa yang telah dikatakan oleh rakan saya Yang Berhormat Hang Tuan
Jaya dan juga Yang Berhormat Jelutong adalah juga penting kerana di mahkamah, hakim
tidak dapat membela diri. Pandangan saya, dan kesemua Ahli Parlimen di sebelah sini ialah
kita akan mempertahankan badan kehakiman dan hakim daripada serangan yang tidak
berasas.

01920

Dengan izin, when criticism on judges crosses the line into personal attacks or
intimidation, public respect for our system of justice is undermine. It creating risk to our
Constitutional bedrock and the preservation of liberty. Whole Malaysians and elected
representatives must be mindful of their cherished principles. Saya menyeru kepada hakim-
hakim jangan putus asa. Sila, menjalankan tugas without fear or favor.

Rakyat dan juga Ahli Parlimen akan mempertahankan hakim-hakim daripada
serangan keterlaluan. Apa yang penting adalah seperti apa Yang Berhormat Jelutong
katakan “Adakah Perdana Menteri, Menteri dan kerajaan akan mempertahankan badan
kehakiman dan mengeluarkan satu kenyataan dalam ucapan penggulungan selepas ini untuk
mengetuk mereka yang telah membuat serangan kepada badan kehakiman yang tidak

berasas”. Sekian, terima kasih.
