DR. 25.7.2022 157

7.53 mlm.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Yang di-Pertua.

Yang Berhormat Menteri, dalam mukadimah pindaan Kanun Tatacara Jenayah telah
pun menyatakan di dalam Dewan ini alasan yang utama untuk dimasukkan pindaan-pindaan
ini adalah untuk memastikan agar pihak badan kehakiman cakna ataupun selari dengan
hasrat kerajaan untuk memastikan agar kita dapat mematuhi keinginan negara agar kita
dapat menjimatkan ataupun menjaga alam sekitar dengan tidak mencetak lebih banyak lagi
kertas-kertas permohonan dan sebagainya.

Saya hendak terus pergi kepada fasal ataupun pindaan fasal 2 iaitu dalam huraian
tentang fasal 2 ini menceritakan tentang pindaan seksyen 307 adalah untuk memperluaskan
cara penyampaian, satu- salinan alasan keputusan iaitu dengan menghantar ke alamat
elektronik.

Saya ingin tanya kepada Timbalan Menteri, adakah ini bermaksud dalam kes-kes
yang mana pihak OKT mempunyai peguam, memadai hanya sekadar dihantar melalui e-mel
dan tidak perlu lagi hantar macam disebut dalam undang-undang ini kena hantar at the posted
address of the appellant or his advocate, satu. Registered post address or sending it to the
electronic address of the appellant or his advocate.

Jadi kalau ikut di sini sefaham saya kena hantar semualah. Kalau hantar semua Tuan
Yang di-Pertua, itu tidak mencapai maksud hendak jaga alam sekitar dan sebagainya ini.
Kena juga ada penggunaan kertas. Jadi bagi kes-kes yang membabitkan ada peguam,
adakah memadai bagi maksud pindaan ini ia hanya sekadar menghantar ke alamat e-mel.

Kenapakah saya asingkan peguam dan yang bukan peguam? Ini kerana kita tahu
dalam kes-kes jenayah ini kadang-kadang ini membabitkan kes-kes yang petty ataupun kes-
kes yang kita bicarakan di Mahkamah Majistret di bawah ini yang kadang-kadang mereka
tidak ada peguam, mewakili diri sendiri.

Jadi bila mewakili diri sendiri ada masalahnya. Masalahnya daripada segi akses
kepada alamat misalnya ataupun e-mel. Apakah mereka ini mempunyai e-mel?
Bagaimanakah pihak badan kehakiman ingin menentu sahkan bahawa e-mel inilah yang
akan dipakai sepanjang tempoh perbicaraan? Ini kerana saya percaya tidak semua rakyat
Malaysia Tuan Yang di-Pertua, ada e-mel. Sekarang ini dengan adanya WhatsApp dan
sebagainya, mereka lebih cenderung untuk tengok WhatsApp, dan sebagainya.

Oleh sebab itu, saya nyatakan tadi sama ada pindaan ini, adakah selari dengan apa
yang sedang berlaku sekarang ini on the ground. Ini kerana kita juga sebagai mereka yang
menjadi peguam sebagainya mereka mewakili dan juga rakyat yang berada di bawah ini yang
kadang-kadang ada di kalangan orang yang kena tuduh tidak mampu untuk engage peguam,
mereka mewakili diri sendiri dan apabila mewakili diri sendiri merupakan masalah-masalah
teknikal yang terpaksa mereka hadapi.

Jadi sebab itu, saya agak bimbang kerana dengan adanya pindaan subseksyen (3A)

di mana dinyatakan, “The signed copy of the grounds of decision which is sent by electronic
