DR. 25.7.2022 13

dalam akta dan maka kerana itu, bila kita rancangkan pergerakan yang perlu dilakukan,
peranan yang perlu dilaksanakan oleh KRT berlandaskan pada pelan yang saya sebutkan
tadi ya, kepada aktiviti, agenda kerja yang telah pun kita rancangkan selain daripada perkara-
perkara baharu, inisiatif yang boleh difikirkan oleh KRT yang sesuai dengan kawasan
komuniti mereka.

Kita di peringkat kementerian Yang Berhormat, kita bekerjasama dengan sangat
rapat dengan kementerian-kementerian yang lain. Contoh Kementerian Komunikasi dan
Multimedia (K-KOMM), sangat rapat urusan perhubungan dalam pada kita hendak
menyemarakkan lagi, merakyatkan perpaduan masyarakat Keluarga Malaysia dalam bentuk
kepelbagaian yang ada tanpa batasan agama dan kaum dan sebagainya.

Jadi maka kerana itu Yang Berhormat, ahli-ahli jawatankuasa KRT ini bila komuniti
buat pelantikan kepada Pengerusi KRT, ahli-ahli jawatankuasanya itu perlu terdiri daripada
pelbagai kaum. Kita ada letakkan kuota. Jadi, kita tidak hendak satu kaum sahaja yang
pegang KRT, tetapi kepelbagaian kaum. Melayu, Cina, India, semua mesti ada termasuklah
di Sabah dan Sarawak kepada kaum-kaum yang lain.

Kerjasama dengan pihak RTM sangat rapat. Saya sudah sebutkan tadi dengan
kementerian K-KOMM. Kerjasama dengan Kementerian Perumahan dan Kerajaan Tempatan
juga kita wujudkan. Kerjasama dengan kementerian MAFI juga kita wujudkan. Jadi, saya
ucapkan terima kasih kepada Yang Berhormat atas cadangan itu.

Mungkin kita boleh perhebatkan lagi supaya apa juga program, agenda yang—
agenda perpaduan nasional ini dapat digambarkan dengan lebih menyerlah lagi bukan sahaja
melalui media-media sosial, termasuklah kepada kemudahan yang ada di peringkat
Kementerian Komunikasi dan Multimedia.

Bagi sekolah-sekolah Yang Berhormat, kita wujudkan kelab-kelab Rukun Negara di
sekolah rendah, di sekolah menengah. Kita ada 6,012 kelab-kelab Rukun Negara. Kita
wujudkan Sekretariat Rukun Negara (SRN) di universiti, di IPT, IPTS. Ini semua merangkumi
kerja yang perlu kita laksanakan untuk kita lebih memantapkan perhubungan antara kita
sesama kita dan dia adalah untuk menterjemahkan Agenda Perpaduan Nasional Keluarga
Malaysia itu.

Jadi, saya ucapkan terima kasih banyak.

Tuan Yang di-Pertua: Terima kasih. Dipersilakan Yang Berhormat Datuk Seri
Panglima Hajah Azizah binti Datuk Seri Panglima Haji Mohd Dun.

5. Datuk Seri Panglima Hajah Azizah binti Datuk Seri Panglima Haji Mohd Dun
[Beaufort] minta Menteri Perumahan dan Kerajaan Tempatan menyatakan apakah tindakan
kementerian agar pembeli rumah pertama, tidak terbeban dengan caj penuh bayaran balik
pinjaman bank akibat projek rumah tergendala yang semakin menjadi-jadi pasca COVID-19.

Timbalan Menteri Perumahan dan Kerajaan Tempatan [Dato’ Sri Dr. Haji Ismail
bin Hj. Abd Muttalib: Bismillahi Rahmani Rahim. Assalamualaikum warahmatullahi
wabarakatuh, salam sejahtera dan salam Keluarga Malaysia. Terima kasih Tuan Yang di-

Pertua, terima kasih Yang Berhormat Beaufort.
