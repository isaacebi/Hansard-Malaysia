DR. 25.7.2022 115

mengapa, yang ini peringkat awal yang kita laksanakan pada ketika ini. Ini merupakan skim
baharu yang dilaksanakan, tidak pernah ada lagi.

Dato’ Mahfuz bin Haji Omar [Pokok Sena]: Saya rasa 55 tahun itu bawa keluar duit
simpanan. Dalam PERKESO, kita tidak boleh bawa keluar duit. Kita carum itu, kita tidak boleh
bawa keluar duit itu. Itu hanya untuk kalau berlaku kes-kes kejadian seperti yang terkandung
dalam akta ini, maka kita akan mendapat faedah tunai dan sebagainya. Kita tidak bawa keluar
duit. Apa yang disebut oleh Yang Berhormat, ikut KWSP, umur 55 tahun baru dia boleh bawa
keluar simpanan.

Datuk Haji Awang bin Hashim: Ya, ya. Tidak mengapa. Terima kasih.

Dato’ Mahfuz bin Haji Omar [Pokok Sena]: Jadi, ini sebenarnya benda yang
berlainan. i-Suri, umur 60 tahun. Jadi bagi saya, elok kita selaraskan bahawa umur 60 tahun
dan umur orang pencen pun 60 tahun. Jadi, elok untuk kita selaraskan dalam ini. Itu sahaja
yang saya minta, supaya diselaraskan.

Datuk Haji Awang bin Hashim: Okey, okey. Terima kasih sahabat saya daripada
Pokok Sena sebab sekarang ini kita mendasarkan kepada tuntutan yang berumur 55 tahun,
begitu juga dengan pengeluaran KWSP bila kita mencapai umur 55 tahun. Jadi, tidak
mengapa. Ini kita boleh review balik. Ini sebab saya katakan tadi, ini merupakan skim yang
pertama dilaksanakan, sebelum ini tidak ada. Ini skim baharu, akta baharu yang kita akan
laksanakan. Terima kasihlah. Perkara yang ini kita biasalah, peringkat awal. Ada lagi?

Ini pun tadi dikatakan oleh Yang Berhormat Ipoh Barat, lambat. Kami 22 bulan, lepas
itu 28 bulan, tolak dengan 10 bulan, tinggal 10 bulan baharu kami- kerajaan bertukar tiga kali
ini. Sepuluh bulan telah laksanakan, telah kita table up this proposal, dengan izin, dalam
House of Parliament ini. Tapi tidak mengapa.

Peruntukan yang dibangkitkan oleh Yang Berhormat Ipoh Barat, apakah yang
dikatakan oleh Yang Berhormat Ipoh Barat berkenaan dengan adakah kerajaan akan
memberi sumbangan dalam skim ini atau peruntukan setiap tahun ditanggung oleh kerajaan?
Kerajaan memperuntukkan sebanyak RM20 juta untuk memberikan perlindungan di bawah
skim SKSSR ini yang mana senarai suri rumah yang diambil daripada golongan suri rumah
miskin tegar daripada i-Suri KWSP untuk tahun pertama caruman. Permohonan peruntukan
perlu diminta setiap tahun untuk memastikan mereka layak dilindungi untuk tahun berikutnya.

Seterusnya, Yang Berhormat Ipoh Barat juga membangkitkan bagaimana
mekanisme PERKESO untuk merangkumi lebih ramai ataupun mekanisme untuk
memastikan proses lebih cepat dan tidak ada golongan tercicir. PERKESO akan mengambil
tindakan proaktif dengan mengadakan lebih banyak sesi libat urus dengan pihak
berkepentingan bagi memastikan lebih ramai menyertai skim ini. Sila sahabat saya, Yang
Berhormat Ipoh Barat. Apakah tadi yang hendak dibangkitkan?

Tuan M. Kulasegaran [Ipoh Barat]: Terima kasih Tuan Yang di-Pertua. Soalan saya
yang pertama adalah di mana tiap-tiap tahun kerajaan...

Datuk Haji Awang bin Hashim: Oh! Yang itu saya sudah jawab.

Tuan M. Kulasegaran [Ipoh Barat]: Ya, itu sudah jawab tetapi...
