DR. 25.7.2022 55

Kita tahu, kita sedar bila kita linat kepada consumer price index (CPI) contohnya dan
berlaku inflasi pada waktu ini, maka bila setiap kali kita bawa perkara ini ke Parlimen, mungkin
dari tahun 2017 hingga sekarang, mungkin dalam masa lima tahun, adakah kita perlu lima
tahun lagi bawa peningkatan yang baharu ataupun adakah boleh diletakkan satu mekanisme
yang lebih efisien? Sama ada kita letakkan siling yang lebih tinggi ataupun pada kuasa Yang
Berhormat Menteri, perlu dipertimbangkan oleh satu Jawatankuasa yang lain ataupun majlis
yang bersesuaian?

Ini sebab kita lihat setiap tahun harga barang akan naik. Gaji pekerja juga perlu naik.
Jadi, siling ini juga tidak boleh kita tunggu setiap lima tahun kita hendak perbaiki, bawa ke
Dewan yang mulia ini untuk kita luluskan untuk dinaikkan. Jadi, cadangan saya Yang
Berhormat Menteri ialah mekanisme yang berbeza, di mana peningkatan siling ini boleh
ditentukan melalui satu jawatankuasa secara berkala. Mungkin setiap tahun perlu direview,
dengan izin. Setakat ini dahulu Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lembah Pantai.

Kalau ikut senarai Yang Berhormat, ada satu lagi pembahas. Yang Berhormat Parit
tidak ada, Yang Berhormat Kepong tidak ada. Saya bersedia untuk memanggil Yang
Berhormat Hang Tuah Jaya. Akan tetapi tengok Yang Berhormat Sepang pun ada. Jadi, saya
hendak bagi antara dua. Yang Berhormat Sepang ataupun Yang Berhormat Hang Tuah
Jaya? Sila, Yang Berhormat Hang Tuah Jaya. Pembahas terakhir. Berhenti pada jam 1.00
tengah hari. Sila Yang Berhormat Hang Tuah Jaya.

12.55 tgh.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Assalammualaikum warahmatullahi wabarakatuh.
Yang Berhormat Menteri, rang undang-undang ini seperti mana yang dibentangkan pada
tahun 2017, bertujuan untuk memberikan safety net, dengan izin. Banyak perkara telah
dibangkitkan tadi, terutama daripada segi tatakelola yang untuk menguruskan contributions
ataupun sumbangan pihak-pihak ke dalam tabung ini.

Saya ingin bertanya secara terus terang. Pada hari ini saya percaya Yang Berhormat
Menteri boleh menjernihkan keadaan dengan memberitahu kepada Dewan, bagaimanakah
pendekatan semak dan imbang yang digariskan di dalam SOCSO ataupun PERKESO ini
supaya perkara-perkara berkait dengan tatakelola mereka yang cuba menyeleweng ataupun
memesongkan dana ini dapat diatasi dengan segera dan supaya tidak timbul lagi isu-isu
berkait tentang Laporan Ketua Audit Negara?

Kedua, saya percaya di peringkat awal ketika undang-undang ini dibentangkan, ada
beberapa isu yang berbangkit, terutamanya dengan Malaysian Employers Federation. Oleh
kerana kita tahu, ini ialah undang-undang yang akan memberikan kebajikan kepada pekerja.
Sudah pasti yang memberi kerja atau berikan peluang pekerjaan ini sudah pasti akan timbul

isu bagaimana mereka terpaksa berdepan dengan kos tambahan.
