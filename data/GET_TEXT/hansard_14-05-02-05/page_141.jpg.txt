DR. 25.7.2022 136

Kehakiman 1964 [Akta 91] melibatkan dua perkara utama iaitu mengehadkan rayuan untuk
kes-kes interlokutori sivil dan penyediaan dokumen dan rekod rayuan bebas kertas dalam
prosiding perbicaraan rayuan jenayah.

Komitmen badan kehakiman ialah untuk melakukan reformasi substantif dalam
mekanisme kehakiman bagi memperkenalkan kaedah untuk meningkatkan kecekapan dan
juga produktiviti berkaitan beban tugas kehakiman.

Ucapan Yang Amat Arif, Ketua Hakim Negara, semasa Majlis Pembukaan Tahun
Perundangan 2020, telah pun menyatakan, dengan izin, “The judiciary has to consent the
introduced measures to meet the constantly evolving problems arising in terms of the
workload of the judiciary. A perennial problem is the increasing case load, the ever-increasing
interlocutory appeals affect the Court of Appeal the most. In fact, the Court of Appeal has
become inundated with interlocutory appeals, which currently stand at around 1,200 appeals
that the judiciary needed to co-opt special Court of Appeal panels comprising Federal Court
judges to reduce the heavy workload in the Court of Appeal.”

Kaedah perubahan substantif yang dicadangkan ialah dengan mengehadkan rayuan
dari Mahkamah Rendah ke Mahkamah Tinggi dan dari Mahkamah Tinggi ke Mahkamah
Rayuan dengan mengehadkan rayuan dalam kes-kes permohonan interlokutori yang tidak
memprejudiskan hak pihak-pihak.

Bagi maksud ini, kes interlokutori sivil yang dicadangkan untuk dihadkan rayuannya
adalah seperti berikut:

(i) permohonan penghakiman terus yang ditolak oleh mahkamah;

(ii) permohonan untuk membatalkan apa-apa writ ataupun pleading

yang ditolak oleh mahkamah; dan

(iii) permohonan untuk mengetepikan satu penghakiman ingkar yang

dibenarkan oleh mahkamah.

Cadangan pindaan ini telah pun dibincangkan dalam Mesyuarat Jawatankuasa
Kaedah-kaedah sejak tahun 2019 lagi. Jawatankuasa Kaedah-kaedah Mahkamah dibentuk
di bawah seksyen 17 [Akta 91], dan dipengerusikan oleh Ketua Hakim Negara. Manakala
ahlinya terdiri daripada Presiden Mahkamah Rayuan, Hakim Besar Malaya, Hakim Besar
Sabah dan Sarawak, Hakim Mahkamah Persekutuan, Hakim Mahkamah Rayuan, Hakim
Mahkamah Tinggi, wakil Peguam Negara, Ketua Pendaftar Mahkamah Persekutuan,
Presiden Majlis Peguam Malaysia, Presiden Persatuan Peguam Bela Sabah dan Presiden
Peguam Bela Sarawak.

Mesyuarat Jawatankuasa Kaedah-kaedah antara lainnya, pada tahun 2019 dan
tahun 2020 bersetuju supaya Akta 91 ini dipinda bagi memperuntukkan mengenai had untuk
merayu bagi kes-kes interlokutori sivil seperti yang dinyatakan di atas dan cadangan itu
tidaklah akan melupuskan hak pihak-pihak yang merayu dan didengar.

Hal ini kerana pihak masih lagi mempunyai ruang untuk menghujahkan kes dalam
perbicaraan penuh dan mahkamah akan memberikan penghakiman bagi berdasarkan merit
sesuatu kes dengan asas ataupun fundamentals iaitu akses kepada keadilan masih kekal

dan tidak terjejas.
