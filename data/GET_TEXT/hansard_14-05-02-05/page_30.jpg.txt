DR. 25.7.2022 25

negara, saya ingin tanya bagaimanakah jumlah kes dan nilai tangkapan hasil laut yang
dirampas daripada nelayan asing yang mencerobohi negara kita? Minta penjelasan. Terima
kasih.

Datuk Jonathan bin Yasin: Tuan Yang di-Pertua, detil maklumat terperinci saya
tidak ada pada masa ini. Namun, kita akan bagi jawapan secara bertulis kepada Yang

Berhormat Bukit Bintang.

10. Puan June Leow Hsiad Hui [Hulu Selangor] minta Menteri Belia dan Sukan
menyatakan apakah bentuk bantuan yang diberikan kepada atlet sukan setelah mereka
bersara dari arena sukan negara dan apakah syarat yang ditetapbkan bagi melayakkan
mereka menerima bantuan tersebut.

Timbalan Menteri Belia dan Sukan [Dato’ Sri Ti Lian Ker]: Tuan Yang di-Pertua,
saya memohon untuk menjawab pertanyaan daripada Yang Berhormat Hulu Selangor
bersekali dengan pertanyaan daripada Yang Berhormat Kangar bertarikh 26 Julai 2022
kerana pertanyaan yang dibangkitkan juga menyentuh isu yang sama.

Untuk makluman Ahli Yang Berhormat, tugas dan tanggungjawab menjaga kebajikan
bekas-bekas atlet negara adalah di bawah penyeliaan Yayasan Kebajikan Atlet Kebangsaan
ataupun YAKEB, manakala kebajikan atlet-atlet semasa di dalam program pula diserahkan
kepada Majlis Sukan Negara ataupun MSN di bawah program Malaysian Athlete Career and
Education ataupun MACE yang bertujuan untuk mengendalikan urusan pendidikan, kerjaya
dan kebajikan setiap atlet yang berada di bawah program MSN.

YAKEB ditubuhkan pada 15 Julai 2007 dan mula beroperasi sepenuhnya pada
penghujung tahun 2008. Matlamat penubuhan YAKEB adalah untuk membantu menguruskan
kebajikan bekas atlet termasuk daripada kalangan bekas atlet kelainan upaya ataupun para.
Matlamat penubuhan YAKEB sebagai mengenang jasa serta pengorbanan atlet-atlet kepada
negara.

Pada tahun 2019, pihak KBS telah memperkenalkan Skim Perubatan Khas Atlet dan
bekas atlet kebangsaan. Melalui skim ini, bekas atlet yang berdaftar dengan YAKEB layak
mendapat pengecualian caj perubatan apabila mendapatkan perkhidmatan di wad kelas dua
di hospital kerajaan. Bekas atlet yang ingin menggunakan Skim Perubatan Khas ini hanya
perlu. menunjukkan kad pendaftaran ataupun kad keahlian YAKEB semasa_ proses
pendaftaran di hospital yang terlibat.

Bantuan lain juga ditawarkan secara tahunan termasuk bantuan pembiayaan
rawatan perubatan pesakit luar, bantuan pembiayaan peralatan sokongan kesihatan
contohnya kerusi roda, katil hospital dan sebagainya, bantuan kewangan bulanan, bantuan
bencana alam, bantuan melanjutkan pelajaran, bantuan kerjaya dan pelbagai lagi.

Selain daripada itu, ahli keluarga bekas-bekas atlet menerima kuota khas YAKEB
untuk kemasukan ke sekolah berasrama penuh yang ditawarkan kepada anak bekas atlet
negara yang layak. Begitu juga dengan sumbangan khairat kematian yang disediakan khas
untuk waris yang tinggal.

Bantuan yang disalurkan YAKEB bukan sahaja bersifat jangka pendek malah juga

jangka panjang. Pelaksanaan kursus dan latihan yang bertujuan untuk membantu
