DR. 25.7.2022 105

Seterusnya, dalam perenggan 44, izinkan saya baca, “The appellant had on 28" of
February 2012 tabled the Cabinet or MJM’s papers for approval of the second guarantee for
the second loan of RM2 billion”. Selepas itu, dia juga yang telah tandatangan second
guarantee itu. Ini semua menunjukkan contoh kes-kes apabila seseorang itu ada
kepentingan tetapi gagal untuk isytihar kepentingan itu seperti mana yang dilakukan oleh
Yang Berhormat Pekan dalam kes 1MDB.

Jadi, apabila ada peruntukan ini, saya amat bersetuju dan saya rasa kita kena
mungkin untuk kita kuatkan lagi, seboleh-bolehnya selepas ada peruntukan itu, kita juga
peruntukkan bagaimana kita boleh meletakkan satu peruntukan lain apabila seseorang itu
gagal seperti mana dalam kes yang melibatkan Yang Berhormat Pekan itu gagal untuk
isytihar kepentingan yang mengakibatkan kita semua merana— apakah kesannya? Apakah
kesan kepada kegagalan itu? Adakah ia dianggap sebagai tindakan criminal ataupun macam
mana? Ataupun apakah kesan kepada kelulusan itu? Jadi, saya harap pihak kerajaan dapat
menerangkan benda itu.

Seterusnya, saya juga ingin bertanya kepada kerajaan, kenapakah dihadkan kepada
umur 55 tahun sahaja? Ini seolah-olah kita tidak pro kepada wanita-wanita yang tua.
Sedangkan ramai juga mungkin wanita ini yang mungkin sudah berumur lebih daripada 55
tahun tetapi mereka juga memerlukan perlindungan. Jadi, kenapakah kita hadkan kepada 55
tahun sahaja?

Terakhir, Tuan Yang di-Pertua, saya ingin bertanya kepada kerajaan, apabila kita
buat undang-undang ini, saya harap ya, ini saya beri cadangan, supaya kita kena bersikap
mungkin ada sikit, kata orang itu, justice must be tempered with mercy. Sebab, kita tahu
dalam kes ini, kita tidak ada satu peruntukan mewajibkan suami untuk mencarum. Bagi saya,
secara peribadi, saya bersetuju tidak ada suatu kewajipan kerana kalau kita wajibkan seorang
suami untuk mencarum, dikhuatiri mungkin akan mengakibatkan masalah rumah tangga.
Sebab, apabila suami gagal bayar, dia tidak ada duit, mungkin akan berlaku keretakan rumah
tangga, pergaduhan dan sebagainya. Mungkin akan meningkatkan tragedi domestic violence
dan sebagainya.

Jadi, saya harap dalam melaksanakan undang-undang ini, apabila kita enforce the
law, dengan izin, saya harap pihak-pihak yang selalunya PERKESO ini— memang dalam
Malaysia ini selalunya, Tuan Yang di-Pertua, apabila tiba enforce undang-undang ini,
nampaknya kita ramai orang yang overzealous. Akan tetapi, apabila kita hendak dapat duit,
memang susah. Hendak claim duit PERKESO punyalah susah tetapi apabila kita tidak bayar,
dia kejar sampai ke lubang cacing.

Jadi, saya harap supaya kerajaan kena ada sikit pertimbanganlah. Sebab, ini suami
yang beri ini. Kalau kiranya kita hukum mereka, kita kejar mereka sepertimana kita kejar
orang-orang tidak bayar caruman PERKESO, kita khuatir nanti suami ini mungkin akan
melakukan sesuatu kepada isterinya. “Kadang-kadang awak punya pasallah, saya terpaksa
kena kejar oleh PERKESO”. Jadi, kita harap ada satunya pertimbangan juga untuk melihat

perkara ini. Sekian, terima kasih.
