DR. 25.7.2022 158

means referred to in paragraph (3)(c) shall be deemed’. Ini ialah “deeming provision” seperti
mana yang dinyatakan oleh Timbalan Menteri tadi peruntukan tanggapan.

Jadi bila peruntukan tanggapan ini saya ada sedikit kebimbangan. Kebimbangannya
saya apa, maknanya justice is not being served. Keadilan itu tidak dicapai kepada orang yang
biasa, orang yang membela diri sendiri di dalam mahkamah, tidak ada peguam. Jadi kita
hantar kepada dia kerana Notice of Appeal ini Tuan Yang di-Pertua, ia ada ia punya tempoh,
kena appeal dalam tempoh tertentu dan sebagainya. Jadi sudahlah mereka ini tidak ada
peguam, mereka buat kes sendiri dan ada deeming provision, hantar notis ini, hantar ground
of judgement dan sebagainya itu dianggap telah pun serah kepada mereka.

Jadi perkara-perkara seperti ini saya ingin nyatakan kepada Timbalan Menteri, kita
tahu bahawa kita sedang bergerak selari dengan peredaran zaman yang memerlukan
pendekatan digital. Akan tetapi, dalam masa yang sama, kita kena akui bahawa kes
mahkamah-mahkamah terutamanya yang membabitkan kes-kes jenayah ini, ia- kita
bercakap tentang kes di Mahkamah Rajang, mahkamah di sebelah Sarawak, sebelah Sabah
yang tentunya berdepan dengan cabaran realiti akses kepada line digital, dan sebagainya.

Apatah lagi melalui e-mel. Saya meraguilah berdasarkan pengalaman saya yang
terbatas ini, saya meragui orang-orang biasa ini mereka mempunyai e-mel yang tersendiri.
Jadi sebab itulah saya minta Timbalan Menteri tengok balik pindaan-pindaan ini biar selari.
Saya sebenarnya tidak ada masalah Tuan Yang di-Pertua, kalau notis ini hantar melalui
WhatsApp, ada alamat PDF-nya boleh hantar PDF memang tidak boleh hendak altered, ada
cop rasminya.

Ini perkara-perkara yang sedang berlaku sekarang ini, dan ini lebih mudah dan lebih
accessible kepada rakyat biasa. Terima kasih Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Hang Tuah Jaya. Dipersilakan Yang Berhormat Sik.

7.58 mlm.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua, terima kasih Yang Berhormat Timbalan
Menteri.

Saya bersama untuk menyokong pindaan Kanun Tatacara Jenayah [Akta 593] ini.
Saya memberi beberapa persoalan untuk pihak Menteri menjelaskan bagaimana pindaan
fasal ini knhususnya fasal 2 ini. Pertamanya, adakah kaedah penyampaian yang kita akan
ubah melalui elektronik ini adakah bersifat pilihan ataupun perlu penyampaian itu juga
dilaksanakan dalam kaedah konvensional yang sebelum ini yang melalui pos dan dokumen
secara bertulis ataupun hardcopy ini?

Kedua Tuan Yang di-Pertua, saya ingin bertanya berkaitan dengan definisi alamat
elektronik itu. Adakah hanya dalam bentuk e-mel ataupun juga bagaimana aplikasi-aplikasi
yang lain? Contohnya WhatsApp, Telegram, Messenger, Facebook dan sebagainya. Jadi ini

juga, adakah termasuk dalam definisi alamat elektronik itu?
