DR. 25.7.2022 80

Pilihan ini boleh dimanfaatkan dengan sebaiknya oleh setiap Ahli Parlimen di kawasan
masing-masing untuk mengenal pasti individu yang tidak mampu, yang tidak berkemampuan
dan membantu mereka supaya dilindungi menerusi SKSSR...

Datuk Seri Panglima Bung Moktar bin Radin [Kinabatangan]: Yang Berhormat
Jempol, minta sikit pencelahan.

Timbalan Yang di-Pertua [Dato' Mohd Rashid Hasnon]: Sila Yang Berhormat
Kinabatangan.

Datuk Seri Haji Mohd Salim Sharif [Jempol]: Merujuk kepada...

Datuk Seri Panglima Bung Moktar bin Radin [Kinabatangan]: Yang Berhormat
Jempol, pencelahan.

Datuk Seri Haji Mohd Salim Sharif [Jempol]: Sikit.

Datuk Seri Panglima Bung Moktar bin Radin [Kinabatangan]: Saya ingat Tuan
Yang di-Pertua, perlu ada pembetulan. Suri rumah ini untuk perempuan. Kalau lelaki, tidak
sesuai. Jadi Yang Berhormat Jempol, kena cari istilah yang sesuailah.

Timbalan Yang di-Pertua [Dato' Mohd Rashid Hasnon]: Baik, Yang Berhormat
Kinabatangan.

Datuk Seri Haji Mohd Salim Sharif [Jempol]: Okey, terima kasih. Jadi, tidak apa.
Ini boleh menambah baik, suri apakah tidak kisahlah. Apa yang penting suri... [Disampuk]
Seri lelaki. [Ketawa] Boleh pakailah, seri lelaki.

Merujuk kepada subseksyen 15(3) dan 15(4) yang mengehendaki suri rumah—
pencarum hendaklah dibayar terlebih dahulu pada 12 bulan berturut-turut pada kadar
sebagaimana dinyatakan di dalam Jadual Ketiga. Hal ini bermaksud caruman SKSSR perlu
dibuat sebanyak RM120 setahun secara prepaid untuk tempoh 12 bulan bagi memastikan
pencarum memenuhi syarat kelayakan menerima faedah perlindungan.

01540

Soalan saya, mengapakah kementerian tidak memperkenalkan caruman secara
bulanan? Adakah kajian tersebut dibuat terlebih dahulu oleh kementerian? Saya bimbang
kaedah caruman sebegini akan menyebabkan SKSSR ini kurang popular dan tidak mendapat
sambutan daripada suri rumah yang sepatutnya menerima perlindungan. Hal ini kerana
RM120 pada masa ini bukanlah suatu nilai yang kecil bagi suri rumah yang tidak bekerja dan
sesebuah keluarga yang berpendapatan rendah khususnya B40.

Umum mengetahui negara sedang berdepan dengan krisis inflasi, kenaikan harga
barang dan kos sara hidup. Meskipun perlindungan merupakan perkara yang penting, wang
sejumlah RM120 ini sudah tentulah akan diutamakan kepada perkara-perkara yang lebih
mustahak.

Timbalan Yang di-Pertua [Dato' Mohd Rashid Hasnon]: Masa sudah tamat.

Datuk Seri Haji Mohd Salim Sharif [Jempol]: Justeru itu saya berharap agar
kementerian memperhalusi perkara ini dan mempertimbangkan supaya pencaruman secara
bulanan diperkenalkan bagi membolehkan suri rumah yang tidak mampu mendapat

perlindungan. Sekian sahaja daripada saya. Saya harap segala perkara yang telah
