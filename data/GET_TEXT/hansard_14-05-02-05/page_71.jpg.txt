DR. 25.7.2022 66

Tuan M. Kulasegaran [Ipoh Barat]: Takut, Yang Berhormat. Apa drama? You are
the dramatist.

Datuk Seri Saravanan a/l Murugan: Yang Berhormat, rangka dasar dan hala tuju
kerajaan dengan lebih cekap, berkesan. Di atas keprihatinan Yang Berhormat sekalian, saya
mengucapkan berbanyak-banyak terima kasih. Sekian, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli-ahli Yang Berhormat, sekarang saya kemukakan masalah kepada
Majlis bagi diputuskan. Masalahnya ialah bahawa rang undang-undang ini dibacakan kali
yang kedua sekarang.

[Masalah dikemuka bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 4-

Tuan Mohamed Hanipa bin Maidin [Sepang]: Tuan Pengerusi, saya hendak
bahas.

Tuan M. Kulasegaran [Ipoh Barat]: Tuan Pengerusi.

Tuan Pengerusi [Dato’ Mohd Rashid Hasnon]: Sila, Yang Berhormat Ipoh Barat.

Bagi rujukan.

2.52 ptg.

Tuan M. Kulasegaran [Ipoh Barat]: Tuan Pengerusi, oleh kerana Yang Berhormat
Menteri enggan menjawab soalan-soalan yang saya bangkit dahulu, maka saya terpaksa—
kalau mahu, setiap seksyen, setiap sumbangan wang itu saya boleh tanya supaya you cannot
run away. Sedikit-sedikit mahu jawab. We are experienced enough to do that.

Yang Berhormat, sedikit sahaja. Saya bukan hendak salahkan sesiapa. Saya rasa
apa yang telah terjadi setakat ini, penyelewengan kewangan dan sebagainya, mungkin juga
di lain-lain department juga.

Akan tetapi, saya khuatir, Tuan Pengerusi, ini di mana meningkatkan coverage ke
RM5,000, apakah yang boleh dipastikan bahawa apabila sumbangan itu diambil, maka wang
itu tidak akan diselewengkan seperti yang berlaku sebelum ini? Bolehkah saya cadangkan
bahawa semua itu disenaraikan di website? Supaya kita dapat tahu apakah wang-wang ini
diagihkan untuk siapa dan berapa dan supaya rakyat dapat tahu kontrak-kontrak yang
diberikan.
