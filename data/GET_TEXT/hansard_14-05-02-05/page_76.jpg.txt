DR. 25.7.2022 71

Bahagian I, permulaan atau preliminary, fasal 1 hingga 3. Bahagian ini mengandungi
3 fasal. Fasal 1 hingga 3 yang memperuntukkan tajuk ringkas. Permulaan kuat kuasa,
pemakaian rang undang-undang serta tafsiran perkataan dan ungkapan tertentu yang
digunakan dalam rang undang-undang ini. Antara peruntukan tafsiran utama di bawah rang
undang-undang ini adalah seperti berikut.

Caruman ertinya jumlah wang yang kena dibayar kepada pertubuhan oleh atau bagi
pihak seorang suri rumah mengikut akta ini. Tafsiran ini menetapbkan pembayaran caruman
oleh suri rumah, suami atau mana-mana orang. Kumpulan wang ertinya kumpulan wang
keselamatan sosial suri rumah yang ditubuhkan di bawah fasal 52. Tafsiran ini menetapkan
penubuhan kumpulan wang yang khusus bagi SKSSR untuk dimasukkan apa-apa wang yang
diterima dan mengeluarkan apa-apa wang bagi tujuan pelaksanaan SKSSR.

Suri rumah ertinya mana-mana perempuan sama ada telah berkahwin atau belum
berkahwin yang menguruskan rumah tangga atas dasar sepenuh masa atau tidak dan
termasuklah, seorang isteri, janda atau balu yang perkahwinannya didaftarkan di bawah
mana-mana undang-undang bertulis ataupun seorang ibu kepada seorang anak atau lebih
termasuk ibu tunggal. Tafsiran ini menetapkan syarat kelayakan seorang perempuan yang
boleh mendaftar dan mencarum dengan akta ini.

Bahagian II, Pentadbiran Skim Keselamatan Sosial Suri Rumah atau Administration
of Housewives Social Security Scheme. Fasal 4 hingga 7. Bahagian ini mempunyai empat
fasal. Fasal 4 hingga 7 tentang penubuhan SKSSR yang ditadbir urus oleh PERKESO, punca
kuasa lembaga PERKESO bagi mentadbir SKSSR ini. Lantikan Ketua Pengarah dan
Timbalan Ketua Pengarah, kuasa PERKESO memegang harta serta perjalanan kuasa dan
fungsi PERKESO oleh Ketua Pengarah dan perwakilan kuasa kepada pegawai lain.

01510

Bahagian III, Jawatankuasa ataupun Committees, fasal 8 hingga 12. Bahagian ini
mempunyai lima fasal. Fasal 8 hingga 12 yang memperuntukkan tentang penubuhan
Jawatankuasa Keselamatan Sosial Suri Rumah (JKSSR) dan kuasa Lembaga untuk
menubuhkan jawatankuasa lain bagi membantu pelaksanaan fungsi di bawah rang undang-
undang ini.

Bahagian ini juga menggariskan kelayakan dan peruntukan pemberhentian
keanggotaan jawatankuasa serta mendedahkan kepentingan anggota jawatankuasa jika
terlibat dalam hal yang dipertimbangkan. Pengerusi jawatankuasa ini hendaklah bukan
daripada mana-mana Ahli Majlis Parlimen atau Ahli Dewan Undangan Negeri yang akan
dilantik oleh Yang Berhormat Menteri Sumber Manusia.

Selaras dengan prinsip tripartism, keanggotaan JKSSR terdiri daripada wakil-wakil
kerajaan dan anggota lain yang mempunyai pengalaman, pengetahuan dan kepakaran yang
munasabah dalam perkara yang berhubungan dengan kesejahteraan dan pemulihan suri
rumah.

Bahagian IV, pelaksanaan pendaftaran dan caruman, fasal 13 hingga 19. Bahagian

ini mempunyai tujuh fasal, fasal 13 hingga 19 yang memperuntukkan tentang pelaksanaan
