DR. 25.7.2022 51

bahawa pemakaiannya di bawah seksyen 22 akta asal, akta ini tidak terpakai bagi orang-
orang yang diperihalkan dalam Jadual Pertama.
01240

Dia tidak terpakai bagi mana-mana pekerja yang melebihi umur 60 tahun. Itu isu
yang penting kerana seperti Tuan Yang di-Pertua, kita tahu bahawa selepas COVID-19
pengeluaran dibenarkan di bawah KWSP, i-Sinar dan sebagainya, ramai telah mengeluarkan
wang persaraan mereka.

So, apakah perancangan retirement security ataupun sekuriti persaraan sekiranya
SIP ini tidak cover untuk mereka yang berumur melebihi 60 tahun? Apabila mereka yang
berumur melebihi 60 tahun hilang kerja, maka tidak dilindungi. Hari itu kita telah
membahaskan pindaan terhadap Akta PERKESO, tidak juga dilindungi untuk mereka yang
melebihi umur 60 tahun. Ini kerana pengeluaran KWSP yang begitu ramai mengeluarkan
wang tersebut. Dijangkakan mereka perlu bekerja barangkali sampai umur 70 tahun.
Bagaimana dengan retirement security kerana SIP tidak cover untuk mereka yang berumur
melebihi 60 tahun.

Saya juga baca dalam Jadual Pertama ini, “mana-mana pekerja mencapai umur 57
tahun dan yang berkenaannya tiada caruman maka dia juga tidak dapat layak”. Saya rasa
ini perlu diperbaiki.

Tuan Charles Anthony Santiago [Klang]: /Bangun]

Tuan Wong Hon Wai [Bukit Bendera]: Silakan Yang Berhormat Klang.

Tuan Charles Anthony Santiago [Klang]: Terima kasih, Yang Berhormat Bukit
Bendera. Tuan Yang di-Pertua, pada masa sekarang Yang Berhormat Bukit Bendera,
peruntukan untuk retraining pekerja-pekerja telah hilang kerja hanya RM4,000. Ini tidak clear,
tidak cukup.

So, saya minta pandangan Yang Berhormat Bukit Bendera supaya, masa sudah
sampai kita untuk meningkatkan RM4,000 kepada RM10,000 supaya pekerja-pekerja yang
harus memasuki retraining ini boleh mendapat retraining yang bagus dan canggih. Minta
pandangan.

Tuan Wong Hon Wai [Bukit Bendera]: Ya, terima kasih cadangan tersebut. Saya
rasa cadangan tersebut boleh diberi perhatian serius oleh kerajaan. Ini kerana saya baca
juga dalam surat akhbar bahawa terdapat begitu banyak false claims di bawah
PenjanaKerjaya sehingga SPRM masuk RM423 juta false claims. Walaupun Yang Berhormat
Menteri hari itu telah menyatakan bahawa yang PERKESO lah yang membuat laporan SPRM
dan sebagainya.

Akan tetapi, bagaimana, what is your internal governance, kawalan dalaman
PERKESO sehinggakan RM423 juta false claims berlaku.

Saya ingin mendapatkan penjelasan dari Yang Berhormat Menteri juga, dalam
jawapan Yang Berhormat Menteri kepada Yang Berhormat Kota Melaka bahawa Program
JaminKerja, walaupun telah dibajetkan RM2 bilion bagi 300,000 orang tetapi hanya

digunakan 1.23 percent sahaja, yang benefit 17 percent daripada sasaran sahaja.
