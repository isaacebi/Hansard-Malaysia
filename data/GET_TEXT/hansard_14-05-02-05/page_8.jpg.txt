DR. 25.7.2022 3

yang dicadangkan oleh Yang Berhormat Kulim-Bandar Baharu, dulu untuk dua harga- iaitu
harga dalam negara dan harga luar negara untuk minyak ini.

Setakat ini kita telah mengadakan perbincangan dengan Kementerian Perusahaan
Perladangan dan Komoditi, dan masih belum ada satu kata sepakat lagi berkaitan dengan
hal tersebut. Berkaitan dengan penguatkuasaan dan kebocoran ini, kita mempertingkatkan
lagi penguatkuasaan, intipan dan sistem audit di semua syarikat yang telah diberi kebenaran
untuk membungkus minyak ini untuk pastikan tidak ada kebocoran. Kebocoran tersebut
disebabkan antaranya dikesan ada daripada packer kepada luar negara dan ada juga
daripada pemborong kepada luar negara.

Jadi dengan sistem audit yang kita buat ini, kita akan dapat melihat di mana
berlakunya kebocoran tersebut. /nsya-Allah ia akan dapat kita atasi dalam masa terdekat
walaupun tak dapat diatasi sepenuhnya tapi kita cuba mengurangkan. Tambahan pula,
dengan harga komoditi hari ini sudah mula berkurangan dan mungkin penyeludupan ini sudah
makin berkurangan di samping dengan penguatkuasaan kita yang semakin ketat sekarang.

Terima kasih Tuan Yang di-Pertua.

Dato’ Mahfuz bin Haji Omar [Pokok Sena]: Soalan tambahan, Tuan Yang di-
Pertua.

Tuan Karupaiya a/l Mutusami [Padang Serai]: Sebelah sini.

Tuan Yang di-Pertua: Saya kena sebelah sini dulu. Ada soalan tambahan sebelah
sini, tiada? Kalau tiada, Yang Berhormat Padang Serai, silakan.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Menteri, barang semua sudah naik. Ikan kering pun naik. Itu makanan orang kampung. Saya
rasa sedih betul. Bolehkah kerajaan nyatakan dengan jelas, berapa banyakkah subsidi yang
kerajaan tanggung bagi barang keperluan asas dan adakah kerajaan bercadang untuk
meningkatkan subsidi dalam mengawal inflasi? Mohon beri jawapan. Tolong kawal harga,
Menteri. Terima kasih Tuan Yang di-Pertua.

Dato’ Rosol bin Wahid: Terima kasih Yang Berhormat Padang Serai. Memang kita
akui oleh sebab masalah pandemik, masalah peperangan, isu kenaikan harga barang ini
merupakan isu global. Cuma data tidak ada kerana soalan yang ditanya itu tadi luar daripada
soalan asal yang ditanya.

Walau bagaimanapun, untuk makluman subsidi yang diberi oleh kerajaan untuk
minyak masak, satu, tiga dan lima kilogram sehingga Jun 2022- kerajaan membelanjakan
atau memperuntukkan sebanyak RM382,102,451.71. Itu untuk 11 bulan sahaja. Ini untuk
minyak sahaja. Barang-barang lain, untuk gas, petrol, gula dan sebagainya lebih banyak lagi.
Ini untuk 11 bulan sahaja lebih daripada RM380 juta. Itu maklumat yang saya ada. Terima
kasih.

Datuk Seri Haji Anmad bin Haji Maslan [Pontian]: Boleh ini satu lagi tajuk utama
sekarang?

Tuan Yang di-Pertua: Maaf Yang Berhormat Pontian. Tiga sahaja saya boleh
benarkan.

Datuk Seri Haji Anmad bin Haji Maslan [Pontian]: Tiga dah?
