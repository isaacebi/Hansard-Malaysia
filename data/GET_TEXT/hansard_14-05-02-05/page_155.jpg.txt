DR. 25.7.2022 150

#1930

Yang Berhormat Sepang menyatakan, kita beranggapan semua penghakiman
adalah betul, tidak ada pihak semak perintah tersebut. Untuk makluman Yang Berhormat,
pindaan ini masih ada proses untuk semakan dan juga check kerana jika keputusan
merupakan satu keputusan yang muktamad dan juga mengikat pihak-pihak, keputusan
tidak boleh dirayu merupakan keputusan interlocutory- dalam fasal yang telah pun kita
nyatakan.

Persoalan kedua berkenaan dengan permohonan pembatalan pliding boleh
dibuat oleh kedua-dua pihak, jadi ada timbul kegawatan apabila permohonan defendan
itu dibenarkan. Maka jawapannya permohonan untuk striking out jika dibuat oleh defendan
merupakan satu keputusan yang boleh dirayu kerana defendan telah pun mendapat
keputusan muktamad.

Berkenaan dengan setting aside JID iaitu penghakiman ingkar, daripada segi teori
boleh bersetuju, plaintif boleh teruskan tindakan jika JID itu ditolak tetapi JID ini terbahagi
kepada dua kategori, yang pertama ditolak kerana masalah teknikal dan ia tidak
mempunyai merit. Jika JID dibenarkan kerana irregular dan bukan merit, adakah wajar
hendak plaintif diketepikan? Di sini Yang Berhormat, jika JID melibatkan teknikaliti secara
amnya, pihak-pihak boleh memfailkan semula, without liberty to file afresh maksudnya
boleh failkan semula.

Yang Berhormat Tebrau bertanya tentang sudahkah sesi libat urus diadakan
dengan semua pihak berkepentingan? Untuk makluman Yang Berhormat, pindaan ini
telah pun dibincangkan dan diputuskan dalam mesyuarat jawatankuasa kaedah-kaedah
sebagaimana yang saya nyatakan awal tadi yang dipengerusikan oleh Yang Arif Ketua
Hakim Negara. Manakala ahli-ahlinya terdiri daripada Presiden Mahkamah Rayuan,
Hakim Besar Malaya, Hakim Besar Sabah dan Sarawak, Hakim Mahkamah Persekutuan,
Hakim Mahkamah Rayuan, Hakim Mahkamah Tinggi, wakil Peguam Negara, hakim kanan
Mahkamah Sesyen, Presiden Bar Council Malaysia, Presiden Persatuan Peguam Bela
Sabah dan Presiden Peguam Bela Sarawak sejak tahun 2019.

Polisi ini telah pun dibincangkan, diperhalusi selama bertahun-tahun dan
dipersetujui beberapa kali melalui Jawatankuasa Kaedah-kaedah ini...

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri.

Datuk Wira Hajah Mas Ermieyati binti Samsudin: Ya.

Tuan Sanisvara Nethaji Rayer a/l Rajaji [Jelutong]: Terima kasih kerana masih
di sini memberi penjelasan.

Cuma saya ingin merujuk kepada kenyataan Yang Berhormat Timbalan Menteri
berkenaan dengan jawapan. Timbalan Menteri telah menyatakan bahawa hanya akan
memberi penjelasan tentang perkara-perkara berkaitan. Akan tetapi saya yakin bahawa
Timbalan Menteri di dalam memberi jawapan telah berulang kali merujuk kepada Ketua

Hakim Negara.
