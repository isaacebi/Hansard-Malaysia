DR. 25.7.2022 161

direman. Ini adalah bertentangan dengan konsep kebebasan itu, rule of law. Oleh sebab itu
kami menentang SOSMA.

Oleh sebab itu Tuan Yang di-Pertua, dalam ini bila kita menentukan tentang ada
notice of appeal, bermakna baiklah. Oleh sebab itu Tuan Yang di-Pertua, bagi saya dalam
sebarang perbicaraan jenayah di Malaysia ini mesti kita perkasakan CPC ini. Kita mesti
memastikan hanya CPC yang regulate all the criminal crimes in Malaysia, no other law. Let
alone SOSMA, dengan izin.

Jadi, saya harap Tuan Yang di-Pertua, segala poin yang kami share di sini Tuan Yang
di-Pertua, sebab kami ada pengalaman. Saya seorang peguam yang 25 tahun mengamalkan
guaman khususnya kes jenayah Tuan Yang di-Pertua. Kita hendak share segala pengalaman
ini supaya kerajaan dapat membuat undang-undang yang baik. For the betterment of
Malaysia, dengan izin. Jadi saya harap Tuan Yang di-Pertua, segala poin kita ini ambil
dengan serius. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Sepang. The points that Yang Berhormat Sepang said, pengalaman saya almost
12 tahun sebagai pendakwa di Mahkamah Majistret dan Mahkamah Sesyen, he got a point

there. Dipersilakan Yang Berhormat Dungun.

8.07 mlm.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh dan salam sejahtera. Terima kasih Tuan Yang di-Pertua kerana
membenarkan saya untuk berbahas dalam pindaan Kanun Tatacara Jenayah. Saya ingin
untuk kita meletakkan kepentingan dalam memberikan keadilan dan kesaksamaan kepada
semua pihak yang terlibat dalam perkara yang melibatkan tatacara jenayah ini.

Oleh kerana kita berada dalam IR4.0, salah satu daripadanya internet of things atau
dalam umumnya ialah digital. Maka, keperluan kepada pindaan yang dibuat daripada rang
undang-undang ini adalah sangat tepat pada masanya. Akan tetapi, prasarana keperluan
untuk kita melihat kepada kepentingan menggunakan digital ini juga mesti disiapbkan. Oleh
itu, berbalik juga kepada perkara yang melibatkan secara amalan sedia ada penyampaian
maklumat dan penerimaan maklumat serta perakuan maklumat itu adalah juga penting untuk
kita gunakan...

Dato’ Ramli bin Dato’ Mohd Nor [Cameron Highlands]: Yang Berhormat Dungun,
pohon dapat dekatkan sedikit mike kerana pegawai-pegawai kerajaan di belakang itu kurang
dapat mendengar. Terima kasih.

Tuan Haji Wan Hassan bin Mohd Ramli [Dungun]: Terima kasih Tuan Yang di-
Pertua. Jadi, kita mesti juga melihat kepada perkara yang melibatkan kepentingan
penyampaian maklumat, penerimaan maklumat dan pengesahan maklumat untuk keadilan
kepada semua.

Contohnya kalau kita ambil kekosongan satu-satu kerusi Dewan Undangan Negeri

ataupun kerusi Parlimen, walaupun kita kadang-kadang tahu lebih awal, tetapi selagi tidak
