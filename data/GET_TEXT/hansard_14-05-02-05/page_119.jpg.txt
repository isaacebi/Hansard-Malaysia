DR. 25.7.2022 114

layak dalam tempoh perlindungan walaupun telah bercerai dengan suaminya tertakluk
dengan syarat...

Datuk Seri Haji Mohd Salim Sharif [Jempol]: Jawab yang ada sahaja.

Datuk Haji Awang bin Hashim: ...Bencana domestik atau keilatan yang menimpa
suri rumah berlaku dalam tempoh perlindungan tersebut.

Datuk Seri Haji Mohd Salim Sharif [Jempol]: Yang Berhormat Menteri, Yang
Berhormat Pontian tidak ada. Jawab yang ada sahaja.

Datuk Haji Awang bin Hashim: Oh! Kalau tidak ada, saya skip sahajalah.

Dato’ Mahfuz bin Haji Omar [Pokok Sena]: Sikit, sikit. Pasal umur tadi, umur tadi
itu.

Datuk Haji Awang bin Hashim: Sekejap, sekejap.

Dato’ Mahfuz bin Haji Omar [Pokok Sena]: Fasal kalau saya check dalam i-Suri
ini, kelayakan dia belum mencapai umur 60 tahun, bukan 55 tahun, sebab kata Yang
Berhormat tadi hendak selaras dengan i-Suri dalam sistem KWSP, sedangkan i-Suri 60
tahun.

Datuk Haji Awang bin Hashim: Akan tetapi apa yang dirasmikan KWSP setakat 55
tahun, yang disambung sampai umur 60 tahun itu opsyen. Sekarang ini umur 55 tahun. Kita
boleh claim bila kita cukup 55 tahun. Mengikut akta yang lama, kita boleh mengeluarkan duit
kita bila cukup umur 55 tahun. Apa yang sampai 60 tahun seperti yang dibangkitkan oleh
Yang Berhormat Pokok Sena, itu opsyen. Kita boleh tidak ambil dan kita boleh simpan dekat
KWSP tetapi daripada segi akta, perjanjian kita masa bekerja, 55 tahun. Jadi, walau
bagaimanapun...

Dato’ Mahfuz bin Haji Omar [Pokok Sena]: Ini yang i-Suri ini daripada eKasih.
Maknanya mereka ini bukan daripada golongan yang bekerja tetapi ada juga yang tidak
bekerja. Jadi maknanya mereka itu boleh carum sampai umur berapa?

Datuk Haji Awang bin Hashim: Ini sebab akta ini kita ambil daripada KWSP untuk
kita selaraskan. Perkara yang ini nanti kita akan, apa yang dibangkitkan oleh Yang Berhormat
Pokok Sena ini boleh kita semak semula tetapi sekarang sebagai rujukan awal, ini merupakan
akta baharu yang kita laksanakan.

Dato’ Mahfuz bin Haji Omar [Pokok Sena]: Saya harap kena rujuk semula sebab
jelas dalam i-Suri ini Tuan Yang di-Pertua, kelayakan, siapa yang layak untuk mencarum
dalam i-Suri maknanya. Belum mencapai umur 60 tahun. Ini clear, clear cut. Jadi macam
mana di sini dikatakan selaras dengan i-Suri tetapi diletakkan umur 55 tahun. Jadi nampak
ada satu percanggahan. Perlu semak semula.

Datuk Haji Awang bin Hashim: i-Suri merupakan satu skim yang lain. SKSSR ini
skim yang lain. Jadi kalau dia sudah masuk i-Suri pun, apa-apa berlaku, dia dapat. Begitu
juga dengan SKSSR. Dia tidak bertindih daripada segi tuntutan yang dia dapat. Cuma kita
mengambil iktibar daripada KWSP yang memberi garis panduan untuk keluarkan pada umur
55 tahun. Kalau dia hendak lanjutkan kepada 60 tahun, itu opsyen. Tidak ada compulsory
tetapi sebelum umur 55 tahun, KSWP tidak boleh keluar. Ha! Ini yang kita ambil. Jadi tidak
