DR. 25.7.2022 58

Seterusnya mengenai isu penerima faedah pencari pekerjaan adalah menyertai
Program Penempatan Pekerjaan Semula di bawah Akta 800 untuk melakukan aktiviti
pencarian pekerjaan bagi memastikan mereka terus aktif dalam pasaran buruh.

Tuan Yang di-Pertua, seterusnya isu-isu yang telah dibangkitkan oleh Yang
Berhormat Ipoh Barat dan juga beberapa Ahli Yang Berhormat. Kebetulannya jumlah lebih
kurang 45,379 buah syarikat telah mengambil bahagian dalam PenjanaKerjaya. Daripada
jumlah 45,379 buah syarikat itu, hanya 66 buah syarikat dikenal pasti telah terlibat dalam
penyelewengan. Itu yang pertama.

Kedua Tuan Yang di-Pertua, saya lihat hal ini yang dimulakan oleh Yang Berhormat
Ipoh Barat, ramai cuba mengelirukan Dewan yang mulia ini. Kebetulannya Kementerian
Sumber Manusia melalui agensi PERKESO telah menggunakan forensic investigation,
dengan izin. We investigate, bukan kita gunakan orang luar mengenal pasti. Pihak yang
mengenal pasti ada penyelewengan adalah PERKESO sendiri setelah mengadakan satu
siasatan dalaman.

Kita yang melaporkan kepada pihak SPRM untuk bantu kita. Sekiranya saya hendak
mempertahankan mana-mana individu tak kira sama ada orang politik atau tidak, kita tak
akan lapor kepada SPRM. Ini, kita yang secara volunteer lapor kepada SPRM supaya
mengambil tindakan tanpa mengira ideologi politik. Tak kiralah mereka daripada syarikat itu
ada kepentingan dengan parti-parti politik atau tidak. So, itu yang saya ingin memaklumkan
kepada Dewan yang mulia ini.

Seterusnya...

Tuan Sivarasa Rasiah [Sungai Buloh]: Tuan Yang di-Pertua, just satu soalan
berkaitan dengan PenjanaKerjaya ini. Banyak laporan di media yang kita baca, jumlah
syarikat saya tidak tahu tetapi kita terima 66 buah syarikat tadi. Akan tetapi jumlah wang yang
hilang, yang dicuri kononnya ialah RM100 juta. Boleh Yang Berhormat Menteri sahkan itulah
jumlah duit yang hilang sekarang daripada tabung?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sungai Buloh.

Datuk Seri Saravanan a/l Murugan: Tuan Yang di-Pertua, kebetulannya ramai tak
faham di luar. Jumlah masih belum diketahui lagi sebab ada syarikat menuntut untuk
program-program PenjanaKerjaya. Sama ada mereka betul-betul mahu memberi peluang
pekerjaan atau tidak, kita belum ketahui, masih dalam siasatan. Maka, ini terlalu awal untuk
menentukan jumlah. Mungkin ada syarikat, dia ambil kutipan sebanyak untuk 100 orang
pekerja, tetapi mungkin pekerja hanya ada 50 orang sahaja dan 50 orang belum ada lagi. So,
kita tengah siasat. Akan tetapi kita menyedari ada angka-angka yang tidak sesuai, kita yang
melaporkan kepada pihak SPRM supaya ambil tindakan. Itulah saya hendak memberitahu
Dewan yang mulia ini.

Seterusnya Tuan Yang di-Pertua...

Tuan Ahmad Fahmi bin Mohamed Fadzil [Lembah Pantai]: Yang Berhormat

Menteri, Lembah Pantai.
