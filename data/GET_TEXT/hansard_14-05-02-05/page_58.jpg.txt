DR. 25.7.2022 53

Soalan saya kepada pihak kementerian, bagaimanakah pula dengan pihak penjawat
awam yang diberhentikan kerja? Adakah ia boleh dibuat skim ini untuk membantu mereka
dalam bentuk program mahupun latihan selepas diberhentikan?

Tuan Yang di-Pertua, seiring dengan Revolusi Industri 4.0, platform ekonomi gig
menjadi segmen pekerjaan semakin meningkat dan menjadi pilihan, terutamanya generasi
muda yang tinggal di kawasan bandar di Kuala Lumpur ataupun bandar sekitarnya.

Apatah lagi, kebanyakannya yang telah kehilangan pekerjaan berikutan dengan
pandemik COVID-19 baru-baru ini telah menceburi platform ekonomi gig yang dianggap lebih
fleksibel dan lebih mudah.

Antara sektor yang mewakili pekerjaan ekonomi gig adalah sektor e-hailing,
pengangkutan makanan dan barangan seperti Grab dan Foodpanda serta perniagaan dalam
talian. Pada ketika ini rakyat juga banyak bergantung pada ekonomi gig ini dalam pembelian
barangan keperluan harian dan makanan.

Oleh itu, permasalahan yang timbul apabila kebanyakan pekerja dalam sektor gig ini
tidak mempunyai perlindungan diri yang khusus, termasuk mencarum dalam Pertubuhan
Keselamatan Sosial (PERKESO) iaitu sekiranya berlaku kemalangan, ia menjadikan mereka
ini tidak mempunyai perlindungan insurans sama sekali.

Sejak Perintah Kawalan Pergerakan (PKP) dilaksanakan, berlaku peningkatan
terhadap permintaan ke atas perkhidmatan ini dan pekerjaan berlandaskan ekonomi gig ini.
Seterusnya, meningkatkan risiko kemalangan kepada mereka yang terlibat dalam sektor ini.

Sehubungan itu, pada Jun 2020, kerajaan telah mewujudkan satu bantuan dana
padanan bagi platform ekonomi gig atau dikenali sebagai PenjanaGig melalui Pelan Jana
Semula Ekonomi Negara bagi menjamin keselamatan sosial, kebajikan golongan orang
bekerja sendiri (OBS) yang melibatkan aktiviti pekerjaan ekonomi gig ini.

Soalan saya, menerusi Program PenjanaGig PERKESO, berapakah jumlah pekerja
ekonomi gig yang mencarum dengan PERKESO ini? Apakah mekanisme yang digunakan
oleh pihak kerajaan dengan kerjasama pemain industri ekonomi gig ini bagi meningkatkan
kesedaran kepada pekerja ekonomi gig di seluruh negara untuk mencarum dengan
PERKESO?

Di samping itu, saya ingin mengetahui juga apakah inisiatif yang telah dilaksanakan
oleh pihak kerajaan dalam memperluaskan sistem insurans kepada pekerja ekonomi gig
memandangkan platform pekerjaan ini menjadi suatu trend dan cukup popular pada masa
ini? Sekian terima kasih, saya mohon menyokong.

#1250
Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Kemaman. Seterusnya, saya menjemput Yang Berhormat Lembah Pantai.

12.50 tgh.
Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua. Lembah Pantai turut bersama untuk membahaskan rang undang-undang

meminda Akta Sistem Insurans Pekerjaan 2017. Seperti ramai yang telah sebut tadi, banyak
