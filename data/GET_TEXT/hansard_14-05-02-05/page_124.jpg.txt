DR. 25.7.2022 119

Datuk Haji Awang bin Hashim: Okey baik, terima kasih. Saya membangkitkan
soalan yang dibangkitkan oleh Yang Berhormat Jempol. Kenapa kementerian tidak
meluaskan taksiran suri rumah kepada lelaki? Kerajaan secara kolektif telah bersetuju agar
pelaksanaan rang undang-undang ini hanya meliputi golongan perempuan sahaja buat
permulaan pelaksanaan. Walau bagaimanapun, Kementerian Sumber Manusia akan
mempertimbangkan dan memperhalus liputan rang undang-undang ini kepada golongan
lelaki pada masa akan datang. Banyak yang dibangkitkan, jadi saya tidak sentuh sudah
soalan yang sama.

Datuk Seri Panglima Abdul Azeez bin Abdul Rahim [Baling]: [Bangun]

Datuk Haji Awang bin Hashim: Sila.

Datuk Seri Panglima Abdul Azeez bin Abdul Rahim [Baling]: Terima kasih...

Datuk Haji Awang bin Hashim: Minta kepada Tuan Yang di-Pertua, dia bagi, saya
bagilah.

Datuk Seri Panglima Abdul Azeez bin Abdul Rahim [Baling]: Kalau Yang
Berhormat Timbalan Menteri bagi, Tuan Yang di-Pertua akan bagi. Terima kasih. Saya ada
bahaskan beberapa perkara yang agak penting. Di antaranya kalau kita tengok skim SKSSR
ini, dia terhenti waktu umur 55 tahun. Kalau kita semua tahu, wanita ini lepas 55 tahun
lazimnyalah yang mula dapat berpenyakit. Jadi kalau lepas 55 tahun tidak dapat mencarum,
jadi kalau mereka sakit dan sebagainya, itu satu masalah. Itu sebab saya cadangkan ke-65
tahun.

Keduanya berkaitan dengan libat urus ataupun round table dengan syarikat-syarikat
dan sebagainya untuk educate mereka iaitu tadi disebutkan - Yang Berhormat Timbalan
Menteri sebutkan tadi bahawa PERKESO akan duduk. Saya cadangkan, saya bagi satu
contoh senang, di kawasan saya kita ada kilang besar seperti Inokom ataupun Aspen yang
mana lebih ramai rakyat Baling bekerja di situ. Ini juga boleh mendidik syarikat-syarikat
tersebut untuk membiayai sebab kerajaan sekarang ini ada masalah kewangan sebabkan
kita - Kita RM20 juta pun dah alhamaulillah.

Sepatutnya RM200 juta, tetapi kekangan kewangan ini, jadi kita boleh minta
panjangkan perkara ini dalam program usaha libat urus ini minta GLCs, syarikat-syarikat
besar untuk menyumbangkan. Kalau kita tengok 10 tahun baharu RM1,200, 20 tahun baharu
RM2,400. Jadi 20 tahun, dia orang boleh mampu bayar atas suami tadi ini bekerja, pekerja-
pekerja cemerlang bagi insentif kepada isteri mereka.

Satu lagi /ast, yang tadi ini semua rakan belah sana pun sebut berkaitan dengan
bayaran. Jumlah RM120 agak tinggi untuk orang B40 ini. Ada yang mencadangkan kerajaan
bayar. Kerajaan sudah keluar RM20 juta, Yang Berhormat Timbalan Menteri sudah sebutkan
tadi. Saya ingin mengesyorkan, apalah salah dan kiranya ambil enam bulan sekali macam
insurans. Jumlah RM60 itu agak tidaklah tekanan yang besar, setahun dua kali mereka boleh
bayar RM120. Terima kasih Tuan Yang di-Pertua.

Datuk Haji Awang bin Hashim: Terima kasih sahabat saya Yang Berhormat Baling.

Kita take note atas pandangan yang baik. Perkara-perkara yang baik kita akan beri perhatian.
