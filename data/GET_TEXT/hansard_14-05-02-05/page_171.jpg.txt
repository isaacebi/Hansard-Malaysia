DR. 25.7.2022 166

Dengan itu, saya mengakhiri ucapan saya bahawa saya menyokong rang undang-
undang ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Selayang. Dipersilakan Yang Berhormat Menteri untuk menjawab lapan minit.

8.25 mlm.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Terima kasih Tuan Yang di-Pertua.
Terlebih dahulu, saya ingin mengucapkan ribuan terima kasih kepada semua Ahli Yang
Berhormat yang telah pun mengambil bahagian dalam sesi perbahasan Rang Undang-
undang Kanun Tatacara Jenayah (Pindaan) 2022. Segala cadangan dan juga pandangan
yang diberikan oleh Ahli-ahli Yang Berhormat itu amat dihargai dan akan diberikan perhatian
sewajarnya. Memandangkan masa agak singkat, saya hanya akan menjawab untuk Ahli-ahli
Yang Berhormat yang ada di dalam Dewan.

Pertamanya berkenaan dengan persoalan yang dibangkitkan oleh Yang Berhormat
Tebrau berkenaan dengan kegusaran beliau terhadap sistem penyampaian maklumat sedia
ada terutama akses kepada penggunaan sistem dan kenapa pindaan ini tidak memerlukan
kos.

Untuk makluman Yang Berhormat, sistem kehakiman kita telah pun ada e-
Kehakiman yang telah pun sedia ada dan digunakan oleh pihak mahkamah. Pembangunan
sistem ini adalah termasuk dalam belanja mengurus sedia ada. Oleh itu, pindaan ini tidak
melibatkan apa-apa kos yang lain. PKPMP daripada semasa ke semasa akan sentiasa
menambah baik sistem kehakiman secara keseluruhannya.

Seterusnya tentang soalan yang dibangkitkan oleh Yang Berhormat Hang Tuah Jaya.
Yang pertamanya, adakah perlu menghantar melalui semua kaedah yang dinyatakan dalam
peruntukan. Untuk makluman Yang Berhormat, pemakaian peruntukan itu adalah salah satu
iaitu ‘atau’ ya. Maksudnya, is either one mana yang kita hendak gunakan.

Dan yang keduanya, persoalan untuk anak guam yang tidak diwakili. Jawapannya,
jika OKT itu tidak diwakili oleh peguam, maka mahkamah ada menyediakan perkhidmatan
servis biro dan jika tiada alamat e-mel dalam servis biro, serahan akan dibuat secara fizikal
sebagaimana yang telah diperuntukkan dalam akta dan tiada keperluan untuk menghantar
melalui e-mel.

Persoalan ketiga yang dibangkitkan oleh Yang Berhormat Hang Tuah Jaya
berkenaan dengan deeming provision, peruntukan anggapan. Peruntukan anggapan ini
hanya terhad kepada penyampaian secara elektronik sahaja iaitu para (3)(c).

Seterusnya, untuk persoalan yang dibangkitkan oleh Yang Berhormat Dungun,
prasarana keperluan perlu disiapkan berhubung dengan penyampaian penerimaan dan
pengesahan maklumat. Untuk makluman Yang Berhormat, prasarana penyampaian secara
elektronik adalah dibangunkan melalui sistem e-Kehakiman yang mana sistem e-kehakiman

ini dibangunkan untuk kegunaan warga mahkamah dan juga pengguna mahkamah yang
