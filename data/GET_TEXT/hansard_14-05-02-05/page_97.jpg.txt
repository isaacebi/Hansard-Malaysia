DR. 25.7.2022 92

diterangkan dengan jelas agar difahami. Adakah perlindungan sama dengan skim-skim lain
yang ditawarkan oleh PERKESO daripada segi kuantum dan juga pampasan?

Terakhir Tuan Yang di-Pertua, RUU ini sangat baik dan tepat pada masanya. la amat
bertepatan dengan slogan Keluarga Malaysia yang dibawa oleh Perdana Menteri kita. Sudah
sampai masanya golongan suri rumah ini diberi penghargaan dan jaminan agar mereka tidak
terpinggir dan mendapat pembelaan yang sepatutnya.

Saya juga yakin RUU ini dapat mengangkat martabat menjadi wanita lebih baik dan
tinggi dengan pembelaan yang lebih sempurna. Dalam masa yang sama, pihak kerajaan
perlu menyebar luaskan perkara ini agar program ini akan mendapat sambutan dan diketahui
oleh golongan sasar khususnya suri rumah perlu diberi kesedaran tentang program yang
amat baik ini.

Dengan itu Kuala Krai menyokong RUU ini sepenuhnya. Saya sangat berharap RUU
ini mampu membantu golongan suri rumah agar menjadi lebih terjamin dan terbela. Terima
kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Kuala Krai. Yang Berhormat Jelutong tiada. Silakan Yang Berhormat Jerai.

4.16 ptg.

Tuan Sabri bin Azit [Jerai]: Assalamualaikum warahmatullahi wabarakatuh. Terima
kasih Tuan Yang di-Pertua kerana memberi peluang kepada saya untuk membahaskan Rang
Undang-undang Keselamatan Sosial Suri Rumah 2022. Tangan yang menghayun buaian itu
mampu dan telah pun menggoncang dunia. la juga adalah teras yang memacu dan membina
negara.

Mengimbas kembali jasa suri rumah kepada keluarga dan pembangunan negara,
wajarlah kiranya golongan ini dihargai dan diangkat serta diberikan hak selayaknya berikutan
kos-kos sara hidup dan bayaran asuhan yang tinggi pada masa kini yang telah menyebabkan
ramai golongan ini memilih untuk menjadi suri rumah sepenuh masa daripada keluar bekerja
dengan gaji minimum yang ditetapkan.

Namun begitu keputusan mereka untuk menjadi suri rumah _ seolah-olah
pengorbanan yang hanya dipandang sepi. Jika mereka dianugerahkan suami atau keluarga
yang bertanggungjawab, itu adalah rezeki yang sangat bernilai buat mereka.

Sehubungan itu, Rang Undang-undang Keselamatan Sosial Suri Rumah 2022 yang
bertujuan mengadakan peruntukan bagi keselamatan sosial kepada suri rumah berinsurans
dalam bentuk faedah tertentu meningkatkan kesihatan, keselamatan, kebajikan dan
kesejahteraan suri rumah cukup tepat pada masanya.

Saya amat bersetuju dengan Yang Berhormat Pontian tadi agar 150,000 orang dalam
suri rumah dalam eKasih dicarum secara automatik oleh pihak kerajaan sekali gus
meringankan persepsi terhadap golongan yang ada dalam eKasih.

Rang undang-undang ini juga menyatakan suri rumah yang mencarum dalam skim
ini berhak mendapat faedah hilang upaya seperti faedah perubatan, faedah hilang upaya

kekal, elaun layanan sentiasa, pencen penakat dan faedah pengurusan mayat.
