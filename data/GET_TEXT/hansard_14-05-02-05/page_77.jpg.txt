DR. 25.7.2022 72

kepada pendaftaran dan caruman suri rumah yang layak dilindungi di bawah rang undang-
undang ini.

Bahagian V iaitu faedah (benefit) fasal 20 hingga 45. Bahagian ini mengandungi 26
fasal, fasal 20 hingga 45 tentang faedah yang perlu dibayar dan kelayakan seseorang
terhadap faedah itu. SESSR menyediakan manfaat di bawah faedah hilang upaya kepada
suri rumah berinsurans. Jika mengalami bencana domestik semasa menguruskan rumah
tangga seperti berikut:

(i) faedah perubatan - fasal 23;

(ii) faedah hilang upaya kekal — fasal 25;

(iii) faedah elaun layanan sentiasa — fasal 30;

(iv) pencen penakat — fasal 36; dan

(v) faedah pengurusan mayat — fasal 29.

Di bawah faedah keilatan, faedah-faedah yang diberi kepada suri rumah berinsurans

jika diperakukan menghidapi keilatan adalah seperti berikut:

(i) elaun keuzuran — fasal 31;
(ii) elaun layanan sentiasa — fasal 30;
(iii) pencen penakat — fasal 36; dan

(iv) faedah pengurusan mayat — fasal 29.

Bahagian VI, penentuan semakan semula dan rayuan (determination, review and
appeal) fasal 46 hingga 51. Bahagian ini mengandungi enam fasal, fasal 46 hingga 51
tentang penentuan persoalan hilang upaya kekal dan keilatan oleh penilai perubatan.
Bahagian ini juga memperuntukkan tentang semakan semula dan rayuan kepada penilai
perubatan dan jemaah doktor rayuan.

Bahagian VII, peruntukan kewangan (financial provision) fasal 52 hingga 64.
Bahagian ini mengandungi 13 fasal, fasal 52 hingga 64 tentang peruntukan kewangan
antaranya Kumpulan Wang Keselamatan Sosial Suri Rumah, kuasa untuk menerima
pemberian atau derma, kuasa labur, audit dan laporan tahunan.

Bahagian VIII, Tribunal Keselamatan Sosial Suri Rumah (The Housewife Social
Security Tribunal), fasal 65 hingga 74. Bahagian ini mengandungi 10 fasal, fasal 65 sehingga
74 memperuntukkan tentang penubuhan kuasa dan prosiding Tribunal Keselamatan Sosial
Suri Rumah.

Bahagian IX, Penguatkuasaan dan Penyiasatan (Enforcement and Investigation),
fasal 74 hingga 77. Bahagian ini mengandungi tiga fasal, fasal 75 hingga 77 yang
memperuntukkan tentang penguatkuasaan dan penyiasatan. Ketua Pengarah, Timbalan
Ketua Pengarah dan pemeriksa diberi kuasa di bawah rang undang-undang ini, Akta
Keselamatan Sosial Pekerja 1969 [Akta 4] dan Kanun Tatacara Jenayah [Akta 593].

Bahagian X, Kesalahan dan Penalti (Offences and Penalties), fasal 78 hingga 83.
Bahagian ini mengandungi enam fasal, fasal 78 hingga 83 memperuntukkan tentang
kesalahan dan penalti.

Bahagian XI, Am (General), fasal 84 hingga 97. Bahagian ini mengandungi 14 fasal,

fasal 84 hingga 97 yang memperuntukkan tentang peruntukan am.
