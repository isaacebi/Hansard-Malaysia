DR. 25.7.2022 44

Akhir kata, Tebrau sudi menyokong rang undang-undang ini sekiranya diberikan
penjelasan kepada soalan-soalan yang dikemukakan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau. Seterusnya saya menjemput Yang Berhormat Pokok Sena.

12.17 tgh.

Dato’ Mahfuz bin Haji Omar [Pokok Sena]: Okey, terima kasih Tuan Yang di-
Pertua. Saya mengucapkan terima kasih kepada pihak Kementerian Sumber Manusia yang
membentangkan pindaan Akta SIP ini. Saya fikir bahawa tidak ada masalah untuk kita
memberikan dukungan dan sokongan kepada pindaan ini kerana ia bertujuan untuk
memperluaskan ataupun memperbanyakkan lagi golongan pekerja yang akan mendapat
perlindungan daripada sistem insurans pekerjaan ini.

Akan tetapi, perkara yang saya hendak utarakan ialah bagaimana kita harus melihat
kepada perlindungan ataupun melindungi pekerja-pekerja yang dibuang secara yang tidak
sah. Terkandung dalam akta ini ialah mereka yang kehilangan pekerjaan ataupun dibuang
secara yang konstruktif sahaja.

Akan tetapi, ada juga golongan pekerja yang berdepan dengan manipulasi kontrak
kerja tetap daripada pihak majikan. Ini harus dilihat oleh kerajaan khususnya oleh
Kementerian Sumber Manusia untuk memastikan mereka ini juga perlu diberikan
perlindungan untuk memastikan supaya mereka mendapat perlindungan daripada segi
imbuhan, faedah itu sendiri dan kemudian, mereka juga akan mendapat peluang untuk
mendapat pekerjaan baharu.

Tuan Charles Anthony Santiago [Klang]: Yang Berhormat Pokok Sena.

Dato’ Mahfuz bin Haji Omar [Pokok Sena]: Ini kesulitan yang dihadapi oleh
golongan ini kerana apabila mereka dibuang kerja secara tidak sah, mereka menghadapi
kesulitan untuk mendapat pekerjaan baharu. Ya, sila.

Tuan Charles Anthony Santiago [Klang]: Terima kasih. Saya tertarik beberapa isu
yang dibangkitkan oleh Yang Berhormat Pokok Sena khususnya dengan melindungi pekerja.
Di hadapan saya ada satu memorandum of understanding di antara Government of Republic
of Indonesia dan Government of Malaysia. Ini adalah employment and protection of
Indonesian domestic migrant workers in Malaysia, Yang Berhormat.

Dalam muka surat 15, jelas mengatakan bahawa ini— on top itu, responsibility
ataupun tanggungjawab Kerajaan Malaysia ialah untuk, dengan izin, “Ensuring an effective
implementation of one channel system as the only legally recognized mechanism to recruit,
place and employ Indonesian domestic workers in Malaysia and ensuring that other
mechanism are not allowed’. So, ini jelas bahawa hanya one channel system harus
digunakan dan dipersetujui oleh kedua-dua negara.

Akan tetapi malangnya, yang diguna pakai adalah MAID online system oleh KDN
yang apabila Menteri ditanyakan, dia kata is a misunderstanding. Macam mana boleh ada

misunderstanding apabila tertera ada jelas dekat sini bahawa hanya online system?
