DR. 25.7.2022 155

10 Januari tahun 1976. Antara perkara yang diperuntukkan dalam Akta 593 adalah berkenaan
perbicaraan jenayah termasuklah rayuan dan penyemakan.

Pindaan yang dicadangkan untuk dibuat kepada beberapa peruntukan Akta 593
adalah berkenaan dengan penyediaan dokumen dan rekod rayuan bebas kertas dan
prosiding perbicaraan rayuan jenayah yang melibatkan kepada satu peruntukan sedia ada.
Seterusnya, saya akan menjelaskan cadangan pindaan tersebut yang dimasukkan dalam
fasal-fasal RUU.

Fasal 1 adalah berkenaan dengan tajuk ringkas dan peruntukan mengenai
permulaan kuat kuasa RUU ini.

Kedua, pindaan seksyen 307 iaitu fasal 2, RUU bertujuan untuk meminda seksyen
307 Akta 593 bagi memperluaskan cara penyampaian satu salinan bertandatangan alasan
keputusan dengan menghantar salinan itu ke alamat elektronik perayu atau peguam perayu
sebagai tambahan kepada amalan sedia ada dengan meninggalkan salinan itu atau
menghantar salinan itu melalui pos daftar ke alamat surat-surat perayu atau peguam perayu.

Fasal ini juga bertujuan untuk memasukkan subseksyen 307(3A), ke dalam Akta 593
bagi mengadakan peruntukan bagi salinan bertandatangan alasan keputusan yang dihantar
ke alamat elektronik perayu atau peguam perayu disifatkan telah disampaikan dan
diserahkan apabila salinan itu dihantar ke alamat elektronik perayu atau peguam perayu
melalui apa-apa cara elektronik, contohnya melalui e-mel.

Fasal ini juga bertujuan untuk meminda perenggan 307(5)(b), Akta 593 berbangkit
daripada pindaan yang dicadangkan kepada subseksyen 307(2), Akta 593.

Tuan Yang di-Pertua dan Ahli Yang Berhormat, cadangan pindaan kepada Akta 593
berkenaan dengan penyediaan dokumen dan rekod rayuan bebas kertas dalam prosiding
perbicaraan rayuan jenayah adalah selaras dengan perkembangan teknologi dan juga
keperluan undang-undang semasa dan diharapkan agar dengan pindaan ini, prosiding
mahkamah dapat dilaksanakan dengan lebih teratur, efisien dan juga berlandaskan kepada
peruntukan undang-undang.

Akhir kata, kerajaan berharap cadangan pindaan ini dapat memantapkan lagi sistem
penyampaian perkhidmatan badan kehakiman negara secara amnya demi memastikan
akses kepada keadilan yang optimum kepada rakyat dapat kita laksanakan. Dengan ini Tuan
Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada Yang Berhormat
menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua saya mohon menyokong. Terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Kanun Tatacara Jenayah dibaca kali kedua sekarang dan terbuka untuk dibahaskan.

Mengikut senarai pembahas, terdapat adalah seperti turutan berikut: Yang
Berhormat Tebrau; Yang Berhormat Hang Tuah Jaya; Yang Berhormat Sik; Yang Berhormat

Sepang; Yang Berhormat Dungun; Yang Berhormat Jelutong; Yang Berhormat Libaran; Yang
