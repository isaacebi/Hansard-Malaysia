DR. 25.7.2022 2

Datuk Ahmad Jazlan bin Yaakub [Machang]: Terima kasih atas jawapan Yang
Berhormat Timbalan Menteri, terima kasih sekali lagi kepada Tuan Yang di-Pertua. Bercakap
soal subsidi, sejumlah 60,000 metrik tan sebulan untuk subsidi minyak masak sedangkan
dalam masa yang sama, keperluan untuk minyak masak yang disubsidikan ini hanyalah
55,000 metrik tan. Bererti ada lebihan 5,000 metrik tan. Kalau nak dikira 720,000 metrik tan
setahun yang telah diberikan subsidi oleh pihak kerajaan.

Persoalannya Tuan Yang di-Pertua, daripada segi penguatkuasaan. Kita faham
kerajaan telah melakukan pelbagai cara dan kaedah untuk menguatkuasakan kebocoran
ataupun ketirisan subsidi minyak masak ini. Kalau ada indeks atau tidak di peringkat
kementerian? Kalau ada indeks ketirisan ini, berapa peratuskah penurunannya.

Satu lagi Tuan Yang di-Pertua, berapa banyakkah syarikat-syarikat yang telah
didapati menyeleweng subsidi minyak masak ini ditarik balik kuota mereka. Satu lagi ialah,
apakah kerajaan bercadang untuk memberi peranan kepada GLC untuk melaksanakan
program kuota minyak masak ini untuk membolehkan GLC ini mengambil tanggungjawab
sosial di dalam menangani isu ini. Terima kasih Tuan Yang di-Pertua.

Dato’ Rosol bin Wahid: Terima kasih sahabat saya Yang Berhormat Machang,
terima kasih Tuan Yang di-Pertua. Berkaitan dengan persoalan-persoalan yang dikemukakan
tersebut, soalan asalnya berkaitan dengan minyak botol. Walau bagaimanapun, saya cuba
menjawab. Kalau tak mampu di sini, saya akan jawab secara bertulis.

Berkaitan dengan indeks ketirisan, setakat ini kita tidak ada indeks. Cuma berkaitan
mereka yang telah ditarik balik, maklumat sehingga kini saya difahamkan lebih daripada 14
syarikat dalam proses penghakiman di mahkamah berkaitan dengan ketirisan ataupun
penyeludupan minyak bersubsidi ini ke negara jiran. Peranan GLC untuk menjadi
pembungkus ataupun repacker kepada minyak ini, kita cuba lihat cara bagaimana untuk
memastikan mereka ini boleh menyumbang untuk mengatasi masalah ketirisan ataupun
kebocoran minyak ini ke luar negara. Itu yang mampu saya jawab setakat ini, Tuan Yang di-
Pertua. Terima kasih.

Tuan Yang di-Pertua: Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima kasih
Tuan Yang di-Pertua. Yang Berhormat Timbalan Menteri, isunya adalah tanggungan subsidi
kerajaan semakin membengkak, kemudian sasaran minyak masak ini untuk dibeli kepada
golongan berpendapatan rendah itu tersasar, bocor dan sebagainya.

Kemudian, aspek penguatkuasaan. Terhadap tiga perkara ini, nak mengoptimumkan
perbelanjaan subsidi, nak pastikan ia sampai kepada kumpulan sasaran dan nak pastikan
keberkesanan penguatkuasaan. Setakat sekarang ini, apakah ikhtiar kementerian kepada
tiga perkara itu. Terima kasih.

#1010

Dato’ Rosol bin Wahid: Terima kasih sahabat saya daripada Kulim-Bandar Baharu.

Tuan Yang di-Pertua, berkaitan dengan apa yang diungkit atau yang dibangkitkan oleh Yang

Berhomat Kulim-Bandar Baharu tadi, kita menjalankan program untuk yang pertama seperti
