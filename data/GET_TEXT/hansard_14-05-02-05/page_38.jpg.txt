DR. 25.7.2022 33

Timbalan Perdana Menteri itu merupakan Timbalan Perdana Menteri zaman Yang Berhormat
Pekan. Kalau...

Timbalan Yang di-Pertua [Dato’ Mohd Rashid Hasnon]: Boleh ringkaskan.

Tuan Sim Chee Keong [Bukit Mertajam]: ...pegawai kerajaan tertinggi tidak diambil
tindakan. Tahun lepas kita baru meminda Akta Antipemerdagangan Orang dan
Antipenyeludupan Migran (Pindaan) 2021 untuk mengenakan penjara seumur hidup kepada
pesalah laku.

Sehingga kini, adakah siapa-siapa dijatuhkan kesalahan dan di kenakan hukuman
maksimum ini? Sudah setahun. Jangan Menteri susah-susah- Menteri Dalam Negeri tahun
lepas susah-susah membentangkan pindaan undang-undang di Parlimen. Kita bahas susah-
susah, kita luluskan tetapi lepas itu tidak ada pesalah yang kena tahan, tidak ada yang
didakwa, tidak ada yang dijatuhkan hukuman. Pi mai, pi mai, tang tu. Saya dapat surat
daripada Speaker. Speaker kata saya tidak bagi...

Timbalan Yang di-Pertua [Dato’ Mohd Rashid Hasnon]: Telah ditolak.

Tuan Sim Chee Keong [Bukit Mertajam]: ...penjelasan mengapa usul ini
merupakan perkara yang berkepentingan awam. Saya hendak bagi satu sahaja sebagai
penghujung saya, penutup kepada ini saya. Status Tier 3 ini bukan sahaja memburukkan
nama Malaysia sebagai negara yang mempunyai industri gelap pemerdagangan orang. Ini
adalah satu industri yang kejam, tidak berperikemanusiaan, malah ia mendatangkan pelbagai
masalah ekonomi dan sosial kepada rakyat Malaysia.

Banyak negara penghantar pekerja sekarang menyekat penghantaran pekerja
sehingga industri kita menghadapi masalah kekurangan pekerja. Baru minggu lepas,
Parlimen ini telah mendengar bahawa industri perladangan sawit negara kerugian RM10.46
bilion hanya dalam tempoh lima bulan terawal tahun ini.

Ini bermaksud, setiap hari kita rugi hampir RM70 juta hanya untuk sektor ladang
sebab kerana isu tidak cukup pekerja. Pelabur dan syarikat MNC akan melarang dan
memboikot produk buatan Malaysia dengan alasan bahawa kita ada industri gelap
pemerdagangan orang.

Dalam tempoh dua tahun ini sudah berlaku pun, lapan buah syarikat Malaysia,
termasuk syarikat berkaitan kerajaan telah dikenakan larangan import ke Amerika Syarikat
atas dakwaan penggunaan buruh paksa. Masalah seperti rasuah, pelacuran, jenayah
terhadap orang awam juga akan menjadi berleluasa.

Pada April tahun ini, kalau kita masih ingat lagi, ada 700 orang pendatang tanpa izin
telah meloloskan diri daripada depot imigresen di Kedah, walaupun sudah ditahan semula.
Ada yang meninggal dunia ketika cuba melarikan diri, dengan 1.14 juta orang migran asing
yang sah dan lebih ramai lagi pendatang migran yang tanpa dokumen di Malaysia ini. Ini
merupakan bom jangka (time bomb), dengan izin,...

Timbalan Yang di-Pertua [Dato’ Mohd Rashid Hasnon]: Baik.

Tuan Sim Chee Keong [Bukit Mertajam]: ..yang amat berbahaya kepada
masyarakat kita. Jadi, saya rasa...

Timbalan Yang di-Pertua [Dato’ Mohd Rashid Hasnon]: Ahli Yang Berhormat.
