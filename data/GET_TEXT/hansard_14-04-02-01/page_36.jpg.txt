26 DR.25.10.2021

pada minggu dulu mengenai isu buruh paksa di mana banyak di antara firma-firma di
negara ini terlibat dalam perkara tersebut sehingga United States Customs and Border
Protection (CBP) telah mengeluarkan Withhold Release Orders tapi sayangnya usul itu
telah ditolak oleh Tuan Yang di-Pertua.

Tuan Yang di-Pertua, itu saya selalu kata perkara ini bila kita mahukan beberapa
perkara untuk perhatian Dewan dan orang ramai adalah untuk kepentingan yang perlu
disegerakan. Akan tetapi, Tuan Yang di-Pertua mengatakan bahawa ia adalah satu
perkara yang berlanjutan sejak beberapa tahun, maka ia tidak perlu diambil tindakan.

Sebenarnya, Tuan Yang di-Pertua bukankah itu sahaja menjadi satu faktor untuk
tindakan diambil? Bukankan kerajaan patut menjawab kenapa perkara ini berlarutan?
Macam tahun dulu, TopGlove di mana order yang sama dikeluarkan oleh Amerika. Kita
mungkin rugi berbilion-bilion — kehilangan pekerjaan kepada rakyat Malaysia. Jadi,
bukankah ini adalah forum di mana perkara itu patut dibincang supaya kita boleh
memberitahu pandangan kita kepada kerajaan dan juga kenapa mereka lalai, kKenapakah
mereka tidak membuat kerja-kerja yang patut dibuat.

Akta-akta yang dicadangkan ini semua telah pun— satu usaha semasa Pakatan
Harapan menerajui kerajaan. Maka, saya rasa the forum adalah di sini. Saya memohon
agar Tuan Yang di-Pertua mengambil perhatian perkara ini. /f we cannot— kita tidak boleh
bincang di sini, apakah guna Parlimen Tuan Yang di-Pertua?

Jadi, sekurang-kurangnya ia dibenarkan untuk dibaca macam dululah. Sekurang-
kurangnya dibenarkan untuk dibaca supaya tindakan mereka boleh— mereka telah
menulis, Tuan Yang di-Pertua telah menyatakan empat perkara yang perlu mereka ambil
tindakan. Itu yang mereka kata. Adakah itu betul atau tidak?

Kita tahu banyak yang dibuat di sana adalah tidak betul. Kalau sedemikian,
kenapakah negara-negara lain yang mengambil tindakan dapat mengatasi masalah ini?
What is so special kepada Malaysia? Apakah so special kepada kementerian? Ini yang
kita perlu tahu, Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Barat.

Tuan M. Kulasegaran [Ipoh Barat]: Saya harap Yang Berhormat akan
berbincang dengan Tuan Yang di-Pertua, fahamlah bahawa ini adalah rintihan-rintihan
sebelah ini dan juga pekerja-pekerja di negara ini.

Kalau force labors menjadi satu isu yang besar. Kita malulah ini berlarutan dan
berlanjutan dari negara ini.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Ipoh Barat. Apa pun Yang Berhormat Ipoh Barat, saya nasihatkan supaya
respons balik kepada ini kalau perlu kepada rayuan kepada apa yang telah diberi jawapan
oleh Tuan Yang di-Pertua Dewan Rakyat. Terima kasih.

Saya teruskan sila Yang Berhormat Menteri di Jabatan Perdana Menteri.

USUL PERDANA MENTERI DI BAWAH P.M. 26(1) dan 27(3)
PENGUNGKAIAN ORDINAN-ORDINAN DARURAT

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Mohon buka topeng, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Silakan.

Dato’ Sri Dr. Haji Wan Junaidi bin Tuanku Jaafar: Bismillahi Rahmani Rahim
Assalamualaikum warahmatullahi wabarakatuh. Tuan Yang di-Pertua, saya
mencadangkan;
