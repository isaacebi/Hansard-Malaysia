52 DR.25.10.2021

Kalau mengikut tulisan yang panjang yang saya sempat pelajari daripada seorang
bekas Ketua Hakim Negara, Tun Abdul Hamid Mohamad yang telah menulis satu artikel
yang secara objektif saya telah melihat para demi para, ayat demi ayat yang mengatakan
bahawa kerajaan pada ketika itu telah melakukan satu kesilapan besar iaitu telah
tertinggal lima ayat — iaitu ayat itu berbunyi “..untuk menasihati yang di-Pertuan Yang di-
Pertuan Agong”. Ini di mana usul itu telah dibentangkan di dalam Parlimen dan sepatutnya
dibahaskan. Akan tetapi, Tuan Yang di-Pertua telah pun maklum Parlimen tidak boleh
bersidang selepas ditangguhkan pada hari Khamis 29 Julai dan selepas itu apa-apa pun
yang berlaku tidak berguna lagi untuk saya ungkapkan.

Akan tetapi, apa yang penting untuk saya rakamkan pada petang ini adalah
bagaimana ordinan yang sepatutnya dibahaskan dalam sesi itu telah tersilap dituturkan
oleh Yang Berhormat Kota Bharu pada waktu itu. Pada pagi 29 hari bulan itu Tuan Yang
di-Pertua telah memberikan satu /ecture yang panjang tentang sama ada ordinan itu perlu
mendapat perkenan Yang di-Pertuan Agong ataupun tidak perlu lagi mendapat perkenan
Yang di-Pertuan Agong kerana Kabinet dikatakan pada 21 Julai telah revoked ataupun
telah pun mengambil keputusan membatalkan ordinan itu.

Saya masih ingat lagi peristiwa itu dengan saya merasakan walaupun kami bukan
semuanya berkelulusan undang-undang, tetapi bukanlah menjadi satu perkara ataupun
subjek roket sains untuk kita faham tentang perkara yang didebatkan pada ketika itu.

Kalau sepatutnya pada pagi itu Yang Berhormat Kota Baharu bangkit dan
menyatakan dia melakukan satu kesilapan iaitu untuk merujuk kepada kelulusan Kabinet,
yang beliau sepatutnya mengatakan kita sedang mendapat usaha perkenan ataupun
persetujuan Yang di-Pertuan Agong, saya rasa selesai perkara itu. Akan tetapi, saya dah
ingatkan tadi government, kerajaan tidak boleh melakukan kesilapan. Sangat besar
implikasinya apabila ia berlaku dalam Dewan yang mulia ini dan atas sebab itulah Tuan
Yang di-Pertua apa pun bagi kami satu watershed yang menyebabkan kerajaan Perikatan
Nasional jatuh selepas itu.

Ini harus menjadi satu pelajaran di mana bukan hanya — dah dibahaskan dengan
panjang lebar oleh rakan-rakan tadi Ordinan-ordinan Darurat ini perlu atau tidak. Bagi kami
secara objektif tidak perlu — hendak beli vaksin untuk melakukan segala kempen kepada
rakyat untuk menerima vaksin untuk kita perangi COVID-19,tidak perlu kepada ordinan-
ordinan itu. Tidak ada satu hujah yang empirikal pun bagi saya dan bagi kita semua untuk
semua ordinan itu dilaksanakan yang hanya akhirnya kita membuat satu kesimpulan
ordinan itu hanya sebagai suatu talian hayat. Suatu suasana yang saya rasa perlu untuk
mereka mendapatkan dan mempertahankan daripada majoriti yang semakin
dipertikaikan.

Kedua, Tuan Yang di-Pertua. Lesson yang kedua adalah perlu dan masanya
untuk kita meneliti tentang Artikel 40(1) dan 1(a). Definisi yang sebenarnya tentang
“nasihat kepada Yang di-Pertuan Agong”. Di sini saya ingin memetik seorang political
scientist daripada Britain iaitu Vernon Bogdenor yang telah menulis sebuah artikel “The
Monarchy and The Constitutions” di mana dalam konsep Trinity, Walter Bagehot telah
menyatakan tiga hak seorang raja di bawah konsep Raja Berperlembagaan. Izinkan saya
selesaikan tiga perkara ini Tuan Yang di-Pertua.

Pertama hak seorang raja itu adalah untuk menyampaikan nasihat dan
pandangan. Hak yang kedua adalah untuk memberikan galakan dan dorongan. Hak yang
ketiga adalah untuk memberikan peringatan dan teguran. Kalau ketiga-tiga konsep ini ada
pada seorang Raja Berperlembagaan dia tidak perlu lagi kepada extra power. Raja tidak
perlu lagi pada lebihan kuasa ataupun lebihan yang diperlukan.

Jadi, saya rasa di atas perkara yang berlaku pada sepanjang masa ordinan itu
dilaksanakan oleh Kerajaan Perikatan Nasional, dua /esson ini ataupun dua pelajaran ini
mestilah dipelajari sesungguhnya untuk masa depan Parlimen dan negara kita. Saya rasa
pengalaman Lord Olivia Cromwell yang berhadapan dengan King Charles | dalam sejarah
ketamadunan Britain harus diperhatikan. Kita tidak mahu berlakunya sesuatu
perlanggaran, anybody who crosses the red line akan menghadapi satu isu yang besar
dan masalah yang besar dalam negara kita. Sekian, terima kasih.
