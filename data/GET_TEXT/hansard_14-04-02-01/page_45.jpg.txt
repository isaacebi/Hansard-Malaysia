DR.25.10.2021 35

umum Perdana Menteri Yang Berhormat Pagoh pada waktu itu dia kata darurat sekalipun
kerajaan bagi komitmen untuk mengamalkan good governance, tata kelola kerajaan tetapi
itu tidak kesampaian sebab Parlimen tidak boleh bersidang.

Parlimen ini tempat untuk kita semak dan imbang. Parlimen ini tempat kita
memantau. Parlimen ini ialah tempat kita membuat polisi dan undang-undang. Kalau
kerajaan kata darurat sekali pun rakyat jangan bimbang kita tetap mengamalkan good
governance tetapi itu tempang sebab institusi Parlimen itu tidak dibuka.

Jadi, Tuan Yang di-Pertua bersyarah tajuk ini sebenarnya sedap tetapi saya
menghormati Tuan Yang di-Pertua pun pandang banyak kali tujuh minit, saya jenis patuh
dengan masa ini. Akan tetapi tidak apalah nanti mungkin Yang Berhormat Menteri boleh
sebut lagi poin saya yang terakhir Tuan Yang di-Pertua satu minit.

01230

Kementerian Kesihatan ini adalah tempat rujukan utama kepada Majlis
Keselamatan Negara. Di sana, diletakkan, dibangunkan beberapa threshold dan kriteria
sama ada darurat hendak terus ataupun tidak. Tuan Yang di-Pertua, malangnya kesemua
threshold dan sasaran itu tidak tercapai bahkan tidak realistik. Saya bagi contoh, darurat
ini boleh ditarik balik jika sekiranya 14 hari berturut-turut kematian sifar, 14 hari berturut-
turut tidak boleh ada kematian barulah KKM cadang kepada Majlis Keselamatan Negara
supaya diangkat kepada kerajaan untuk darurat tamat. Tiap-tiap hari ada angka kematian.
Baik, jangkitan frontliners 14 hari mesti sifar, tidak tercapai. Segala macamlah ia ada 9,
10 panjang senarai.

Isunya adalah apabila KKM membangunkan threshold untuk menasihati kerajaan
untuk membuat satu keputusan politik yang penting dari hal hendak terus atau hendak
tamat darurat, thresholdnya itu tersasar jauh. Seolah-olah dipetik di awang-awangan.
Saya bagi contoh, Pelan Strategik Kementerian Kesihatan bagi menangani pandemik
COVID-19 semasa tempoh darurat melalui sains dan data.

Nombor satu, putuskan rantaian transmisi. Apa kriteria? Menurunkan kes harian
kepada kurang 500 kes, Tuan Yang di-Pertua. Bila masa kita capai 500 kes? Jadi data
dan sains digunakan sebagai alasan tetapi baik penetapan threshold ataupun pelan
strategik tersasar jauh. KKM inilah juga menasihati SPR tentang SOP Pilihan raya
Melaka. Kalau ini pun lari jauh apa jaminan bahawa SOP di Melaka itu juga adalah
merupakan gambaran bahawa dia betul-betul hendak jaga nyawa ataupun sebenarnya
hendak mewujudkan keadaan persaingan yang tidak sama rata padang permainannya.

Tuan Yang di-Pertua, apa pun Ordinan Darurat ini wajar diungkai kerana ordinan
ini wujud kerana adanya darurat dan apabila darurat tamat 1 Ogos, ada ordinan yang
tamat serta-merta tetapi ada fasa-fasanya terpakai selama 6 bulan kalau kita tidak ungkai
di Parlimen. Saya menyokong mengungkai tujuh ordinan itu. Terima kasih, Tuan Yang
di-Pertua.

Dato’ Sri Azalina Othman Said [Pengerang]: Terima kasih. Yang Berhormat
Pontian.

12.32 tgh.

Datuk Seri Haji Ahmad bin Haji Maslan [Pontian]: Assalamualaikum
warahmatullahi wabarakatuh dan salam sejahtera. Tuan Yang di-Pertua, apakah
pengajaran-pengajaran untuk masa hadapan mengenai episod darurat 170 hari kiraan
saya daripada 11 Januari hingga 1 Ogos.

Pada pandangan saya yang pertama apa yang kita perlu belajar ialah sidang
Parlimen dan sidang DUN sepatutnya diadakan walau ketika darurat kesihatan itu. Seri
Paduka Baginda bertitah pada 24 Februari, seawal Februari bahawa Parlimen boleh
bersidang semasa tempoh darurat berkuat kuasa. Itu titah Seri Paduka Baginda. Diulangi
pada 16 Jun 2021, Seri Paduka Baginda menzahirkan pandangan bahawa persidangan
Parlimen perlu diadakan secepat mungkin. Itu kali kedua dan ada kali yang ketiga pada
29 Jun 2021. Tiga kali titah Seri Paduka Baginda Yang di-Pertuan Agong barulah kita
