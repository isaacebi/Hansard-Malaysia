DR.25.10.2021 57

dikompaun itu kerana apa? Kerana saya nak sebut ini, darurat tak perlu. Ordinan Darurat
tidak perlu daripada awal sehingga akhirnya memangsakan negara dan rakyat.

01550

Inilah yang saya sebut bahawa kerajaan yang gagal. Akan tetapi, malanglah Yang
Berhormat Marang tetap juga sokong kepada kerajaan yang gagal ini. Itu Yang Berhormat
Marang. Yang Berhormat Marang. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Pokok Sena. Seterusnya,
Yang Berhormat Kangar.

3.50 ptg.

Tuan Noor Amin bin Ahmad [Kangar]: Bismillahi Rahmani Rahim. [Membaca
sepotong ayat al-Quran] Tuan Yang di-Pertua, pada 10 tahun yang lalu seorang Yang
Berhormat Menteri pernah menjawab di Dewan ini mengatakan bahawa Ordinan Darurat
1964 dan juga 1969 belum pernah dimansuhkan. Itu membawa maksud tempoh sebelum
itu rakyat di negara ini sebenarnya masih berada dalam perintah darurat. Ini tentulah tidak
munasabah dan menjadikan sistem kehidupan pada negara kita terdedah kepada
kehidupan sivil yang tidak menentu. Kita tidak mahu lagi hal yang begini berulang. Kita
memahami bahawa dalam keadaan tertentu darurat perlu diisytiharkan dan apa yang kita
sedang bahaskan hari ini adalah untuk mengungkai tujuh Ordinan Darurat yang telah
diumumkan sebelum ini.

Saya sepenuhnya menyokong usul ini dan ingin menyatakan kehairanan
mengapa pentadbiran sebelum ini mengelak daripada membahaskannya ketika semua
mahu mengungkaikannya dan ada arahan khusus daripada Seri Paduka Baginda Yang
di-Pertuan Agong untuk membawanya ke Dewan yang mulia ini. Sebelum pergi lebih jauh,
elok kita menoleh semula untuk melihat apa yang telah berlaku sebelum ini.

Pada Oktober tahun 2020, Kabinet membawa usul untuk mengadakan darurat.
Tepat satu tahun yang lalu Istana Negara mengeluarkan kenyataan menolak permohonan
ini selepas Seri Paduka Baginda Yang di-Pertuan Agong berbincang dengan Majlis Raja-
raja. Namun, pada 12 Januari 2021, Baginda memperkenankan pula perisytiharan darurat
sehingga 1 Ogos 2021. Premisnya ialah kes COVID-19 semakin meningkat dan Ordinan
Darurat ini adalah jalan untuk mengatasinya. Kita tahu kes meningkat sejak Oktober 2020
selepas Pilihan Raya Negeri Sabah tetapi varian baharu sebenarnya telah masuk ke
negara ini lebih awal. Kita ambil misalnya, kes Sivagangga di Napoh, Kedah. Cuma, yang
membezakannya ialah selepas kes meningkat rentetan Pilihan Raya Negeri Sabah, kita
masih menjalankan urusan di Parlimen ini seperti biasa. Akan tetapi, selepas perisytiharan
darurat pada Januari 2021 boleh dikatakan semua perkara yang lain berjalan seperti biasa
dan hanya Parlimen sahaja yang tidak menjalankan urusannya.

Jika ada perbezaan, saya minta Yang Berhormat Menteri-menteri yang berkaitan
dalam Ordinan Darurat ini iaitu Kementerian Kesihatan Malaysia, Kementerian Dalam
Negeri, Kementerian Sumber Manusia, Kementerian Perumahan dan Kajian Tempatan
dan juga Kementerian Kewangan misalnya dapat menjelaskan kepada kami di sini dan
menerangkan sekali kenapa perbezaan pendekatan itu gagal menurunkan kes COVID-19
malah menambah kecelaruan dan kemarahan orang ramai.

Kelonggaran runding— saya difahamkan kelonggaran untuk projek runding terus
sepanjang darurat telah dinaikkan daripada RM20,000 kepada RM50,000. Jadi, saya
hendak tahu berapa banyak projek yang telah diluluskan di Kangar dalam tempoh ini dan
berapa banyak ia diberikan secara runding terus? Saya hendak minta satu senarai
diberikan. Saya juga kalau kita tengok di sini tentang dana KWAN yang dikatakan khusus
untuk vaksin. Saya minta Yang Berhormat Menteri jelaskan sama ada adakah ia hanya
terhad untuk vaksin dan berapa banyak telah digunakan dan daripada jumlah pesanan
vaksin yang dibuat, berapa banyak telah digunakan dan berapa banyak rosak dan juga
tamat tempoh?

Saya bersetuju dengan sahabat saya Yang Berhormat Pulai tadi bahawa apa
yang berlaku dalam perisytiharan darurat dan pengungkaiannya sehingga hari ini
