DR.25.10.2021 71

makluman Yang Berhormat, Anggaran Perbelanjaan Tambahan Mengurus dan
Pembangunan 2020 yang telah diluluskan menggunakan seksyen 10A Ordinan Darurat
(Kuasa-Kuasa Perlu) (Pindaan) 2021 adalah seperti berikut:

Bagi Anggaran Perbelanjaan Mengurus Tambahan Pertama 2020 PUB2075
bertarikh 21 Mei 2021 adalah sebanyak RM665.9 juta manakala Anggaran Perbelanjaan
Pembangunan Tambahan Pertama 2020 PUB2075 bertarikh 21 Mei 2021 adalah
sebanyak RM2.98 bilion. Di bawah anggaran perbelanjaan tambahan tersebut,
perbelanjaan yang diluluskan melalui Ordinan Darurat ini adalah kepada Suruhanjaya
Pilihan Raya Malaysia berjumlah RM94.9 juta iaitu bagi perbelanjaan Pilihan Raya Negeri
Sabah pada tahun 2020 yang lalu dan juga perbelanjaan tambahan bagi Kementerian
Perdagangan Dalam Negeri dan Hal-hal Ehwal Pengguna berjumlah RM84.4 juta iaitu
bagi membiayai keperluan subsidi Skim Penstabilan Minyak Masak (COSS).

Manakala Yang Berhormat, di bawah Anggaran Perbelanjaan Tambahan
Pembangunan 2020, antara perbelanjaan terbesar yang diluluskan adalah untuk
Kementerian Kesihatan Malaysia berjumlah RM1.17 bilion.

01650

Untuk makluman Yang Berhormat, kesemua perbelanjaan yang diluluskan di
bawah Ordinan Darurat ini adalah perbelanjaan yang telah pun dibelanjakan pada tahun
2020. Perbelanjaan tambahan yang perlu dibuat perlu diluluskan segera mengambil kira
ianya telah dibelanjakan dan akaun Kerajaan Persekutuan pada tempoh 2020 sedang
dimuktamadkan pada waktu berkenaan.

Tuan Yang di-Pertua, Yang Berhormat Sepang dan Yang Berhormat Padang
Serai sekali lagi membangkitkan isu berapakah jumlah yang telah dibelanjakan sepanjang
tempoh darurat berkuat kuasa dan bagaimana checks dan balances dengan izin bagi
perbelanjaan yang dibuat tersebut sepanjang darurat memandangkan ia_ tidak
dibentangkan di Parlimen dan melaporkan perbelanjaan yang telah dibuat semasa
darurat.

Tuan Yang di-Pertua, untuk makluman Ahli Yang Berhormat, setakat 31 Ogos
2021 iaitu selepas berakhirnya tempoh darurat, sejumlah RM146.5 bilion telah
dibelanjakan di bawah Anggaran Perbelanjaan Mengurus Kerajaan Persekutuan
manakala sejumlah RM40 bilion telah dibelanjakan di bawah Anggaran Perbelanjaan
Pembangunan.

Untuk makluman Yang Berhormat, kedua-dua perbelanjaan ini merupakan
sebahagian daripada Belanjawan 2021 yang bernilai RM322.5 bilion dan dibuat
berdasarkan peruntukan yang telah diluluskan oleh Dewan Rakyat dan Parlimen di bawah
Anggaran Perbelanjaan Persekutuan bagi tahun 2021. Sehubungan dengan itu, Ahli Yang
Berhormat dan Tuan Yang di-Pertua, tiada perbelanjaan tambahan dibuat di bawah OE
dan DE semasa tempoh darurat yang perlu dibentangkan di Dewan Rakyat kerana ia
menggunakan peruntukan semasa yang telah diluluskan bagi tahun 2021.

Memandangkan perbelanjaan-perbelanjaan yang telah dibuat sepanjang tempoh
darurat telah pun diluluskan dalam perbelanjaan 2021, maka tiada isu peruntukan
digunakan bagi membiayai program dan aktiviti kerajaan sepanjang tempoh darurat tidak
mendapat kelulusan Parlimen. Dari segi perbelanjaan dilaksanakan di peringkat
kementerian, jabatan dan agensi, ia masih tertakluk kepada pengauditan oleh Jabatan
Audit Negara sebagai mekanisme checks and balances bagi perbelanjaan yang telah
dibuat.

Kerajaan telah meluluskan ordinan semasa tempoh darurat bagi membolehkan
perbelanjaan tambahan diluluskan oleh Kementerian Kewangan tanpa dibentangkan ke
Parlimen. Namun demikian, ordinan tersebut tidak digunakan untuk tahun 2021 tetapi ia
hanya digunakan untuk meneruskan perbelanjaan tambahan bagi tahun 2020.

Tuan Yang di-Pertua, Ahli Yang Berhormat Padang Serai membangkitkan isu
bagaimana proses perolehan vaksin dibuat. Untuk makluman Yang Berhormat, kerajaan
telah memperuntukkan sebanyak RM5.8 bilion bagi perbelanjaan berkaitan vaksin dan
Program Imunisasi COVID-19 Kebangsaan. Sebanyak RM1.5 bilion daripada RM5.8 bilion
