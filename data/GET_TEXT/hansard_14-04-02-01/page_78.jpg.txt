68 DR.25.10.2021

Timbalan Yang di-Pertua [Dato’ Mohd Rashid Hasnon]: Saya nak minta Yang
Berhormat Jelutong bagi peluang Yang Berhormat Timbalan Menteri menjawab.

Dato’ Dr. Haji Noor Azmi bin Ghazali: Tuan Yang di-Pertua...

Tuan Sanisvara Nethaji Rayer a/l Rajaji [Jelutong]: Cukuplah. Jangan
bersandiwara, cukup!

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Timbalan Menteri, silakan.

Dato’ Dr. Haji Noor Azmi bin Ghazali: Bagi dia mencelah, dia jadi macam
mengamuk pula. [Ketawa] Kesian dia.

Tuan Yang di-Pertua, untuk maklumat Yang Berhormat Kulim-Bandar Baharu ini,
sebab saya tengok isu ini penting untuk dijelaskan. Pelaksanaan Ordinan Darurat telah
berjaya menurunkan kes dari sekitar 5,000 sehari pada akhir bulan Januari dan bulan
Februari 2021 telah berjaya menurunkan kes kepada 1,000 pada pertengahan bulan Mac
2021.

Walau bagaimanapun, apabila varian Delta mula menular dalam negara pada
bulan April 2021, kes kemudiannya telah meningkat semula secara mendadak dengan
kes 8,290 dilaporkan pada bulan 28 Mei 2021, diikuti dengan 9,020 kes pada 29 Mei 2021,
kes terus meningkat dengan kes tertinggi dilaporkan pada 26 Ogos 2021 iaitu 24,599 kes.

Bagi mengatasi sistem perkhidmatan kesihatan yang hampir lumpuh ini, dengan
pelaksanaan Ordinan Darurat sepanjang tempoh Januari sehingga Ogos 2021, beberapa
perkara dapat dilakukan menggunakan Ordinan Darurat. Pertama, mobilisasi petugas
kesihatan ke seluruh negara, khususnya negeri-negeri yang terkesan teruk dengan jumlah
kes yang tinggi serta bebanan sistem kesihatan yang teruk. Mobilisasi telah dibuat di
bawah seksyen 8, Ordinan Darurat (Kuasa-Kuasa Perlu) 2021.

Kedua, pengamal perubatan swasta telah dilantik dan diberi kuasa di bawah
seksyen 6, Ordinan Darurat (Kuasa-Kuasa Perlu) 2021 sebagai pegawai diberi kuasa bagi
membantu KKM melaksanakan aktiviti pencegahan dan pengawalan COVID-19. la
termasuk mengeluarkan perintah pengasingan kepada kes dan kuarantin kepada kontak
rapat serta menjalani pengawasan dan pemerhatian.

Ketiga, penyumberluaran- it’s very important, penting ini, Tuan Yang di-Pertua.
Penyumberluaran bagi merawat kes COVID-19 dan kes non-COVID-19 telah
dilaksanakan di bawah seksyen 4, Ordinan Darurat (Kuasa-kuasa Perlu) 2021. la
termasuk ujian makmal pengesanan COVID-19. Keempat, pelantikan pegawai dari badan
berkanun dan kerajaan negeri seperti pihak berkuasa tempatan, dewan bandar raya dan
pejabat daerah sebagai pegawai diberi kuasa bagi membantu dalam aktiviti pemantauan
dan penguatkuasaan terhadap pematuhan SOP. Tuan Yang di-Pertua, beberapa Ahli-ahli
Yang Berhormat telah berbahas mengenai pemberian kompaun kepada mereka yang
melanggar prosedur operasi standard.

01640

Untuk makluman Yang Berhormat Pontian dan Yang Berhormat Tebrau, Yang
Berhormat Ipoh Timur dan juga Yang Berhormat Papar, sehingga 23 Oktober 2021, jumlah
kompaun yang telah dikeluarkan dalam tempoh Ordinan Darurat berkuat kuasa adalah
sebanyak 91,626 kompaun dengan nilai kompaun yang telah dikutip iaitu sebanyak
RM13.88 juta individu dan juga RM11.34 juta pertubuhan perbadanan. Jumlah kompaun
yang dikeluarkan sebelum darurat pula adalah sebanyak 104,041 kompaun bersamaan
dengan RM104.04 juta. Daripada jumlah ini, sebanyak 51,700 kompaun dengan nilai
RM51.7 juta telah dibayar.

Selain itu, bagi kes-kes yang tidak menjelaskan kompaun, kertas siasatan akan
dibuka dan dirujuk kepada pendakwa raya untuk diambil tindakan pendakwaan. Apa-apa
kompaun yang dikeluarkan selepas 21 Julai 2021 di bawah Ordinan Darurat (Pencegahan
dan Pengawalan Penyakit Berjangkit) (Pindaan) 2021 adalah seperti mana peruntukan
yang diperuntukkan di bawah Seksyen 25 Ordinan Darurat iaitu bagi individu sebanyak
RM10,000 dan bagi pertubuhan perbadanan adalah tidak melebihi RM50,000.
