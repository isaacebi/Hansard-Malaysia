DR.25.10.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Isnin, 25 Oktober 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

PEMASYHURAN DARIPADA TUAN YANG DI-PERTUA

Prosedur Operasi Standard (SOP) Pelaksanaan Persidangan Parlimen

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat semua, assalamualaikum warahmatullahi wabarakatuh. Salam sejahtera.
Dalam memastikan Mesyuarat Kedua, Penggal Keempat, Parlimen Keempat Belas ini
dapat dilaksanakan dalam keadaan lancar dan selamat, Prosedur Operasi Standard
(SOP) Pelaksanaan Persidangan Parlimen Fasa 4 telah diedarkan di atas meja Ahli-ahli
Yang Berhormat.

Untuk makluman, terdapat beberapa Ahli Yang Berhormat yang masih belum
membuat ujian RT-PCR untuk menghadiri mesyuarat kedua ini. Sehubungan itu, mohon
kerjasama Ahli-ahli Yang Berhormat untuk segera membuat ujian tersebut sebelum boleh
dibenarkan masuk ke Dewan Rakyat.

Ahli-ahli Yang Berhormat juga perlu menjalani ujian RTK-Ag Saliva secara berkala
sepanjang tempoh persidangan ini. Ujian RTK-Ag Saliva untuk Ahli-ahli Yang Berhormat
akan diadakan di Dewan Bankuet Parlimen Malaysia pada setiap Isnin dan Rabu. Ujian
ini akan mengambil masa sekitar 20 minit dan dibuat apabila Yang Berhormat tiba di
Parlimen.

Ahli Yang Berhormat dibenarkan untuk membuka pelitup muka — saya pun kena
bukalah. Masa bercakap sahaja. Ketika berucap di dalam Dewan Rakyat dan perlu
memakai semula pelitup muka dengan kadar segera selepas selesai berucap.

Dalam pada itu, semua Ahli Yang Berhormat diingatkan sentiasa mengambil
langkah-langkah pencegahan seperti berikut — ada tujuh:

(i) individu yang bergejala, positif COVID-19 dan kontak rapat
kepada kes positif tidak dibenarkan hadir ke persidangan;

(ii) mengamalkan pemakaian pelitup muka (face mask) digalakkan
untuk memakai pelitup muka (face mask) berganda dan pelindung
muka (face shield);

(iii) mengamalkan budaya mencuci tangan dengan betul dan kerap
pada setiap masa;

(iv) mengamalkan penjarakan fizikal sekurang-kurangnya satu meter;

(v) mengelakkan 3S — ‘sesak’, ‘sempit’ dan ‘sembang’ dengan jarak
yang dekat;

(vi) mengamalkan 3W — ‘wash’, ‘warn’ dan ‘wear; dan
