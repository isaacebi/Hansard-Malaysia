36 DR.25.10.2021

adakan sidang Dewan Rakyat Khas itu pun daripada beberapa hari, dua hari tidak jadi.
Pada 2 Ogos patutnya kita ungkai apa yang kita hendak ungkaikan itu tidak berlaku dan
baru hari ini kita boleh melaksanakan.

la memberi imej yang tidak baik. Demokrasi negara inilah Demokrasi Berparlimen.
Jika Parlimen digantung ia hanya demokrasi tidak berparlimen. Oleh itu saya kira perkara
yang penting pengajaran pada masa hadapan ialah jika ada darurat kesihatan teruskan
sahaja sidang Parlimen. Ketika Mac dan April selalunya 24 hari sidang Parlimen. Pada
Julai — Ogos biasanya 21 hari sidang Parlimen dan kita terlepas perkara-perkara itu
termasuklah sidang Dewan Undangan Negeri.

Walaupun demikian, kita tidak nafi bahawa kejayaan-kejayaan telah dapat
dilaksanakan untuk sepanjang tempoh. Contohnya populasi dewasa yang divaksin satu
dos 97.4 peratus sekarang ini dan bagi yang lengkap divaksinasi 94.5 peratus. Itu kita
ucapkan tahniah kepada kerajaan. Itu populasi dewasa yang divaksin. Populasi Malaysia
pula satu dos 77.6 peratus dan lengkap populasi Malaysia yang divaksin ialah 72.4
peratus.

Akan tetapi pada ketika kejayaan-kejayaan kes menurun 5,666 kes hari Ahad,
5,828 kes hari Sabtu, 6,630 hari Jumaat, ada juga kegagalan-kegagalan, Tuan Yang di-
Pertua. Apa dia antara kegagalan yang sepatutnya kita boleh elakkan? Kematian 28,446.
Itu tinggi jika kita banding dengan standard negara-negara yang sepatutnya kematian itu
tidak sebegitu tinggi.

Kemudian wujudnya pihak yang anti vaksin. Itu juga menunjukkan kegagalan kita
dari segi mempromosi kebaikan vaksin dan kegagalan ketiga saya kira ialah tentang
varian delta. Varian delta ini dijadikan alasan untuk SOP di Melaka dan kita tahu bahawa
SOP di Melaka ini yang agak kita tidak boleh terima. Saya sendiri sebagai anggota yang
menyokong kerajaan tidak boleh terima apa dia yang disebut, “Sebarang aktiviti berkaitan
pilihan raya adalah tidak dibenarkan”.

Jadi tanggapan itu terlalu luas, Tuan Yang di-Pertua. “Sebarang aktiviti
perhimpunan atau majlis sosial berkaitan pilihan raya adalah tidak dibenarkan”. Kalau kita
baca ayat itu juga bermaksud sebarang aktiviti berkaitan pilihan raya adalah tidak
dibenarkan berkuat kuasa pada hari ini hingga 27 November. Kita hendak buat pilihan
raya tetapi sebarang aktiviti mengenai pilihan raya tidak boleh dibuat. Jadi ini adalah satu..

Puan Rusnah binti Aluai [Tangga Batu]: Yang Berhormat, boleh saya — izinkan
laluan sedikit.

Datuk Seri Haji Anmad bin Haji Maslan [Pontian]: Siapa itu?
Puan Rusnah binti Aluai [Tangga Batu]: Tangga Batu, Tangga Batu.
Datuk Seri Haji Anmad bin Haji Maslan [Pontian]: Ya. Sedikit sahaja, sedikit.

Puan Rusnah binti Aluai [Tangga Batu]: Adakah Yang Berhormat bersetuju
seolah-olah SOP yang baru dikeluarkan ini, kita hendak pilihan raya tetapi tidak boleh buat
aktiviti pilihan raya, seolah-olah jalan-jalan pergi Melaka, Melaka pindah?

Datuk Seri Haji Ahmad bin Haji Maslan [Pontian]: Terima kasih. [Ketawa]
Saya membaca website Kementerian Kesihatan. Apa disebut tentang varian delta ini?
Dalam website Kementerian Kesihatan disebut bahawa, “Jangkitan varian Delta dalam
kalangan individu yang sudah divaksin jarang berlaku. Jika dijangkiti, tidak akan
mengalami gejala teruk dan mungkin tidak perlu ke hospital”. \tu dalam website
Kementerian Kesihatan tetapi ia dijadikan alasan untuk tidak boleh dilakukan sebarang
aktiviti ketika Pilihan Raya Negeri Melaka. Itu saya harap disemak semula oleh kerajaan
supaya ada perkara-perkara yang dibolehkan seperti rumah ke rumah, ceramah kecil-
kecilan misalnya pertemuan kecil-kecilan sepatutnya boleh dibenarkan.

Saya ingin bertanya beberapa soalan mengenai ordinan ini. Pertama ialah
mengenai RM10,000 dan RM50,000 kompaun ini. Kemudian apabila dibantah oleh media
sosial maka perkara itu tidak dapat dilaksanakan sebagaimana yang diinginkan. Wujudlah
apa yang disebut sebagai kompaun dua darjat dan sebagainya. Saya hendak tanya
berapa jumlah kes kompaun itu?
