56 DR.25.10.2021

sepertimana peruntukan dalam perlembagaan bahawa Parlimen perlu mengungkai dan
membuat satu ketetapan.

Saya sendiri, saya berhujah pada sidang Julai yang lalu. Saya kata, saya minta
petua daripada Tuan Yang di-Pertua, bagaimana yang dimaksudkan dengan peruntukan
Perlembagaan itu untuk hendak mengungkai dan juga nak buat ketetapan. Takkan letak
atas meja menunjukkan kita telah buat ketetapan. Jadi, ini bagi saya yang saya
maksudkan bahawa Parlimen kita sudah menjadi kartun.

Tiba-tiba hari ini kita datang untuk membuat pembentangan dan mengungkai,
membuat ketetapan untuk membatalkan ordinan ini. Saya percaya bahawa kalau mereka
bentang pada waktu itu, tidak ada siapa pun yang akan tolak. Semua orang akan setuju
tapi saya tak tahu apakah yang menghantui ataupun mereka sendiri telah jadi hantu
kepada negara ini.

Sama ada mereka yang jadi hantu ataupun mengusik negara kita sehingga
menjadi permasalahan yang besar kepada negara kita. Sebab saya tadi sebut bahawa
Ordinan Darurat ini lahir daripada Proklamasi Darurat. Tanpa Proklamasi Darurat, saya
percaya bahawa tidak ada Ordinan-ordinan Darurat ini. Jadi saya nak sebut ini bahawa
bermula daripada proklamasi darurat itu yang tidak menjadi satu keperluan kepada negara
kita. Hanya beralasan untuk menangani masalah COVID-19 yang hasilnya kita lihat
bahawa darurat gagal mengatasi masalah-masalah COVID-19.

Kita telah berhujah pada waktu itu, cukup dengan Akta 342 untuk mampu
menangani dengan masalah SOP dan sebagainya tetapi apa yang kita lihat bahawa
kerajaan sebenarnya bukan mengatasi masalah darurat kesihatan tetapi Proklamasi
Darurat itu untuk mengatasi masalah darurat kuasa politik yang tidak menentu yang
dihadapi oleh Yang Amat Berhormat Perdana Menteri pada waktu itu iaitu Yang Berhormat
daripada Pagoh dan ini yang menunjukkan bahawa masalah darurat ialah darurat kuasa.
Darurat kedudukan kepada Yang Amat Berhormat dari Pagoh pada waktu itu.

Jadi, akhirnya kita dapat lihat bahawa kita telah gagal untuk tangani COVID-19,
pengurusan darurat telah mencetuskan satu keadaan darurat yang lain. Bagi saya, ia
bukan sekadar krisis antara Istana dengan kerajaan tetapi ia menunjukkan betapa krisis
itu sebenarnya mencetuskan darurat antara Istana dengan pihak kerajaan sehingga
berbalas-balas kenyataan daripada pihak Istana dan sebagainya dan ini bagi saya,
sesuatu yang sangat malang apabila di Dewan ini, bekas Menteri Hal Enwal Undang-
undang telah melakukan pembohongan yang amat sangat terhadap Dewan, terhadap
Yang di-Pertuan Agong dan terhadap rakyat dalam negara kita.

Ini saya katakan bahawa satu yang memalukan negara kita dan menjadikan
Parlimen ini sebagai Parlimen yang cukup kartun. Seolah-olahnya tidak ada satu
kedudukan standard yang tinggi kepada Parlimen ini sedangkan kita sepatutnya
mengangkat Parlimen ini menjadi institusi yang tertinggi untuk kita hormati Parlimen ini.
Akan tetapi nampaknya Menteri yang jaga hal ehwal undang-undang, yang jaga hal ehwal
Parlimen ini tidak menghormati Parlimen ini sebagai sebuah institusi yang tinggi dalam
negara kita dan akhirnya lahirlah rasa tidak puas hati dan dukacita daripada Yang di-
Pertuan Agong.

Saya lihat macam saya sebutkan tadi Tuan Yang di-Pertua, pengurusan darurat
kita ini telah mengheret yang tak sepatutnya mengheret sampai akhirnya Raja-Raja kena
bersidang, kena duduk berbincang dan sebagainya.

Kerana apa? Kerana kegagalan kita hendak menguruskan negara kita ini. Jadi,
ini menyebabkan keadaan menjadi keadaan yang sangat kalut sehingga akhirnya sidang
tiba-tiba ditangguhkan, tak jadi. Sidang tiba-tiba tak jadi, sepatutnya ada hari akhir tiba-
tiba tak jadi sehingga kami nak datang ke Parlimen pun dihalang. Hanya kerana apa?

Seorang Ahli: Kena bayar kompaun lagi.

Dato’ Mahfuz bin Haji Omar [Pokok Sena]: Kena bayar kompaun lagi.
Sepatutnya bila kerajaan bentang hari ini, kena bayar balik kompaun yang kami bayar
kepada kerajaan. [Tepuk] Bukan sahaja kepada kami tetapi juga kepada orang lain yang
