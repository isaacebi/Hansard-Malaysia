54 DR.25.10.2021

Akhir sekali, Setiawangsa ingin fokus sedikit kepada Pilihan Raya Negeri Melaka.
Sekali lagi saya setuju, ramai di antara kita di sini telah turut serta. Kita telah pergi ke
Sabah tahun lepas dan kita saksikan bagaimana gelombang yang berlaku apabila kita
pulang dari Sabah. Tidak ada saya percaya mana-mana Yang Berhormat mahupun rakyat
biasa yang mahukan satu gelombang lagi berlaku di negara kita.

Cuma soalnya, mengapa ada double standards. Kalau boleh ya, kempen ikut
SOP. Kita percaya SOP itu perlu dibuat dengan lebih ketat, dikuatkuasakan dengan lebih
ketat dari Sabah. Saya setuju. Akan tetapi sekarang kalau calon tidak boleh jumpa
pengundi, ceramah kelompok kecil-kecilan tidak boleh dibuat, lawatan rumah ke rumah
tidak boleh dibuat sebagaimana yang disebut oleh Yang Berhormat Pontian— saya
tidaklah selalu setuju dengan Yang Berhormat Pontian tetapi dalam hal ini saya setuju.
Saya minta SPR, pihak kerajaan perlu jelas dalam perkara ini supaya memandangkan
pilihan raya telah dibuat, maka ia boleh dibuat mematuhi SOP dan dengan tidak dengan
izin, insult our intelligence.

Saya hendak bagi contoh di negara Singapura. Saya percaya dalam banyak hal
demokrasi Malaysia ini jauh ke depan berbanding demokrasi di Singapura tetapi tahun
lepas apabila Singapura melaksanakan pilihan raya, apa yang mereka buat. Mereka
membenarkan parti political broadcast secara sekata di antara semua parti yang
bertanding.

Saya minta kerajaan memberi jaminan yang sama. Ya, kita ada social media, kita
boleh hantar surat dan sebagainya tetapi medium media ini yang pernah dibuat dahulu TV
dan radio broadcast di negara kita sendiri dibuat di banyak demokrasi-demokrasi maju,
kita perlu bagi akses yang sama kepada semua parti bertanding. Kalau yang bertanding
itu Parti Perikatan Nasional, Barisan Nasional dan Pakatan Harapan, bagi sama rata.
Kabinet hendak bergaduh itu masalah Kabinet tetapi kita sebagai wakil-wakil rakyat kita
minta jaminan ini dan ini sepatutnya dijadikan reference point bila kita bergerak
berhadapan dengan pilihan raya-pilihan raya lain akan datang. Terima kasih.

Tuan Yang di-Pertua: Terima kasih, Yang Berhormat Setiawangsa. Seterusnya
Yang Berhormat Padang Serai, silakan.

3.38 ptg.

Tuan Karupaiya a/l Mutusami [Padang Serai]: Terima kasih, Tuan Yang di-
Pertua. Rakan-rakan yang saya hormati sekalian, hari ini kita akan membahaskan usul
untuk mengungkai tujuh Ordinan Darurat yang telah diwujudkan apabila darurat
dilaksanakan semasa pemimpin Yang Berhormat Pagoh.

Kita semua sedia maklum, [Membuka pelitup muka] bahawa kerajaan sebelum ini
menjelaskan tujuan darurat ini diwujudkan adalah untuk mengawal COVID-19. Akan
tetapi persoalan yang perlu dijawab oleh kerajaan adalah bagaimana pelaksanaan darurat
ini telah menyebabkan kadar kes baharu telah meningkat sebanyak hampir tujuh kali
ganda atau bersamaan dengan 700,000 kes baharu. Maka ini telah menjadi soalan yang
begitu besar untuk menjawab oleh kerajaan.

Kerajaan telah mewujudkan Ordinan Darurat (Kuasa-Kuasa Perlu) (Pindaan)
2021 iaitu di mana apa perbelanjaan tambahan atau pengeluaran daripada Kumpulan
Wang Disatukan tidak perlu melalui Parlimen. Ya betul, melalui ordinan memang kerajaan
boleh berbelanja tambahan tanpa perlu melalui Parlimen tetapi jika kerajaan ini sebuah
kerajaan yang berintegriti, maka saya ingin mendesak laporkanlah semua perbelanjaan
yang telah dibuat semasa darurat dilaksanakan kerana rakyat khususnya perlu tahu ke
mana duit mereka digunakan.

01540

Saya juga ingin bangkitkan beberapa perkara lain terutama apakah relevan
kerajaan menggunakan Ordinan Darurat untuk memaksa hospital yang dibiayai oleh
kerajaan untuk membantu kerajaan memutuskan rantaian COVID-19. Saya tidak nampak
apa relevan ordinan ini diwujudkan sedangkan perkara ini boleh dilakukan tanpa darurat.
