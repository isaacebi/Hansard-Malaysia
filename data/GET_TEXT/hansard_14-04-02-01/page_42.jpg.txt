32 DR.25.10.2021

dibatalkan dengan syarat kesalahan tersebut berlaku semasa Ordinan Darurat (No.2)
2021 masih berkuat kuasa.

Kelima, Ordinan Darurat (Kuasa-kuasa Perlu) (Pindaan) 2021 [P.U.(A) 151/202].
Pada 31 Mac 2021, ordinan ini telah digubal bagi meminda Ordinan Darurat (Kuasa-kuasa
Perlu) 2021 dengan memasukkan peruntukan berkaitan ketidakpakaian tatacara bagi
penggunaan wang yang di dapat atau diterima. Peruntukan kewangan sementara di
bawah seksyen 10A digunakan bagi perbelanjaan tambahan yang telah dibuat pada tahun
2020 mengambil kira ia telah dibelanjakan dan akaun Kerajaan Persekutuan tahun 2020
juga dalam proses dimuktamadkan pada kebiasaannya Anggaran Perbelanjaan
Tambahan Kerajaan Persekutuan akan dibawa kepada sesi Parlimen bulan Mac dan April
setiap tahun untuk kelulusan.

Kerajaan tidak mengguna pakai peruntukan di bawah Perkara 98 dan 101
Perlembagaan Persekutuan serta seksyen 4(2) Akta Kumpulan Wang Pembangunan
1966 ataupun Akta 406 dalam tempoh darurat dan apa-apa perbelanjaan tambahan yang
dibuat oleh Perbendaharaan akan disiarkan dalam Warta Kerajaan Persekutuan sebagai
pemberitahuan sahaja tanpa perlu dibawa dan dibentangkan di Parlimen untuk kelulusan.

Seksyen mengenai peruntukan kewangan semasa telah digunakan oleh Kerajaan
Persekutuan dalam meluluskan Anggaran Perbelanjaan Tambahan Pertama 2020.
Anggaran Perbelanjaan Mengurus dan Pembangunan Tambahan Pertama 2020 telah
diwartakan melalui Warta Kerajaan Persekutuan 20 Mei 2021 dan Waran Am Bil. 3 Tahun
2020 bagi Anggaran Perbelanjaan Mengurus dan Pembangunan 2020 telah
ditandatangani oleh Menteri Kewangan pada 2 Jun 2021.

Seksyen 10B iaitu ketidakpakaian tatacara bagi penggunaan wang yang
diperdapatkan atau diterima memperuntukkan wang yang dipinjam atau diperdapatkan di
bawah Akta Pendanaan Kerajaan 1983 [Akta 275] iaitu Terbitan Pelaburan Kerajaan
Malaysia (MGII) dan Bil Perbendaharaan Islam Malaysia (MITB) serta Akta Bil
Perbendaharaan (Tempatan) 1946 [Akta 188] iaitu Bil Perbendaharaan Malaysia (MITB)
dipindahkan ke dalam Kumpulan Wang COVID-19 dan Kumpulan Wang Pembangunan
tanpa pembentangan ketetapan untuk kelulusan Dewan Rakyat.

Ordinan Darurat (Kehadiran Wajib Pesalah-Pesalah) (Pindaan) 2021 ataupun
P.U. (A) 173/2021. Tuan Yang di-Pertua, pengenalan ordinan ini diwartakan pada 15 April
dan dikuat kuasa pada 16 April. la merupakan pindaan kepada Akta Kehadiran Wajib
Pesalah-Pesalah 1954 [Akta 461]. Perintah kehadiran wajib merupakan hukuman
alternatif di luar penjara yang dijatuhkan oleh mahkamah kepada pesalah yang melakukan
kesalahan tertentu di mana pesalah dikehendaki menjalankan kerja wajib khidmat
masyarakat untuk kepentingan masyarakat dalam tempoh masa yang telah ditetapkan.

Pindaan ini dibuat membolehkan pelaksanaan hukuman alternatif kepada pesalah
yang dijatuhkan hukuman penjara tidak melebihi tiga tahun untuk melalukan khidmat
komuniti sebagai ganti kepada hukuman penjara tersebut. la juga memperuntukkan
mengenai kenaikan tempoh PKW daripada tiga bulan kepada 12 bulan. PKW dilihat
berkesan dalam membantu memulih banduan bagi mengelak banduan disisih oleh
masyarakat. Di samping itu, pindaan ini juga membolehkan lebih ramai pesalah dijatuhkan
hukum PKW di luar penjara sekali gus dapat mengekang penularan wabak COVID-19
dalam kalangan banduan di institusi penjara sepanjang tempoh darurat.

Pelaksanaan darurat Tuan Yang di-Pertua, selepas tarikh kuat kuasa Ordinan
Darurat (Kehadiran Wajib Pesalah-Pesalah)(Pindaan) 2021 hingga 8 Oktober 2021
seramai 308 pesalah telah dikenakan perintah kehadiran wajib oleh mahkamah secara
kumulatif dan 90 orang daripadanya telah mengguna pakai pindaan yang dibuat di mana
PKW tersebut melibatkan tempoh melebihi tiga bulan dan tidak melebihi 12 bulan. Kesan
dan implikasi ordinan diungkaikan pelaksanaan hukuman Perintah Kehadiran Wajib
kembali mengguna akta asal iaitu Akta Kehadiran Wajib Pesalah-Pesalah 1954 [Akta 461]
di mana perintah dikenakan tidak melebihi tiga bulan bagi apa-apa hukuman yang layak
digunakan penjara atau denda.

Ordinan Darurat (Kumpulan Wang Amanah Negara) (Pindaan) 2021, P.U. (A)
186/2021. Tuan Yang di-Pertua, pengenalan ordinan ini diwartakan dan dikuatkuasakan
