2 DR.25.10.2021

(vii) sentiasa menjauhi diri daripada berkumpul dalam kumpulan-
kumpulan, sama ada di dalam ataupun di sekitar Parlimen.

Ahli-ahli Yang Berhormat, bermula Mesyuarat Kedua, Penggal Keempat Belas,
Parlimen Keempat Belas ini, pengedaran risalah-risalah mesyuarat seperti laporan
tahunan daripada agensi-agensi kerajaan dibuat secara digital sepenuhnya dan tidak lagi
diedarkan menggunakan CD ataupun thumb drive. Risalah-risalah yang diedarkan secara
digital ini boleh didapati di dalam komputer riba semua Ahli-ahli Yang Berhormat dengan
klik ikon ‘Risalah’ di komputer riba masing-masing. Ahli-ahli Yang Berhormat seterusnya
boleh memuat turun risalah tersebut.

Untuk makluman Ahli-ahli Yang Berhormat juga, risalah-risalah itu turut boleh
didapati di laman web Parlimen Malaysia di ruangan ‘Risalat’ dan ikon ‘Dewan Rakyat’.
Ahli-ahli Yang Berhormat, akhir sekali di atas meja Ahli-ahli Yang Berhormat juga telah
diletakkan jadual kementerian menjawab semasa sesi pertanyaan-pertanyaan bagi jawab
lisan. Jadual ini akan diguna pakai untuk penentuan hari kementerian menjawab
sepanjang tempoh Mesyuarat Kedua ini. Sekian, terima kasih.

JAWAPAN-JAWAPAN LISAN BAGI PERTANYAAN-PERTANYAAN

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Pantun awal pagi ya;

Rancangan harian bermula di waktu pagi,

Rancangan tahunan mengikut rangka musim bunga,
Selamat pagi ucapan diberi,

Semoga hidup sentiasa mewah.

1. Datuk Zakaria bin Mohd. Edris @ Tubau [Libaran] minta Perdana Menteri
menyatakan demi memenuhi sasaran RMKe-12, apakah inisiatif yang telah diambil oleh
kerajaan untuk menangani isu 20 peratus isi rumah M40 beralih kepada had pendapatan
di bawah kumpulan B40 akibat impak pandemik COVID-19.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh dan salam sejahtera, Tuan
Yang di-Pertua. Semoga selamat kembali bersidang dan semoga semua Ahli Yang
Berhormat sihat walafiat.

Tuan Yang di-Pertua, untuk makluman Ahli Yang Berhormat, untuk tujuan
menggubal dasar, isi rumah dibahagikan kepada tiga kategori mengikut pendapatan.
Kategori ini ditetapbkan berdasarkan kepada survey pendapatan isi rumah yang dibuat oleh
Jabatan Perangkaan dua kali setiap lima tahun.

Berdasarkan survey terkini tahun 2019, kategori pendapatan adalah seperti
berikut:

(i) B40 — mereka berpendapatan RM4,850 sebulan sekeluarga;

(ii) M40 — pendapatan isi keluarga (isi rumah) di antara RM4,850
hingga RM10,960; dan

(iii) T20 — pendapatan tertinggi, berpendapatan isi rumah lebih
daripada RM10,960.

Pandemik COVID-19 Tuan Yang di-Pertua, telah menyebabkan krisis kesihatan
dan ekonomi yang serius apabila ekonomi menguncup 5.6 peratus tahun lepas.
Pendapatan rakyat turut terjejas dengan ketara.

01010

Berdasarkan kajian Jabatan Perangkaan Malaysia, pendapatan purata bulanan
isi rumah secara keseluruhan telah menurun sebanyak 10.3 peratus. Pada tahun 2020,
