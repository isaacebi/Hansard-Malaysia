4 DR.25.10.2021

Dr. Maszlee bin Malik [Simpang Renggam]: Terima kasih Tuan Yang di-Pertua.
Kita maklum Yang Berhormat Menteri, bahawa rakyat sedang bergelut untuk meneruskan
kehidupan pada waktu ini. Saya ucapkan terima kasih atas inisiatif 3M yang sedang dan
akan terus dilakukan.

Cuma permintaan saya agar di dalam inisiatif yang dilakukan oleh kerajaan untuk
membantu golongan B40 dan M40 ini dan mungkin angkanya telah berubah itu supaya
Program Sarapan Pagi Percuma kepada anak-anak sekolah rendah sepertimana yang
acap kali saya bawa ke Dewan yang mulia ini dapat dijalankan menjelang tahun 2022
nanti, yang akan dapat banyak membantu rakyat.

Bukan sekadar golongan B40, juga termasuk golongan M40 yang juga terkesan
dampak wabak ini. la akan dapat membantu lebih 7,772 sekolah, lebih 2.7 juta orang
anak-anak dan keluarga sudah tentunya. Harapan saya agar kerajaan dapat meneruskan
Program Sarapan Pagi Percuma bagi anak-anak tanpa diskriminasi di sekolah rendah.
Terima kasih Tuan Yang di-Pertua.

Dato’ Sri Mustapa bin Mohamed: Tuan Yang di-Pertua, untuk makluman Yang
Berhormat Simpang Renggam, seperti Yang Berhormat sedia maklum kerajaan bertekad
untuk memastikan bahawa kesemua yang layak menerima bantuan akan menerimanya
umpamanya kalau rancangan makanan tambahan yang sedia ada di sekolah-sekolah
yang melibatkan pelajar-pelajar miskin tegar. Yang Berhormat memang memperjuangkan
hari ini beberapa waktu dan saya yakin Yang Berhormat akan terus perjuangkan pada kali
ini. Ini telah dikaji oleh kerajaan dan masih lagi dikaji.

Yang Berhormat mahu bantuan ini meliputi free breakfast ini makan pagi ini
secara percuma dinikmati oleh semua pelajar tanpa mengira kelas pendapatan. Sudah
pasti ini melibatkan peruntukan yang amat besar. Apa yang kerajaan laksanakan hari ini
adalah rancangan makanan tambahan (RMT) untuk pelajar-pelajar miskin tegar ini
diteruskan. Jadi sudah pasti cadangan Yang Berhormat ini didengar oleh Yang Berhormat
Menteri Kewangan. Terima kasih banyak.

2. Dato’ Seri Anwar bin Ibrahim [Port Dickson] minta Perdana Menteri
menyatakan apakah kesediaan kerajaan berikutan pendedahan Pandora Papers yang
melibatkan beberapa anggota pentadbiran dan Ahli Dewan Rakyat serta bekas anggota
pentadbiran negara dalam memastikan kredibiliti dan integriti pentadbiran negara
terpelihara dan apakah pemantauan terhadap transaksi wang keluar negara secara haram
serta nilai wang haram yang telah dikeluarkan sejak 2008 hingga kini.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua.
Pertama saya ingin menyampaikan salam daripada Yang Amat Berhormat Perdana
Menteri. Sepatutnya dijadualkan untuk menjawab soalan ini pada pagi ini tetapi oleh sebab
ada Istiadat Mengucapkan Selamat Berangkat Timbalan Yang di-Pertuan Agong di Istana
Negara, maka beliau mewakili saya untuk menjawab Yang Berhormat.

Terima kasih Tuan Yang di-Pertua. Secara dasarnya penggunaan akaun luar
pesisir bukanlah satu kesalahan di bawah undang-undang Malaysia dan tindakan akan
diambil sekiranya terdapat bukti berkaitan salah laku jenayah mana-mana individu atau
syarikat. Struktur Kewangan Malaysia dikendalikan oleh Bank Negara Malaysia melalui
Akta Perkhidmatan Kewangan 2013 [Akta 758], Akta Perkhidmatan Kewangan Islam 2013
[Akta 759] dan Akta Perniagaan Perkhidmatan Wang 2011 [Akta 731].

Aktiviti penguatkuasaan dan pematuhan transaksi wang ke luar negara adalah
tertakluk di bawah Akta Pencegahan Pengubahan Wang Haram, Pencegahan
Pembiayaan Keganasan dan Hasil Daripada Aktiviti Haram 2021 (AMLA) [Akta 613] dan
akta berkaitan yang merangkumi langkah pencegahan terhadap kegiatan pengubahan
wang haram, pembiayaan keganasan, pemindahan dana melalui saluran tidak rasmi dan
pengisytiharan mata wang di pintu masuk keluar negara.

AMLA dikuatkuasakan oleh agensi-agensi penguatkuasaan seperti Polis Diraja
Malaysia, Suruhanjaya Pencegahan Rasuah Malaysia, Jabatan Kastam Diraja Malaysia,
