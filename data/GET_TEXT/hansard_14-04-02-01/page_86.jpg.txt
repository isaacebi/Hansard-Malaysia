76 DR.25.10.2021

tujuh kegagalan. Tujuh kegagalan yang dua daripadanya ialah berkaitan dengan
kegagalan menguruskan COVID-19 ini dan kegagalan menyalahgunakan darurat untuk
kepentingan politik.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Pokok Sena.

Tuan Ramkarpal Singh a/l Karpal Singh [Bukit Gelugor]: Boleh saya tanya,
Yang Berhormat? It’s related.

Dato’ Sri Dr. Haji Wan Junaidi bin Tuanku Jaafar: Yang Berhormat, minta bantu
saya dahulu minta saya jawab yang itu dahulu selepas itu Yang Berhormat boleh bagi
soalan. Terima kasih, Yang Berhormat.

Pertama, saya tidak hendak berbahas dengan Yang Berhormat Ipoh Barat
berhubung dengan persepsi, perasaan conscience dan sebagainya itu sebab saya juga
mempunyai conscience dan saya mengetahui apa yang dimaklumkan_ sebagai
conscience. Akan tetapi, kita mempunyai, saya faham juga apa Yang Berhormat sebut
bahawa kerajaan bukan knows all, tidak. Apa yang saya tahu ada kelebihan pengetahuan
daripada kerajaan itu yang saya kata.

Berlandaskan pengetahuan yang didapati oleh kerajaan, kerajaan membuat
keputusan sedemikian. Jadi itulah kenapa saya kata conscience kita clear. Jadi dalam
keadaan sedemikian, maka Yang Berhormat juga satu mengatakan gagal tadi. Tadi kita
sudah mendengar penjelasan daripada Yang Berhormat Timbalan Menteri Kesihatan.
Jelas mengatakan bahawa kita sebenarnya berjaya apabila darurat diadakan hingganya
sampai COVID-19 delta varian datang, itu memang kita ketahui dari sudut sains dan kita
mengetahui, kita dimaklumkan ketibaan delta varian ke negara ini.

Daripada itulah kenapanya kita melihat delta varian ini adalah satu jenis yang
payah betul hendak diatasi. Bukan kerajaan gagal tetapi dalam keadaan yang sedemikian
kita tidak ada pernah berpengalaman berhadapan dengan penyakit macam COVID-19
dan delta varian ini, Tuan Yang di-Pertua. Jadi dalam pandangan kerajaan bahawa tidak
ada kegagalan menghadapi COVID-19 ini.

Tuan Ramkarpal Singh a/l Karpal Singh [Bukit Gelugor]: [Bangun]

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
juga ingin menjawab Yang Berhormat daripada Bugaya tadi.

Timbalan Yang di-Pertua [Dato' Mohd Rashid Hasnon]: Yang Berhormat
Papar.

Dato’ Sri Dr. Haji Wan Junaidi bin Tuanku Jaafar: Soalan Bugaya, Sabah.
Tuan Haji Ahmad bin Hassan [Papar]: Papar, Papar.

Dato’ Sri Dr. Haji Wan Junaidi bin Tuanku Jaafar: Yang Berhormat,
sebenarnya saya sudah membawa perkara ini ke Jemaah Menteri untuk supaya diadakan
juga oleh kerana peninggalan Yang Berhormat Bugaya dahulu ialah di luar masa dua
tahun. Maknanya ia perlu diadakan pilihan raya. Perkara ini telah dibangkitkan, saya
bangkit, saya bawa ada dalam Jemaah Menteri pada minggu yang lepas, Yang
Berhormat.

Tuan M. Kulasegaran [Ipoh Barat]: Yang Berhormat, boleh jawab mengenai
truth commission.

Dato’ Sri Dr. Haji Wan Junaidi bin Tuanku Jaafar: Jadi saya minta tunggu,
Yang Berhormat.

Tuan M. Kulasegaran [Ipoh Barat]: Yang Berhormat, Yang Berhormat. Saya
bangkitkan truth commission. Saya ada bangkitkan mengenai truth commission belum
jawab lagi, Yang Berhormat.

Timbalan Yang di-Pertua [Dato' Mohd Rashid Hasnon]: Saya bagi kepada
Yang Berhormat Bukit Gelugor. Sila, Yang Berhormat Bukit Gelugor.
