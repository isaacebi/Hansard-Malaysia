DR.25.10.2021 19

ini. Akademi Pilihan Raya juga mengambil inisiatif perkongsian secara maya dalam media
sosial bagi memberikan penerangan yang lebih mudah dan juga ringkas berkenaan
dengan proses pilihan raya melalui platform Facebook, YouTube, Twitter dan TikTok yang
pada ketika ini menjadi trend untuk belia dan juga anak muda. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan pertama, sila Yang Berhormat Lenggong.

Datuk Seri Dr. Shamsul Anuar bin Nasarah [Lenggong]: Tuan Yang di-Pertua,
kalau kita hendak ikut contoh, barangkali Australia adalah model terbaik yang mana
negaranya melaksanakan pendidikan demokrasi dan pilihan raya seawal usia tujuh tahun
dengan sistem kurikulum yang cukup tersusun, tidak dirancang secara ad hoc dan
sebagainya.

Soalan saya, Yang Berhormat Timbalan Menteri tadi sebut lebih kepada
menyediakan petugas-petugas. Soalan saya, bagaimana kita hendak meningkatkan
kesedaran rakyat terutama di kalangan generasi muda daripada awal usia. Apakah sistem
kurikulum benar-benar disusun, termasuklah Kementerian Pendidikan. Secara detailnya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lenggong. Sila Yang Berhormat Timbalan Menteri.

Datuk Wira Hajah Mas Ermieyati binti Samsudin: Okey. Terima kasih Yang
Berhormat di atas soalan itu. Bagi menjawab soalan itu, silibus maksudnya dalam
pendidikan, ia haruslah berkenaan dengan Kementerian Pendidikan tetapi untuk Akademi
Pillhan Raya yang ada di bawah SPR ini, tugas kami adalah untuk memberikan
pendedahan terutama sekali kepada anak-anak muda, kepada golongan belia dalam
proses pilihan raya di negara kita ini.

Kalau kita tengok engagement secara media maya yang telah pun kita
laksanakan, mencapai lebih daripada 300,000 capaian walaupun dalam waktu pandemik
ini dan saya kira hari ini, dengan adanya sesi libat urus yang kita adakan baru-baru ini
bersama dengan Majlis Belia Malaysia— Yang Berhormat pun pernah menjadi Presiden
Majlis Belia Malaysia.

Sebab itulah Yang Berhormat sedar tentang betapa hebatnya kuasa anak muda
dan betapa pengaruh berkesan anak muda ini kepada proses pilihan raya. Saya yakin dan
percaya apabila adanya modul-modul yang baik ini dapat kita perkenalkan supaya bukan
hanya untuk golongan muda tetapi juga seawal usia pelajar sekolah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan yang kedua.

Datuk Seri Dr. Shamsul Anuar bin Nasarah [Lenggong]: Yang Berhormat
Timbalan Menteri, sikit, sikit. Tambahan. Yang Berhormat Timbalan Menteri, yang saya
sebutkan tadi ialah mesti ada sistem kurikulum yang betul-betul tersusun di awal usia,
bukan program-program ad hoc dalam media sosial begitu. Kurikulum yang tersusun di
peringkat awal usia sekolah. Itu yang saya minta kita buat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lenggong, baik. Saya jemput pertanyaan soalan tambahan Yang Berhormat
Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua, terima kasih Yang Berhormat Timbalan Menteri. Kalau kita lihat angka
yang disebutkan oleh Yang Berhormat Timbalan Menteri tadi adalah 273 peserta AAT
ataupun trainers. Kalau kita bahagikan, lebih kurang satu trainer per satu kawasan
Parlimen. Kita ada 222, semestinya tidak cukup.

Jadi, memandangkan jumlah yang begitu ramai yang akan menjadi pengundi
dalam masa yang terdekat ini, apakah perancangan untuk tingkatkan jumlah peserta dan
apakah APR berhasrat untuk bekerjasama mengambil kami, Ahli-ahli Parlimen untuk turut
serta dalam usaha memberi pendidikan tentang proses pilihan raya kepada pengundi-
pengundi baru nanti? Terima kasih.
