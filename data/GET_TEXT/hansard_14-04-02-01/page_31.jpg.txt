DR.25.10.2021 21

itu teknologi fotografi supply dan data mereka jauh lebih tepat. Manakala di peringkat
agensi MPB, mereka menggunakan pendekatan yang berbeza dengan metodologi
mereka sendiri.

Ketika membuat perbandingan antara kedua-dua laporan tersebut, terdapat
perbezaan data yang sangat ketara antara data MANRED dengan data yang dikeluarkan
oleh MPB. Ada sesetengah kes yang saya terima laporan, jumlah perbezaan keluasan
tanaman ini 10 kali jauh beza dan sangatlah bercanggah. Di sini, saya boleh merumuskan
bahawa data yang dikeluarkan oleh MANRED adalah jauh lebih tepat. Ini kerana mereka
menggunakan teknologi pengimejan satelit.

Jadi soalan tambahan saya Yang Berhormat Menteri, adakah kementerian Yang
Berhormat menerusi agensi MPB bersedia untuk mengguna pakai data-data sedia ada
MANRED berbanding untuk mengkaji kadar atau metodologi baharu yang bukan hanya
memakan masa, bahkan juga hanya membazirkan sumber yang terhad? Terima kasih.

Dato’ Sri Dr. Wee Jeck Seng: Terima kasih Yang Berhormat. Memang benar
Yang Berhormat adalah ex-Chairman. Untuk makluman Yang Berhormat, sepanjang
pengetahuan Lembaga Lada Malaysia sejak tahun 2018 data pekebun kecil dan keluasan
lada di Jabatan Pertanian Sarawak adalah data yang dibekalkan oleh Lembaga Lada
Malaysia. Jadi untuk makluman Yang Berhormat, adalah dimaklumkan bahawa
penghujung tahun pemetaan untuk keluasan tanaman lada ini di Semenanjung akan
selesai dan pada tahun 2022 akan selesai di Sabah, pada tahun 2023 di Sarawak.

Apa pun, saya bersetuju kalau katakan ada sistem atau kaedah yang didapati
mungkin lebih berkesan. Saya akan aturkan perjumpaan terutama Yang Berhormat boleh
berbincang dengan agensi berkaitan untuk memperkasakan satu kaedah sistem yang
boleh dapat data yang lebih tepat untuk kegunaan Lembaga Lada Malaysia bagi masa
depan. Itu sahaja. Sekian, terima kasih.

Tuan Larry Soon @ Larry Sng Wei Shien [Julau]: Minta maaf Yang Berhormat
Menteri, Lembaga Lada Malaysia tidak ada sistem GIS dan saya tadi baru confirm
bersama bekas Pengarah MPB Stanley Liew dan saya pun ada tanya bersama Pengarah
MANRED Dr. Alvin Sia ini, GIS sistem adalah di bawah MANRED, bukan di bawah MPB.

Dato’ Sri Dr. Wee Jeck Seng: Boleh saya jawab Tuan Yang di-Pertua. Ini benar
Yang Berhormat. Itulah saya katakan mungkin saya aturkan satu perjumpaan. Oleh
sebab, untuk sistem ini sebenarnya pada Rancangan Malaysia Kesebelas iaitu awal
Rancangan Malaysia Kesebelas di mana setiap agensi di bawah KPPK di arah untuk
menjalinkan kerjasama bersama MYSA.

Ini bukan sahaja dengan bersama dengan Lembaga Lada Malaysia tetapi agensi-
agensi lain seperti Lembaga Koko, Lembaga Kenaf dan Tembakau Negara juga
menggunakan sistem ini. Jadi, saya tahu Lembaga Lada Malaysia tidak mempunyai
sistem GIS yang dikatakan oleh Yang Berhormat tadi. Oleh sebab itu, saya katakan
sekarang aturkanlah mungkin adakan perbincangan. Mungkin boleh bantu. Kita boleh
bekerjasama dengan sesiapa sekalipun untuk kebaikan bersama.

Puan Teresa Kok [Seputeh]: Terima kasih Tuan Yang di-Pertua. Yang
Berhormat Timbalan Menteri, sekarang harga lada agak tengah meningkat. Adakah
kementerian mempunyai rancangan untuk menggalakkan penanaman lada gred premium
secara besar-besaran supaya Sarawak boleh dijadikan sebagai negeri yang
mengeluarkan lada yang ada kualiti, ini satu.

Kedua ialah apa yang berlakunya campuran lada di Sarawak dengan lada di
negara-negara jiran. Jadi, adakah kementerian mempunyai apa-apa rancangan untuk
mencegah perkara ini daripada berlaku untuk memastikan lada yang dikeluarkan yang
dieksport dari Sarawak itu adalah pure Sarawak peppers?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Seputeh. Sila Yang Berhormat Timbalan Menteri.

Dato’ Sri Dr. Wee Jeck Seng: Terima kasih Tuan Yang di-Pertua. Ini soalan
keluar daripada untuk kaedah kita membuat keluasan tanah ini. Apa-apa pun,
kementerian mantan Yang Berhormat Menteri tahu daripada apa yang dirancang itu,
