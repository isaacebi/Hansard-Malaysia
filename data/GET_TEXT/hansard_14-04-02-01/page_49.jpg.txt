DR.25.10.2021 39

dengan izin, menyebabkan mereka memerlukan rawatan perubatan dan jenis tindakan
susulan kerajaan telah atau sedang melaksanakan sekiranya perubatan bukan
penyelesaiannya?

01250

Tuan Yang di-Pertua, pengalaman yang lepas telah mengajak kita agar lebih
matang dalam membuat sesuatu keputusan. Rakyat tidak mahu lagi menerima satu
kesukaran seperti yang dialami pada PRN Sabah. Saya mengalu-alukan pengumuman
kerajaan agar perhimpunan politik dilarang pada pilihan raya Melaka mulai 25 Oktober
iaitu hari ini bagi mengelakkan peningkatan kes positif COVID-19 yang sebelum ini berlaku
pada Pilihan Raya Negeri Sabah tahun lepas.

Kita dan politik harus setiap masanya meletakkan kesihatan rakyat sebagai
agenda utama kita. Malangnya, kita atas kepentingan diri telah menyebabkan pilihan raya
Melaka dilakukan pada masa ini yang tidak sesuai bagi rakyat biasa di luar sana. Maka,
saya ingin mencadangkan SOP yang ketat juga diperlukan pada perkara-perkara berikut:

(i) tiada perhimpunan penyokong pada hari penamaan calon dan
hari mengundi;

(ii) bilangan pemilih bagi setiap pusat mengundi perlu
dikurangkan, malah bilangan pemilih yang diizinkan masuk di
kawasan sekolah atau dewan perlu dihadkan supaya ada
penjarakan sosial; dan

(iii) pondok panas dan kenderaan parti politik juga harus dilarang
pada hari mengundi.

Ini adalah untuk memastikan kes-kes jangkitan COVID-19 tidak meningkat seperti
selepas PRN Sabah.

Tuan Yang di-Pertua, rakyat harus tahu juga bilangan denda dan amaun yang
telah dikeluarkan kepada individu atau syarikat sejak Perintah Kawalan Pergerakan
dilaksanakan serta berapakah jumlah yang berjaya dikutip oleh pihak kerajaan dan
langkah-langkah yang diambil sekiranya individu atau syarikat yang enggan membayar
denda tersebut? Tuan Yang di-Pertua, sekiranya kes-kes positif COVID-19 dan yang
memerlukan rawatan perubatan di hospital selepas dijangkiti COVID-19 meningkat
dengan bilangan yang ketara, adakah undang-undang yang sedia ada telah mencukupi
bagi tujuan memerangi wabak COVID-19 atau Ordinan Darurat akan diperkenalkan sekali
lagi?

Tuan Yang di-Pertua serta Ahli-ahli Dewan Rakyat sekalian, izinkan saya
mengimbas kembali sewaktu kita mula-mula menghadapi pandemik ini. Sudah tentu
banyak perkara yang kerajaan telah pelajari daripada pandemik ini. Saya berharap
kerajaan dapat mempelajari pengalaman akibat pandemik COVID-19 serta menambah
baik daripada segi pelan tindakan yang lebih cepat bagi tujuan membendung sebarang
wabak atau virus lain pada masa hadapan.

Saya juga berpendapat sama dengan Ahli Parlimen Pontian, kalau Ordinan
Darurat dilaksanakan, sidang Parlimen dan DUN harus berjalan dan tidak harus
diharamkan. Jadi, ini ialah ucapan saya dan perbahasan saya. Saya menyokong usul
untuk merungkaikan kesemua Ordinan Darurat. Terima kasih.

Dato’ Sri Azalina Othman Said [Pengerang]: Terima kasih. Yang Berhormat
Sepang.

12.54 tgh.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua kerana membenarkan saya untuk turut berbahas perungkaian tujuh Ordinan
Darurat ini. Tuan Yang di-Pertua, saya telah mendengar justifikasi pihak kerajaan melalui
Yang Berhormat Menteri Undang-undang untuk merungkaikan undang-undang ini. Cuma,
