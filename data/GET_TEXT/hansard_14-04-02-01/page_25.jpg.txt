DR.25.10.2021 15

Selain itu juga, pemerkasaan bumiputera dalam sektor-sektor ini akan turut
disokong oleh pelaksanaan Program Intervensi Strategik serta inisiatif di bawah tujuh
bidang keutamaan bumiputera yang telah pun digariskan di bawah Rancangan Malaysia
Ke-12. la akan dilaksanakan oleh kementerian-kementerian serta agensi-agensi yang
berkaitan. Aspek-aspek di bawah bidang keutamaan ini seperti keusahawanan,
pembangunan modal insan dan penciptaan kekayaan bumiputera akan membantu
memperkasakan serta melonjakkan lagi penyertaan bumiputera dalam sektor melibatkan
industri kreatif dan teknologi hijau. Terima kasih Yang Berhormat.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya jemput Yang Berhormat Batu Gajah.

Tuan Sivakumar Varatharaju Naidu [Batu Gajah]: Terima kasih Tuan Yang di-
Pertua. Tindakan-tindakan pembangunan bumiputera melalui TERAJU dan sebagainya
adalah penting dan perlu untuk memastikan pembangunan sosioekonomi antara kaum
yang lebih adil dan saksama.

01100

Soalan tambahan saya ialah adakah kerajaan juga bercadang untuk mewujudkan
agensi kerajaan bermandat selain daripada MITRA untuk membantu kaum India yang juga
jauh ketinggalan dalam arus pembangunan negara. Setakat ini ekuiti kaum India hanyalah
1.15 peratus sahaja berbanding dengan sasaran 3 peratus. Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri, satu minit.

Datuk Mastura binti Tan Sri Dato’ Mohd Yazid: Terima kasih, Yang Berhormat.
MITRA sudah tentu di bawah Kementerian Perpaduan tetapi di bawah Unit Penyampaian
Kemakmuran Bersama (SEPADU), salah satu daripada agensi di bawah Jabatan Perdana
Menteri (Tugas-tugas Khas). Kita juga melihat perkara ini supaya ia menimbulkan
kesaksamaan di antara semua etnik sama ada daripada segi bangsa, daripada segi umur
ataupun keluasan geographical di negara kita.

la sentiasa mengambil kira bahawa kita mahu satu usaha yang bersepadu di
seluruh Malaysia supaya setiap rakyat tidak tertinggal dan menerima kenikmatan bersama
apa sahaja kekayaan dan kehebatan di dalam negara ini. Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, terima kasih. Pertanyaan jawab lisan seterusnya saya menjemput Yang
Berhormat Datuk Haji Hasanuddin bin Mohd Yunus, Ahli Parlimen Hulu Langat.

Datuk Haji Hasanuddin bin Mohd Yunus [Hulu Langat]: Terima kasih.

Demi rakyat MoU terpateri,
Namun rakyat masih diabaikan,
Soalan saya kepada Yang Berhormat Menteri,
Jangan abaikan nombor enam.

6. Datuk Haji Hasanuddin bin Mohd Yunus [Hulu Langat] minta Menteri Kanan
Kerja Raya menyatakan bagaimana kerajaan boleh memanfaatkan teknologi dan inovasi
tempatan seperti peralatan "Flood Depth Indicator Pole" dalam mengatasi masalah kualiti
jalan raya di Malaysia yang kerap rosak akibat banjir serta faktor-faktor lain.

Timbalan Menteri Kerja Raya [Datuk Arthur Joseph Kurup]: Terima kasih,
Yang Berhormat Hulu Langat. Tuan Yang di-Pertua, dalam usaha untuk meningkatkan
kualiti jalan raya, Pusat Kecemerlangan Kejuruteraan dan Teknologi JKR (CREaTE) telah
melaksanakan pelbagai kajian yang melibatkan pelbagai teknologi dan inovasi seperti:

(i) kajian penggunaan sisa plastik sebagai bahan tambah dalam
turapan jalan;

(ii) kajian penggunaan warm mix asphalt sebagai bahan turapan
jalan;
