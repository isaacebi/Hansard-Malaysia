16 DR.25.10.2021

(iii) kajian penggunaan pelbagai bentuk getah sebagai bahan
tambah dalam turapan jalan;

(iv) kajian penggunaan micro surfacing sebagai bahan turapan
jalan;

(v) kajian penggunaan roller-compacted concrete (RCC) sebagai
turapan jalan alternatif;

(vi) kajian all weather cold mix sebagai bahan penampal porthole;

(vii) kajian crack ceiling dalam merawat keretakan pada
permukaan jalan;

(viii) | kajian crumb rubber modified asphalt sebagai bahan turapan
jalan;

ix) assessment of bond between pavement layers;

x) kajian lanjutan produk inovasi ‘cork mat’;

(

(

(xi) kajian latex asphalt sebagai bahan turapan jalan;

(xii) kajian plastik asphalt sebagai bahan turapan jalan; dan juga
(

xiii)  kajian kualiti garisan jalan serta kadar pemudaran
retroreflectivity berbanding masa dan trafik;

(xiv) kajian keberkesanan turapan micro surfacing dalam
menghindar keretakan pantulan; dan

(xv) kajian cup lump modified asphalt sebagai bahan turapan
jalan.

Berkaitan pula dengan produk flood depth indicator pole sebenarnya Ahli Yang
Berhormat, produk ini berfungsi sebagai penanda kedalaman aras banjir yang bertujuan
memberi panduan kepada pemandu kenderaan daripada jarak yang selamat sebelum
mereka mengharungi banjir tersebut. Produk sini sebenarnya bukan penyelesaian
langsung terhadap masalah kualiti jalan raya di Malaysia yang kerap rosak akibat banjir
serta faktor-faktor yang lain.

Akan tetapi, untuk makluman Ahli Yang Berhormat, produk inovasi ini terhasil
daripada program Jejak Inovasi JKR Malaysia tahun 2015 dan telah didaftarkan di bawah
Perbadanan Harta Intelek Malaysia (MyIPO) di bawah kategori pattern pada 3 Julai tahun
2017 dan masih di peringkat substantive examination. Selain itu produk ini telah melalui
proses uji cuba di beberapa negeri di Semenanjung Malaysia dan telah dibentangkan
kepada Jawatankuasa Bersama (JKR-LLM) dan kelulusan Produk Bagi Kerja-kerja Jalan
(JBKPJ) pada tahun 2017.

Jawatankuasa telah meluluskan penggunaan produk flood depth indicator pole ini
dengan beberapa cadangan penambahbaikan yang perlu dibuat sebelum ia diadaptasi di
peringkat jabatan. Walau bagaimanapun, peringkat cipta produk ini masih belum membuat
sebarang penambahbaikan produk untuk dibentangkan semula kepada jawatankuasa
tersebut. Justeru produk ini belum bersedia diadaptasi di peringkat jabatan dan
seterusnya belum lagi boleh dikomersialkan. Sekian dan terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Sila, Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih, Tuan
Yang di-Pertua. Yang Berhormat Timbalan Menteri, kami Ahli-ahli Parlimen sentiasa
melihat dan menilai kualiti-kualiti jalan selenggaraan JKR. Sebenarnya, saya sangat
kagum dengan kajian-kajian yang disebutkan tadi dan sebenarnya terdapat banyak lagi
pelbagai peralatan dan produk buatan tempatan yang boleh membantu JKR khasnya
dalam menyelenggarakan jalan raya yang kerap rosak seperti ..... board, concrete mattres
dan sebagainya.
