DR.25.10.2021 37

Perkara kedua ialah Akta 446 ini, kesan-kesan apabila ditamatkan ordinan ini,
adakah penginapan pekerja dan kemudahan pekerja ini akan kembali kepada standard
lama? Apakah langkah-langkah pencegahan dan penerusan supaya standard minimum
untuk penginapan pekerja dan kemudahan pekerja ini boleh diteruskan?

Soalan ketiga ialah sebaran berita palsu ini berapa jumlah kompaun? Tadi
disebut 30 kes siasatan dan apakah ada pendakwaan di mahkamah dan bagaimana
jumlah-jumlah, adakah ia menjadikan sebaran berita palsu itu tidak berlaku selepas ini?
Perkara keempat ialah peruntukan kewangan tambahan tanpa dibawa ke dalam sidang
Dewan Parlimen dan Dewan Undangan Negeri, berapa belanja jumlahnya? Apakah
pecahan-pecahan peruntukan yang digunakan?

Sebagai contoh yang baik apa yang telah dibuat iaitu Kumpulan Wang Amanah
Negara yang ada dalam Ordinan Darurat kemudian terus dijadikan akta dan diluluskan
dalam Dewan ini supaya apabila kita inginkan perolehan vaksin atau apa-apa
perbelanjaan dilakukan berhubung dengan vaksin bagi satu wabak apa-apa penyakit
berjangkit boleh dibawa dalam Akta Pencegahan dan Pengawalan Penyakit Berjangkit,
telah dibentangkan di Dewan ini tetapi pindaan-pindaan enam perkara yang lain tidak
dibawa semula ke Dewan ini dan ada sebahagian daripada ordinan-ordinan itu adalah
baik untuk pentadbiran dan juga untuk rakyat. Terima kasih.

01240

Dato’ Sri Azalina Othman Said [Pengerang]: Terima kasih. Yang Berhormat
Ipoh Barat.

12.40 tgh.

Tuan M. Kulasegaran [Ipoh Barat]: Terima kasih Yang Berhormat. Yang
Berhormat, semasa Yang Berhormat Menteri memberi ucapan, dia kata beliau telah
mengatakan bahawa Ordinan Darurat ini perlu kerana kesejahteraan rakyat. Adakah ini
benar Yang Berhormat? Kalau Yang Berhormat pergi ke ‘conscience’ sendiri dapat tahu
bahawa ini adalah satu perkataan yang tidak benar langsung. Ini kerana Ordinan Darurat
ini dibawa oleh kerajaan kerana untuk berada di kerajaan. Ini kerana pada masa itu bulan
Januari, nampaknya mereka telah hilang majoriti dan telah mengusulkan Ordinan Darurat
ini supaya mereka boleh menerajui kerajaan. Ini adalah benar, fakta yang benar kerana
bukan sahaja saya dan Ahli-ahli Parlimen di sini mengatakan sedemikian, tetapi penulis-
penulis bukan sahaja di negara ini, di negara luar pun mengatakan bahawa it’s
unjustifiable stand by the government. Ini adalah menjadi perkara yang besar.

Pada Januari 2021 di bawah pentadbiran Perikanan Nasional, Proklamasi Darurat
menjadi warta Kerajaan Persekutuan yang dikatakan kesan daripada pandemik COVID-
19. Namun, apa yang kita saksikan ialah darurat yang digunakan untuk menggantung
Parlimen bagi membantu kerajaan ketika itu untuk meneruskan kuasanya. Dalam Sistem
Demokrasi Berparlimen yang sekian lama kita amalkan, penyalahgunaan Proklamasi
Darurat ini menjadi titik paling hitam dalam sejarah negara. Malah ketika darurat dikatakan
untuk mengawal COVID-19, ia sebenarnya memburukkan lagi keadaan apabila jumlah
peningkatan kes dan jumlah kematian ketika itu kian bertambah. Ini adalah kali pertama
dalam lebih 50 tahun darurat negara diisytiharkan dan hanya kali kedua Parlimen
digantung sejak merdeka daripada British pada tahun 1957.

Pada bulan Januari yang sama, juga menunjukkan COVID-19  harian
mencatatkan rekod baharu iaitu 3,309 orang dan pada akhirnya sekarang, lebih daripada
28,000 dan ramai lagi yang meninggal dunia. Ini semua nampaknya Ordinan Darurat tidak
dapat mengatasi situasi COVID yang dikatakan Ordinan Darurat diperlukan untuk
mengawal COVID. Jadi, apa yang perlu dibuat? Apakah penjelasan daripada pihak
kerajaan berkenaan kes dan kematian tersebut? Adakah tumpuan kerajaan ketika darurat
adalah menguruskan perebutan kuasa di kalangan mereka berbanding dengan mengurus
COVID-19?

Satu, saya cadangkan — Sebenarnya sebelum akta rang undang-undang ini
dibawa hari ini untuk annul-kan Ordinan Darurat ini, sebenarnya kita perlu search our
conscience, Tuan Yang di-Pertua. Saya cadangkan seperti di negara-negara lain,
