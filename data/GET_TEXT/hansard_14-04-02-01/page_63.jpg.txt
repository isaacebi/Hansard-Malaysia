DR.25.10.2021 53

Tuan Yang di-Pertua: Terima kasih Yang Berhormat Pulai, saya kena
perbetulkan sedikit apa Yang Berhormat Pulai kata saya bagi /ecture panjang itu.
Sebenarnya pagi itu saya tidak memberi apa-apa pandangan mengenai sama ada
sesuatu pengungkaian itu perlu perkenan Yang di-Pertuan Agong atau tidak, saya ingat
lagi.

01530

Saya merujuk kepada kes-kes........ [Tidak jelas] yang dibangkitkan oleh Yang
Berhormat Puchong dan saya kata terpulanglah kepada pihak Yang Berhormat Menteri
untuk menjawab persoalan itu. Apa yang saya terangkan pada hari itu ialah sama ada
sesuatu emergency itu perlu di-table, bentangkan atau perlu dicadangkan, dibahas dan
diundi. Itu yang saya terangkan pada hari itu, sebagai penerangan. Seterusnya Yang
Berhormat Setiawangsa, silakan.

3.30 ptg.

Tuan Nik Nazmi bin Nik Ahmad [Setiawangsa]: Terima kasih, Tuan Yang di-
Pertua. Setiawangsa ingin turut berbahas tentang mengungkaikan tujuh Ordinan Darurat.
Tiada siapa saya percaya dalam Dewan ini yang mahu menafikan tentang krisis COVID-
19. Kita sudah ada banyak pesakit yang mati, warganegara kita dan rakyat yang tinggal
di negara kita yang sakit. Kita ada ramai tauke ataupun peniaga yang gulung tikar, pekerja
yang hilang kerja, pelajar-pelajar yang tidak dapat ke universiti dan sekolah. Cuma
soalnya, kebanyakan negara lain tidak menutup Parlimen mahupun membuat satu darurat
politik untuk mengatasi masalah COVID-19 ini.

Disebut tadi oleh Yang Berhormat Kulim-Bandar Baharu, ketika kita mula-mula
mengumumkan darurat pada 12 Januari 2021, kes baharu harian COVID-19 ialah
sebanyak 3,309. Apabila darurat tamat ia telah naik tiga kali ganda dan apabila kita
datang untuk Sidang Khas Parlimen, ia telah naik lima kali ganda kepada 17,045 kes.
Sebaliknya, darurat ini ialah satu political maneuver, dengan izin yang telah menimbulkan
satu krisis perlembagaan antara eksekutif dengan pihak istana dan legislatif yang
unprecedented dan kita telah lihat bagaimana pihak istana sendiri telah menegur seorang
Menteri mengelirukan Ahli-ahli Dewan. Kalau kita hendak marah, hendak hukum rakyat
fasal fake news, ini Menteri yang buat fake news. [Tepuk]

Apa yang kita khuatiri Yang Berhormat-Yang Berhormat sekalian, ini membunuh
kepercayaan rakyat dengan Perlembagaan kita, dengan sistem demokrasi kita dan juga
dengan konsep darurat itu sendiri. Kita sekarang bersetuju untuk melaksanakan Undi 18
dan pendaftaran automatik. Pendaftaran automatik ini meliputi orang-orang yang sebelum
ini mungkin tidak peduli fasal politik, tidak kisah fasal politik. Undi 18 ialah generasi kita
boleh panggil generasi TikTok yang ada anak-anak muda yang mungkin sangat skeptikal
dan sinis terhadap politik tetapi kalau kita terlibat menjadikan institusi politik kita begini,
jangan kita salahkan mereka jika mereka tidak berminat untuk turut serta di dalam sistem
politik negara.

Saya juga mahu bertanya saudara-saudara, Yang Berhormat  sekalian.
Bagaimana Perdana Menteri yang ada pada hari ini merupakan seorang Menteri Kanan
pada ketika itu, Yang Amat Berhormat Perdana Menteri yang ada pada hari ini, Yang Amat
Berhormat Bera tidak boleh cuci tangan. Menteri-menteri yang ada pada hari ini
kebanyakannya sama. [Tepuk] Mereka tidak boleh cuci tangan dengan apa yang berlaku.
Oleh sebab itu, kita linat ini bukan krisis main-main. Kita telah memperjudikan nyawa
rakyat, kita memberi jaminan bahawa darurat ini dapat mengangkat kehidupan rakyat
memerangi COVID-19 tetapi yang sebaliknya berlaku.

Saya hanya ingin fokus sedikit kepada soal pendidikan kerana saya duduk di
dalam Jawatankuasa Pilihan Khas Pendidikan. KPM telah mengesahkan dalam tempoh
2021 kebanyakannya ketika tempoh darurat ini, ada sembilan projek rundingan terus
(direct negotiation) dengan izin termasuklah DidikTV dan juga kit ujian COVID-19 yang
menimbulkan tanda tanya adalah ketika mana Parlimen tidak dapat bersidang, adakah
pihak kerajaan telah melaksanakan piawai yang terbaik (the best standard of governance)
untuk memastikan perolehan ini dilaksanakan dengan telus untuk kepentingan rakyat.
