DR.25.10.2021 65

dilakukan —oleh kerana disebabkan wabak COVID-19, kerajaan telah mewartakan
Ordinan Darurat (Kehadiran Wajib Pesalah-Pesalah) (Pindaan) 2021. Tujuannya adalah
untuk dua perkara iaitu;

Oleh kerana kapasiti penjara akibat COVID-19 adalah 46,420, jadi ada lebihan
kapasiti pada kadar 43.88 peratus bersama dengan 20,371 banduan. Ini melibatkan
sebanyak 55 buah penjara di seluruh negara. Oleh sebab PKP yang telah bermula pada
18 Mac 2020, bagi mengurangkan kos kita, pewartaan 10 buah penjara satelit telah kita
gunakan iaitu dengan ambil alih kem PLKN dan kita jadikan sebagai penjara satelit. Ini
bagi mengurangkan yang pertama, mengurangkan penjarakan fizikal kita — terpaksa kita
mengurangkan penjarakan fizikal dan juga terpaksa kita mengambil alih PLKN untuk
dijadikan penjara satelit. Kedua untuk mengurangkan apabila kita adakan perintah
kehadiran wajib ini, kita mengurangkan kos pengurusan seorang banduan kepada kadar
RM15 sehari. Kalau sebulan RM450, kalau setahun RM5,475 setahun.

Bagi penempatan banduan sabitan dan reman kategori keselamatan dan
minimum, kita letakkan di dalam penjara atau dalam perintah kehadiran wajib. Perintah
kehadiran wajib ini adalah pesalah yang di bawah ordinan ini adalah pesalah yang
hukuman penjara di bawah tiga tahun yang mempunyai alternatif melalui perintah
mahkamah untuk menjalani hukuman di luar penjara tidak lebih dari 12 bulan.

01630

Merujuk kepada satu isu yang diutarakan oleh Yang Berhormat Pasir Gudang,
apakah status terhadap pesalah-pesalah yang menerima hukuman penjara selepas
Ordinan Darurat dibatalkan? Adakah pesalah tersebut boleh dibebaskan? Jawapannya
Yang Berhormat Pasir Gudang, pesalah-pesalah yang dijatuhkan Perintah Kehadiran
Wajib ketika Ordinan Darurat akan terus melaksanakan perintah tersebut sehingga tarikh
yang ditetapkan selaras dengan Perkara 150, Perlembagaan Persekutuan.

Itu sahaja jawapan ringkas daripada pihak Kementerian Dalam Negeri. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri Dalam Negeri. Seterusnya, saya ingin menjemput Yang
Berhormat Timbalan Menteri Kesihatan untuk menjawab. Silakan, 10 minit.

4.30 ptg.

Timbalan Menteri Kesihatan | [Dato’ Dr. Haji Noor Azmi bin Ghazali]:
[Membaca sepotong ayat Al-Quran] Assalamualaikum warahmatullahi wabarakatuh.
Selamat petang dan salam Keluarga Malaysia. Tuan Yang di-Pertua, terlebih dahulu saya
ingin mengucapkan terima kasih kepada Ahli-ahli Yang Berhormat yang mengambil
bahagian dalam perbahasan pengungkaian Ordinan Darurat (Kuasa-kuasa Perlu) 2021
yang telah menyentuh beberapa perkara berkenaan Kementerian Kesihatan.

Berdasarkan tempoh masa yang telah diberikan pada sesi ini, saya akan
merangkumkan isu-isu ini kepada lima perkara. Pertama, prosedur operasi standard
semasa pilihan raya negeri. Kedua, penggunaan Ordinan Darurat untuk membendung
COVID-19. Ketiga, tindakan kepada mereka yang melanggar prosedur operasi. Keempat,
long COVID-19. Kelima, dasar pemberian vaksin.

Untuk maklumat Yang Berhormat Kulim-Bandar Baharu, SOP PRN Melaka perlu
diperketatkan memandangkan pengalaman semasa PRN Sabah mendapati berlaku
peningkatan kes dan kluster yang dilaporkan. Bukan sahaja di negeri Sabah tetapi juga
peningkatan ini berlaku di negeri-negeri lain seluruh Malaysia yang mengakibatkan
gelombang COVID-19 yang sangat besar.

Berdasarkan pemantauan yang dijalankan oleh KKM, peningkatan kes dan kluster
ini berlaku dikaitkan dengan pergerakan rentas negeri yang melibatkan ramai individu dari
negeri-negeri lain di Malaysia seperti di kalangan pengundi, penyokong, petugas,
sebelum, semasa dan selepas pilihan raya. Aktiviti perhimpunan, perkumpulan melalui
kempen-kempen yang dilaksanakan.
