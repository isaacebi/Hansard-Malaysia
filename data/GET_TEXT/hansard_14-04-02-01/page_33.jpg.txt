DR.25.10.2021 23

(vi) integrasi berterusan dengan pihak-pihak berkepentingan
termasuk ahli-ahli parlimen di Eropah, para pengubal polisi dan
pengguna minyak  sawit turut dilaksanakan — untuk
menyampaikan hasil-hasil kajian saintifik yang membuktikan
bahawa minyak sawit dihasilkan secara mampan; dan

(vii) Kementerian Perusahaan Perladangan dan Komoditi bersama
agensi-agensi sentiasa giat menggembleng tenaga bagi
memastikan industri sawit negara berkembang secara mampan
selaras dengan hala tuju dan  kerangka_ sustainable
development goals, Pertubuhan Bangsa-Bangsa Bersatu dan
memenuhi permintaan global.

01130

Untuk maklumat Yang Berhormat, peringkat dalam negara pula, penubuhan
Majlis Pensijilan Minyak Sawit Malaysia (MPOCC) pada tahun 2015 adalah untuk
menerajui kemampanan industri sawit melalui pelaksanaan skim Pensijilan Minyak Sawit
Mampan Malaysia (MSPO) secara mandatori mulai 1 Januari 2020.

Di sepanjang rantaian bekalan pengeluaran minyak sawit, dua pelaksanaan
program penyelidikan dan pembangunan termasuk menghasilkan bahan tanaman sawit
dengan hasil dan kualiti yang lebih baik serta meningkatkan penggunaan automasi dan
mekanisasi dalam amalan pertanian yang baik serta meningkatkan produktiviti. Akhirnya,
menetapkan had keluasan tanaman sawit pada 6.5 juta hektar sahaja untuk memastikan
industri sawit tidak lagi dikaitkan isu penyahhutanan. Pembukaan kawasan baharu untuk
tanaman sawit adalah bukan keutamaan bagi kementerian. Sekian, terima kasih.

Tuan Cha Kee Chin [Rasah]: Terima kasih Tuan Yang di-Pertua. Terima kasih
Timbalan Menteri atas jawapan yang telah diberikan. Saya meneliti jawapan daripada
Timbalan Menteri, tujuh langkah yang diambil tersebut, saya rasa kebanyakannya adalah
langkah yang telah diguna pakai, telah dilaksanakan sejak sekian lama. Walaupun
kementerian ini dah tukar banyak Menteri, dari Menteri dulu dah buat macam ini. Soalan
saya, saya lebih menjurus- kalau Yang Berhormat Timbalan Menteri tengok soalan asal
saya, menjurus kepada strategi terkini. Apakah langkah yang boleh kita atasi masalah
kempen antisawit ini?

Cuma saya nak tanya, kalau sekiranya tujuh langkah tersebut dianggap berkesan
dan sebagainya, apakah unjuran daripada kementerian sendiri berkenaan dengan eksport
kelapa sawit Malaysia keluar? Ini sebab tahun lepas ikut statistik yang saya ada, ia
membawa pulangan hasil sebanyak RM72.8 bilion. Jadi, apakah tahun ini kita akan
menyaksikan peningkatan unjuran sebab tahun ini dah masuk bulan Oktober, tinggal dua
bulan lagi, keseluruhan tahun ini akan menyaksikan peningkatan? Sekiranya tiada
peningkatan, jadi langkah-langkah tersebut kurang berkesan. Mohon jawapan daripada
Yang Berhormat Timbalan Menteri.

Dato’ Sri Dr. Wee Jeck Seng: Terima kasih Yang Berhormat. Sebenarnya
langkah-langkah yang dikatakan Yang Berhormat tadi memang betul. Inilah, langkah ini
patut berterusan demi untuk memperjuangkan supaya terutama daripada Eropah,
European Enforcement Order (EEO) yang sentiasa mendiskriminasikan kita bahawa
mengatakan pelbagai isu dan tidak ingin membeli produk kita.

Apa-apa pun, saya boleh kongsi satu isu ataupun satu langkah lagi di mana
keputusan Mesyuarat Jemaah Menteri pada 1 Julai 2020 di mana untuk kerajaan
mengambil tindakan undang-undang terhadap EU. Kerajaan telah memfailkan satu
permohonan untuk konsultasi melalui mekanisme penyelesaian pertikaian atau dispute
settlement mechanism (DSM) di bawah Pertubuhan Perdagangan Dunia (WTO) pada 15
Januari 2021.

Satu sesi konsultasi secara atas talian antara Malaysia dan EU telah diadakan
pada 17 Mac 2021. Akan tetapi, EU tetap dengan pendirian dan pandangan bahawa
pelaksanaan RED II bukan tindakan diskriminasi ke atas minyak sawit. Jadi, kerajaan telah
mengemukakan permohonan penubuhan panel melalui mesyuarat Dispute Settlement
Body. Oleh itu pada 29 Julai 2021, Director General WTO telah diputuskan untuk
