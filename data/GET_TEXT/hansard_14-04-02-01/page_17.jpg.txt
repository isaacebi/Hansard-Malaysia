DR.25.10.2021 7

dilaksanakan sebagaimana yang disebut di perenggan 11 jawapan saya tadi. Insya-Allah
kita akan berbincang dan untuk menentukan tarikh menetapkan jawapan diberi kepada
pihak Parlimen apabila setelah didapati apa sahaja keputusan yang didapati daripada
penyiasatan itu nanti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dato’ Seri Anwar bin Ibrahim [Port Dickson]: Boleh jelaskan apa yang terjadi
kepada laporan yang kita bangkitkan di Parlimen sejak 2012 sehingga sekarang? Apa
yang-— dari 2012 sampai sekarang— tidak apa yang berlaku. Bagaimanakah kita hendak
yakin sekarang suddenly ada perubahan untuk ada tindakan?

Timbalan Yang di-Pertua [Dato’ Mohd Rashid Hasnon]: Baik. Itu pertanyaan
tambahan yang kedua.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya cari ini tak berapa betul. Akan tetapi saya comply. Saya jawab
dengan Yang Berhormat. Serius sangat dari semalam lagi sudah. Jadi insya-Allah Yang
Berhormat, different kerajaan dia punya tindakan itu berbeza Yang Berhormat. Jadi
sekarang berilah peluang Yang Amat Berhormat Perdana Menteri Dato’ Sri Ismail Sabri
bin Yaakob dan saya duduk di belakang ini Yang Berhormat, beri jaminan bahawa kita
akan ambil tindakan walaupun telah berlaku dari tahun 2012.

01030

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Menteri. Saya bagi ruang sebelah sini pula untuk tanya soalan yang
terakhir kepada Yang Berhormat Pontian. Sila.

Datuk Seri Haji Ahmad bin Haji Maslan [Pontian]: Terima kasih. Saya ingin
mencadangkan kepada Yang Berhormat Menteri agar beberapa nama yang disebut di
dalam Pandora Papers itu terutama mereka yang ada jawatan dalam kerajaan di dalam
Dewan Rakyat ini memberikan jawapan dalam Dewan Rakyat ini sebagaimana yang
dibuat oleh Menteri Kewangan dan sebagaimana yang dibuat oleh Yang Berhormat Bagan
Datuk walaupun Yang Berhormat Bagan Datuk tidak ada jawatan. Akan tetapi ada dua
atau tiga orang anggota pentadbiran yang disebut nama dalam Pandora Papers itu perlu
menjawab dalam Dewan Rakyat ini. Itu yang pertama.

Kedua ialah kisah trade mispricing ini, contohnya antara eksport Malaysia ke
China, sama ada dikira melalui Singapura dan sebagainya yang menyebabkan ketinggian
angka di negara China dibandingkan angka yang diperoleh di Malaysia iaitu menyebabkan
trade mispricing, itu juga perlu dijelaskan oleh Kementerian Kewangan supaya kita betul-
betul faham dalam GFI itu, ada trade mispricing yang perlu dijawab. Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Saya juga ingin memberi jaminan bahawa saya akan berbincang dengan
Perdana Menteri dan supaya pihak-pihak yang terlibat di dalam Pandora Papers
sebenarnya saya ada type out daripada Pandora Papers. Bottom note itu Yang Berhormat.
Insya-Allah kita akan maklumkan kepada tiap-tiap individu yang berkenaan untuk
membuat penjelasan bahkan dibolehkan dalam Parlimen penjelasan peribadi mereka
sendiri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Peraturan mesyuarat 93 kata minta maaf.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, saya sekejap sahaja. Boleh saya tanya lagi Pandora Papers?

3. Tuan Haji Ahmad Johnie bin Zawawi [Igan] minta Menteri Kanan Kerja Raya
menyatakan berapa ramai pelatih Akademi Binaan Malaysia yang telah menceburi diri
dalam bidang pembinaan. Sejauh mana akademi ini telah berupaya untuk menyediakan
tenaga kerja mahir tempatan dalam usaha kerajaan mengurangkan kebergantungan
kepada pekerja asing dalam pembinaan khususnya di negeri Sarawak.
