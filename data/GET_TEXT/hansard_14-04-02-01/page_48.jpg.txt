38 DR.25.10.2021

mengadakan satu truth commission dan fungsi-fungsinya perlu diberi supaya ia dapat
menyemak dan mengambil tahu supaya kerajaan sebelum ini telah membuat satu
kesalahan yang besar di mana mereka telah menggunakan alasan darurat ini untuk
kepentingan mereka sendiri. Truth commission merupakan badan rasmi yang ditubuhkan
bagi menyiasat pelanggaran hak asasi manusia, jenayah perang atau pelanggaran
serious lain dan bertujuan untuk mengenal pasti sebab dan akibat penyalahgunaan ini.
Daripada suruhanjaya ini, satu laporan boleh dibentangkan dan dibahaskan di Parlimen.
Laporan ini juga mesti diterbitkan secara umum sebagai rujukan awam.

Perkara ini penting agar penyalahgunaan darurat di masa akan datang dapat
dibendung. Rakyat Malaysia terutamanya yang terlibat dengan COVID-19 yang
kehilangan ahli keluarga akibat wabak ini berhak mengetahui bagaimana kerajaan
menggunakan Proklamasi Darurat lebih-lebih lagi apabila kerajaan ketika itu berikrar
menggunakan Proklamasi Darurat ini bagi mengawal COVID-19. Seluruh Kabinet harus
dipertanggungjawabkan atas ketidakcekapan dan lebih menumpukan perhatian kepada
perebutan kuasa di kalangan mereka dalam tempoh yang begitu tragis dalam sejarah
negara. lroni masa barisan Menteri tersebut juga kini berada dalam Kabinet kerajaan ini
tanpa sedikit rasa malu terhadap rakyat Malaysia yang terdera akibat kelemahan mereka
dalam pentadbiran. Adakah mereka akan meminta maaf kepada rakyat Malaysia, kita
akan ketahui nanti.

Tuan Yang di-Pertua, saya juga ingin cadangkan bahawa untuk Artikel 150(8) dan
sebagainya di mana ia menyekat hak seorang untuk membawa kes ke mahkamah
dibatalkan. Ini perlu satu inisiatif yang baharu kerana bila-bila masa kerajaan dapat kuasa
darurat ini, mereka boleh berada menerajui kerajaan selama-lamanya. Setiap enam bulan
ia boleh di-renew dan ini memberi kuasa yang terlampau kepada sesuatu kerajaan. Saya
rasa hasrat dan fikiran pada tahun 1957 bila akta ini, Federal Constitution ini digubal iaitu
150, ia tidak merangkumi di mana memberi kuasa yang terlampau kepada sesuatu
kerajaan. Saya berasa mahkamah perlu diberi kuasa untuk kerajaan justify adakah darurat
ini perlu. Adakah ini benda baru? Bukan. Kalau kita tengok di Kanada, di mana kalau
Emergency Provisions dibawa, mahkamah ada kuasa untuk menengok adakah ini benar-
benar perlu atau tidak.

Akhir sekali Tuan Yang di-Pertua, saya juga ingin tahu, apakah rang undang-
undang ini telah membawa termasuk akta minimum pekerja telah mengatasi masalah
yang dikatakan perlu disegerakan pada masa itu? Macam pekerja paksa dan forced labor,
adakah ini telah mengatasi masalah tersebut? Kalau sedemikian, kenapa pula Amerika
memberitahu bahawa Malaysia adalah dalam tier three dalam trafficking in persons?
Nampaknya akta-akta ini, semua ordinan ini, semua ini adalah satu is a trick to be in
power.

Jadi, saya pohon penjelasan yang penuh dari Menteri. Juga, adakah kerajaan
boleh bersetuju kepada truth commission, berani untuk mengadakan satu truth
commission selepas ini? Juga, tengok pada 150 artikel (8), supaya kuasa-kuasa diberi
kepada mahkamah untuk to analyze dan membuat satu keputusan adakah ia patut atau
tidak satu Proklamasi Darurat. Terima kasih.

Dato’ Sri Azalina Othman Said [Pengerang]: Terima kasih. Yang Berhormat
Tebrau.

12.48 tgh.

Tuan Steven Choong Shiau Yoon [Tebrau]: Terima kasih Tuan Yang di-Pertua,
mengizinkan untuk sertai perbahasan. Tuan Yang di-Pertua, saya ingin merakamkan
penghargaan kepada pengorbanan barisan hadapan sejak mula PKP yang memang tidak
dapat dinafikan. Oleh yang demikian, rakyat harus diberi maklumat terperinci bilangan kes
positif COVID-19 di kalangan barisan hadapan dan apakah tindakan kerajaan dalam
memastikan kebajikan keluarga barisan hadapan terjamin sekiranya ada kesan yang
serius?

Tuan Yang di-Pertua, bagi saya, kerajaan juga harus mengemukakan bilangan
kes COVID-19 yang telah pulih tetapi mengalami kesan sampingan atau side effects
