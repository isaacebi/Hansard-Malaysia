50 DR.25.10.2021

yang dibuat waktu darurat memang sah tetapi tidak serupa dengan undang-undang yang
digubal melalui proses Parlimen yang lengkap. Jadi, saya mohon Yang Berhormat Menteri
semak balik apa yang beliau katakan tadi di Dewan ini. Saya mohon supaya pihak
pendakwaan bersetuju menggugurkan semua mereka yang dituduh di mahkamah, di
bawah Ordinan Darurat (Kuasa-Kuasa Perlu) (No. 2) itu. Barang siapa yang sudah ada
dijatuhkan hukum dan berada dalam penjara, saya mohon dibebaskan. Demikian lah
sahaja Tuan Yang di-Pertua. Terima kasih.

Tuan Yang di-Pertua: Terima kasih Yang Berhormat Pasir Gudang. Seterusnya,
Yang Berhormat Bukit Bendera.

3.13 ptg.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin menyertai perbahasan berkenaan dengan usul mengungkai tujuh Ordinan
Darurat. Tuan Yang di-Pertua, sejak kemerdekaan terdapat tiga darurat peringkat
nasional, tahun 1964 waktu berlaku konfrontasi 13 Mei 1969 dan tahun ini, COVID-19.
Terdapat lima localize emergencies, darurat secara peringkat tempatan. Tahun 1966 di
Sarawak, tahun 1977 di Kelantan dan tahun 2020 di Batu Sapi, Gerik dan Bugaya di
Sabah.

Kalau kita melihat kepada sejarah perundangan darurat dan juga Perlembagaan
Persekutuan, sebenarnya autoriti atau kuasa perundangan Parlimen tidak luput semasa
darurat. Sebenarnya, pada tahun— saya bagi contoh. Parlimen ini, Dewan Rakyat ini
pernah berbahas suatu Rang Undang-undang Emergency Powers (Kelantan) Act 1977.
Parlimen ini berbahas tentang suatu rang undang-undang untuk mengenakan darurat bagi
negeri Kelantan dan dibentangkan pada hari yang sama, dibahas kemudian telah dikira
undi. Parlimen sebenarnya— Perlembagaan Persekutuan memberikan kuasa Parlimen
untuk bersidang. Akan tetapi dukacitanya untuk COVID-19 ini, tidak— kuasa Parlimen telah
dikurangkan. Tiada persidangan Parlimen dan juga Dewan Undangan Negeri. Itu sangat
mendukacitakan.

Saya juga ingin membangkitkan kerana waktu kita menghadapi krisis politik dan
juga krisis kesihatan pada masa yang sama. Sebenarnya political solution telah mengatasi
krisis kesihatan menggunakan pihak eksekutif di bawah Yang Berhormat Pagoh, telah
mengutarakan cadangan untuk declaration untuk darurat untuk menyelesaikan satu krisis
politik. Saya ingin bertanyakan, kali ini kita mengungkai tujuh ordinan.

Ada pengisytiharan darurat tempatan untuk kawasan Parlimen, untuk kawasan
Dewan Undangan Negeri, Bugaya di Sabah yang tidak diungkaikan. Di Batu Sapi dan
Gerik, kita faham kerana sudah tamat tiga tahun tempohnya. Oleh itu, tiada pilihan raya
kecil. Akan tetapi untuk kawasan Bugaya kerana DUN Sabah baru adakan pilihan raya
negeri dan masih— kenapa? Saya bertanyakan kenapa kalau kita membenarkan pilihan
raya negeri Melaka dijalankan, kenapa emergency status untuk Bugaya tidak diungkai?

Saya bertanyakan kerana ini juga menafikan hak-hak pengundi-pengundi Bugaya
untuk memilih seorang wakil rakyat. Saya ingin mendapatkan satu penjelasan, why is the
double standard? Dua standard yang berbeza. Saya bukan untuk— saya berpendapat
bahawa perlu ada consistency. Kalau Pilihan Raya Negeri Melaka dijalankan, Bugaya
pilihan raya kecil perlu dijalankan, perlu diungkai. Sekiranya Eksekutif berpendapat atas
keterangan-keterangan kesihatan bahawa tidak sesuai untuk diadakan pilihan raya untuk
Bugaya, maka emergency status untuk Bugaya dikekalkan. Kenapa pula Melaka
dibenarkan?

Ada satu tidak consistency daripada segi itu. Saya ingin meminta satu penjelasan
kerana hari ini kita tak— hanya ungkaikan tujuh ordinan. Akan tetapi untuk declaration
status yang untuk tiga darurat kecil ini tidak diungkaikan. Penjelasan. Tuan Yang di-
Pertua, di bawah Ordinan Kumpulan Wang Amanah Negara (Pindaan) 2021, pindaan
dibuat untuk membolehkan permohonan vaksin dan apa-apa perbelanjaan dilaksanakan.
Saya ingin bertanyakan, berapakah perbelanjaan telah dibuat di bawah ordinan pindaan
ini? Apakah kedudukan terkini akaun Kumpulan Wang Amanah Negara?
