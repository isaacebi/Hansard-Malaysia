34 DR.25.10.2021

pencalonan, calon datang, pencadang, penyokong kemudian buat test, kalau negatif
masuk, kalau positif duduk dekat khemah.

Kemudian balik duduk rumah sebab tidak boleh berjalan, walkabout tidak boleh,
ceramah kelompok tidak boleh, ceramah umum tidak boleh tetapi SPR kata digalakkan
berkempen menggunakan stesen televisyen. Siapakah yang ada televisyen?

Tuan Mohamad bin Sabu [Kota Raja]: Boleh, boleh tanya?
Datuk Seri Saifuddin Nasution bin Ismail [Kulim-Bandar Baharu]: Sila.

Tuan Mohamad bin Sabu [Kota Raja]: Yang Berhormat Kulim-Bandar Baharu.
Dia perkara-perkara pelik berlaku di Malaysia mutakhir ini. Peliknya dulu Ahli Parlimen
tidak boleh masuk Parlimen, peliknya masa darurat penjangkitan itu paling sampai 24,000
orang mati, sampai beratus sehari, Kemuncak sampai 360 kes satu hari.

Sekarang hendak berlaku pilihan raya di Melaka lagi pelik. Melaka tahap empat,
restoran penuh, mail penuh, kenduri kahwin boleh buat, kuliah boleh buat, ceramah tidak
boleh, berkempen tidak boleh, rumah ke rumah tidak boleh. Jadi, Malaysia ini menjadi
negara yang pelik dalam dunia, undang-undangnya berubah mengikut nafsu pemerintah
bukan peraturan-peraturan lagi.

Kita tidak faham tentang kesihatan umum begitu juga vaksin. Ada Yang
Berhormat Menteri tidak vaksin, dia kata dia tidak perlu kerana dia dah ada imun. Kalau
begitu, 2 juta lebih orang yang dijangkiti itu sebenarnya perlu vaksin. Jadi, dasar vaksin
pun bercelaru dan dasar MCO bercelaru. Bersetuju atau tidak dengan saya, negara
Malaysia negara kelam kabut sekarang ini.

Datuk Seri Saifuddin Nasution bin Ismail [Kulim-Bandar Baharu]: Terima
kasih sahabat saya dari Kota Raja. Tidak syak lagi. Saya bersetuju sepenuhnya. Tuan
Yang di-Pertua, ketika pembentangan Yang Berhormat Menteri tadi dihurai panjang lebar
tentang Ordinan Darurat yang tujuh perkara itu keberkesanannya dalam mencapai tujuan
darurat. Tujuan darurat ini nak flatten the curve tetapi data dan angka tidak menceritakan
begitu.

Contoh, sebelum darurat 11 Januari, kes positif 2,232 kes. Pada ketika darurat
ditamatkan, kes positif 17,000. Kalau ikut logiknya, darurat bertujuan untuk flatten the
curve, ketika kes masih tinggi ternyata tujuannya tidak tercapai. Jadi, lintang pukang habis
daripada penggunaan katil ICU, penggunaan bantuan oksigen, kes kematian semua
meningkat. Darurat dikatakan bertujuan untuk kawal masalah kesihatan. Semua angka
menunjukkan darurat itu gagal.

Jadi, ordinan-ordinan yang disebut tadi sedikit sebanyak ada fasilitet-fasilitet here
and there, ada. Akan tetapi hendak dikatakan bahawa darurat itu senjata ampuh untuk
mengekang dan mengawal COVID-19 itu tidak betul kerana daripada carian data analytics
yang kita kumpulkan dan melalui kajian /iterature yang kita kumpulkan lebih daripada
60,000 COVID-19 related publication. Kita dapati bahawa tidak ada satu pun yang merujuk
kepada darurat sebagai ubat untuk mengawal COVID-19. Tidak ada.

Ada sejumlah 790 kertas kajian tentang non-pharmaceutical interference ini.
Maknanya, mask ini non-pharmaceutical. Jaga jarak ini non-pharmaceutical, suntikan
vaksin ini pharmaceutical. Sebanyak 790 kajian as of today setakat hari ini, tidak ada satu
pun yang memetik kaedah darurat sebagai cara atasi masalah COVID-19. Jadi kita sudah
salah pakai formula dan ubat.

Jadi, tujuh ordinan yang kita ungkai ini semestinyalah sebab kewujudannya itu
saya kata adalah satu dua soal penjajaran guna tenaga untuk kesihatan dan keselamatan,
soal logistik, tempat dan kenderaan, soal kewujudan hospital kluster, mobilisasi sumber,
bangunan dan facilities.

Poin saya adalah Tuan Yang di-Pertua hal itu boleh dibuat tanpa memerlukan
perintah darurat, tanpa memerlukan proklamasi darurat, National Disaster Management
Agency dengan arahan Majlis Keselamatan Negara, nombor 18 dan nombor 19, nombor
20 dan nombor 21 itu semuanya mencakup tentang penggemblengan sumber. Akan tetapi
tujuan sebenarnya hanya terserlah selepas itu iaitu Parlimen terhenti. Walaupun ketika di
