DR.25.10.2021 17

Sayangnya, walaupun produk-produk tempatan ini ada yang telah mendapat
pengiktirafan antarabangsa seperti dengan izin, International Invention, Innovation And
Technology Exhibition (ITEX) tetapi tidak dimanfaatkan sepenuhnya oleh JKR. Adakah
Kementerian Kerja Raya menyediakan insentif ataupun geran-geran tambahan khas
kepada syarikat-syarikat teknologi tempatan termasuk bertaraf bumiputera yang memiliki
produk dan peralatan inovasi baharu agar dapat diguna pakai oleh JKR. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Hulu Langat. Sila, Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat Hulu Langat.
Sepertimana yang saya katakan tadi, JKR sentiasa akan menerima baik kajian-kajian
ataupun teknologi dan inovasi yang baharu yang boleh bantu untuk meningkatkan lagi
taraf jalan raya di negara kita.

Untuk makluman Ahli Yang Berhormat dari tahun 2017 hingga ke tahun 2020,
Kementerian Kerja Raya telah pun memperuntukkan sejumlah RM6.2165 juta kepada
CREaTE bagi menjalankan beberapa kajian perkembangan teknologi inovasi dan kreativiti
dalam perkhidmatan dan pengkomersialan inovasi tempatan serta mengorak langkah
dalam mempertingkatkan penyelidikan dan pembangunan.

Bagi memanfaatkan teknologi dan inovasi tempatan dalam mengatasi masalah
kerosakan jalan, beberapa langkah akan diambil dan juga sedang dilaksanakan seperti;

(i) melindungi teknologi dan inovasi sebagai harta intelek. Ini
juga merupakan satu insentif; dan

(ii) pengadaptasian di peringkat KKR dan JKR Malaysia di mana
teknologi dan inovasi tempatan diaplikasikan ke dalam projek-
projek pembangunan.

Ini juga merupakan satu insentif. Juga kolaborasi bersama start-up company bagi
tujuan pengkomersialan produk inovasi termasuk memastikan produk inovasi tempatan
adalah berdaya saing dan berpotensi untuk dikomersialkan. Kolaborasi sedemikian akan
memberi peluang untuk syarikat tempatan khususnya warga bumiputera, kontraktor
bumiputera untuk menyediakan produk inovasi yang seiring dengan pendigitalan IR.4.0
supaya dapat memenuhi pasaran tempatan dan sedia digunakan dalam projek-projek
pembangunan. Sekian dan terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput...

Tuan Ma’mun bin Sulaiman [Kalabakan]: Kalabakan.
Tuan Che Alias bin Hamid [Kemaman]: Kemaman.
Tuan Yang di-Pertua: Yang Berhormat Keningau.

Datuk Dr. Jeffrey Kitingan [Keningau]: Terima kasih Tuan Yang di-Pertua. Saya
ingin membangkitkan isu banjir disebabkan Lebuhraya Pan Borneo di Sabah. Didapati bila
mana ada hujan turun dan banjir, didapati bahawa satu daripada penyebab ialah
Lebuhraya Pan Borneo yang mempunyai saluran air menggunakan culvert yang kecil
sahaja yang tidak mampu memberi laluan kepada air menyeberangi jalan raya itu.

Ini menyebabkan takungan air yang berlebihan sehinggalah ada rumah-rumah
kampung-kampung yang tenggelam oleh sebab itu. Jadi soalan saya, apakah tindakan
kerajaan untuk mengatasi atau mengubahsuaikan design jambatan-jambatan yang kecil
ini ataupun saluran-saluran air perparitan di Lebuhraya Pan Borneo.

01110

Sebab ini telah berlaku di Tebobon, Tuaran, Kolopis, Penampang dan baru-baru
ini di satu kampunglah, saya lupa sudah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Keningau. Sila Yang Berhormat Timbalan Menteri.
