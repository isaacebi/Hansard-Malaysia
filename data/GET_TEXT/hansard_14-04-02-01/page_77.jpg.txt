DR.25.10.2021 67

Dato’ Dr. Haji Noor Azmi bin Ghazali: Saya beri masa tetapi bukan ambil semua
masa saya.

Tuan Sanisvara Nethaji Rayer a/I Rajaji [Jelutong]: Perkara ini adalah perkara
yang amat dibincangkan.

Dato’ Dr. Haji Noor Azmi bin Ghazali: lyalah. Saya sudah beri masa. Cuba
ringkaskan. Soalan sekarang.

Tuan Sanisvara Nethaji Rayer a/l Rajaji [Jelutong]: Saya nak tahu, apakah
pihak kementerian akan mengambil langkah-langkah untuk memastikan bahawa kerajaan
ataupun Ahli-ahli Parlimen daripada kerajaan ataupun calon-calon yang disokong oleh
kerajaan tidak akan mengambil kesempatan...

Dato’ Dr. Haji Noor Azmi bin Ghazali: lyalah saya sudah dengar. Terima kasih.

Tuan Sanisvara Nethaji Rayer a/l Rajaji [Jelutong]: ...untuk berkempen secara
senyap-senyap.

Dato’ Dr. Haji Noor Azmi bin Ghazali: Terima kasih Yang Berhormat Jelutong.
Terima kasih, bagus. Terima kasih, sila duduk.

Tuan Sanisvara Nethaji Rayer a/l Rajaji [Jelutong]: Langkah yang perlu diambil
ialah perlu langkah...

Dato’ Dr. Haji Noor Azmi bin Ghazali: Nak sambung apa lagi ini? Saya sudah
faham.

Tuan Sanisvara Nethaji Rayer a/l Rajaji [Jelutong]: Langkah yang tegas
terhadap semua pihak. Ini ialah perkara yang saya nak satu kepastian daripada Yang
Berhormat Timbalan Menteri.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong.

Dato’ Dr. Haji Noor Azmi bin Ghazali: Kau cakap sahajalah!

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong. Saya minta Yang Berhormat Timbalan Menteri untuk
menjawab. Silakan.

Dato’ Dr. Haji Noor Azmi bin Ghazali: Salah Tuan Yang di-Pertua. Beri sedikit,
dia nak lama masa. Masa sudahlah singkat, bukan? Jadi, saya sudah kata tadi, kita tak
mahu “pisang berbuah dua kali’. Kita ini kena insaf dan sedar apa yang telah berlaku di
Sabah dahulu.

Tuan Sanisvara Nethaji Rayer a/l Rajaji [Jelutong]: lyalah tetapi siapa yang
bubarkan?

Dato’ Dr. Haji Noor Azmi bin Ghazali: Inilah kita risau.
Tuan Sanisvara Nethaji Rayer a/l Rajaji [Jelutong]: Siapakah yang bubarkan?

Dato’ Dr. Haji Noor Azmi bin Ghazali: Kerisauan inilah sebab kita ambil tindakan
supaya kita semuanya selamat.

Tuan Sanisvara Nethaji Rayer a/l Rajaji [Jelutong]: Siapakah yang
menyebabkan pilihan raya ini berlaku? Who is responsible? [Dewan riuh]

Dato’ Dr. Haji Noor Azmi bin Ghazali: Kita nak pilihan raya ini menjadi dengan
rakyat Melaka ada kerajaan, kita nak rakyat buat pilihan, maka kita nak semua orang
selamat.

Tuan Sanisvara Nethaji Rayer a/l Rajaji [Jelutong]: Tanya sendiri, siapa yang
menyebabkan semua ini berlaku? Siapakah yang bertanggungjawab? Tanya sendiri.

Dato’ Dr. Haji Noor Azmi bin Ghazali: Sudah, sudah.

Tuan M. Kulasegaran [Ipoh Barat]: Don’t justify the unjustifiable. [Pembesar
suara dimatikan]
