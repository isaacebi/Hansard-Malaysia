42 DR.25.10.2021

Dato’ Sri Azalina Othman Said [Pengerang]: Yang Berhormat. Terima kasih
Yang Berhormat. Ahli-ahli Yang Berhormat, memandangkan sekarang sudah jam
menunjukkan pukul 1.04 minit tengah hari. Saya menangguhkan Mesyuarat sekarang dan
akan bersambung semula jam 2.30 petang dengan Yang Berhormat Dungun, Yang
Berhormat Sungai Buloh, Yang Berhormat Batang Lupar, Yang Berhormat Ipoh Timur dan
Yang Berhormat Tumpat.

[Mesyuarat ditempohkan pada pukul 1.04 tengah hari]
01430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

PEMASYHURAN DARIPADA TUAN YANG DI-PERTUA
ISTIADAT MENGUCAP SELAMAT BERANGKAT

Tuan Yang di-Pertua: Assalammualaikum warahmatullahi wabarakatuh. Saya
ada sedikit pemasyhuran sebelum kita mula.

Ahli-ahli Yang Berhormat, untuk makluman, pada pagi tadi saya telah
berkesempatan mewakili Dewan Rakyat dalam Istiadat Mengucap Selamat Berangkat
Duli Yang Maha Mulia Paduka Seri Sultan Nazrin Muizzuddin Shah ibni Almarhum Sultan
Azlan Muhibbuddin Shah Al-Maghfur-Lah, Timbalan Yang di-Pertuan Agong yang
berlangsung di Dewan Seri Maharaja, Istana Negara.

Saya ingin menyampaikan salam dan ucapan selamat bersidang kepada semua
Ahli Yang Berhormat daripada Duli Yang Maha Mulia Paduka Seri Tuanku. Patik dan
seluruh Ahli Dewan Rakyat menjunjung setinggi-tinggi kasih atas segala hemat
kebijaksanaan Duli Yang Maha Mulia Paduka Seri Tuanku sepanjang menjalankan fungsi-
fungsi Yang di-Pertuan Agong sebagaimana Perkara 33(1) Perlembagaan Persekutuan
bermula 17 September 2021 yang lalu. Patik semua di sini turut berdoa ke hadrat Allah
SWT, mudah-mudahan Duli Yang Maha Mulia Paduka Seri Tuanku dianugerahkan taufik
dan hidayah, sihat walafiat hendaknya. Daulat Tuanku. Sekian, terima kasih.

Kita sambung dengan perbahasan usul. Saya ingin menjemput Yang Berhormat
Dungun. Tujuh minit, Yang Berhormat. Silakan.

2.34 ptg.

Tuan Haji Wan Hassan bin Mohd Ramli [Dungun]: Bismillahi Rahmani Rahim,
Alhamdulillah. [Berselawat] Terima kasih Tuan Yang di-Pertua kerana memberikan
kepada saya peluang untuk sama-sama membahaskan untuk mengungkaikan Ordinan-
ordinan Darurat di dalam Dewan Rakyat pada hari ini.

Sebagaimana kita semua maklum bahawa pengungkaian ordinan-ordinan ini
adalah selaras dengan fasal (3) Perkara 150 Perlembagaan Persekutuan. Dalam perkara
yang melibatkan Ordinan Darurat (Kuasa-Kuasa Perlu) 2021 P.U.(A) 12/2021, walaupun
terdapat tujuh ordinan yang hendak diungkaikan pada hari ini, saya ingin untuk menyebut
salah satu daripadanya ialah Ordinan Darurat (Kuasa-Kuasa Perlu) 2021 ini iaitu P.U.(A)
12/2021. Ordinan yang diperkenalkan ini adalah ordinan yang diberi perhatian semua
semasa pemasyhuran darurat dilakukan.

Dalam seksyen 6 dalam ordinan ini pada waktu darurat, ia menjelaskan bahawa
arahan boleh dikeluarkan untuk tujuan rawatan, pengasingan, imunisasi, pemerhatian
atau pengawasan oleh Yang di-Pertuan Agong atau orang yang dilantik oleh baginda
selaras dengan Akta Pencegahan dan Pengawalan Penyakit Berjangkit 1988 iaitu Akta
342. Dengan memperkenalkan ordinan ini, berkait dengan seksyen 6 ini kerana situasi
COVID-19 ini tidak pernah berlaku dalam tempoh selepas merdeka. la disebut dengan
