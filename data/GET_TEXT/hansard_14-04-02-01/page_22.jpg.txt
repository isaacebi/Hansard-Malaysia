12 DR.25.10.2021

Dato’ Haji Kamarudin Jaffar: Terima kasih Yang Berhormat Bagan.
Pertamanya, sahabat saya Yang Berhormat Menteri Perusahaan, Perladangan dan
Komoditi, Yang Berhormat Ampang memang telah menyatakan dan telah pun mengambil
langkah untuk bertemu dengan Duta Afghanistan di Kuala Lumpur. Kita menghormati dan
kita sudah tentu bersimpati dan bersama-sama dengan Yang Berhormat Menteri
Perusahaan, Perladangan dan Komoditi dalam usaha beliau untuk membantu kerajaan
kita, membantu rakyat Afghanistan dalam isu kedudukan dan peranan wanita dalam
negara tersebut.

Keduanya, berkaitan dengan keterlibatan PAS dalam menentukan dasar dan
pengiktirafan kita terhadap Afghanistan. Sudah tentu PAS adalah sebahagian daripada
anggota Kabinet dan sudah tentu apabila keputusan yang hendak dibuat, peranan PAS
seperti juga peranan parti-parti dalam kerajaan dan Kabinet dan semua parti politik dalam
kontak kita bersama ini dalam isu yang amat penting yang mana seluruh kuasa dunia
bersatu untuk melihat Afghanistan itu dipulihkan dan sebagainya, ini adalah suatu saya
fikir pencapaian terbaik komuniti antarabangsa, kuasa-kuasa besar bersama negara-
negara kecil juga bersatu ingin melihat bahawa Afghanistan dipulihkan seberapa segera.
Terima kasih.

Dato’ Dr. Xavier Jayakumar a/l Arulanandam [Kuala Langat]: Tuan Yang di-
Pertua...

Timbalan Yang di-Pertua [Dato’ Mohd Rashid Hasnon]: Baik. Soalan
tambahan yang kedua, saya jemput Yang Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Yang di-Pertua. Saya mengucapkan tahniah Kementerian Luar Negeri Malaysia
yang mengambil inisiatif yang positif kepada negara Afghanistan dengan kerjasama
dengan OIC untuk mencari bagaimana kita hendak membentuk sebuah negara yang
harmoni dan baik di sana.

01050

Saya juga kena katakan situasi sekarang ialah sebab Amerika Syarikat keluar
tanpa membuat apa-apa lain juga. Saya cadangkan kepada Kerajaan Malaysia untuk kita
teruskan dengan hubungan melalui OIC ataupun golongan-golongan lain untuk adakan
satu dialog di antara Afghanistan dengan Malaysia.

Dalam isu ini, saya cadangkan kalau boleh semua negara OIC, termasuk
Malaysia, bina sebuah sekolah, khususnya untuk wanita di dalam Afghanistan. Let’s put
our money where our mouth is. Kita boleh mulakan dengan cara yang baik untuk kita bantu
wanita di dalam Afghanistan untuk ada sekolah ataupun kita boleh bina sebuah hospital
juga dengan kerjasama negara lain di dalam Afghanistan. Oleh sebab inilah yang
diperlukan oleh Afghanistan sekarang dan kita kena tunjukkan kesahabatan kita dan juga
bantuan kita kepada sebuah negara seperti Afghanistan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Langat. Sila Yang Berhormat Menteri.

Dato’ Haji Kamarudin Jaffar: Terima kasih Yang Berhormat sahabat saya, Yang
Berhormat Kuala Langat. Sebagai mana yang beliau juga sebutkan, memang itulah dasar
kerajaan kita. Berkaitan dengan kedudukan wanita di Afghanistan ini. Suka saya catitkan
di sini dan laporkan di sini bahawa Laporan World Economic Forum pada pertengahan
tahun ini sebelum kerajaan baharu ini mengambil alih juga mengatakan bahawa Laporan
Indeks Jurang Gender Global 2021 meletakkan Afghanistan berada di kedudukan terakhir
iaitu tempat 156 daripada kalangan negara-negara.

Ini bermakna, walaupun Amerika Syarikat dan kuasa barat telah menguasai
Afghanistan selama 20 tahun daripada 2001 hingga 2021, keadaan gender dan wanita
tidak terbela pun oleh kerajaan dan kuasa-kuasa asing ini. Jadi, takkanlah kita hendak
harapkan Afghanistan yang baharu ambil kerajaan dua bulan ini, hendak tukar dan ubah
semuanya dalam masa yang begitu cepat.

Akan tetapi apa pun, saya bersetuju dengan Yang Berhormat Kuala Langat
bahawa kita perlu kerjasama dengan negara-negara lain untuk membantu Afghanistan,
