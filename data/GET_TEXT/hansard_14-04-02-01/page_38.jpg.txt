28 DR.25.10.2021

[Dato’ Sri Azalina Othman Said (Pengerang) mempengerusikan Mesyuarat]

Mekanisme pengurusan darurat telah diwujudkan bagi memantau pelaksanaan
dan pengurusan darurat di negara kita melalui tiga platform iaitu:

(i) Sidang Darurat Majlis Keselamatan Negara;

(ii) Jawatankuasa Teknikal Pengurusan Darurat; dan
(iii) Kumpulan-kumpulan Kerja Pengurusan Darurat.
(iv) Kumpulan-kumpulan kerja pengurusan darurat.

01150

Ordinan-ordinan yang digubal di bawah Proklamasi Darurat ke atas butiran
Ordinan Darurat (Kuasa-Kuasa Perlu) 2021 [P.U.(A) 12/2021]. Ordinan ini diwartakan
pada 14 Januari tetapi berkuat kuasa pada 11 Januari 2021. Penguatkuasaan Ordinan
Darurat (Kuasa-Kuasa Perlu) 2021 ini terpakai kepada semua kerajaan_negeri
sebagaimana terpakai kepada Kerajaan Persekutuan.

Tujuan penggubalan ordinan ini adalah untuk memperkasakan sektor kesihatan
awam, pengurusan sumber kerajaan dan memperkasakan penguatkuasaan.
Pelaksanaan ordinan ini bagi memperkasakan sektor kesihatan awam adalah dengan
mengeluarkan arahan rawatan, imunisasi, pengasingan, pemerhatian dan pengawasan di
mana pengamal perubatan swasta telah dilantik bagi membantu Kementerian Kesihatan
Malaysia melaksanakan perintah pemerhatian dan pengawasan ke atas kes positif
COVID-19 Kategori 1 dan Kategori 2 yang didiagnosis oleh mereka.

Arahan ini dibuat melalui peruntukan seksyen 6 dan seksyen 3, Akta 342. Mereka
membantu Kementerian Kesihatan Malaysia (KKM) Tuan Yang di-Pertua, menjalankan
pemantauan harian ke atas kes COVID-19 yang menjalankan pengasingan di rumah dan
dibayar RM10 sehari bagi seorang pesakit sehingga tamat tempoh home surveilance
order, dengan izin, kes tersebut.

Peruntukan seksyen 8 menggunakan untuk membenarkan pengamal perubatan
berdaftar beramal di tempat selain daripada tempat amalan utama yang menyatakan
dalam peraturan amalan tahunan. Langkah ini akan meningkatkan kapasiti perkhidmatan
kesihatan dan mobilisasi profesional kesihatan di seluruh negara. Pengambilmilikan
sementara tanah, bangunan, harta alih telah dibuat untuk menempatkan dan
menguruskan pesakit positif COVID-19 dan pesakit selain pesakit positif COVID-19. Bagi
tujuan ini, Hospital Pakar Kanak-Kanak Universiti Kebangsaan Malaysia di bawah milikan
Universiti Kebangsaan Malaysia telah diambil alih menggunakan peruntukan seksyen 3,
Tuan Yang di-Pertua.

Seksyen 4 juga digunakan untuk mengarahkan penggunaan mana-mana
perkhidmatan kemudahan jagaan kesihatan swasta bagi menjalankan ujian pengesanan
COVID-19 dengan mengenakan fi yang tertakluk kadar maksimum yang ditetapkan oleh
kerajaan bagi ujian pengesanan COVID-19. Langkah ini bagi meningkatkan
kebolehcapaian rakyat Malaysia untuk menjalankan ujian pengesanan COVID-19 dan
menggalakkan orang ramai menjalankan ujian kendiri di fasiliti kesihatan swasta dengan
harga yang berpatutan.

Selain itu, semua data maklumat kes dan keputusan ujian pengesanan dan
saringan COVID-19 perlu dimasukkan ke dalam Sistem Informasi Makmal Kesihatan
Awam (SIMKA) bagi memastikan data daripada pihak swasta juga diambil kira. KKM juga
telah mengambil langkah proaktif dalam meningkatkan kapasiti katil di hospital-hospital
KKM bagi merawat pesakit COVID-19, terutamanya yang melibatkan fasiliti kesihatan
swasta.

Pelaksanaan ordinan memperkasakan penguatkuasaan. Bagi  tujuan
penguatkuasaan, penurunan kuasa Polis Diraja Malaysia kepada Angkatan Tentera
Malaysia dilaksanakan melalui seksyen 7. Surat arahan oleh Yang Amat Berhormat
Perdana Menteri dikeluarkan bagi memberikan angkatan tentera kuasa seperti pegawai
