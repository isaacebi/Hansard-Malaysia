14 DR.25.10.2021

libat urus bersama 32 kementerian, agensi kerajaan dan pemain industri, antaranya ialah
MOF, JPM, MOSTI, MAFI, MDEC dari April hingga Julai 2021.

Satu sesi pemantapan bersama pemegang taruh bumiputera telah dijalankan bagi
mendapatkan maklum balas mengenai program pembangunan dan inisiatif yang telah
dikenal pasti di bawah rangka kerja tindakan pembangunan bumiputera. la melibatkan
694 orang peserta selama empat bulan untuk mengenal pasti program pembangunan dan
inisiatif untuk mencapai sasaran yang ditetapkan di bawah TPB 2030 ini. la berhasil
mengenal pasti 142 program pembangunan dan inisiatif untuk memacu pembangunan
sosioekonomi bumiputera dengan sumbangan lebihan kendali kasar (gross operating
surplus), dengan izin, berjumlah RM201.5 bilion pada 2030 dan mencipta 406,995
pekerjaan.

Pembiayaan berjumlah RM106.47 bilion daripada sektor awam dan swasta akan
disuntik ke dalam projek rintis dan inisiatif yang dikenal pasti untuk mencapai sasaran
akhir key economic growth activities (KEGA) dan priority area, dengan izin. Ini akan dapat
memperkukuh, mempersiapkan dan melestarikan perniagaan bumiputera dengan
kemahiran dan pemikiran yang diperlukan untuk kekal berdaya saing dan berjaya di
peringkat domestik, serantau dan global, di samping meningkatkan penyertaan syarikat
bumiputera dalam rantaian nilai global berorientasikan eksport produk bernilai tambah
tinggi.

Yang Berhormat, status semasa rangka kerja tindakan pembangunan bumiputera
yang diumumkan dalam Rancangan Malaysia Ke-12 akan diumumkan dan dilancarkan
pada hujung tahun ini oleh Yang Amat Berhormat Perdana Menteri. la akan
memperincikan modul baharu pembangunan ekonomi bumiputera bagi 10 tahun akan
datang dan menjadi kesinambungan dasar bumiputera terdahulu bagi meningkatkan
status ekonomi serta sosioekonomi bumiputera, terutama bagi menghadapi era
pascapandemik COVID-19. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila.

Dato’ Haji Che Abdullah bin Mat Nawi [Tumpat]: Terima kasih Yang Berhormat
Timbalan Menteri atas jawapan yang sangat detail itu. Saya meneliti dan memahami akan
Dasar Tindakan Pembangunan Bumiputera 2030 yang menjadi antara pemangkin utama
kepada pembangunan dan pemerkasaan Bumiputera ketika ini. Soalan tambahan saya
berdasarkan jawapan daripada Timbalan Menteri tadi, apakah kementerian merancang
untuk meluaskan penguasaan sektor ekonomi bumiputera, khususnya melibatkan industri
kreatif serta teknologi hijau yang menjadi pemangkin dasar masa depan negara? Terima
kasih.

Timbalan Yang di-Pertua [Dato' Mohd Rashid Hasnon]: Sila Timbalan Menteri,
satu minit.

Datuk Mastura binti Tan Sri Dato’ Mohd Yazid: Terima kasih Yang Berhormat.
Dua bidang ini adalah dua bidang yang menjadi perhatian saya juga. Tuan Yang di-Pertua,
Yang Berhormat, rangka kerja tindakan pembangunan bumiputera yang dibangunkan oleh
TERAUJU ini sebenarnya bersifat holistik, menyeluruh dan telah pun mengambil kira segala
aspek perancangan bagi meningkatkan penguasaan bumiputera dalam sektor-sektor
baharu yang berimpak serta bernilai tinggi bagi tempoh 10 tahun akan datang.

Ini juga termasuk rancangan bagi meluaskan penguasaan bumiputera dalam
sektor ekonomi yang melibatkan industri kreatif dan teknologi hijau. Industri-industri
tersebut untuk makluman Yang Berhormat, merupakan antara cabang ekonomi yang telah
dikenal pasti di bawah tujuh KEGA seperti:

(i) ekonomi digital;

(ii) pembuatan serta logistik;
(iii) pengangkutan dan mobiliti;
(

iv) lestari.
