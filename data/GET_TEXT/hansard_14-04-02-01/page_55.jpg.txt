DR.25.10.2021 45

oleh pihak swasta, demi mengaut keuntungan memandangkan permintaan yang tinggi
daripada masyarakat.

Selain daripada itu, penguatkuasaan peraturan berkenaan kawalan penularan
pandemik boleh disegerakan tanpa urusan birokrasi dan peraturan yang menyukarkan.
Akta 342 telah memperuntukkan kuasa tertentu untuk mendapatkan kerjasama daripada
pihak swasta.

Namun, kuasa yang diperuntukkan di bawah akta tersebut tidak mencukupi. Saya
juga melihat kepada satu perkara di bawah ordinan ini di mana tiada kuasa peranan atau
kuasa tambahan diberikan kepada petugas kesihatan kerajaan atau swasta.

Namun, berdasarkan kepada Seksyen 6, Ordinan Darurat (Kuasa-kuasa Perlu)
2021, Yang di-Pertuan Agong boleh melantik tertakluk kepada syarat, pengamal swasta
untuk mengeluarkan arahan rawatan imunisasi, pengasingan, pemerhatian atau
pengawasan di bawah Akta 342 yang mana memberi kelebihan kepada sektor kesihatan
mengawal demi meletakkan kepentingan kesihatan awam sebagai perkara yang paling
utama.

Tuan Yang di-Pertua, Ketua Kerajaan Persekutuan dan Ketua Kerajaan Negeri
telah diberi kuasa meluluskan perbelanjaan tambahan atau menggunakan Kumpulan
Wang Disatukan sepanjang tempoh darurat yang berkuat kuasa.

Saya melihat bahawa ordinan ini telah menyokong perbelanjaan yang perlu
diutamakan untuk memastikan negara terus kekal di landasan pemulihan dan
pengukuhan ekonomi tahun ini. Faktor utama dan terpenting dalam aspek ini adalah
pematuhan garis panduan mengenai tadbir urus kewangan yang baik serta ketelusan
perbelanjaan kerajaan terutamanya dalam soal peruntukan tambahan dan perbelanjaan
yang amat diperlukan dalam tempoh pandemik.

Kelulusan segera amat diperlukan dengan peruntukan dalam jumlah yang cukup
besar, dalam keadaan kecemasan. Seksyen mengenai peruntukan kewangan sementara
membolehkan perbelanjaan tambahan ini dibuat dengan kelulusan perbendaharaan atau
Menteri Besar atau Ketua Menteri bagi sesuatu negeri demi keselamatan negara.

Tuan Yang di-Pertua, kuasa yang diberikan di bawah Ordinan Darurat ini adalah
tambahan kepada dan bukanlah sebagai menggantikan kuasa yang diberikan oleh atau
di bawah mana-mana undang-undang bertulis lain yang sedang berkuat kuasa.
Pemasyhuran pindaan kepada Ordinan Darurat ini telah dimuktamadkan selepas Yang di-
Pertuan Agong berpuas hati dengan tindakan segera bagi menjamin dan mengekalkan
kesihatan awam, kelangsungan ekonomi dan ketenteraman awam.

Yang menjadi persoalan saya, Tuan Yang di-Pertua, sesuatu yang perlu diberi
perhatian dan diperhalusi adalah bagaimana kerajaan dapat memastikan segala kebaikan
dan kelebihan yang diperoleh sepanjang tempoh darurat berlaku, masih boleh diteruskan
walaupun tujuh ordinan ini akan diungkaikan selepas ini. Sekian terima kasih. Saya
menyokong

01450
Tuan Yang di-Pertua: Terima kasih Yang Berhormat Batang Lupar.

Saya ingin mengumumkan senarai pembahas yang saya ada. Selepas ini ialah
Yang Berhormat Ipoh Timur, diikuti dengan Ahli-ahli Yang Berhormat berikut iaitu Yang
Berhormat Tumpat, Yang Berhormat Pasir Gudang, Yang Berhormat Bukit Bendera, Yang
Berhormat Pulai, Yang Berhormat Setiawangsa, Yang Berhormat Bukit Gelugor, Yang
Berhormat Padang Serai, Yang Berhormat Pokok Sena, Yang Berhormat Kangar, Yang
Berhormat Simpang Renggam dan akhir sekali Yang Berhormat Selayang.

Saya jemput sekarang Yang Berhormat Ipoh Timur. Silakan.

2.50 ptg.

Tuan Wong Kah Woh [Ipoh Timur]: Terima kasih saya ucapkan kepada Tuan
Yang di-Pertua kerana mengizinkan saya untuk menyertai dalam perbahasan usul
