8 DR.25.10.2021

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera. Tuan Yang di-Pertua, Kementerian Kerja Raya atau KKR melalui
Lembaga Pembangunan Industri Pembinaan Malaysia (CIDB) setakat ini telah
melaksanakan tiga program latihan bagi meningkatkan kualiti kerja sektor pembinaan dan
mengurangkan kebergantungan kepada pekerja asing dalam industri pembinaan negara.
Program-program latihan tersebut adalah:

(i) Program Latihan Kompetensi Kemahiran Belia dalam bidang
berimpak tinggi iaitu satu program yang menyediakan latihan
kompetensi kemahiran untuk trade yang berimpak tinggi bagi
tujuan penempatan belia di dalam industri pembinaan;

(ii) Program Latihan Kompetensi Kemahiran Personel Binaan iaitu
satu program latihan kemahiran reskilling, upskilling dan
multiskilling dan penilaian kompetensi kepada pekerja yang
sedang bekerja di dalam industri pembinaan atau kepada
golongan yang diberhentikan kerja bagi tujuan meningkatkan
peluang pekerjaan; dan

(iii) Program Perantisan Industri Pembinaan CIDB untuk
melaksanakan program perantisan iaitu satu inisiatif di mana
para graduan dalam bidang pembinaan akan dilatih selama
dua hingga 18 bulan bergantung kepada trade dan selepas
tamat latihan peserta akan ditempatkan di syarikat pembinaan
bagi tempoh tiga bulan.

Dalam tempoh ini, peserta akan mendapat pengetahuan dan kemahiran yang
telah mereka pelajari untuk dipraktikkan apabila mereka bekerja di dalam industri. Bagi
Program Latihan Kompetensi Kemahiran Belia dan Program Latihan Kompetensi
kemahiran Personel Binaan adalah berfokuskan kepada latihan kemahiran yang berimpak
tinggi seperti welding, scaffolding erection, air conditioning and ventilation, wireman,
chargeman, gas pipe fitting, blasting dan painting, non-destructive testing, crane operation
dan plant operation dan plumbing.

Peserta-peserta program yang telah berjaya menamatkan program latihan dan
proses penilaian akan dianugerahkan Sijil Kompetensi Kemahiran Pembinaan di bawah
Akta 520. Untuk makluman Ahli Yang Berhormat, dari tahun 2017 sehingga September
2021 dengan peruntukan kewangan yang ada, bilangan peserta yang telah dilatih di
bawah program latihan ini adalah seperti berikut:

(i) jumlah_ keseluruhan bagi Program Latihan Kompetensi
Kemahiran Belia seramai 22,284. Jumlah peserta di Sarawak
adalah 3,161;

(ii) Program Latihan Kompetensi Kemahiran Personel Binaan.

Jumlah keseluruhan peserta 55,826. Jumlah peserta di
Sarawak adalah 8,757; dan

(iii) Program Perantisan Industri Pembinaan CIDB, jumlah
keseluruhan adalah sebanyak 4,766.

Selain itu, tracer study telah dilakukan oleh CIDB pada tahun 2020 bagi
mendapatkan maklum balas kebolehpasaran dalam industri pembinaan. Hasil daripada
kajian tersebut, 88 peratus peserta yang dilatih oleh CIDB telah mendapat pekerjaan
dalam industri pembinaan. Di peringkat negeri Sarawak kebolehpasaran peserta program
di bawah CIDB ini adalah sebanyak 83 peratus. Sekian, terima kasih.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua.
Terima kasih Yang Berhormat Timbalan Menteri atas jawapan yang diberikan. Yang
Berhormat Timbalan Menteri, soalan ini saya bangkitkan atas kesedaran tentang betapa
pentingnya peranan yang dimainkan oleh Akademi Binaan Malaysia ini dalam konteks
membangunkan industri pembinaan negara dengan menyediakan latihan kemahiran dan
