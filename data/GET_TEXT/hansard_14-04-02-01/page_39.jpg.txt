DR.25.10.2021 29

polis yang apa jua pun pangkatnya sebagaimana yang diperuntukkan dalam Kanun
Tatacara Jenayah [Akta 593] untuk membuat penangkapan, pemeriksaan dan rampasan
semasa membantu agensi penguatkuasaan lain melakukan dua tugas utama iaitu:

(i) Ops Benteng. Pengawalan bagi maksud pencegahan PATI
ataupun apa kesalahan lain melibatkan PATI di kawasan
sempadan darat dan kawasan perairan laut Malaysia; dan

(ii) Ops Covid. Bagi melaksanakan operasi pencegahan COVID-19
di mana-mana tempat operasi yang ditentukan.

Seksyen 4 pula digunakan untuk penugasan semula anggota penguatkuasaan
bagi pemantauan pematuhan SOP yang diketuai oleh Polis Diraja Malaysia. Agensi yang
digerakkan bagi tujuan ini ialah pihak berkuasa tempatan (PBT), Kementerian
Perdagangan Dalam Negeri dan Hal Ehwal Pengguna (KPDNHEP), Jabatan
Pengangkutan Jalan (JPJ), Bahagian Penguatkuasaan dan Kawalan (BKK), KDN dan
agensi-agensi penguatkuasaan yang lain.

Dengan terbatalnya Proklamasi Darurat pada 1 Ogos 2021, semua arahan yang
telah dikeluarkan di bawah seksyen 3, seksyen 4, seksyen 6, seksyen 8, Ordinan Darurat
(Kuasa-Kuasa Perlu) 2021 [P.U. (A) 12/2021] turut terhenti berkuat kuasa. Hal ini kerana
seksyen-seksyen tersebut mempunyai ungkapan “bagi tempoh darurat berkuat kuasa”.

Sehubungan dengan itu, mulai 2 Ogos 2021, Kementerian Kesihatan Malaysia
telah kembali beroperasi seperti sedia ada dari sudut penggunaan sumber dan hal yang
berkaitan dengan perkhidmatan kesihatan. Kementerian Kesihatan Malaysia juga telah
membuat rundingan bersama dengan Kementerian Pengajian Tinggi dan Hospital Pakar
Kanak-Kanak Universiti Kebangsaan Malaysia bagi menguruskan kesinambungan
rawatan pesakit COVID-19 di HPKK UKM.

Ordinan Darurat (Pencegahan dan Pengawalan Penyakit Berjangkit) (Pindaan)
2021 [P.U. (A) 76/2021]. Tuan Yang di-Pertua, pengenalan ordinan ini diwartakan pada
25 Februari 2021 dan dikuatkuasakan pada 11 Mac 2021. Digubal bagi membolehkan
tindakan penguatkuasaan lebih tegas untuk menangani pandemik COVID-19 dengan
lebih berkesan. la merupakan pindaan kepada Akta Pencegahan dan Pengawalan
Penyakit Berjangkit 1988 [Akta 342].

Antara peruntukan utama dalam ordinan ini ialah perintah bagi pemakaian peranti
pengesanan, menaikkan nilai kompaun iaitu RM10,000 bagi individu dan RM50,000 bagi
pertubuhan perbadanan, menjadikan kesalahan melanggar SOP Perintah Kawalan
Pergerakan sebagai suatu kesalahan boleh ditangkap. Tindakan kompaun yang lebih
tinggi kepada pesalah berulang atau pesalah yang lebih diberi amaran.

Status pelaksanaan pindaan kepada seksyen 2(i) telah dibuat di mana tafsiran
pegawai diberi kuasa diperluaskan kepada mereka yang bukan dalam perkhidmatan
awam Persekutuan seperti badan berkanun atau pihak berkuasa tempatan (PBT).
Langkah ini dapat meningkatkan kapasiti penguatkuasaan sedia ada bagi menggerakkan
pematuhan SOP yang lebih menyeluruh.

01200

Pindaan seksyen 10 dibuat supaya tiap-tiap pengamal perubatan memberi notis
tentang wujudnya penyakit berjangkit itu kepada pegawai kesihatan yang paling hampir,
seboleh-bolehnya tanpa kelengahan dalam apa-apa bentuk yang ditentukan oleh Ketua
Pengarah jika mereka mempunyai sebab untuk percaya atau mensyaki tentang wujudnya
penyakit berjangkit di mana-mana premis. Langkah ini dapat mengekang penularan
wabak dengan mekanisme-mekanisme notifikasi yang lebih cepat dan efektif.

Pindaan seksyen 24 dibuat di mana penalti am dipinda dengan mengambil kira
keseriusan wabak dan pesalah laku dari industri berskala besar. Pindaan seksyen 25 telah
dibuat bagi mengkompaun kesalahan dengan nilai kompaun yang lebih tinggi iaitu untuk
individu tidak melebih RM10,000 dan pertubuhan perbadanan tidak lebih daripada
RM50,000.
