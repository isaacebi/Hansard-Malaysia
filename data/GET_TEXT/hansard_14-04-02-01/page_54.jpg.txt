44 DR.25.10.2021

2.42 ptg

Dato Sri Hajah Rohani binti Abdul Karim [Batang Lupar]: Terima kasih kepada
Tuan Yang di-Pertua. Assalamualaikum warahmatullahi wabarakatuh. Batang Lupar juga
turut di dalam perbahasan untuk mengungkaikan Ordinan-ordinan Darurat di dalam
menyokong, mengungkaikan Ordinan-ordinan Darurat. Salam Keluarga Malaysia dan
ucapan menjunjung kasih saya Kebawah Duli Yang Maha Mulia Seri Paduka Baginda
Yang di-Pertuan Agong.

Terima kasih kepada yang Amat Berhormat Perdana Menteri, Yang Berhormat
Bera dan mantan Perdana Menteri, Yang Berhormat Pagoh, anggota kabinet, Ahli
Jawatankuasa Khas Bebas Darurat, pihak kementerian, jabatan dan agensi kerajaan,
pihak swasta, NGO serta unsung heroes, dengan izin yang telah menjalankan tugas
cemerlang semasa tempoh darurat berlangsung sejak Januari 2021 dalam menangani
dan mengawal pandemik COVID-19 dengan baik.

Tuan Yang di-Pertua, pada hemat saya, Ordinan Darurat (Kuasa-kuasa Perlu)
2021 yang dikuatkuasakan oleh kerajaan semenjak 11 Januari yang lalu telah mengambil
kira seluruh aspek melibatkan kepentingan rakyat dalam usaha melawan penularan
wabak COVID-19 di negara ini.

Perkara ini pastinya telah merangkumkan aspek kedaulatan negara, kesihatan
dan ekonomi setelah melihat kepada keadaan negara yang diancam oleh pandemik ini.

Penubuhan Jawatankuasa Khas Bebas Darurat dengan keanggotaan 19 orang
ahli yang pakar dalam bidang masing-masing sememangnya amat tepat bagi memastikan
Yang di-Pertuan Agong memperoleh pandangan yang menyeluruh daripada semua pihak
dan bebas daripada pengaruh politik dan kepentingan golongan tertentu sahaja.

Kita perlu melihat apakah sebenarnya objektif proklamasi darurat ini diisytiharkan.
Penggunaan Akta Pencegahan dan Pengawalan Penyakit Berjangkit 1988 (Akta 342)
sahaja tidak memadai kerana masalah jangkitan penyakit kini tidak lagi terhad kepada
lokaliti tertentu sahaja.

Tempoh darurat juga akan memberi ruang kepada kerajaan menumpukan
pemulihan ekonomi negara, selain menjamin dan mengekalkan keselamatan serta
ketenteraman awam. Pengisytiharan darurat perlu dilakukan bagi melandaikan lengkuk
jangkitan COVID-19 secara lebih cepat dan berkesan.

Ini kerana kerajaan tidak boleh berlengah dalam membuat perkiraan dengan
pihak swasta untuk menggunakan premis perubatan swasta serta sumber utiliti dan aset.
Sebagai contoh, penglibatan makmal ujian spesimen COVID-19, swab test dapat
dilakukan dalam skala yang besar, seramai mungkin dengan penglibatan pihak swasta
kerana makmal kerajaan tidak mencukupi.

Biarpun terdapat Akta Pencegahan dan Pengawalan Penyakit Berjangkit 1988
(Akta 342), tetapi ia tidak memadai kerana situasi kemudahan di hospital kerajaan tidak
cukup untuk menampung bilangan pesakit positif COVID-19.

Lihat sahaja negara pernah berdepan dengan keadaan di mana penggunaan
kapasiti ICU melebihi 100 peratus dan ini amat membimbangkan kerana tidak semua
pesakit yang memerlukan rawatan kritikal dapat ditempatkan di ICU.

Walaupun pihak Kementerian Kesihatan Malaysia (KKM) sentiasa bersiap siaga
dengan menambah kapasiti katil di hospital, di pusat kuarantin dan rawatan COVID-19,
bekerjasama dengan hospital pengajar, Kementerian Pengajian Tinggi dan Hospital
Angkatan Tentera Malaysia dalam penubuhan hospital medan, tetapi penglibatan lebih
luas dan serius hospital-hospital swasta, knususnya adalah sangat kritikal pada waktu
genting ini.

Impak yang sangat ketara dapat dilihat sebaik sahaja Proklamasi Darurat ini
ditamatkan, pihak hospital swasta telah menolak, ada yang menolak pesakit yang
mempunyai gejala COVID-19 untuk menerima pemeriksaan dan rawatan lanjut. Fi bagi
fasiliti pemeriksaan dan rawatan berkaitan COVID-19 juga naik mendadak tanpa kawalan
