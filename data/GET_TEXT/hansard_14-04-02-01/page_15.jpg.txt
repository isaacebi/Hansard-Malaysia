DR.25.10.2021 5

Lembaga Hasil Dalam Negeri, Bank Negara Malaysia sebagai pihak berkuasa berwibawa
(competent authority) di bawah AMLA sentiasa bersedia memberi bantuan dan sokongan
kepada agensi-agensi tersebut.

Manakala aktiviti kKewangan luar pesisir Malaysia dikawal selia oleh Labuan
Financial Services Authority (Labuan FSA) melalui penguatkuasaan Akta Perkhidmatan
Kewangan dan Sekuriti Labuan 2010 [Akta 704] dan Akta Perkhidmatan Kewangan dan
Sekuriti Islam Labuan 2010 [Akta 705]. Aktiviti penyelarasan dan aktiviti penguatkuasaan
bersama juga telah dilaksanakan terutama melalui National Anti-Financial Crime Centre
(NFCC), penguatkuasaan dan kawalan sempadan termasuk pemantauan aliran tunai
tidak sah.

Tuan Yang di-Pertua, Pandora Papers sebenarnya merupakan satu lagi
pendedahan oleh International Consortium of Investigative Journalists (IClJ) yang
berpusat di Washington D.C. sebagaimana pendedahan yang pernah dibuat sebelum ini
iaitu Offshore Leaks pada tahun 2013, Panama Papers pada tahun 2016 dan Paradise
Papers pada tahun 2017.

#1020

IClJ merupakan organisasi yang menghimpunkan lebih 280 jurnalis dan wartawan
dari lebih 100 buah negara di samping mempunyai rangkaian kerjasama dengan media-
media utama seperti BBC dan New York Times, The Guardian. Dalam pendedahan
Pandora Papers, |CIJ hanya menyenaraikan siapa yang pernah atau yang sedang
memiliki saham atau menjadi pengarah dalam syarikat di luar negara ataupun offshore.

Sebagaimana yang saya sebutkan tadi, penggunaan akaun luar pesisir semata-
mata bukanlah satu kesalahan di bawah undang-undang Labuan kecuali terdapat bukti
berkaitan salah laku jenayah mana-mana individu atau syarikat. Satu lagi organisasi yang
kadang kala kita keliru dengan ICIJ tetapi sebenarnya ialah organisasi yang berbeza iaitu
Global Financial Integrity (GF).

Meskipun kedua-duanya berpusat di Washington, GFI pula merupakan organisasi
yang terdiri daripada kumpulan penganalisis ekonomi yang membuat pendedahan
berkaitan aliran keluar wang haram dengan aktiviti trade, mispricing oleh syarikat-syarikat
pengimport dan pengeksport dan multinational company untuk mengelakkan cukai.

Merujuk kepada laporan pihak The Coverage berkaitan aliran keluar dana
sebanyak RM1.8 trilion dan nama-nama individu lain seperti ahli-ahli keluarga mantan
Perdana Menteri, laporan itu sebenarnya tidak merujuk kepada Pandora Papers semata-
mata. Sebaliknya maklumat pengaliran dana tersebut dinyatakan dalam laporan GFI.
Manakala nama-nama tambahan tersebut adalah daripada pendedahan-pendedahan lain
oleh ICIJ seperti Paradise Papers and Panama Papers.

Laporan GFI mengenai aliran keluar kewangan haram bagi Malaysia adalah lebih
nyata, overstated kerana ia tidak mengambil kira Rotterdam Effect serta menganggap
error and omission (E&O) yang timbul akibat pencegahan dalam proses kompilasi data
sebagai bersamaan dengan aliran kewangan haram. Justeru mengaitkan pendedahan
yang telah dibuat oleh ICIJ dan laporan yang telah dikeluarkan oleh GFI adalah satu yang
kurang tepat dan boleh mengelirukan kerana kedua-duanya merupakan organisasi yang
berbeza dengan laporan yang berbeza.

Buat masa ini, pihak Suruhanjaya Pencegahan Rasuah Malaysia (SPRM)
sebelum memulakan siasatan terhadap laporan Pandora Papers tetapi SPRM dalam
proses untuk mendapatkan maklumat lanjut berhubungan pendedahan ini. SPRM juga
mengadakan perbincangan dengan agensi-agensi lain yang berkaitan termasuk dengan
Bank Negara Malaysia (BNM) untuk memastikan koordinasi siasatan berhubung perkara
ini berjalan lancar. Dalam hal ini, kerajaan tidak akan mengganggu pihak berkuasa
sekiranya terdapat laporan terhadap mana-mana pihak atau individu dan memerlukan
siasatan lanjut dijalankan terhadapnya.

Sebagai makluman juga, Bank Negara Malaysia juga telah meningkatkan
pemantauan dan perisikan dalam mengesan aktiviti kiriman wang tanpa lesen. Ini
