DR.25.10.2021 77

Tuan Ramkarpal Singh a/l Karpal Singh [Bukit Gelugor]: Terima kasih, Tuan
Yang di-Pertua.

Dato’ Sri Dr. Haji Wan Junaidi bin Tuanku Jaafar: Yang mana satu, Yang
Berhormat. Ya, itu tadi saya sudah jawab, Yang Berhormat. Kita akan menilai dan kita
akan memberi maklum kepada Yang Berhormat.

Timbalan Yang di-Pertua [Dato' Mohd Rashid Hasnon]: Yang Berhormat Bukit
Gelugor.

Tuan Ramkarpal Singh a/l Karpal Singh [Bukit Gelugor]: Terima kasih. Tuan
Yang di-Pertua, saya ingin tanya dua soalan. Pertamanya, adakah Yang Berhormat
Menteri sedar bahawa perkara kesahan nasihat yang diberi kepada Yang di-Pertuan
Agong untuk Proclamation of Emergency ini dalam proses di mahkamah dan di dalam
proses rayuan pada masa ini oleh beberapa pihak yang telah pun membawa perkara ini
ke mahkamah.

01710

Di mana, pihak kerajaan telah pun membangkitkan isu bahawa perkara ini tidak
boleh dicabar di mahkamah. Now, sekiranya ia tidak boleh dicabar di mahkamah,
sekiranya ada penjelasan yang munasabah seperti yang Yang Berhormat berkata, kenapa
ini tidak ditimbulkan sebagai defense yang boleh kita guna pakai seperti yang Yang
Berhormat berkata sekarang?

Apa yang saya dengar daripada Yang Berhormat tadi, seolah-olah seperti darurat
ini telah pun berjaya tetapi tidak dapat dilihat kesan berjayanya sebab Delta varian itu
berlaku. Itu adalah seperti apa yang Yang Berhormat berkata tadi. Akan tetapi kalau saya
ikut laporan dari— suatu laporan petikan daripada theedgemarkets.com, daripada satu
artikel bertarikh 17 Ogos 2021. di sana dinyatakan, saya minta izin untuk berhujah dalam
bahasa Inggeris iaitu bahasa asal.

“43 new COVID-19 cases of the highly infectious Delta variant were detected in
Malaysia between August 10 and August 17 of this year, lifting the total so far to 467 cases
in the country. There were no new cases of other variants of concern for the period.” Jadi
persoalannya, darurat ini diisytiharkan dalam bulan 2 atau bulan 1, early this year. So
persoalannya, when was the first case of the Delta variant detected in this country?

Whether or not, dengan izin Tuan Yang di-Pertua, ini adalah suatu red herring,
suatu excuse yang ditimbulkan oleh kerajaan untuk menutup keadaan sebenarnya iaitu
bahawa darurat ini adalah satu smoke screen untuk kerajaan dahulu menahan tempatnya
sebagai kerajaan. Is that the real reason why the emergency or the advise to the Yang di-
Pertuan Agong to declare an emergency was made earlier in this year? Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Gelugor. Sila Yang Berhormat.

Dato’ Sri Dr. Haji Wan Junaidi bin Tuanku Jaafar: Yang Berhormat, oleh sebab
soalan ini Tuan Yang di-Pertua, dibangkit selepas perbahasan, jadi saya mohon untuk
menjawab secara bertulis. Sepatutnya soalan ini tadi diajukan kepada Menteri Kesihatan
yang mungkin lebih kompeten untuk menjawab soalan Delta varian dan sebagainya dan
tarikh-tarikh yang tertentu. Jadi, dalam keadaan sedemikian Tuan Yang di-Pertua, saya
ingin memaklumkan kepada Ahli Yang Berhormat, tindakan kerajaan memasyhurkan
Proklamasi Darurat ialah tindakan yang proaktif, lebih terbaik yang telah diambil oleh
kerajaan bagi memastikan perkara tersebut tidak menjadi lebih teruk. la juga pada
pandangan kerajaan merupakan tindakan yang paling munasabah dan wajar bagi
membantu rakyat yang terjejas teruk disebabkan oleh pandemik COVID-19 yang melanda
dunia dan termasuk negara kita, Tuan Yang di-Pertua. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri di Jabatan Perdana Menteri (Parlimen dan Undang-undang).

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa usul seperti yang dikemukakan oleh Yang
