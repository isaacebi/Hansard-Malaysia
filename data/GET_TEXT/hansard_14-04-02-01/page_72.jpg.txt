62 DR.25.10.2021

Perkara yang paling penting adalah mengenai seksyen 14, mengenai
persidangan Parlimen semasa tempoh darurat. Mengapakah kerajaan berterusan tidak
memanggil persidangan Parlimen dalam tempoh darurat sehingga Yang di-Pertuan Agong
perlu mengeluarkan titah sebanyak tiga kali berkenaan dengan isu pembukaan Parlimen?

Perkara pokok di sini adalah kenapa Kerajaan PN amat keberatan untuk
membenarkan perbahasan isu Ordinan Darurat ini dan seolah-olah mereka menyorokkan
sesuatu yang lebih besar daripada diketahui oleh umum. Apa yang paling menyedihkan
kita, saya sebagai wakil rakyat tidak dapat mengajukan banyak masalah-masalah yang
telah dihadapi oleh rakyat di Sabah, begitu juga dengan di Papar.

Jadi, ramai rakyat kita yang telah dikompaun sewaktu darurat disebabkan mereka
keluar rumah untuk membeli keperluan harian untuk anak-anak mereka dan juga ibu bapa
mereka yang sakit. Mereka dikompaun disebabkan mereka dikatakan melanggar SOP.
Persoalan saya yang ingin saya ajukan ialah berapakah banyak kompaun-kompaun yang
telah dikumpulkan oleh kerajaan sewaktu darurat ini? Kita semua ingin mahu tahu.

Soalan terakhir saya ialah apakah implikasi kepada kerajaan sekiranya ordinan-
ordinan darurat ini dirungkaikan sewaktu dalam tempoh darurat dan apa pula kesannya
jika diungkaikan setelah tamat tempoh darurat sebagaimana yang kita lakukan pada hari
ini. Apakah kesannya kepada kerajaan, kesan kepada undang-undang dan perolehan
kerajaan? Saya mohon penjelasan yang jelas daripada kerajaan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Papar. Ahli-ahli Yang Berhormat sekarang tamatlah perbahasan dan
seterusnya saya akan meminta Yang Berhormat Menteri-menteri untuk menjawab. Ahli-
ahli Yang Berhormat ada enam kementerian yang akan menjawab.

la akan dimulakan dengan Kementerian Sumber Manusia kemudian Kementerian
Komunikasi dan Multimedia, Kementerian Dalam Negeri, Kementerian Kesihatan,
Kementerian Kewangan dan yang keenam Menteri di Jabatan Perdana Menteri (Parlimen
dan Undang-undang).

Saya berikan tempoh masa 10 minit, maka saya jemput Yang Berhormat Menteri
Sumber Manusia. 10 minit.

4.18 ptg.

Menteri Sumber Manusia [Datuk Seri M. Saravanan]: Terima kasih, Tuan Yang
di-Pertua. Ada beberapa Ahli-ahli Yang Berhormat telah membangkitkan isu-isu berkaitan
dengan Kementerian Sumber Manusia di mana Yang Berhormat Ipoh Brat telah
membangkitkan sama ada Akta Ordinan Darurat (Standard Minimum Perumahan,
Penginapan dan Kemudahan Pekerja) (Pindaan) 2021 dapat mengekang masalah
berkaitan dengan buruh paksa (force labors) atau tidak.

Tuan Yang di-Pertua, salah satu petunjuk buruk paksa Pertubuhan Buruh
Antarabangsa (ILO) ataupun forced labor indicator adalah abusive working and living
conditions adalah salah satu indikator. Untuk maklumat peruntukan seperti seksyen 24FA
dan seksyen 24FB. Di bawah Ordinan Darurat (Standard Minimum Perumahan,
Penginapan dan Kemudahan Pekerja) (Pindaan) 2021 memberi kuasa kepada Ketua
Pengarah Jabatan Tenaga Kerja. Dua perkara penting iaitu yang pertama untuk
mengarahkan penggantian pengubahan dan pembaikan penginapan dan penginapan
berpusat dan kemudahan pekerja yang tidak mematuhi standard minimum dan untuk
mengarahkan majikan atau penyelia penginapan berpusat untuk menyediakan
penginapan semenara sebagaimana yang ditentukan ketua pengarah. Peruntukan
tersebut sememangnya dapat memainkan peranan yang penting dan menangani masalah
yang dihadapi berhubung dengan masalah penginapan pekerja yang kurang sesuai yang
berkaitan dengan amalan buruh paksa.

01620

Tuan Yang di-Pertua, seterusnya isu yang dibangkitkan oleh Yang Berhormat
Pontian, apakah kesan-kesan apabila Ordinan Darurat ini diungkaikan. Tuan Yang di-
