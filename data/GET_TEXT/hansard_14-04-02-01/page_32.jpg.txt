22 DR.25.10.2021

memang untuk kebaikan pekebun kecil. Pekebun kecil kemajuan lada ini di Sarawak,
kerajaan memang buat pelbagai bantuan, bantuan tanaman baharu, bantuan sebagai
mantan yang menanya telah diberikan bantuan one-off.

Selain itu juga, untuk menggalakkan tanaman secara besar-besaran berskala
besar. Oleh sebab itulah, kementerian memang melalui Lembaga Lada Malaysia
membuat pelbagai perancangan untuk meningkatkan pendapatan kepada pekebun kecil.

Kalau untuk meningkatkan pendapatan, maknanya, marketing kita kena buat
untuk membantu mereka di mana tanaman itu mesti berkualiti. Akan tetapi, kita tahu
bahawa di Sarawak memang mempunyai lada berkualiti, memang terkenal. Kerajaan atau
kementerian memang sentiasa mengambil perhatian dan perancangan masa hadapan
untuk membantu dalam bidang ini, untuk membantu terutama pekebun kecil dalam bidang
industri ini.

Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Yang
Berhormat Tuan Cha Kee Chin.

10. Tuan Cha Kee Chin [Rasah] minta Menteri Perusahaan Perladangan dan
Komoditi menyatakan apakah pendekatan, inisiatif dan strategi terkini kementerian dalam
usaha untuk memerangi kempen anti minyak sawit di negara Barat.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Ya, terima kasih Tuan Yang di-Pertua. Terima kasih, Yang Berhormat.

Untuk makluman Yang Berhormat, tidak dinafikan bahawa industri sawit Malaysia
sering ditohmah oleh negara-negara Barat yang mengaitkan isu ketidakmampanan,
kemusnahan hutan dan kesan terhadap alam sekitar melalui kempen-kempen anti minyak
sawit yang dilancarkan sejak sekitar 1980-an lagi.

Pihak kementerian memandang serius perkara ini dan sentiasa memantau
perkembangan perundangan yang boleh memberikan impak negatif kepada industri sawit
Malaysia di luar negara. Strategi dalam menangani kempen anti minyak sawit yang
dilaksanakan oleh pihak kerajaan adalah seperti berikut:

(i) kementerian melalui Lembaga Minyak Sawit Malaysia (MPOB)
bergiat aktif dalam mengadakan mesyuarat dan perbincangan
dengan mengubah undang-undang di Eropah dan Amerika
Syarikat untuk menjaga kepentingan minyak sawit Malaysia;

(ii) pejabat-pejabat MPOB di dalam dan di luar negara, telah
bertindak sebagai pusat sehenti untuk rujukan pengguna bagi
mendapatkan maklumat-maklumat yang betul dan _ tepat
terhadap industri minyak sawit Malaysia;

(iii) MPOB melalui rangkaian yang dibina melalui pejabat-pejabat di
luar negara berjaya mendapat sokongan dari negara China,
India dan lain-lain dalam usaha membantah cadangan-
cadangan yang bakal memudaratkan perdagangan sawit
menerusi Mesyuarat Quartet Arbitration Committee;

(iv) keanggotaan Malaysia dalam Majlis Negara-negara Pengeluar
Minyak Sawit (CPOPC) di samping Indonesia sebagai langkah
untuk mengiktiraf industri minyak sawit sebagai satu industri
yang dibangunkan dan dikembangkan berdasarkan amalan
mampan;

(v) penubuhan Majlis Minyak Sawit Malaysia (MPOC) pada tahun
2006 untuk mempromosikan dan meningkatkan keboleh
pasaran produk sawit. Antara usaha yang dijalankan adalah
melalui penganjuran seminar, webinar dan penerbitan artikel;
