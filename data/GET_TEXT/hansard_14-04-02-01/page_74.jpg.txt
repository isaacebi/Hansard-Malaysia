64 DR.25.10.2021

Timbalan Yang di-Pertua [Dato’ Mohd Rashid Hasnon]: Tidak ada.

Tan Sri Datuk Seri Panglima Haji Annuar bin Haji Musa: Yang Berhormat
Pontian tidak ada. Kedua, Yang Berhormat Pasir Gudang, juga tidak ada. Ketiga, Yang
Berhormat Bukit Bendera.

Tuan Wong Hon Wai [Bukit Bendera]: Ada, ada.

Tan Sri Datuk Seri Panglima Haji Annuar bin Haji Musa: Yang Berhormat Bukit
Bendera dan yang keempat Yang Berhormat Sepang.

Timbalan Yang di-Pertua [Dato’ Mohd Rashid Hasnon]: Tidak ada.

Tan Sri Datuk Seri Panglima Haji Annuar bin Haji Musa: Jadi, oleh kerana
semuanya tidak ada, seorang sahaja yang ada, jadi saya menyentuh yang mana Yang
Berhormat berada dalam Dewan sahaja. Yang Berhormat yang lain saya berikan secara
bertulis.

Yang Berhormat Bukit Bendera secara umumnya menyentuh perkara yang agak
simple sahaja dan sebenarnya perlu dijelaskan tentang kebimbangan pelaksanaan
perkara-perkara dalam ordinan ini dan apa yang berlaku setelah ia diungkaikan.
Sebenarnya, soal pengawalan terhadap penyebaran berita-berita palsu memang
seterusnya akan terus menjadi tanggungjawab. Cuma sewaktu dalam ordinan_ ini
diperkenalkan, beberapa prosedur untuk memudahkan dan mempercepatkan proses
pada masa darurat untuk kita mengambil tindakan-tindakan yang tertentu.

Sementara kita amat sedar setelah ordinan ini diungkaikan, penularan berita
palsu akan terus dikawal dengan menggunakan peruntukan-peruntukan undang-undang
sedia ada, termasuklah Kanun Keseksaan, Akta Mesin Cetak dan Penerbitan 1984, Akta
Komunikasi dan Multimedia 1998, Akta Hasutan 1984 [Akta 75] dan juga Akta Fitnah 1957.
Pengungkaian Ordinan Darurat tidak menghalang kes-kes yang sedang dalam siasatan
dan juga prosiding mahkamah yang sedang berjalan mengikut peraturan undang-undang.

Untuk makluman, suka saya menyebutkan, sepanjang penguatkuasaan ordinan
yang berkenaan, tidak ada sebarang kompaun kerana tidak ada provision untuk
mengkompaun kesalahan. Akan tetapi ada kes-kes yang telah dibawa ke mahkamah dan
telah didenda walaupun tidak banyak kes yang telah didenda. Untuk makluman, sejak
Ordinan Darurat itu dikuatkuasakan antara 12 Mac hingga 21 Oktober, sebanyak 30 kertas
siasatan yang telah dibuka, yang mana 26 kes telah selesai, yang terdiri daripada 12 kes
yang telah dituduh dan 14 kes diklasifikasikan sebagai NFA ataupun tiada tindakan lanjut.
Empat kes masih dalam siasatan di mana daripada itu, satu kes dalam siasatan lanjut
oleh PDRM dan tiga kes dalam kajian Jabatan Peguam Negara dan pengarah
pendakwaan negeri-negeri.

Jadi selari dengan provision dalam Perlembagaan negara bahawasanya kes-kes
yang berlaku sewaktu ordinan ini dikuatkuasakan, boleh diteruskan selepas pengungkaian
sementara kes-kes yang disemak dan sebagainya, bergantunglah kepada budi bicara
Jabatan Peguam Negara sama ada untuk meneruskannya atau tidak.

Itu sahaja pemakluman daripada saya. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Komunikasi dan Multimedia. Seterusnya saya ingin menjemput Yang
Berhormat Timbalan Menteri Dalam Negeri.

4.27 ptg.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Bismillahi Rahmani Rahim. Assalamualaikum warahmatullahi wabarakatuh. Tuan
Yang di-Pertua, saya mengucapkan ribuan terima kasih kepada Yang Berhormat Pasir
Gudang yang hanya satu isu sahaja di bawah Kementerian Dalam Negeri khusus
mengenai Ordinan Darurat (Kehadiran Wajib Pesalah-Pesalah) (Pindaan) 2021.

Cuma Tuan Yang di-Pertua, saya ingin menceritakan sedikit tentang sebelum
pindaan akta ini, Akta Kehadiran Wajib Pesalah-Pesalah 1954. Ini disebabkan ordinan ini
