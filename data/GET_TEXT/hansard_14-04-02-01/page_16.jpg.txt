6 DR.25.10.2021

menyumbang kepada peringkat aktiviti penguatkuasaan bersasar aktiviti kiriman-kiriman
wang tanpa lesen sama ada aktiviti bersindiket dan juga operator-operator runcit...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri?

Dato’ Sri Dr. Haji Wan Junaidi bin Tuanku Jaafar: Bagi tempoh 2017 sehingga
2020- sikit lagi Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Silakan ya.

Dato’ Sri Dr. Haji Wan Junaidi bin Tuanku Jaafar: Tindakan penguatkuasaan
telah dipertingkatkan dengan 64 kes telah didakwa dalam mahkamah melibatkan lebih
RM11 juta jumlah denda dan perlucutan harta. Tuan Yang di-Pertua, terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila
soalan tambahan Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih dan salam kepada
Yang Amat Berhormat Perdana Menteri memberi penjelasan tentang semua undang-
undang yang ada yang dibuat daripada masa saya sampailah sekarang. Akan tetapi
soalan saya itu agak spesifik. Walaupun disebut Pandora Papers itu ialah culmination
laporan yang dikemukakan sejak awal di Dewan ini sejak 2012 Global Financial Integrity
dan ada kaitan kemudian Panama Papers. Sekarang Pandora Papers. Baik.

Apa dia GFI yang dikaitkan dengan keterangan IMF, United Nations dan ini illicit
financial flows. Kalau hendak jawab, beri penjelasan tak ada akaun, wang pesisir luar ini
adalah halal dan betul, orang tak pertikai itu. Yang dibangkitkan ini ialah wang pengaliran
haram. Apa yang disebut, “money that is illegally earned, used or moved and which
crosses an international border.” Kalau laporan itu sejak 2012 dan tidak ada tindakan,
tidak ada laporan, saya anggap ini hanya satu dalih untuk melengahkan. Saya hendak
keputusan Perdana Menteri “ya, kita akan arahkan penyiasatan yang rapi dan tidak akan
melindungi.” [Tepuk]

Berapa jumlahnya Yang Berhormat Menteri? Berdasarkan Pandora Papers yang
merujuk kepada GFI- tak apa kita tak fikir keseluruhannya wang aliran daripada negara-
negara lain. Akan tetapi di Asia, kita ini jumlahnya tertinggi. Berdasarkan Laporan Global
Financial Integrity 2019 yang merumuskan pengaliran wang dana haram ini, rasuah—
wang dari sumber haram yang lain. Perjudian atau pembalakan, perdagangan manusia,
ini semua digabungkan dan disebut di sini Malaysia tertinggi di Asia daripada 30 negara.
2015 - USD33.7 bilion — RM100 bilion lebih. India hampir USD10 bilion, Bangladesh
hampir USD6 bilion, Filipina USD5.1 bilion. Kita USD33.7 bilion.

Yang Berhormat Menteri jawab, kata ini mungkin tidak tepat kerana ada yang
dimasukkan wang yang halal. Ya. Buat siasatan. Sudah hampir 10 tahun siasatan, ambil
tindakan. Bukan tindakan yang di bawah yang kecil-kecil ini. Ini nama-nama besar. Kalau
mereka tidak salah, beritahu Parlimen. Bagi laporan, beritahu bahawa mereka ini tidak
bersalah. Dia kutip RM900 juta bawa keluar ini kerana loteri setiap minggu. Beritahu
kepada kita dan kita jelaskan. Inilah soalan saya hendak tanya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Soalannya.

Dato’ Seri Anwar bin Ibrahim [Port Dickson]: Soalannya ialah, apakah tidak
mungkin kerajaan meletakkan satu pengarahan jelas kepada SPRM, Jabatan Jenayah
Komersial, Bank Negara Malaysia, Lembaga Hasil Dalam Negeri— ambil tindakan dan beri
tempoh supaya tindakan diambil. Kerana ini sudah 10 tahun kita tidak ada ambil tindakan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson. Sila Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua dan terima kasih Yang Berhormat Port Dickson. Saya bagi jaminan pada Yang
Berhormat saya akan jemput semua agensi yang Yang Berhormat sebut tadi iaitu SPRM,
Bank Negara Malaysia, Commercial Crime Police Department dan pihak-pihak lain untuk
memberi arahan daripada Yang Amat Berhormat Perdana Menteri supaya penyiasatan
