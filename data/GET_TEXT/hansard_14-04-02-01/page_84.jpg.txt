74 DR.25.10.2021

Dato’ Sri Dr. Haji Wan Junaidi bin Tuanku Jaafar: ..Penyalahgunaan
pemasyhuran Proklamasi Darurat oleh kerajaan ini di bawah suatu suruhanjaya seperti
mana the truth commission. Kerajaan mengambil maklum akan cadangan ini dan akan
mengkaji kesesuaian penubuhannya.

Untuk makluman Ahli Yang Berhormat, berhubung cadangan pindaan fasal (8)
Perkara 150 Perlembagaan Persekutuan, bagi membolehkan pemasyhuran Proklamasi
Darurat dicabar di mahkamah perlu mendapat keputusan dua pertiga majoriti Dewan
Rakyat dan Dewan Negara.

Berhubung isu pilihan raya negeri Melaka pula, TYT Melaka telah
memperkenankan...

Tuan M. Kulasegaran [Ipoh Barat]: Ya, penjelasan.

Dato’ Sri Dr. Haji Wan Junaidi bin Tuanku Jaafar: Pembubaran Kerajaan
Negeri Melaka pada 4 Oktober 2021, oleh yang demikian PRN perlu dilaksanakan dalam
tempoh 60 hari daripada tarikh tersebut.

Tuan M. Kulasegaran [Ipoh Barat]: Yang Berhormat Menteri.
Dato’ Sri Dr. Haji Wan Junaidi bin Tuanku Jaafar: Sila.

Tuan M. Kulasegaran [Ipoh Barat]: Ya, terima kasih. Nampaknya semua
perkara yang saya bangkit telah pun dijawab. Saya akan ambil satu fasa demi satu fasa.
Yang Berhormat Menteri, Yang Berhormat mula berkata bahawa Proklamasi Darurat ini
bukanlah berniat untuk kerajaan kekal. Saya rasa Yang Berhormat you in a dream world
kerana sesiapa pun dalam negara ini tahu bahawa darurat itu dibawa adalah atas
kepentingan kerajaan dan Menteri-menteri dahulu. Itu satu aspek yang tidak dapat di
deny. We cannot be in denial syndrome mengenai perkara tersebut, Yang Berhormat.

Kita perlu tahu itulah asas yang membawa semua kuasa dari legislatif dan
sebagainya kepada eksekutif hingga Parlimen tidak dibenarkan untuk bersidang. Jadi
untuk menafikan perkara tersebut, saya rasa mungkin Yang Berhormat perlu itu- saya
kata dalam perbahasan saya, you must pick your conscience supaya ini adalah satu,
bukan satu tohmahan tetapi itu adalah yang sebenar yang berlaku di negara ini.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ipoh Barat. Okey.

Tuan M. Kulasegaran [Ipoh Barat]: Itu satu perkara, ada tiga perkara saya ambil
perkara yang pertama dahulu.

Tuan Haji Ahmad bin Hassan [Papar]: [Bangun].

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Walau apa pun Yang Berhormat beri penjelasan kepada saya, kerajaan masih
berpendirian pada ketika itu kita buat keputusan bahawa itu adalah tindakan yang terbaik
untuk kerajaan, untuk negara dan untuk rakyat negara ini. Jadi itu...

Tuan Haji Ahmad bin Hassan [Papar]: Papar, minta penjelasan.

Dato’ Sri Dr. Haji Wan Junaidi bin Tuanku Jaafar: Jadi, Yang Berhormat juga
perlu menerima hakikat bahawa kerajaan mempunyai semua maklumat.

Tuan M. Kulasegaran [Ipoh Barat]: [Bangun]

Dato’ Sri Dr. Haji Wan Junaidi bin Tuanku Jaafar: Itulah kenapanya apabila
kerajaan membuat keputusan, begitulah kenapa perlembagaan dibuat sebegitu rupa
membuat supaya Jemaah Menteri membuat keputusan dan boleh menasihatkan Yang di-
Pertuan Agong atas beberapa perkara.

Dalam keadaan sedemikian, oleh kerana Jemaah Menteri mewakili kerajaan yang
mengetahui semua butiran, Yang Berhormat. lItulah kenapa asasnya walaupun Yang
Berhormat tidak menerima penjelasan saya, kami masih berpendirian bahawa itu adalah
pilihan yang terbaik bagi kerajaan.
