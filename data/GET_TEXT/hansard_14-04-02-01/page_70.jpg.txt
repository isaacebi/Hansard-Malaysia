60 DR.25.10.2021

4.03 ptg.

Tuan William Leong Jee Keen [Selayang]: Terima kasih Tuan Yang di-Pertua.
Saya setuju untuk merungkaikan tujuh Ordinan Darurat. Saya hendak sentuh hanya satu
perkara iaitu seksyen 14 dan seksyen 15 Ordinan Darurat (Kuasa-kuasa Perlu) 2021.
Saya meminta Yang Berhormat Menteri untuk menyatakan pada masa gulungan ucapan,
bahawa pihak eksekutif tidak boleh gantung Parlimen dengan menggunakan kuasa-kuasa
darurat tanpa persetujuan Dewan Rakyat dan Dewan Negara mengikut Perkara 150,
Fasal 3 Perlembagaan Persekutuan. Kalau tidak, seksyen 14 dan seksyen 15 akan
menjadi satu precedent yang akan menjejaskan sistem demokrasi berparlimen kita.

Saya berpandangan bahawa ini penting dirakamkan supaya seksyen 14 dan
seksyen 15 ini tidak diulangi kerana kuasa untuk menggubal undang-undang adalah
kuasa Parlimen dan bukan kuasa eksekutif atau digunakan pada masa darurat.

Pertamanya, kalau kita melihat kepada Perkara 150(3), walaupun tidak ada masa
yang ditetapbkan dalam perkara itu, ini bermakna bahawa pembentangan Proklamasi
Darurat dan Ordinan Darurat hendaklah dibentangkan dalam Parlimen dengan secepat
mungkin. Malangnya, ini tidak dibuat pada masa Proklamasi Darurat dan ordinan-ordinan.

Kedua, Parlimen tidak boleh digantung tanpa mengikut Perkara 150(3) dengan
persetujuan kedua-dua Dewan Rakyat dan Dewan Negara. Kalau kita melihat sejarah kita
daripada mulanya bila kita mengadakan beberapa darurat sebelum ini, Parlimen
bersidang. Darurat bukan bermaknanya Parlimen digantung. Ini juga telah dikatakan dan
ditulis oleh Datuk Emeritus Profesor Dr. Shad Saleem Faruqi bahawa kedua-dua darurat
dan juga Parlimen boleh bersidang dan menggubal undang-undang pada masa yang
sama.

Bila kita melihat, tidak ada alasan yang munasabah. Bagaimana wabak COVID-
19 ini akan menjejaskan persidangan Parlimen? Ramai Parlimen sedunia yang
menghadapi masalah COVID-19 ini berfungsi dengan beberapa cara. Kita juga
mengadakan persidangan sampai kita mengadakan Ahli Parlimen masuk ke Dewan ini
pakai PPE. So, ini boleh dibuat. Pada saya COVID-19 itu bukan menjadi satu alasan yang
munasabah tidak ada sidang Parlimen.

So, saya menyeru kepada Yang Berhormat Menteri, kita tidak mahu ini menjadi
satu precedent di masa depan, eksekutif yang lain akan menggunakan precedent ini dan
menggantung Dewan dan Parlimen tanpa apa alasan. Ini menjadi satu precedent yang
bahaya kepada kita.

Dr. Lee Boon Chye [Gopeng]: [Bangun]

Tuan William Leong Jee Keen [Selayang]: Oleh sebab itu saya sekali lagi
meminta dalam ucapan gulungan, memberikan satu kenyataan bahawa kita jangan
menggunakan ini, itu adalah satu kesilapan yang telah dibuat. Kita tidak mahu ini diulang
dan menjadi satu precedent lagi.

Ya Yang Berhormat Gopeng.

Dr. Lee Boon Chye [Gopeng]: Mohon mencelah. Terima kasih Yang Berhormat
Selayang. Terima kasih Tuan Yang di-Pertua. Cuma satu perkara sahaja yang saya
bangkitkan untuk perhatian Yang Berhormat Selayang. Berkenaan dengan pembukaan
Parlimen, saya lihat setakat ini walaupun kita dalam fasa pandemik COVID-19 dan fasa
akhir, tetapi jangan kita pandang ringan untuk kemungkinan pandemik yang akan datang.
Akan tetapi saya lihat Parlimen setakat ini tidak ada kesediaan untuk mengubah peraturan
baharu untuk kita dapat bersidang secara maya. Jadi, saya minta pandangan daripada
Yang Berhormat Selayang dan mungkin Tuan Yang di-Pertua boleh beri perhatian.
Sekian, terima kasih.

Tuan William Leong Jee Keen [Selayang]: Saya setuju dengan Yang Berhormat
Gopeng bahawa kita perlu untuk mengadakan persediaan. Ini bukan pandemik yang
terakhir yang kita akan alami. So, kita hendaklah mengadakan persiapan supaya kita
sedia bila-bila masa mengadakan lagi satu pandemik dan saya mengucapkan terima kasih
kepada semua. Saya setuju untuk merungkai tujuh Ordinan Darurat ini. Terima kasih.
