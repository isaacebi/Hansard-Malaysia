70 DR.25.10.2021

cukup bukti melalui terbitan artikel saintifik mengatakan orang yang telah dijangkiti COVID-
19 dilindungi sepenuhnya daripada mendapat jangkitan atau mendapat jangkitan teruk.
Pihak Pertubuhan Kesihatan Sedunia (WHO) juga menyarankan walaupun individu telah
menghidap COVID-19, mereka harus diberi vaksin kerana perlindungan yang diperoleh
setelah dijangkiti adalah berbeza-beza mengikut individu.

Sebaliknya, imuniti yang diperoleh melalui vaksinasi adalah lebih konsisten di
antara individu dan ia lebih berpanjangan. CDC Atlanta USA juga mengesyorkan
vaksinasi COVID-19 perlu diberikan tanpa mengira sama ada individu itu telah mempunyai
sejarah jangkitan COVID-19. Justeru itu, pemberian vaksin kepada mereka yang telah
dijangkiti masih perlu bagi memastikan paras antibodi yang berpanjangan dan paras yang
konsisten dan dapat melindungi individu tersebut.

Tuan Yang di-Pertua, sekian sahaja penggulungan saya bagi perkara-perkara
yang menyentuh tentang Kementerian Kesihatan. Bagi perkara-perkara yang
dibangkitkan oleh Ahli-ahli Yang Berhormat yang tidak sempat saya jawab di sini, saya
akan berikan jawapan secara bertulis. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri Kesihatan. Seterusnya saya menjemput Yang Berhormat
Menteri Kewangan atau timbalannya. Sila, sepuluh minit.

4.45 ptg.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalammualaikum warahmatullahi wabarakatuh, salam sejahtera.
Salam Keluarga Malaysia. Tuan Yang di-Pertua, saya bagi pihak Kementerian Kewangan
mengucapkan berbanyak-banyak terima kasih kepada lima Ahli-ahli Yang Berhormat yang
telah mengambil bahagian dalam usul membahas dan mengungkaikan Ordinan Darurat
yang melibatkan Kementerian Kewangan.

Tuan Yang di-Pertua, lima isu juga telah dibangkitkan oleh Ahli-ahli Yang
Berhormat. Yang Berhormat Bukit Bendera dan Yang Berhormat Padang Serai
bertanyakan persoalan berkaitan jumlah perbelanjaan yang telah dibuat menggunakan
dana KWAN di bawah Ordinan Darurat KWAN ini.

Untuk makluman Yang Berhormat, sepertimana yang telah dimaklumkan oleh
Yang Berhormat Menteri Kewangan dalam Rang Undang-undang (Pindaan) KWAN
tempoh hari, sehingga 20 Oktober 2021, perbelanjaan bekalan vaksin dan perbelanjaan
Program Imunisasi COVID-19 Kebangsaan (PICK) menggunakan dana KWAN iaitu di
bawah Ordinan Darurat KWAN yang masih berkuat kuasa adalah bekalan vaksin, RM2.84
bilion. PICK, RMO0.53 bilion yang berjumlah keseluruhan RM3.37 bilion.

Yang Berhormat Bukit Bendera juga membangkitkan isu ketidakpakaian tatacara
bagi penggunaan wang yang diperdapatkan atau diterima. Untuk makluman Yang
Berhormat, sememangnya seksyen 10B di bawah Ordinan Darurat (Kuasa-Kuasa Perlu)
(Pindaan) 2021 PUA 151/201 adalah bertujuan untuk membolehkan wang yang dipinjam
oleh Kerajaan Malaysia dipindahkan ke Kumpulan Wang Pembangunan (KWP) dan
Kumpulan Wang COVID-19 (KWC19) tanpa kelulusan Dewan Rakyat melalui
pembentangan Resolusi Dalam Tempoh Darurat.

Pembentangan resolusi tersebut Yang Berhormat, merupakan prosedur biasa,
dengan izin, procedural dan tidak melibatkan implikasi kewangan tambahan
memandangkan jumlah wang yang dipindahkan telah diperuntukkan kepada KWP dan
KWC dalam Belanjawan 2021. Akan tetapi Yang Berhormat, untuk makluman Yang
Berhormat, pada sidang Dewan Rakyat yang lepas, Kementerian Kewangan juga telah
membawa satu usul pindaan terhadap Kumpulan Wang Pembangunan berjumlah RM16.5
billion dan Kumpulan Wang Covid sebanyak RM17 bilion yang telah dibentang dan
dipersetujui pada 12 Oktober 2021. Jadi tidak timbul isu ketidakpakaian tatacara ini kerana
kita dah bawa usul tersebut dalam Dewan Rakyat pada sidang yang lepas.

Yang Berhormat Pontian membangkitkan berapakah jumlah perbelanjaan dan
pecahan perbelanjaan tambahan yang dilakukan dalam tempoh Ordinan Darurat. Untuk
