DR.25.10.2021 25

USUL

MERENTIKAN KUAT KUASA PERATURAN-PERATURAN MESYUARAT
DI BAWAH P.M. 90(2)

Menangguhkan Pemilihan Timbalan Yang di-Pertua Dewan Rakyat

11.38 pg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa menurut Peraturan Mesyuarat 90(2) dan dengan persetujuan
Tuan Yang di-Pertua, saya mengemukakan usul untuk merentikan kuat
kuasa Peraturan Mesyuarat 6 iaitu bagi menangguhkan pemilihan
Timbalan Yang di-Pertua Dewan Rakyat seperti perkara nombor 1 yang
tertera dalam Aturan Urusan Mesyuarat dan Usul-usul hari ini ke
Mesyuarat akan datang.

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, saya mohon menyokong usul tersebut.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.39 pg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Majlis Mesyuarat pada hari ini tidak akan
ditangguhkan sehingga dibahas dan diputuskan Usul Mengungkai
Ordinan-ordinan Darurat oleh Yang Amat Berhormat Perdana Menteri
seperti di nombor 2 dalam Aturan Urusan Mesyuarat dan Usul-usul hari ini
dan selepas itu Majlis mesyuarat akan ditangguhkan sehingga jam 10.00
pagi hari Selasa, 26 Oktober 2021”.

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, saya mohon menyokong

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

01140

Tuan M. Kulasegaran [Ipoh Barat]: Tuan Yang di-Pertua, peraturan mesyuarat.
Saya bangun di atas Peraturan Mesyuarat 18(2) iaitu saya telah mengemukakan satu usul
