DR.25.10.2021 31

Implikasi Ordinan Darurat diungkaikan — penguatkuasaan pasca pengungkaian
ordinan ini akan terus dilaksanakan di bawah Akta 446 dan terpakai untuk Semenanjung
Malaysia dan Wilayah Persekutuan Labuan sahaja berbanding di bawah Ordinan Darurat
ini, yang telah diperluaskan pemakaiannya ke seluruh Malaysia.

Di bawah pengungkaian peruntukkan Akta 446 sedia ada, tidak kuasa Ketua
Pengarah Tenaga Kerja untuk mengarahkan penggantian perubahan dan pembaikan
penginapan dan kemudahan pekerja jika Ketua Pengarah mendapat bahawa mana-mana
penginapan ataupun kemudahan yang disediakan oleh majikan atau penyelia penginapan
berpusat kepada pekerja tidak mematuhi standard minimum yang dikehendaki di bawah
akta ini, mana-mana peraturan yang dibuat di bawah akta ini. Di bawah peruntukan Akta
446 sedia ada juga, tidak kuasa Ketua Pengarah untuk mengarah majikan atau penyelia
penginapan berpusat untuk menyediakan penginapan sementara jika difikirkannya perlu
bagi keselamatan dan kesejahteraan pekerja.

Walau bagaimanapun, tindakan undang-undang yang lain masih boleh diambil
oleh Ketua Pengarah Tenaga Kerja terhadap ketidakpatuhan terhadap Akta 446. Daripada
segi penguatkuasaan pula, pelantikan 13 buah agensi yang telah diberi kuasa mengikut
Ordinan Darurat ini untuk melaksanakan penguatkuasaan Akta 446, adalah terbatal
kecuali pegawai yang telah diletakkan oleh Akta 446 sedia ada.

Ordinan Darurat (Kuasa-kuasa Perlu) (No. 2) 2021 [P.U.(A) 1170/2021] — Tuan
Yang di-Pertua, ordinan ini diwartakan pada 11 Mac 2021 dan dikuatkuasakan pada 12
Mac. Objektif ordinan ini digubal adalah untuk;

(i) memastikan isu penyebaran berita palsu mengenai COVID-19
dan proklamasi darurat dikekang demi kepentingan dan
keselamatan ketenteraman awam;

(ii) mempercepatkan proses penyiasatan dan penguatkuasaan serta
pendakwaan terhadap kesalahan yang dilakukan di bawah
ordinan ini; dan

(iii) memastikan rakyat mendapat maklumat yang sahih daripada
sumber yang tepat.

Penggubalan ordinan ini akan dapat membendung penularan berita tidak benar
mengenai COVID-19 dan proklamasi darurat untuk mengekalkan ketenteraman awam
dan negara.

01210

Ordinan Darurat juga memperuntukkan alternatif kepada pegawai polis atau
pegawai diberi kuasa untuk mengarahkan mana-mana orang yang mempunyai milikan,
jagaan atau kawalan apa-apa penerbitan yang mengandungi berita tidak benar atau
menghapuskan penerbitan tersebut dalam masa 24 jam bagi mempercepatkan proses
penghapusan berita tidak benar tersebut tanpa melalui proses mahkamah. Makna, mana-
mana orang yang melaksanakan arahan tersebut dalam masa 24 jam adalah tidak
melakukan kesalahan di bawah subseksyen 6 (2) Ordinan Darurat.

Pelaksanaan Ordinan Darurat sejak Ordinan Darurat (Kuasa-Kuasa Perlu) (No. 2)
2021 ini dikuatkuasakan bermula 12 Mac 2021 sehingga 7 Oktober 2021, terdapat
sebanyak 30 kes siasatan yang telah dibuka di bawah seksyen 4(1) ordinan ini bagi
tindakan penguatkuasaan terhadap individu ataupun pihak yang didapati memuat naik
atau menyebarkan berita tidak benar mengenai COVID-19 serta proklamasi darurat.
Kesan dan implikasi Ordinan Darurat diungkaikan berdasarkan fasal 3 Perkara 150
Perlembagaan. Sekiranya Proklamasi Darurat dan Ordinan Darurat dibatalkan atau
diungkaikan, ia tidak menjejas apa-apa jua yang dilaku sebelumnya menurut kuasa
proklamasi atau ordinan itu, dengan izin, but without prejudice to anything previously done
by virtue thereof, Tuan Yang di-Pertua.

Pembatalan Ordinan Darurat nombor dua tidak menghalang kes yang sedang
dalam siasatan dan prosiding di mahkamah terhadap kesalahan yang telah dilakukan di
bawah Ordinan Darurat (No. 2) 2021 untuk diteruskan walaupun selepas ordinan ini
