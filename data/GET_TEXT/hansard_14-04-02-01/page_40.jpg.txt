30 DR.25.10.2021

Seksyen 31 telah dipinda untuk memberi kuasa membuat peraturan-peraturan
bagi memberi punca kuasa untuk mengenakan penalti di bawah Akta 342. Kesan dan
implikasi ordinan diungkaikan pengungkaian Ordinan Darurat (Pencegahan dan
Pengawalan Penyakit Berjangkit) (Pindaan) 2021 [P.U.(A) 76/2021] menjadikan nilai
penalti dan nilai kompaun akan turun ke nilai yang sedia ada. Beberapa peruntukan
penting telah dimasukkan ke dalam Peraturan-peraturan Pencegahan dan Pengawalan
Penyakit Berjangkit (Langkah-Langkah di dalam Kawasan Tempatan Jangkitan) (Pelan
Pemulihan Negara) 2021 [P.U.(A) 293/2021] seperti pemakaian peranti pengesan, KKM
telah mengemukakan peraturan yang mempunyai pindaan berbangkit akibat
pengungkaian itu kepada Jabatan Peguam Negara pada 8 Oktober 2021 dan akan
berkuat kuasa pada hari yang sama dengan pengungkaian [P.U.(A) 76/2021]. Di samping
itu, Rang Undang-undang Pencegahan Dan Pengawalan Penyakit Berjangkit (Pindaan)
2021 disasarkan akan dibentangkan di Parlimen pada Disember 2021.

Secara dasarnya, pengungkaian kedua Ordinan Darurat tersebut iaitu [P.U.(A)
12/2021] dan [P.U.(A) 76/2021] tidak akan menjejaskan penyampaian perkhidmatan
kesihatan Kementerian Kesihatan Malaysia.

Yang ketiga, Ordinan Darurat (Standard Minimum Perumahan, Penginapan dan
Kemudahan Pekerja) (Pindaan) 2021 [P.U.(A) 77/2021]. Tuan Yang di-Pertua, bagi
memastikan usaha serius kerajaan menangani wabak COVID-19 di tempat penginapan
pekerja dapat dilaksanakan secara berkesan, seterusnya akan memberi manfaat kepada
semua pekerja dan majikan, maka Ordinan Darurat (Standard Minimum Perumahan,
Penginapan dan Kemudahan Pekerja) (Pindaan) 2021 [P.U.(A) 77/2021] telah diwartakan
pada 25 Februari 2021 dan berkuat kuasa pada 26 Februari 2021. la merupakan pindaan
kepada Akta Standard Minimum Perumahan, Penginapan dan Kemudahan Pekerja 1990
[Akta 446].

Pindaan ini juga adalah bertujuan untuk;

(i) memperluaskan pemakaian Akta 446 ke Sabah dan Sarawak
memandangkan buat masa ini tiada undang-undang yang
mengawal selia penginapan pekerja Sabah dan di Sarawak;

(ii) operasi penguatkuasaan secara bersepadu dan menyeluruh
dapat dilaksanakan di semua tempat penginapan pekerja di
seluruh Malaysia termasuk Sarawak dan Sabah;

(iii) memberi kuasa kepada Ketua Pengarah Jabatan Tenaga Kerja
Semenanjung Malaysia (JTKSM), Pengarah JTK Sabah dan
Pengarah JTK Sarawak untuk mengeluarkan arahan supaya;
Pertama, majikan atau penyelia penginapan berpusat
menggantikan, mengubah atau memperbaiki penginapan yang
tidak mematuhi Akta 446 dan untuk memindahkan pekerja-
pekerja dengan serta-merta dari penginapan yang sesak dan
tidak sesuai didiami manusia ke penginapan sementara
ditetapbkan oleh jabatan; Kedua, majikan atau penyelia
penginapan berpusat menanggung semua_ kos _ itu,
pengangkutan dari penginapan asal ke penginapan sementara,
pengangkutan pergi balik ke tempat kerja dan penginapan
sementara dan kos sewaan penginapan sementara;

(iv) memberi kuasa kepada agensi lain untuk menguatkuasakan
Akta 446. Terdapat 13 buah agensi yang telah diberi kuasa
mengikut akta ini iaitu Jabatan Tenaga Kerja Sarawak, Jabatan
Tenaga Kerja Sabah, Jabatan Perhubungan Perusahaan,
Jabatan Hal Ehwal Kesatuan Sekerja, Jabatan Keselamatan
dan Kesihatan Pekerja, JPA, KDN, KPDNHEP, KPKT, MAFI,
MITI, CIDB dan PERKESO. Majikan atau penyelia penginapan
berpusat yang gagal mematuhi arahan ini boleh didenda
RM200,000 atau penjara sehingga 3 tahun atau kedua-duanya
sekali.
