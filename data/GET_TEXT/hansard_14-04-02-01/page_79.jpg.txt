DR.25.10.2021 69

Memandangkan Ordinan Darurat masih sah berkuasa sepanjang tempoh darurat
atau terus berkuat kuasa selama enam bulan selepas tamat Proklamasi Darurat atau
sehingga Ordinan Darurat diungkaikan oleh kedua-dua Dewan. Ada masa lagi untuk
saya?

Timbalan Yang di-Pertua [Dato’ Mohd Rashid Hasnon]: Silakan, boleh.

Dato’ Dr. Haji Noor Azmi bin Ghazali: Terima kasih Tuan Yang di-Pertua. Walau
bagaimanapun, Ketua Pengarah Kesihatan atau pegawai yang diturunkan kuasa oleh
Ketua Pengarah Kesihatan boleh memberi pengurangan kompaun berdasarkan Garis
Panduan Pengurangan Kompaun Akta 342 yang telah disediakan oleh Kementerian
Kesihatan.

Tuan Yang di-Pertua, berhubung bilangan kes jong COVID-19 yang dibangkitkan
oleh Yang Berhormat Tebrau, sehingga bulan Oktober 2021, seramai 16,914 bekas
pesakit COVID yang discaj dari hospital telah diberi temu janji dan datang untuk rawatan
susulan di fasiliti kesihatan bertujuan untuk pemantauan dan menerima rawatan.
Berdasarkan pemantauan ke atas pesakit, terdapat lima gejala utama yang sering dihidapi
pesakit long COVID iaitu:

(i) kelesuan;
(ii) sesak nafas apabila melakukan aktiviti tertentu;
(iii) batuk;

(iv) kesukaran tidur, dan;
(v) resah atau anxiety.

Antara langkah-langkah yang dilaksanakan bagi memastikan bekas pesakit
COVID-19 yang mengalami /ong covid mendapat akses perubatan yang mencukupi di
seluruh negara adalah:

(i) bekas pesakit COVID-19 kategori empat dan lima akan dirujuk
dan diberikan temu janji di klinik pakar;

(ii) bagi pesakit yang mempunyai penyakit kronik yang lain seperti
darah tinggi, kencing manis dan sebagainya, mereka akan
diminta untuk meneruskan rawatan susulan di fasiliti kesihatan
seperti yang telah dijadualkan sebelum mereka dijangkiti
COVID-19. Sekiranya mereka tidak mempunyai rawatan susulan
biasa, mereka akan dirujuk kepada pakar tertentu dan diberikan
temu janji susulan.

Tuan Yang di-Pertua, bekas pesakit COVID-19 juga boleh mendapatkan rawatan
di fasiliti kesihatan awam atau swasta yang berhampiran secara walk-in sekiranya
mempunyai sebarang gejala dan bagi pesakit yang mengalami gejala dan simptom yang
semakin teruk semasa dalam tempoh pemantauan dan memerlukan rawatan segera,
mereka akan dimasukkan ke hospital bagi mendapatkan rawatan lanjut.

Selain itu, sehingga 24 Oktober, seramai 31,937 petugas kesihatan Kementerian
Kesihatan Malaysia daripada semua jenis fasiliti telah mendapat jangkitan COVID-19
semenjak pandemik melanda negara. Dalam tempoh yang sama, sebanyak 29 kematian
telah dicatitkan. Tuan Yang di-Pertua, ada sikit lagi.

Timbalan Yang di-Pertua [Dato’ Mohd Rashid Hasnon]: Berapa minit nak?
Boleh bagi tiga minit lagi.

Dato’ Dr. Haji Noor Azmi bin Ghazali: Sebentar ya. Insya-Allah boleh, boleh
sangat.

Timbalan Yang di-Pertua [Dato’ Mohd Rashid Hasnon]: Boleh? Sila, tiga minit.

Dato’ Dr. Haji Noor Azmi bin Ghazali: Terima kasih Tuan Yang di-Pertua. Untuk
maklumat Yang Berhormat Kota Raja yang membangkitkan mengenai dasar vaksin dan
orang yang telah mendapat jangkitan tidak memerlukan vaksin. Pada masa ini, tidak
