20 DR.25.10.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lembah Pantai. Sila, Yang Berhormat Timbalan Menteri.

Datuk Wira Hajah Mas Ermieyati binti Samsudin: Terima kasih Yang
Berhormat. Saya mengucapkan ribuan terima kasih atas penawaran khidmat Yang
Berhormat dan juga rakan-rakan Ahli Parlimen untuk bersama-sama dengan SPR dalam
usaha kita untuk melatih dan juga memberi pendedahan kepada anak-anak sekolah dan
juga anak-anak muda ini dalam proses pilihan raya yang mana betul, tak cukup 273.

Cukup kecil sekali angkanya dan ini sebenarnya adalah sebelum pandemik dan
disebabkan oleh kekangan pandemik ini, kita tidak boleh ke depan dalam usaha untuk
melatih lebih ramai lagi tetapi saya yakin dan percaya dengan adanya sesi libat urus dan
juga engagement bersama dengan Yang Berhormat bukan hanya Ahli-ahli Parlimen tetapi
juga mungkin dengan pemimpin belia dan juga Ahli Dewan Undangan Negeri yang boleh
lagi datang bersama untuk sama-sama dalam melatih mereka ini.

Ini adalah cukup bagus kerana keupayaan kami di Akademi Pilihan Raya juga
amat terhad. Kami mempunyai hanya seramai 30 kaki tangan sahaja dan ini tidak cukup.
Oleh sebab itu dengan adanya bantuan, kerjasama daripada semua pelbagai pihak
adalah amat dialu-alukan. Terima kasih.

Datuk Dr. Jeffrey Kitingan [Keningau]: Tuan Yang di-Pertua, satu soalan lagi.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

[Soalan No. 8 — YB. Tuan Kesavan a/l Subramaniam (Sungai Siput) tidak hadir]

9. Tuan Larry Soon @ Larry Sng Wei Shien [Julau] minta Menteri Perusahaan,
Perladangan dan Komoditi menyatakan adakah pihak kementerian bersedia untuk
mengadakan kerjasama dengan Jabatan Pertanian Sarawak dalam memanfaatkan
penggunaan teknologi satelit bagi menentukan jumlah sebenar saiz keluasan kawasan
tanaman dan pengeluaran lada yang dijalankan di negeri Sarawak.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua, terima kasih Yang Berhormat.
Kementerian sentiasa bersedia untuk bekerjasama dengan mana-mana pihak termasuk
Jabatan Pertanian Sarawak dalam usaha untuk memajukan dan memperkasakan lagi
industri lada negara. Pada masa ini, bagi tujuan menentukan keluasan tanaman lada dan
pengeluaran dengan menggunakan teknologi satelit, Lembaga Lada Malaysia sedang
menjalankan kerjasama dengan Agensi Angkasa Malaysia atau MYSA dahulunya dikenali
sebagai Agensi Remote Sensing Malaysia.

Kerjasama ini masih dalam pelaksanaan dan dilakukan secara berfasa di mana
fasa pertama melibatkan kawasan tanaman di Semenanjung Malaysia yang dijangkakan
akan diselesaikan pada penghujung tahun ini. Seterusnya, pelaksanaannya akan
diteruskan di negeri Sabah dan Sarawak. Untuk maklumat Yang Berhormat juga,
kerjasama dengan Jabatan Pertanian Sarawak yang sedang dan telah dilaksanakan
adalah daripada aspek perkongsian maklumat pekebun kecil, kajian penyelidikan dan
pembangunan berkaitan tanaman lada dan juga latihan serta pemindahan teknologi
kepada usahawan perusahaan kecil dan sederhana. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Julau.

01120

Tuan Larry Soon @ Larry Sng Wei Shien [Julau]: Terima kasih Yang
Berhormat Menteri atas jawapan yang diberikan sebentar tadi. Sewaktu saya berkhidmat
selaku Pengerusi Lembaga Lada Malaysia, saya menyedari bahawa rekod data yang
dikeluarkan oleh Lembaga Lada Malaysia atau MPB dan data daripada Kementerian
Pemodenan Pertanian, Tanah Adat dan Pembangunan Wilayah Sarawak (MANRED)
sangat berbeza dapatannya. Di peringkat MANRED, mereka menggunakan teknologi GIS
