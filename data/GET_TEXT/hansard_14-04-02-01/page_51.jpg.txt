DR.25.10.2021 41

Saya hendak tanya juga, bagaimanakah proses check and balance dilakukan
ketika kerajaan membelanjakan wang itu? Oleh sebab, tidak pernah pun dibawa ke
Parlimen, maka sudah tentu tidak ada satu proses check and balance. Sebagai contoh,
kita difahamkan pada darurat itu juga dibelanjakan untuk membaiki rumah kerosakan
pada rumah rasmi Perdana Menteri. Dari masa darurat itu juga, dikatakan bahawa adanya
perbelanjaan untuk membina tiga Dewan di Parlimen Pagoh. Jadi, semua wang ini ialah
wang rakyat. Oleh sebab tidak ada pernah dibentangkan di Parlimen, saya ingin tanya,
bagaimanakah wang ini dapat dipertanggungjawabkan? Siapakah yang telah pun
membuat satu semak imbang kepada perbelanjaan ini?

Saya mengharapkan Tuan Yang di-Pertua, kerajaan mesti memberikan satu-
walaupun kerajaan kata, kami telah menggunakan kuasa undang-undang, boleh tidak
bentangkan di Parlimen? Akan tetapi saya mengharapkan demi untuk kita memastikan
berlakunya satu semak imbang kerana ia melibatkan wang rakyat. Saya harap supaya
ada satu mekanisme untuk membolehkan segala perbelanjaan itu juga dibentangkan di
Parlimen. Sama ada melalui apa sistem, saya tidak pasti. Akan tetapi mesti ada satu cara
untuk kita memastikan wang-wang itu dapat dibentangkan di Parlimen juga.

Tuan Yang di-Pertua, saya juga telah melihat kepada pindaan kepada Ordinan
Darurat (Kuasa-Kuasa Perlu) (Pindaan) 2021 telah ada nombor dua. Soalan yang
pertama, ada nombor dua. [Loceng tamat masa berbunyi] Minta masa sedikit, Tuan Yang
di-Pertua. Saya dapati Tuan Yang di-Pertua, kerajaan telah memasukkan satu peruntukan
mengenai untuk memerangi berita palsu atau fake news. Saya dapati memang segala
peruntukan undang-undang Akta Antiberita Tidak Benar 2018 yang telah pun dibatalkan,
yang digubal masa Kerajaan Barisan Nasional dahulu dimasukkan balik. Incorporated
balik. Makna, undang-undang ‘arwah’ Akta Antiberita Tidak Benar 2018 itu dimasukkan
balik.

Tuan Yang di-Pertua, apa yang berlaku malangnya, banyak rakyat yang telah
dikenakan tindakan kerana dikatakan menyebar berita tidak palsu. Akan tetapi hakikatnya,
yang terlibat menyampaikan berita palsu juga ialah pihak kerajaan. Pihak-pihak Menteri.
Tidak berlaku telus daripada segi memberikan maklumat. Akan tetapi yang didakwa
adalah pihak rakyat. Saya tidak nampak mana-mana individu daripada pihak kerajaan
yang didakwa kerana menyebarkan berita tidak benar.

Kita— oleh sebab masa tujuh minit, saya tidak sempat hendak dedahkanlah. Akan
tetapi sebenarnya saya rasa memang ada keadaan di mana Menteri-menteri juga
memberikan fakta yang tidak betul. Akan tetapi tidak diambil tindakan. Bila rakyat, kita
begitu segera. Kata kerajaan tidak ada wang untuk belanjakan. Akan tetapi yang kita
hairan, kenapa pihak yang bertanggungjawab telah meruntuhkan ekonomi negara iaitu
Yang Amat Berhormat Pekan dalam kes 1MDB. Sekarang ini diberikan layanan yang
begitu istimewa. Boleh pergi Singapura untuk sekian lama. Sekarang hendak pinda pula
daripada 25 hari bulan Oktober sampailah 6 hari bulan Disember. Asalnya daripada 20
hari bulan November sampai 22 hari bulan November.

Tuan Yang di-Pertua, kenapa dibenarkan pergi begitu lama? Alasannya untuk
melawat anak dia yang hendak bersalin. Dia bukan bidan Tuan Yang di-Pertua, sampai
hendak sebulan pergi. Bukan bidan. Dia bukan bidan, Tuan Yang di-Pertua. Kalau hendak
lawat Singapura, mungkin lima hari cukup tetapi dekat sebulan. Adakah Yang Berhormat
Pekan ini juga bidan? Saya hendak tanya. Untuk menolong— menolonglah apa yang perlu
bagi seorang yang telah melahirkan anak. Jadi Tuan Yang di-Pertua, saya hairan. Orang
yang merosakkan negara, merosakkan ekonomi negara, diberi layanan yang begitu
istimewa oleh kerajaan yang ada sekarang.

Timbalan Menteri Kesihatan | [Dato’ Dr. Haji Noor Azmi bin Ghazali]: Dah
habis dah masa itu.

Tuan Mohamed Hanipa bin Maidin [Sepang]: Jadi, saya harap kerajaan
mestilah memastikan orang ini Tuan Yang di-Pertua, bukan tempatnya di Singapura,
bukan tempat di tempat lain tetapi di penjara. Bukan di Singapura. Di penjara. Akan tetapi
diberikan layanan yang begitu istimewa kepada kerajaan sekarang sedangkan dia
merosakkan ekonomi negara. Sekian, terima kasih.
