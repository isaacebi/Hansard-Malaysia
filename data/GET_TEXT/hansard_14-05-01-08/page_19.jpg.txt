DR. 10.3.2022 13

Ketiganya, sama ada dana itu kita belum lagi berbincang. Terima kasih
kerana cadangan dan saya akan bawa cadangan ini...

Tuan Lim Guan Eng [Bagan]: Price stabilization fund.

Datuk Seri Utama Tengku Zafrul bin Tengku Abdul Aziz: Ya, belum ada

lagi perbincangan mengenai stabilization fund, dengan izin. Terima kasih.

3. Tuan Cha Kee Chin [Rasah] minta Menteri Perdagangan Dalam Negeri dan
Hal Ehwal Pengguna menyatakan apakah kementerian akan mengkaji semula dan
mengurangkan harga siling untuk pelitup muka dan kit ujian kendiri, di samping
menetapkan harga siling untuk oximeter dan penyukat suhu kerana barangan ini
telah menjadi barangan keperluan ketika ini dan kepentingan pengguna wajar
dilindungi. Harga pasar kit ujian kendiri adalah sekitar RM5 pada Januari tetapi
meningkat semula apabila kes COVID-19 meningkat pada Februari.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Yang Berhormat
Rasah, untuk makluman Ahli Yang Berhormat, KPDNHEP sentiasa mengambil kira
pandangan semua pihak sebelum merangka sesuatu tindakan agar kepentingan
semua pihak akan lebih terpelihara.

Bagi menjamin kestabilan harga dan keberadaan bekalan pelitup muka
dalam negara, kementerian telah mewartakan pelitup muka sebagai barang kawalan
di bawah Akta Kawalan Bekalan 1961 dan telah menetapkan harga maksimum bagi
pelitup muka ini di bawah Perintah Kawalan Harga dan Antipencatutan (Penentuan
Harga Maksimum) (No. 7) 2020 pada 1 November tahun 2020.

01040

Pada masa ini harga maksimum peringkat runcit untuk pelitup muka satu
lapisan ialah tujuh sen satu unit, dua lapisan pada harga 20 sen satu unit dan tiga
lapisan pada harga maksimum 70 sen satu unit. Tuan Yang di-Pertua, saya ingin
tegaskan di sini walaupun ada harga maksimum, kesemua jenis pelitup muka adalah
dijual dengan harga yang lebih rendah daripada harga maksimum itu.

Maka tidak ada keperluan buat masa kini untuk meminda harga maksimum
yang sedia ada. Dalam masa yang sama, kerajaan sedang meneliti keperluan
mengkaji semua atau mengkaji semula harga siling atau harga maksimum untuk Kit
Ujian Pantas Antigen-COVID-19 (Ujian Sendiri).

Untuk makluman, harga maksimum kit ujian ini telah ditetapbkan pada
RM19.90 di peringkat runcit dan RM16 di peringkat borong di bawah Akta Kawalan
Harga dan Antipencatutan 2012. Daripada aspek keberadaan bekalan di pasaran,
kerajaan telah mewartakan Kit Ujian Pantas Antigen-COVID-19 (Ujian Sendiri) ini

sebagai barang kawalan di bawah Perintah Kawalan Bekalan (Barang-barang
