DR. 10.3.2022 72

ada satu petunjuk tentang gaji untuk hidup ataupun living wage untuk kawasan, ia
tidak harus menjadi satu dasar yang menghukum perusahaan kecil dan sederhana
ataupun SME IKF.

Daripada data tahun 2020, kita tahu bahawa industri kecil dan sederhana
membentuk 97.2 peratus daripada jumlah syarikat dalam negara dan menyediakan
lebih kurang 7.25 juta pekerjaan ataupun hampir separuh ya, 48 peratus jumlah
pekerjaan dalam negara. Daripada jumlah ini, 78.4 peratus adalah syarikat mikro dan
sudah tentulah mereka ini tidak mampu untuk memenuhi syarat wajib memberikan
gaji minima.

Saya ingin mencadangkan agar kerajaan sebenarnya menyediakan insentif
yang luas kepada syarikat-syarikat ini misalnya memberikan pengecualian cukai
pada kadar tertentu bagi syarikat-syarikat yang memastikan semua pekerja mereka
dibayar mengikut living wages di kawasan perniagaan mereka. Jadi, kalau syarikat
itu ada 10 orang pekerja, kalau semua pekerja dibayar lebih tinggi daripada living
wage, mungkin kerajaan boleh memberikan pengecualian cukai satu atau dua
peratus supaya mereka ini terdorong untuk memberikan gaji yang lebih tinggi kepada
pekerja mereka.

Dalam peralihan ke dunia digital, kerajaan perlu menyemak semula projek-
projek pembangunan yang banyak membuka tanah yang terbiar kosong dan tidak
berpenghuni. Sebaliknya, kita mesti mempercepatkan akses rakyat kepada dunia
digital melalui capaian mudah dan murah serta insentif pemilikan peranti. Kunci
kemakmuran ekonomi ada pada pergerakan bebas, idea, modal, barang dan
manusia. Jadi, kerajaan mestilah menilai dengan segera dasar-dasar yang bersifat
mengekang kepada pergerakan bebas ini.

Perkara ketiga yang saya ingin sentuh ialah memperkemaskan jaringan
keselamatan sosial. Kebelakangan ini, heboh tentang pengeluaran RM10,000 wang
KWSP pencarum. Baru-baru ini Ketua Pembangkang yang sebelum ini mengambil
sikap keras bahawa kerajaan yang seharusnya mengambil segala daya usaha untuk
memastikan rakyat dibantu, bukanlah dengan mendahulukan. Rakyat terpaksa
keluarkan simpanan hari tua mereka dan sebentar tadi ataupun semalam, beliau
mengambil pendirian, sekiranya benar kerajaan tidak dapat membantu, maka
haruslah dibenarkan pengeluaran ini kepada pencarum-pencarum.

Saya mesti ingatkan di sini bahawa apabila pencarum_ terpaksa
mengeluarkan duit mereka, itu bererti ada yang tidak kena pada dasar kerajaan
kerana kerajaan sudah tidak lagi boleh membantu sampaikan pencarum terpaksa
keluarkan simpanan yang seharusnya dikeluarkan kemudian. Jadi, apakah kerajaan
telah exhaust ataupun telah menggunakan segala usaha untuk membantu mereka

ini?
