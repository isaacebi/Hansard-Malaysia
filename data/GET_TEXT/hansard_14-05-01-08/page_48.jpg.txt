DR. 10.3.2022 42

Berhubung dengan dakwaan daripada laman sesawang The Global Witness,
kerajaan bersedia untuk bekerjasama dengan negara Papua New Guinea sekiranya
tuduhan ke atas syarikat Malaysia yang beroperasi di negara terbabit adalah benar.
Kerajaan memandang serius salah laku di dalam industri sawit kerana Dasar
Agrikomoditi Negara 2030 menekan tentang pengeluaran sawit secara mampan
dengan memastikan segala amalan pertanian baik, peraturan perundangan serta
kepentingan alam sekitar perlu dipatuhi oleh semua pihak yang terlibat.

Pelaksanaan secara mandatori Skim Pensijilan Minyak Sawit Mampan
Malaysia (MPSO) juga merupakan salah satu inisiatif utama yang telah diambil oleh
kerajaan untuk pembangunan industri sawit yang lestari termasuk melindungi
kesejahteraan pekerja dan juga pensijilan ini memberi penekanan dalam
mempraktikkan amalan pertanian yang baik dan penjagaan keselamatan dan
kesihatan pekerja.

Oleh itu, sebarang pelanggaran undang-undang, peraturan dan pencabulan
hak asasi manusia oleh syarikat Malaysia sama ada di dalam negara mahupun yang
beroperasi di luar negara adalah tidak dapat diterima sama sekali dan pihak KPKK
berpegang kepada amalan kelestarian yang ditetapkan oleh DAKN 2030 dan akan
bekerjasama dengan pihak berkuasa negara terbabit untuk mengambil tindakan
selanjutnya sekiranya terdapat dakwaan yang berasas. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat,
soalan tambahan pertama.

Tuan Charles Anthony Santiago [Klang]: Terima kasih Tuan Yang di-
Pertua, terima kasih Yang Berhormat Menteri atas jawapan yang bagus saya fikir.
Saya menerima baik jawapan yang telah diberikan tadi. Akan tetapi Yang Berhormat
Menteri, saya hendak yes or no answer. Adakah kerajaan akan mula menyiasat, itu
soalannya. Adakah dan bila akan bermula dan bilakah siasatan ini akan habis?

Ini disebabkan apa yang dikatakan oleh Yang Berhormat adalah very general
statement tetapi general statement itu is good for newspapers tetapi untuk pekerja-
pekerja buruh paksa, this is life and death matter. So, oleh sebab itu saya minta Yang
Berhormat Menteri untuk mengatakan, adakah kerajaan sudi untuk mula menyiasat
dakwaan yang dibuat oleh Global Witness? Bilakah akan dimulakan dan bilakah
akan habis? Terima kasih.

Datuk Willie anak Mongin: Terima kasih Yang Berhormat Klang.
Sebenarnya walaupun syarikat-syarikat ini adalah syarikat Malaysia, namun mereka
beroperasi di negara Papua New Guinea yang luar di dalam bidang kuasa negara
kita. Namun begitu, seperti mana yang saya telah nyatakan tadi bahawa kita

memang tekad untuk bekerjasama dengan negara ini untuk memastikan bahawa
