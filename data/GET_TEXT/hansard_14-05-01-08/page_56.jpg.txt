DR. 10.3.2022 50

menamatkan sebarang monopoli. Sebarang konsesi yang berat sebelah, yang tidak
menggalakkan persaingan kita hendak tamatkan.

Ketika itu Jawatankuasa Penamatan Dasar Monopoli ini dipengerusikan oleh
Yang Berhormat Gombak. Saya juga merupakan ahli dalam jawatankuasa tersebut.
Kita hendak menamatkan monopoli ini. Oleh sebab kalau daripada segi dredging
atau pun reclamation, syarikat -syarikat pelabuhan utama dalam negara kita seperti
Westports, MMC, Northport, PTP dan sebagainya, mereka ini perlu membelanjakan
duit yang banyak, kos yang tinggi untuk membuat capital dredging, untuk membuat
maintenance dredging, untuk membuat reclamation kalau mereka hendak melabur
untuk membesarkan pelabuhan kita.

Memang ada pelbagai perancangan. Westports hendak diperbesarkan lagi,
PTP hendak diperbesarkan lagi. Kita ada rancangan untuk membuat pelabuhan
ketiga di Port Klang. Jadi, ada banyak pengerukan dan juga reclamation perlu dibuat
tetapi mengapa satu dasar monopoli ini dikembalikan? Sudah tamat tahun 2019, kita
sepatutnya buka untuk persaingan, untuk tender syarikat-syarikat pelabuhan ini ada
penglibatan syarikat-syarikat antarabangsa. Setiap projek mereka perlu
dilaksanakan melalui tender terbuka.

Jadi ini adalah satu dasar yang tidak akan menguntungkan dan tidak akan
menarik pelaburan dalam sektor pelabuhan negara kita. Keduanya, tahu atau tidak
dan saya tidak pasti mengapa dalam MJN yang dikatakan telah diluluskan pada
bulan Julai lalu, saya hendak tahu daripada pihak kerajaan. Apakah ulasan Jabatan
Peguam Negara terhadap syarikat ini? Syarikat ini merupakan satu syarikat yang
sudah bankrap. IMW ini merupakan anak syarikat kepada Inai Kiara Sdn Bhd. Inai
Kiara ini merupakan satu syarikat di bawah receivership yang di mana syarikat ini
telah pun bankrap, tidak bayar EPF, tidak bayar cukai.

Ada satu saman di antara Kerajaan Malaysia dengan Syarikat Inai Kiara ini
kerana LHDN menyaman syarikat ini kerana tidak bayar cukai. EPF tidak bayar.
Syarikat macam ini mana boleh dapat kelulusan daripada Kabinet? Saya hendak
tahu, apakah ulasan Jabatan Peguam Negara terhadap syarikat ini.

Selepas itu, syarikat ini mempunyai track record yang cukup buruk. Pelbagai
projek yang dilaksanakan sebelum ini tidak boleh selesai. Masalah projek seperti di
Pelabuhan Kuantan, di Pelabuhan Samalaju, pelbagai pelabuhan. Pelabuhan Pasir
Gudang. Kapal-kapal dredging tidak dapat selesaikan kerja-kerja pengerukan
tersebut. Akan tetapi sekarang ini syarikat ini diberikan semula konsesi untuk
meneruskan satu monopoli terhadap dredging dan juga reclamation di pelabuhan-
pelabuhan kita.

Saya hendak nyatakan bahawa Tuan Yang di-Pertua, sekiranya syarikat ini

diberikan konsesi sekali lagi, ia akan merugikan negara, kepentingan negara.
