DR. 10.3.2022 99

lokasi yang telah dikenal pasti sejak dua tahun yang lalu tetapi sehingga hari ini
kerajaan masih tidak dapat membuat keputusan yang muktamad manakah yang
patut dipilih untuk menjadi tapak hospital.

Oleh yang demikian, saya berharap, saya memang berharap Menteri
Kesihatan dapat memberitahu kepada Dewan yang mulia ini bilakah cadangan tapak
hospital baharu ini dapat dimuktamadkan agar pembinaan Hospital Kampar baharu
ini dapat dimulakan dengan secepat mungkin dan tidak dilengah-lengahkan lagi.
Saya berharap Menteri Kesihatan memandang serius isu ini dan dapat
menyelesaikan masalah pembinaan Hospital Kampar baharu yang telah diumumkan
dalam tahun 2019 dalam pembentangan Bajet 2022.

Dato’ Ramli bin Dato’ Mohd Nor [Cameron Highlands]: Yang Berhormat,
banyak lagi kah? Banyak lagi kah?

Tuan Su Keong Siong [Kampar]: Dengan itu Tuan Yang di-Pertua, saya
pohon menyokong Titah Diraja.

Dato’ Ramli bin Dato’ Mohd Nor [Cameron Highlands]: Nanti sekejap,
nanti sekejap. Banyak lagi? Banyak lagi kah?

Tuan Su Keong Siong [Kampar]: Sedikit sahaja. Sudah habis. Cukuplah.
Thank you.

Dato’ Ramli bin Dato’ Mohd Nor [Cameron Highlands]: Baik, terima kasih.
Ahli-ahli Yang Berhormat, pembahas yang terakhir untuk sesi masa ini dipersilakan

Yang Berhormat Alor Setar.

4.26 ptg.

Tuan Chan Ming Kai [Alor Setar]: Terima kasih Tuan Yang di-Pertua.
Memandangkan jam sudah 4.30, rasa saya boleh panjangkan masa. Saya ucap
terima kasih juga kepada rakan-rakan Ahli Parlimen yang sudi bersama pada petang
ini. Terima kasih kepada Tuan Yang di-Pertua kerana mengizinkan saya berbahas
Titah Tuanku. Dalam Titah Tuanku, Baginda sudah fokus kepada beberapa perkara
yang penting. Saya memetik satu iaitu kesejahteraan kanak-kanak dan
mengukuhkan institusi keluarga dalam agenda besar perpaduan.

Maka di bawah tajuk ini saya ingin bahaskan dua perkara yang penting dan
juga pernah dibahaskan oleh beberapa orang rakan di Dewan ini. Pertama, saya
ingin membahaskan isu unilateral conversions yang berlaku baru-baru ini knususnya
berkenaan dengan tiga orang anak di bawah Madam Loh yang di-convert-kan di
negeri Perlis.

Saya boleh cerita di sini kerana enakmen tersebut diluluskan di Perlis 2016
itu, saya adalah salah seorang dalam Dewan. Saya merupakan Ahli Dewan

Undangan Negeri di Perlis 2016 dan di antara 15 orang, saya seorang yang bantah.
