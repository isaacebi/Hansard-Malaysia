DR. 10.3.2022 61

Saya faham, mungkin ada yang kata ini adalah untuk menyelamatkan
tengkuk beberapa pemimpin dan kita lihat cantiknya proses dia. Adakan Pilihan Raya
Negeri Johor, diumumkan sebaik sahaja selepas Tahun Baru Cina kerana ramai
anak-anak muda sudah balik kampung, sudah balik semula ke laman kerja. Tahu
bahawa ratusan ribu terperangkap di Singapura tidak boleh balik.

Apa yang pelik bin ajaibnya lagi, sebulan yang lepas kata kita akan buka
sempadan pada 1 Mac. Keputusan ini dibuat oleh Majlis Pemulihan Negara yang
dianggotai oleh wakil-wakil Kabinet. Menteri Kesihatan ada, Menteri Pertahanan,
wakil SOP, bekas Perdana Menteri, semua ada kat dalam. Buat keputusan bersama,
buka sempadan 1 Mac 2022. Tiba-tiba ada pilihan raya, tangguhkan. Kita akan hanya
buka sempadan selepas Pilihan Raya Negeri Johor tamat. What is this?

Saya jumpa peniaga-peniaga kecil di Johor, mereka bangkitkan isu ini. la
seperti hidup mereka, nyawa mereka, perniagaan mereka digadaikan kerana
kepentingan politik. Bukan pembuat dasar ikut data and science. Mana
kestabilannya? Semua berlaku kerana politik. Saya katakan ini, kalau takut sangat
ada kes-kes mahkamah, saya akui, saya pun ada. Akan tetapi saya tidak takut.
Berani kerana benar, berhadapan di mahkamah. Tidak payah hendak lompat parti,
lompat ini, tidak payah hendak gugat kedudukan kerajaan.

If you are right, defend yourself in court, jangan gugat kestabilan sampaikan
satu tahap rakyat sengsara, tidak ada sesiapa yang menang, peniaga-peniaga kecil
turut terkesan, kos sara hidup meningkat, anak muda tidak mendapat pembelaan
sewajarnya, negara Malaysia sengsara kerana beberapa pimpinan sahaja. This is
not right, | need to fight this until the end.

Ketiga, berkenaan Muar. Walaupun Muar dikenali sebagai ‘bandar bersara’,
tetapi bandar bersara ini pembangunannya sangat rancak. Kalau kita lihat semasa
musim COVID-19, apabila banyak syarikat “gulung tikar’, tutup pintu, tetapi salah
satu hab terbesar iaitu hab perabot di Muar dapat mengendalikan dirinya dengan
sangat baik dan eksport hab perabot meningkat dari tahun 2019 ke 2021, daripada
RM68 bilion kepada RM12 bilion. Ini adalah peningkatan yang agak mendadak.

Kita lihat juga sebelum penutupan sempadan, Muar merupakan destinasi
pilihan kepada pelancong tempatan dan luar khususnya dari Singapura untuk cuti di
sana, makan di sana dan ini perkara yang sangat baik. Akan tetapi salah satu
rungutan yang saya terima kerap sekali, daripada peniaga-peniaga besar, syarikat-
syarikat besar dan juga peniaga-peniaga kecil seperti Muar Soup House.

Mereka katakan kini hendak dapat pekerja bukan main susah lagi. Ada
hendak kena bayar under the table, ada kena melalui orang tengah. Tidak ada proses
yang telus, adil dan mudah. Akhirnya daripada kita boleh eksport 300 kontena

perabot setiap hari yang mencipta pekerjaan yang berkualiti tinggi, agak sukar untuk
