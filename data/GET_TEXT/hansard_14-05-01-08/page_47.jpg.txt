DR. 10.3.2022 41

Tuan Yang di-Pertua: Terima kasih.

Datuk Haji Idris bin Haji Ahmad: Terima kasih Tuan Yang di-Pertua, terima
kasih kepada Yang Berhormat Kemaman. Kerajaan melalui JAKIM dan beberapa
buah agensi agama Islam di bawah peringkat Persekutuan dan juga kerjasama
kerajaan negeri, JAIN yang telah mengambil beberapa inisiatif untuk menangani dan
mengekang budaya ini. Antaranya ialah kita melaksanakan Program Mukhayyam
dan kem ibadah kepada peserta-peserta yang setakat hari ini Program Mukhayyam
atau kem ibadah ini telah pun disertai 1,769 orang sejak kita perkenalkan pada tahun
2011 hingga Mac 2022.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Keduanya ialah program susulan dan sokongan. Program susulan ini
merupakan aktiviti susulan seperti mana usrah, kelas pengajian, bantuan modal awal
perniagaan untuk ekonomi sara hidup mereka. Kita juga bekerjasama dengan pihak
majlis agama NGO negeri dan NNGO NGO-NGO. Ketiganya, ialah program
pendidikan dan advokasi berkaitan dengan isu LGBT. Sekian, terima kasih. Mungkin
ada jawapan yang lain, saya akan berikan secara bertulis. Terima kasih.

Dato’ Ramli bin Dato’ Mohd Nor [Cameron Highlands]: Soalan tambahan

yang kedua. Tidak ada? Jika tidak ada, saya memanggil Yang Berhormat Klang.

12. Tuan Charles Anthony Santiago [Klang] minta Menteri Perusahaan
Perladangan dan Komoditi menyatakan kesediaan Kementerian untuk menyiasat
dakwaan-dakwaan daripada laporan “The True Price of Palm Oil” (October 2021)
oleh Global Witness tentang salah laku syarikat-syarikat Malaysia di Papua New
Guinea.

Timbalan Menteri Perusahaan, Perladangan dan Komoditi II [Datuk
Willie anak Mongin]: Selamat pagi, salam sejahtera. Terima kasih kepada Yang
Berhormat Klang atas pertanyaan dan keprihatinan beliau mengenai industri sawit
kita.

Untuk makluman Tuan Yang di-Pertua dan juga semua Ahli Yang Berhormat,
Kementerian Perusahaan, Perladangan dan Komoditi bersama dengan agensi di
bawah iaitu Lembaga Minyak Sawit Malaysia (MPOB) dan juga Majlis Minyak Sawit
Malaysia (MPOC) dan Majlis Pensijilan Sawit Malaysia (MPOCC) sentiasa berusaha
untuk memastikan industri sawit negara adalah industri yang mampan selaras
dengan hala tuju dan kerangka Sustainable Development Goals yang telah dirangka

oleh Persatuan Bangsa-bangsa Bersatu (PBB).
