DR. 10.3.2022 53

Tuan Yang di-Pertua, semasa PRU 1964 komposisi Parlimen kepada
Sarawak, Sabah dan Singapura adalah 55 kerusi daripada 159 kerusi yang
dipertandingkan. Ini merupakan Tuan Yang di-Pertua 33 peratus. Pada masa ini,
komposisi kerusi Parlimen bagi Sarawak dan Sabah adalah 56 kerusi iaitu Sarawak
31 kerusi dan Sabah 25 kerusi. Ini merupakan 25 peratus daripada sejumlah kerusi
yang sedia ada iaitu 25 peratus daripada sejumlah 222 kerusi. Tuan Yang di-Pertua,
permintaan kita, satu pertiga daripada kerusi Parlimen hendaklah diperuntukkan
untuk negeri Sabah dan juga negeri Sarawak kerana:

(i) mengikut semangat bila mana Malaysia ditubuhkan dan

dalam PRU 1964, 35 peratus telah diperuntukkan untuk negeri
Sabah dan Sarawak termasuk Singapura pada ketika itu; dan

(ii) | luas kawasan Sabah dan Sarawak kalau dicantumkan, ia lebih

besar daripada seluruh Semenanjung Malaysia.

Tuan Yang di-Pertua, saya difahamkan persempadanan  semula
(redelineation exercise) perlu dibuat tiap lapan kali. Oleh yang demikian,
persempadanan semula untuk negeri Sarawak sebenarnya berakhir pada tahun
2025 dan untuk Semenanjung akan berakhir pada tahun 2026. Ini bererti
persempadanan semula (redelineation exercise) mesti harus diadakan pada tahun
2027.

Dengan ini, saya minta Suruhanjaya Pilihan Raya Malaysia, apabila
mengadakan redelineation exercise ini nanti supaya mengambil kira permintaan kita
ini. Pertama, kerana luas kawasan Sabah dan Sarawak terlalu besar, lebih besar dari
seluruh Semenanjung. Kedua, mengambil semangat apabila pilihan raya diadakan
pada tahun 1964, kita minta supaya 35 peratus atau satu pertiga daripada kerusi
Parlimen selepas tahun 2023 ini diperuntukkan untuk Sabah dan Sarawak.

Tuan Yang di-Pertua, saya pergi ke Lembaga Hasil Dalam Negeri. Kita tahu
peranan yang dimainkan oleh Lembaga Hasil Dalam Negeri dalam memungut cukai
negara amat besar, amat penting.

#1230

Pada 1 Mac tahun ini, Ketua Pegawai Eksekutif LHDN telah menyebut
bahawa Lembaga Hasil Dalam Negeri bakal, bukan sahaja bakal tetapi beliau yakin
akan dapat mengutip cukai sebanyak RM139 bilion pada tahun ini. Syabas dan
tahniah kepada Lembaga Hasil Dalam Negeri.

Tuan Yang di-Pertua, saya ingin menyentuh satu perkara dalam LHDN. Saya
telah menyebut syabas dan tahniah terima kasih kepada LHDN. Akan tetapi, satu
perkara yang saya minta, sejak Lembaga Hasil Dalam Negeri ditubuhkan, saya
difahamkan belum pernah wakil dari Kerajaan Negeri Sarawak duduk sebagai ahli

atau anggota kepada Lembaga Hasil Dalam Negeri.
