DR. 10.3.2022 9

Malaysia sebanyak RM2.05 seliter. Jadi, perbezaan besar antara harga runcit dalam
negara berbanding negara-negara jiran akan membuka ruang seperti saya sebutkan
tadi kepada aktiviti penyeludupan produk petroleum.

Akan tetapi apa yang disebut oleh Yang Berhormat Bukit Bendera mengenai
inflasi tadi, kerajaan cakna bahawa sekiranya berlaku peningkatan harga bagi semua
produk petroleum di pasaran ia akan memberi kesan kepada rantaian seperti
disebutkan tadi, transportation cost, rantaian ekonomi secara keseluruhan. Malah
turut akan membebankan rakyat. Ini kerana kenaikan kos yang terlalu besar untuk
ditanggung khususnya pada saat kita semua baru sahaja hendak memulakan
rencana pemulihan ekonomi dan kehidupan ke arah pasca COVID-19.

Dalam masa yang sama, dengan kenaikan kos subsidi produk petroleum ini,
ia akan memberi tekanan kepada kedudukan fiskal kerajaan. Ini kerana komitmen
pertambahan kos subsidi ini sepatutnya kita boleh gunakan untuk manfaat
pembangunan ekonomi dan juga kesejahteraan rakyat.

Seperti yang dimaklumkan tadi, kerajaan juga tidak boleh meminjam untuk
membiayai Belanja Mengurus our operating expenditure seperti kos subsidi. Dengan
itu, kenaikan kos subsidi perlu diimbangi dengan pertambahan hasil dan juga
penjimatan perbelanjaan. Maka, wujudlah keperluan buat kerajaan untuk menyusun
semula subsidi supaya lebih bersasar kepada kelompok masyarakat yang layak dan
memerlukan.

Dengan itu, kerajaan akan mengkaji — seperti saya katakan tadi, semula
mekanisme subsidi produk minyak ini supaya dapat dilaksanakan dengan lebih
bersasar dan menumpukan bantuan dan subsidi kepada golongan rentan dan
mereka yang benar-benar memerlukan. Jadi, isu inflasi ini tidaklah terkesan kepada
mereka yang betul-betul memerlukan.

Pelaksanaan subsidi secara bersasar juga dijangka dapat mengoptimumkan
sumber kewangan kerajaan dan penjimatan yang dicapai ini dapat seperti saya sebut
tadi diaginkan semula untuk program yang lebih berkesan untuk rakyat kita. Sekian,
terima kasih.

Tuan Yang di-Pertua: Terima kasih. Yang Berhormat Jempol, silakan.

Dato’ Haji Salim Sharif [Jempol]: Terima kasih Tuan Yang di-Pertua.
Terima kasih Yang Berhormat Menteri kerana atas jawapan yang cukup baik. Walau
bagaimanapun, penjelasan Yang Berhormat Menteri sebentar tadi tertumpu kepada
subsidi ke atas produk petroleum sahaja.

Saya hendak beri contoh yang bersasar ini Yang Berhormat kerana tahun
‘2002’ subsidi yang diberi sebanyak RM28 bilion, manakala pada tahun 2011
sebanyak RM11 bilion, meningkat lebih sekali ganda subsidi diberikan. Saya
mengambil contoh, BMW 7 Series isi minyak RON95 dengan kadar RM2.50. Honda
