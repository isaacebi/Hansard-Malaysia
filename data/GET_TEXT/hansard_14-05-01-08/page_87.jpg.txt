DR. 10.3.2022 81

Saya tidak tahu sama ada hari ini— ini adalah satu amalan atau sesuatu yang
amat normal dalam sektor penjawat awam. Saya tidak tahu. Kenapa isu ini bila
dibongkarkan tidak ada tindakan? Adakah penjawat awam lain juga buat
sedemikian? Kenapa pada ketika itu Ketua Pesuruhjaya SPRM tahu tidak ambil
tindakan? Jadi, saya minta supaya pihak kerajaan boleh memberi penjelasan.

Tuan Yang di-Pertua, ada ura-ura pula kata Azam Baki akan bersara kerana
kontraknya akan tamat pada bulan ini. Jadi, saya hendak minta kerajaan supaya
memberi penjelasan sama ada itu satu ura-ura yang akan menjadi satu kenyataan
ataupun mereka akan gunakan cara ini untuk merehatkan dia? Menyarakan Azam
Baki. Akan tetapi isu pokoknya bukannya Azam Baki bersara maka kes ini tutup, full
stop. Siasatan harus dijalankan. Saya minta satu jawatankuasa khas yang bebas
ditubuhkan untuk menyiasat semua perkara ini.

Tuan Yang di-Pertua, isu kKedua yang saya hendak bangkit ia berkaitan
dengan COVID-19. Sudah lebih daripada dua tahun negara kita berhadapan dengan
pandemik COVID-19. Saya jangka tidak lama lagi kita akan masuk kepada fasa
endemik. Saya setuju dengan langkah yang akan diambil untuk mengisytiharkan
negara kita akan masuk ke endemik. Oleh sebab itulah memang satu jalan keluar.
Akan tetapi kita harus buat dengan teratur, dengan terkawal supaya kita boleh dapat
satu pengimbangan antara kesihatan dan juga ekonomi.

Kalau kita lihat setakat ini kita boleh lihat setiap hari kes yang dilaporkan
adalah antara 20,000 hingga 30,000 kes. Satu angka yang besar. Akan tetapi saya
percaya oleh sebab masing-masing ramai rakyat COVID-19 sudah ambil vaksin,
maka apabila mereka COVID-19, tiada simptom. Tiada simptom kita tidak harus leka.
Kita juga harus memastikan mereka yang dijangkit mereka akan kuarantin. Kalau
kuarantin mereka perlu tujuh hari. Sudah pasti dalam tujuh hari ini mereka
dikuarantinkan terutamanya bagi mereka golongan B40 ataupun mereka yang
bekerja sendiri, mereka akan terkesan daripada kuarantin tersebut kerana
pendapatan mereka terjejas. Jadi dari segi ini, bagaimana kerajaan boleh bantu
mereka?

Sebelum ini NADMA mereka ada bagi di mana kuarantin satu hari boleh beri
RM100. Akan tetapi saya dapat banyak aduan di mana penyakit COVID-19 ini
mereka ada pohon, telah diluluskan tahun lepas bulan Oktober tetapi sehingga kini
belum terima lagi duit bantuan tersebut. Jadi, saya difahamkan tabung itu ditubuhkan
di mana dananya adalah hasil kutipun ataupun sumbangan daripada badan-badan
korporat. Mungkin Kementerian Kewangan juga ada beri peruntukan. Saya percaya
peruntukan tersebut ataupun dana dalam tabung itu sudah habis. Oleh sebab itu

yang lulus sudah tiga, empat dan lima bulan pun belum terima lagi.
