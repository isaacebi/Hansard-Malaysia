DR. 10.3.2022 63

muda, sudah bermula. Naik taraf infra sukan RM1.5 juta, sudah siap. Akan tetapi isu
benteng banjir, isu membela orang yang teruk terkesan kerana banjir. Ini isu-isu yang
sangat mendesak yang sampai ke hari ini hanya kerana kedudukan politik, masih
tidak diselesaikan.

Saya tidak faham mana masalahnya. Saya telah berhubung sendiri dengan
wakil-wakil dalam kerajaan. Cuma saya harap perkara ini dapat diselesaikan secepat
mungkin kerana ini berkenaan hidup mati, kelangsungan hidup orang Muar yang
susah, yang anak-anaknya tidak ada peralatan untuk menyertai kelas pendidikan
atas talian, rumah yang perlu naik taraf, jambatan kecil yang perlu disiapkan supaya
mereka boleh pergi kerja. Isu ini isu yang sangat mendesak dan saya harap dapat
diselesaikan secepat mungkin.

Tidak cukup jika hanya ingin mengharapkan Ahli Parlimen Muar dan sahabat-
sahabatnya untuk meraih dana. Ya, kita raih dana. Kita merupakan salah satu team
pertama yang buat full good governance review dengan bantuan Ernst & Young,
salah satu syarikat audit yang terkemuka. Kita berjaya fund-raise RM1.8 million,
RM1.8 juta, berikan 1,600 /aptop dan tablet kepada anak-anak daripada keluarga
susah, lebih 30,000 food basket kepada keluarga susah semasa musim COVID-19,
tetapi ini tidak mencukupi.

Oleh sebab itu saya merayu kepada kerajaan, find a middle ground, cari jalan
untuk menyelesaikan isu rakyat. Hendak hukum saya, hukum tetapi jangan hukum
orang Muar yang datang dari keluarga susah. They are not at fault dan saya berharap
isu ini dapat diselesaikan.

Pengakhirannya ini. Dalam Dewan ini, sepatutnya pada detik ini kita semua
boleh fokus berkenaan isu-isu rakyat. Kos sara hidup, pemulihan pasca COVID-19,
isu EPF, isu pekerjaan, kualiti pekerjaan, jurang pendidikan. Isu-isu ini sepatutnya
dibangkitkan berkali-kali. Akan tetapi selagi kita berpolitik pagi dan malam, selepas
satu pilihan raya, ada pilihan raya lain, selepas pilihan raya itu, satu persatu Perdana
Menteri diugut untuk dijatuhkan selagi tidak melepaskan tengkuk beberapa
pemimpin, selagi itulah Malaysia akan terkebelakang.

Jangan sampai satu hari nanti anak-anak muda, cucu dan cicit Yang
Berhormat-Yang Berhormat sekalian akhirnya akan mewarisi negara di mana kita
jauh terkebelakang. Bukan sahaja terkebelakang dibandingkan dengan Singapura,
tetapi dengan rakan kita di Indonesia, di Filipina, di Vietnam sampai anak-anak muda
yang berpendidikan tinggi angkat kaki berhijrah untuk bekerja di luar negara. Ini
berkenaan the dignity of the Malaysian public yang perlu kita pertahankan bersama.
The time to act is now, not later. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Muar. Oleh kerana

masa telah lebih pukul 1.00, maka saya tangguhkan mesyuarat pagi dan akan
