DR. 10.3.2022 75

persaingan dapat diadakan di sana supaya lebih banyak syarikat dapat memberikan
perkhidmatan feri. Perkhidmatan feri tak cukup. Apabila kita buka Langkawi sebagai
lokasi awal untuk pelancongan feri tidak cukup jadi ramai pelancong yang terkandas
atau perkhidmatan tidak cukup pada waktunya.

Biasanya orang kalau sudah pergi melancong ini orang akan balik kemudian.
Orang tak berebut hendak balik awal sebab rugilah dia sudah berbelanja. Jadi bila
feri tidak cukup ramai yang terkandas dan ramai yang tidak dapat bergerak pada
waktunya. Terkait dengan ini juga ada feri yang tidak dapat bergerak kerana air
cetek.

Jadi, kalau ikut pengerukan perairan di Kuala Perlis ini Jabatan Audit Negara
pernah menegur kerana kita telah berbelanja lebih — ini Jabatan Audit Negara pada
tahun 2016 pernah menegur kerana kita telah berbelanja lebih RM500 juta sejak dari
tahun 2005 untuk perkara ini.

Ini kalau dalam peribahasa kita, kita kata ‘mahal tali daripada beruk
maksudnya kalau kita sudah belanja sampai RM500 juta baik kita buat feri baharu
dan jeti yang lebih baharu supaya pengguna tidak lagi berhadapan dengan masalah
atau pengusaha-pengusaha tidak lagi berhadapan dengan masalah. Jadi, kita
perlukan penyelesaian tuntas yang dapat memberikan manfaat kepada semua.
Demikian perbahasan saya Tuan Yang di-Pertua, saya menyokong Usul Titah Diraja.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kangar. Seterusnya, saya ingin menjemput pembahas yang ke-105,

Yang Berhormat Batang Lupar, 15 minit.

3.06 ptg.

Dato Sri Hajah Rohani binti Abdul Karim [Batang Lupar]: Terima kasih
Tuan Yang di-Pertua. Bismillahi Rahmani Rahim, assalamualaikum warahmatullahi
wabarakatuh. Tuan Yang di-Pertua, terima kasih atas kesempatan yang diberikan
kepada Batang Lupar mengambil bahagian dalam perbahasan pada kali ini. Terlebih
dahulu saya ingin menjunjung kasih Titah Diraja Kebawah Duli Yang Maha Mulia Seri
Paduka Baginda Yang di-Pertuan Agong semasa Mesyuarat Pembukaan Penggal
Kelima, Parlimen ke-14 baru-baru ini.

Batang Lupar turut menzahirkan kesyukuran dengan Titah Tuanku atas
kestabilan politik yang dikecapi kini menerusi kerjasama dwipartisan melalui
Memorandum Persefahaman  Transformasi dan _ Kestabilan Politik yang
ditandatangani antara pihak kerajaan dan pembangkang.

Tuan Yang di-Pertua, bertitik tolak daripada itu agenda pembangunan negara
dapat dijayakan demi kepentingan rakyat dan masa hadapan negara dengan

landskap politik negara yang lebih stabil. Saya percaya hasil kesepakatan dan
