DR. 10.3.2022 56

Dato’ Sri (Dr.) Richard Riot anak Jaem [Serian]: Masa tidak mengizinkan
tetapi satu perkara yang saya penting bawa ke Dewan yang mulia ini walaupun
banyak isu yang lain iaitu tentang Tebedu Industrial Estate. Terletak satu kilometer
sahaja dari CIQS Tebedu dinamakan Tebedu Industrial Estate (Estet Perindustrian
Tebedu) yang sudah lengkap dengan infrastruktur api sudah ada, air sudah ada
malangnya setakat ini, ini adalah usaha kerajaan negeri di bawah MITI. Terima kasih,
kerajaan negeri.

Akan tetapi setakat ini, Tebedu Industrial Estate luas kawasannya besar, 134
hektar besar tetapi malangnya sehingga kini hanya satu, hanya sebuah atau satu
operation berada di situ iaitu SM Inland Port satu-satunya pelabuhan darat di negeri
Sarawak, inland port. Mengapakah ini berlaku? la berlaku kerana satu, that is why
| said it is important. Oleh sebab border trade.

Sejak tahun 2013, Kerajaan Indonesia telah mengenakan restriction order
tentang trade. Dalam mana setiap pedagang kalau melalui CIQS, kalau melalui
Tebedu SM Inland Port ini hanya dibenarkan membawa barang bernilai RM600
sahaja. Maka oleh yang demikian, ini menakutkan pelabur-pelabur untuk melabur
dan membina kilang dan sebagainya di Tebedu Industrial Estate.

Oleh yang demikian, sebelum ini sebelum 2013 volume trade di CIQS
Tebedu... [Disampuk]

Tuan Yang di-Pertua: Masa sudah tamat, Yang Berhormat.

Dato’ Sri (Dr.) Richard Riot anak Jaem [Serian]: Tuan Yang di-Pertua, just
one minute. Adalah RM600 juta pada tahun 2013. Akan tetapi sekarang hampir
kosong, hampir null. Maka dengan itu, saya mohon kepada kerajaan supaya terus
berunding dengan pihak Indonesia khasnya Jakarta agar border trade restriction ini
dapat ditarik balik supaya TIE supaya CIQS Tebedu ini menjadi potential trade
income for Sarawak. Sekian, terima kasih. Maaf ambil masa.

Tuan Yang di-Pertua: Terima kasih, Yang Berhormat Serian. Seterusnya

Yang Berhormat Muar, selaku ketua parti, 20 minit. Silakan.

12.43 tgh.

Tuan Syed Saddiq bin Syed Abdul Rahman [Muar]: Terima kasih, Tuan
Yang di-Pertua. Menjunjung Titah Duli Yang Maha Mulia Seri Paduka Baginda Yang
di-Pertuan Agong, saya ingin berbahas berkenaan tiga perkara.

Pertama, berkenaan nasib anak FELDA generasi kedua dan ketiga. Kedua,
berkenaan kestabilan politik negara tercinta kita dan yang terakhir berkenaan
kebajikan di kawasan saya, Muar dan perjanjian MoU yang telah pun ditandatangani.

Saya mulakan dahulu berkenaan nasib warga FELDA generasi kedua dan

yang ketiga. Beberapa hari yang lepas, saya bersama dengan anak-anak FELDA di
