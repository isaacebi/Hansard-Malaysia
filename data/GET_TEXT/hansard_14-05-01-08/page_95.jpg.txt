DR. 10.3.2022 89

mereka yang sama-sama memperjuangkan. Kenapa kita tak boleh ada Lynas di
Kuantan?

Akan tetapi saya hendak beritahu Yang Berhormat Bakri sewaktu beliau
menjadi Menteri telah cuba sedaya upaya untuk buat sesuatu untuk menyelamatkan
keadaan di mana telah keluar arahan bagaimana Lynas perlu buat proses awal di
Australia, the cracking and leaching, the first part of the process dengan izin, Tuan
Yang di-Pertua dan itu telah pun dipersetujui oleh Lynas dan sekarang kilang
tersebut sedang dibuat di Australia. Maksudnya sisa radioaktif itu akan dijana di
Australia selepas siap kilang tersebut, the first part of the process.

Akan tetapi kita masih ada satu juta metrik tan. Satu juta metrik tan sisa
radioaktif itu yang berada di Gebeng, di sebelah kilang, yang tapak yang lain itu
semua tak boleh pakai, ditolak oleh EIA. Bukit Ketam ditolak dan tak jumpa lagi tapak
lain. Jadi seolah-olah hendak buat macam mana, benda ini sudah ada dekat sini.
Jadi maka semua tutup mata dan kata okey boleh lah, tutup mata lah, hendak buat
macam mana? Takkan lah rakyat, anak, cucu kita, generasi masa hadapan terpaksa
terima kesilapan yang lampau. Takkan lah kita boleh jawab kepada anak cucu kita
bagaimana kita hendak uruskan sisa radioaktif ini?

Tuan Yang di-Pertua, ini yang saya tidak faham. Kenapa kita sanggup
langgar undang-undang? Kenapa kita sanggup tutup mata dan jawab soalan dengan
cara yang main-main? Timbalan Menteri KASA pada 1 Disember 2021 sewaktu
menjawab penggulungan daripada perbahasan saya, kata dia tak boleh jawab
banyak perkara. Saya kata proses itu, PLANMalaysia dulu kah, lulus dulu? Dia kata
tak boleh jawab. Dia kata hendak bagi jawapan bertulis. Sampai sekarang tak sampai
jawapan bertulis. Lepas itu, saya tanya pula kenapa di Australia, sisa buangan Lynas
itu dikategorikan sebagai /ow level waste, radioactive waste tetapi di Malaysia kita
kategorikan sebagai very low-level waste?

1600

Dia pun tidak boleh jawab. Akan tetapi, dia luluskan EIA. Ini yang tidak
faham ini. Jadi Yang Berhormat Menteri, jadi Yang Berhormat Timbalan Menteri
tidak boleh jawab di dalam Dewan kata jawapan bertulis, lepas itu tidak bagi jawapan
bertulis tetapi luluskan juga. Ini apa punya kerja ini?

Jadi ini yang saya - sudah lebih 10 tahun Tuan Yang di-Pertua, saya bercakap
benda yang sama. Yang Berhormat Menteri dulu Yang Berhormat Tuaran dulu dia
Menteri di sebelah sana. [Merujuk kepada blok kerajaanj. Hari ini saya tanya dia
balik, kenapa dulu macam ini? Dia kata dia pun tidak boleh jawab tetapi dia tahu
Lynas ini sensitif, tidak boleh ditegur.

Hebat sangat ya? Akan tetapi kita kena fikir bahawa rakyat akan menjadi

mangsa. Anak kita, cucu kita akan menjadi mangsa. Najis Lynas di Malaysia suci
