DR. 10.3.2022 7

2. Tuan Wong Hon Wai [Bukit Bendera] minta Menteri Kewangan
menyatakan sama ada satu penyelarasan program subsidi petrol, diesel dan LPG
perlu diadakan memandangkan harga antarabangsa bagi minyak mentah dan gas
asli naik mendadak pada ketika peperangan Rusia-Ukraine yang sedang meruncing.

Menteri Kewangan [Datuk Seri Utama Tengku Zafrul bin Tengku Abdul
Aziz]: Terima kasih Yang Berhormat. Tuan Yang di-Pertua, sejak permulaan tahun
2021, harga minyak mentah dunia menurut Brent Crude Oi! menunjukkan trend
peningkatan yang significant. Harga minyak mentah bagi bulan Januari tahun ini
adalah pada kadar USD85 setong iaitu meningkat berbanding Januari 2021
sebanyak USD55 setong.

Berikutan kenaikan ini, kerajaan terpaksa menampung peningkatan subsidi
petrol, diesel dan juga gas cecair memasak ataupun Liquefied Petroleum Gas (LPG)
yang ketara sehingga 10 kali ganda. laitu meningkat daripada RM200 juta untuk
bulan Januari 2021 kepada lebih dari RM2 bilion pada Januari 2022. Ditambah pula
dengan isu pergolakan antara Rusia dan Ukraine, harga minyak mentah dunia telah
naik mendadak ke paras melebih USD100 setong iaitu paras tertinggi sejak tahun
2014.

Dengan kenaikan ini, dijangka jumlah subsidi petrol, diesel dan LPG akan
melebihi RM2.5 bilion sebulan. Sekiranya harga minyak mentah dunia kekal melebihi
USD100 setong, jumlah subsidi tersebut bagi keseluruhan tahun 2022 dijangka
mencecah RM28 bilion. Berbanding sebanyak RM11 bilion pada tahun 2021.

Pengguna pada masa ini hanya membayar RM2.05 seliter untuk petrol
RONQS5, tetapi kos sebenar dalam bulan Mac telah mencecah RM3.70 seliter untuk
petrol. Ini bermakna, kerajaan terpaksa menampung perbezaan sebanyak RM1.65
setiap liter.

Sebagai contoh, setiap kali kita pergi ke stesen pam minyak dan kita mengisi
minyak dengan nilai RM100 atau kira-kira 49 liter dan kita mengisi minyak dengan
nilai RM100, jumlah yang dibayar oleh kerajaan adalah sebanyak RM81. Ini kerana
jumlah kos sebenar berdasarkan harga pasaran adalah RM181 bagi 49 liter RON95.
Ini bermaksud subsidi kerajaan adalah sehingga 45 peratus daripada jumlah
keseluruhan yang perlu dibayar.

Bagi diesel pula, pengguna hanya membayar RM2.15 seliter di stesen
minyak, sementara kos sebenar telah melebihi RM4 seliter. Jurang besar antara
harga runcit di stesen minyak berbanding harga pasaran sebenar akan
mengakibatkan risiko ketirisan subsidi yang lebih tinggi disebabkan aktiviti
penyeludupan keluar produk petroleum. Kerajaan juga tidak boleh meminjam untuk

membiayai belanja mengurus (OE) ini seperti kos subsidi. Dengan itu, kenaikan kos
