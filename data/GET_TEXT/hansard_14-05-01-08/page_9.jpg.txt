DR. 10.3.2022 3

Malaysia tidak pernah mengetepikan kekebalan kedaulatannya ditimbang tara yang
tidak mempunyai bidang kuasa untuk menyelesaikan perkara yang dibangkitkan.

Kedua, keputusan Mahkamah Tinggi Sabah tersebut telah dibawa ke

Mahkamah Madrid, Sepanyol untuk diiktiraf dan dikuatkuasakan bagi
memberhentikan prosiding timbang tara di Sepanyol. Susulan itu, Partial Award
Jurisdiction dikeluarkan oleh penimbang tara pada 25 Mei 2020 telah diketepikan.
01010

Ketiga, pada 29 Jun 2021 atas permohonan Kerajaan Malaysia, Mahkamah
Madrid telah membatalkan pelantikan Dr. Stampa sebagai penimbang tara, kesemua
tindakan dan keputusan yang dibuat oleh Dr. Stampa adalah terbatal. Mahkamah
Madrid pada 13 Oktober 2021 memutuskan bahawa partial award on jurisdiction
yang dikeluarkan oleh Dr. Stampa bertarikh 25 Mei 2021 adalah terbatal ataupun null
and void dengan izin Tuan Yang di-Pertua.

Walau bagaimanapun, penuntut telah membawa partial award jurisdiction
tersebut ke Perancis sebelum 13 Oktober bagi memintas keputusan Mahkamah
Madrid. Pada 29 September 2021, Mahkamah Perancis tanpa mengetahui
keputusan Mahkamah Madrid yang telah membatalkan pelantikan keputusan Dr.
Stampa telah mengeluarkan exchequer order, exequatur order ataupun execution
order yang mengiktiraf partial award on jurisdiction bertarikh 25 Mei 2020 tersebut.

Berdasarkan exequatur order tersebut, Dr. Stampa telah memindahkan
tempat, seat of timbang tara dari Madrid ke Paris bagi meneruskan prosiding timbang
tara tersebut. Penuntut pada 5 November telah memfailkan permohonan rayuan
perlembagaan di Mahkamah Perlembagaan di Sepanyol untuk membatalkan
keputusan Mahkamah di Madrid bertarikh 29 Jun 2021.

Tuan Yang di-Pertua, sebagai bantahan kepada tindakan timbang tara
terhadap ketidakpatuhan keputusan Mahkamah Tinggi Madrid, ketidakaturan proses,
ketidakadilan serta penghinaan kepada kedaulatan undang-undang, Kerajaan
Malaysia memfailkan aduan jenayah atau criminal complaint terhadap Dr. Stampa
kepada Peguam Negara Sepanyol pada 14 Disember 2021.

Kerajaan Malaysia juga telah memfailkan rayuan untuk membatalkan
exchequer order bertarikh 29 September 2021 dan juga permohonan menggantung
pelaksanaan exchequer order tersebut. Pada 16 Disember, Mahkamah Rayuan
Perancis membenarkan permohonan Kerajaan Malaysia bagi menggantung
exequatur order yang dikeluar pada 29 September 2021. Rayuan yang difailkan oleh
Kerajaan Malaysia belum diputus oleh Mahkamah Rayuan di Perancis.

Bertentangan dengan penggantung exchequer order yang telah diberi oleh

Mahkamah Perancis, penuntut mengekalkan kedudukan dan pendirian bahawa
