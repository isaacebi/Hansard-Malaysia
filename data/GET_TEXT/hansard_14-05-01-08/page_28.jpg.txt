DR. 10.3.2022 22

yang termiskin dengan peningkatan kadar kemiskinan kepada 19.5 peratus tetapi
kerajaan masih mengenakan cukai sumber minyak dan gas negeri yang bernilai
berbilion setiap tahun.

Bukan sahaja Sabah adalah termiskin tetapi juga negeri yang paling kurang
pembangunan dari semua aspek termasuk keperluan asas, bekalan air, jalan raya
dan yang tiada maintenance dengan izin. Liputan internet juga adalah sangat rendah,
kekurangan projek perumahan dan rakyat terdesak membina rumah di kawasan
setinggan.

Tiada peluang pekerjaan untuk belia juga. Setuju kah Yang Berhormat
Menteri kerajaan seolah-olahnya tidak hirau Sabah dan mengambil kesempatan,
taking us for granted dengan izin.

Tuan Yang di-Pertua: Terima kasih Yang Berhormat Menteri.

Dato’ Sri Mustapa bin Mohamed: Tuan Yang di-Pertua, adalah tidak benar
bahawa Kerajaan Pusat seolah-olah tidak menghiraukan kepentingan pembangunan
di Sabah dan Sarawak dan juga di negeri-negeri miskin yang lain. Ada enam negeri
yang miskin semuanya:

(i) Sabah;

(ii) Sarawak;

(iii) Kelantan;

(iv) Terengganu;

(v) Kedah; dan

(vi) Perlis.

Pertama, adalah tidak benar kita tidak menghiraukan Sabah dan Sarawak
sebaliknya di bawah MA 63 umpamanya, Jawatankuasa Khas telah pun
bermesyuarat banyak kali dan hari ini rakan saya Yang Berhormat Kota Marudu akan
menjawab soalan nombor sembilan berkaitan dengan pencapaian dibuat MA63.

Beberapa kemajuan yang besar telah pun dicapai. Kita tunggulah jawapan
kepada soalan nombor sembilan daripada Yang Berhormat Serian kepada Yang
Amat Berhormat Perdana Menteri soalan nombor sembilan ini. Jadi, kita hendak
menafikan dengan setegas-tegasnya bahawa kita tidak menghiraukan Sabah dan
Sarawak.

Sebaliknya, pentadbiran kerajaan ini mempunyai kesungguhan komitmen
yang amat tinggi untuk memastikan bahawa kepentingan Sabah dan Sarawak
terpelihara dan jurang pembangunan Sabah dan Sarawak dengan Semenanjung
dapat dirapatkan. Ini antara komitmen di bawah Rancangan Malaysia Ke-12.

Saya tekankan sekali lagi bahawa masalah kemiskinan yang disebut oleh

Yang Berhormat tadi antara prioriti tertinggi yang akan diberikan oleh kerajaan dan
