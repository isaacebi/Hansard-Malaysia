DR. 10.3.2022 59

sahamnya sepatutnya RM400 juta, tetapi dibeli dengan harga RM2.3 bilion. Ini bukan
saya kata. Ini pimpinan FELDA dan laporan polis telah pun dibuat. Ini bukan perkara
kecil.

Pembelian hotel-hotel boleh. Pemberian tanah-tanah besar kepada kroni
boleh. Akan tetapi kepada mereka yang kecil di kampung, senang untuk dilupakan.
Berikan one-off bantuan sebelum pilihan raya, tidak apa. Reda marah mereka,
selepas itu lupakan nasib mereka. Ini bukan perkara kecil dan pembelaan wajib
diberikan serta-merta.

Berkenaan FELDA juga adalah berkenaan capaian internet. Mereka
kongsikan kepada saya. Di Parlimen, pungpang-pungpang RM15 bilion untuk
bangunkan 5G di seluruh Malaysia, RM15 bilion. Akan tetapi mereka tanya kepada
saya, mereka bawa saya ke pusat komputer di mana anak-anak FELDA terpaksa
pergi untuk sertai kelas atas talian. Akan tetapi di sana 3G, dia bukan 5G, 4G pun
tidak ada, 3G.

Hendak bincang fiber. Mana fiber? Streamyx lagi. Akan tetapi mereka lihat di
Parlimen, kita tengok perbahasan Ahli-ahli Parlimen, RM10 bilion, RM5 bilion, RM15
bilion. Akan tetapi realiti anak-anak FELDA hendak sertai kelas atas talian tidak
boleh. Tablet, laptop tidak ada. Kalau ada, perlu pinjam dengan kawan, perlu pinjam
dengan ibu dan ayah dan akhirnya hendak sertai kelas atas talian tidak dapat.
Terbantut pendidikan mereka.

Peniaga-peniaga kecil yang ingin buat e-commerce tidak boleh kerana
sangat slow. Perkara ini perkara yang sangat besar. Oleh sebab itu saya mendesak
kerajaan hendak bincangkan isu 5G, sure. Akan tetapi jangan lupa bela masyarakat
luar bandar, komuniti FELDA. Desak telco-telco besar, desak DNB selesaikan isu
hakiki dahulu iaitu jurang luar bandar dan bandar yang semakin membesar. Bukan
sahaja berkenaan pendapatan e-commerce, tetapi juga berkenaan pendidikan anak-
anak FELDA yang setahun setengah terbantut kerana isu 4G, Streamyx dan fiber ini.

Isu kedua yang saya hendak bangkitkan ialah isu kestabilan politik negara.
Ini isu yang dititahkan oleh Seri Paduka Baginda Yang di-Pertuan, cukup-cukuplah
berpolitik katanya. Saya setuju. Akan tetapi dalam bab ini saya rasa agak pelik dan
janggal apabila ada pihak di sebelah sana yang kata ini adalah kerana UMNO
tewaslah kestabilan di negara ini hancur. Tidak ada UMNO adalah punca kestabilan.
Saya tidak bersetuju.

Kalau kita lihat, sudah dua tahun lebih UMNO berkuasa, parti terbesar yang
membentuk kerajaan. Akan tetapi dalam masa tersebut sudah ada empat negeri
yang telah pun dibubarkan. Kita ada pilihan raya negeri. Bila kita hendak bekerja?

Bila kita hendak berkhidmat? Tengok Dewan hari ini, Kosong. Kenapa? Semua dekat
