DR. 10.3.2022 94

Menteri-menteri dengan rakyat jelata. Memang terdapat begitu banyak insiden yang
menimbulkan kemarahan rakyat jelata. Jadi, jangan salahkan rakyat dan
menghukum rakyat dengan denda yang lebih berat apabila Menteri-menteri sendiri
yang tidak mematuhi SOP-SOP yang dikenakan.

Tuan Yang di-Pertua, kami boleh lihat bahawa kami di pihak pembangkang
terutamanya Pakatan Harapan adalah tetap berpegang teguh kepada prinsip kami
dan tetap akan menjaga kepentingan rakyat apabila dipanggil untuk membela nasib
rakyat. Saya berasa amat kesal apabila adanya dalam kalangan parti pembangkang
dalam Dewan ini menyatakan MoU yang memberikan peruntukan kepada semua
Ahli Parlimen yang menandatangani MoU tersebut telah menyebabkan Ahli Parlimen
Pakatan Harapan berubah dan tidak lagi menjaga kepentingan dan membela nasib
rakyat. Ini adalah tidak betul sama sekali.

Tuan Yang di-Pertua, baru-baru ini kenaikan kos sara hidup telah
membimbangkan dan menyusahkan majoriti rakyat jelata di mana kos harian sara
hidup telah naik melambung tinggi dan menjadi tidak terkawal. Ini adalah
menyusahkan dan membebankan majoriti rakyat yang masih merana dalam
kehidupan daripada segi ekonomi dan belum pulih daripada kesan impak ataupun
impak pandemik COVID-19 ini. Saya yakin ramai rakyat yang telah dan masih
mengalami kesusahan akibat kehilangan pekerjaan dan juga ada yang mengalami
pengurangan pendapatan untuk menyara kehidupan keluarga masing-masing. Oleh
itu, saya mengambil kesempatan ini untuk bertanya, apakah langkah-langkah yang
diambil oleh kerajaan untuk membantu dan menurunkan harga barangan keperluan
agar kos sara hidup yang kini ditanggung oleh rakyat jelata tidak menjadi beban yang
amat berat kepada rakyat masing-masing.

Tuan Yang di-Pertua, apabila Pakatan Harapan mengambil alih tampuk
pimpinan Kerajaan Pusat pada tahun 2018, pihak pembangkang pada masa itu cuba
mengambil kesempatan dan mendakwa bahawa harga barangan telah naik dan
membebankan rakyat. Saya hendak tahu, di manakah suara-suara mereka sekarang
apabila rakyat betul-betul mengalami kesusahan akibat kenaikan harga barangan
keperluan mereka? Di manakah suara mereka sekarang apabila harga ikan
kembung naik mendadak sehingga mencecah lebih daripada RM15.00 sekilo dan
satu papan telur gred C mencecah RM11.00? Di manakah suara mereka sekarang
apabila harga minyak masak mencecah RM28.00 untuk sebotol lima kilogram?

Adakah mereka sekarang membisu semata-mata kerana mereka sekarang
duduk dengan selesa di blok kerajaan di dalam Dewan yang mulia ini setelah
bersekongkol dan berjaya menumpaskan Kerajaan Pakatan Harapan dengan

Langkah Sheraton dan mengkhianati mandat rakyat. Dalam hal ini, saya hendak
