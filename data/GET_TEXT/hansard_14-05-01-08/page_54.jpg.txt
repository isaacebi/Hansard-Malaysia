DR. 10.3.2022 48

Saya yakin bahawa Yang Berhormat Santubong akan menepati janjinya dan
akan membawa rang undang-undang pindaan perlembagaan untuk menghalang
lompat parti ini pada 21 Mac nanti dan akan dibahas dan diluluskan Bacaan Kali
Kedua dan Bacaan Ketiga dalam persidangan Dewan Rakyat pada kali ini juga,
sebelum berakhirnya pada 24 Mac.

Apabila pindaan perlembagaan ini diluluskan, saya yakin ia dapat
memberikan keyakinan kepada rakyat apa yang kita telah buat. Memang sekarang
ini masa yang tidak sesuai. Kita boleh ada kesepakatan, kita boleh ada
persefahaman. Apabila sampai masanya pilihan raya, kita serahkan kepada rakyat
untuk membuat pilihan. Sudah tentunya kita akan bertanding, sudah tentunya kita
akan melawan Barisan Nasional. Tidak menjadi masalah tetapi pada ketika ini
memang bukan satu masa yang sesuai untuk buat pilihan raya.

Dalam Pilihan Raya Negeri Johor sekarang ini Tuan Yang di-Pertua, 14 orang
calon DAP, lima daripada 14 positif COVID-19. COVID-19 ini bukan menyerang calon
DAP sahaja, bukan sahaja DAP yang akan diserang oleh COVID-19, calon-calon
lain, calon-calon Barisan Nasional, Perikatan Nasional, mereka juga akan kena juga.
Ada juga calon-calon di kalangan sana kena juga.

Jadi Tuan Yang di-Pertua, pokoknya ialah sekarang bukan masanya untuk
buat pilihan raya. Saya hendak mencadangkan kepada Yang Amat Berhormat Bera,
supaya jangan tunduk kepada tekanan daripada Yang Berhormat Bagan Datuk. Kita
tahu bahawa Yang Berhormat Bagan Datuk akan tekan, minggu hadapan akan
tekan, buat pilihan raya, bubar Parlimen. Saya hendak sarankan kepada Yang Amat
Berhormat Bera, selepas kita luluskan pindaan perlembagaan berkenaan dengan
lompat parti, apakah tidak kita boleh bincang untuk melanjutkan MoU itu selepas 31
Julai ataupun kita boleh menyatakan bahawa satu MoU 2.0.

Kita boleh ada perjanjian. Kita sementara waktu ini, COVID-19 belum reda,
belum selesai, kita tangguhkan pilihan raya. Mungkin sehingga akhir tempoh
Parlimen ini. Ini boleh dilaksanakan sekiranya Yang Amat Berhormat Bera tepati janji
apa yang telah pun dijanjikan dalam MoU dan dalam perjanjian atau syarat-syarat
lain perlu dibincangkan. Ini termasuk agenda-agenda lain, termasuk kita hendak buat
Akta Dana Pembangunan Kawasan supaya pastikan selepas ini bukan sahaja
daripada segi MoU ataupun dasar, setiap kawasan Parlimen tidak kira kerajaan
ataupun pembangkang diberikan peruntukan kawasan yang sama rata setiap
penggal, setiap kerajaan, tidak kira siapa jadi kerajaan. [Tepuk]

Ini merupakan agenda yang penting untuk rakyat, yang adil untuk rakyat.
Banyak perkara lain lagi seperti agenda untuk pemilihan jawatan-jawatan utama
dalam kerajaan, Peguam Negara, Ketua Pesuruhjaya SPRM dan sebagainya. Kita

hendak buat reformasi supaya pelantikan ini mesti melalui Parlimen, bukannya
