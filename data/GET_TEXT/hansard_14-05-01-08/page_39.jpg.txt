DR. 10.3.2022 33

melibatkan komponen empangan Sungai Lebir yang menyumbang sebanyak 60
peratus banjir di Kelantan.

Selain daripada itu, KASA melalui Bahagian Bekalan Air menjalankan kajian
pembangunan sumber air negeri Kelantan di bawah Fasa 2, di mana kajian ini
mengkaji potensi pembangunan sumber air permukaan di lembangan-lembangan
sungai di Kelantan untuk cadangan pembinaan Takungan Air Pinggiran Sungai
(TAPS). Di mana TAPS ini mempunyai dua fungsi utama, yang pertama ialah untuk
mengurangkan risiko banjir dan yang kedua, bekalan air kepada penduduk.

Seterusnya, permohonan projek baharu juga telah dipohon di bawah Rolling
Plan Ketiga, Rancangan Malaysia Kedua Belas (RP3 RMKe-12) dengan anggaran
kos berjumlah RM650 juta bagi kerja-kerja pembinaan takungan air pinggir sungai
serta kerja-kerja yang berkaitan di Kampung Pangkal Mak Wan, jajahan Machang,
Kelantan Darul Naim dan tertakluk pada kelulusan EPU serta MOF kelak.

#1130

Kita jangka, saya mempunyai senarai yang agak panjang berhubung dengan
projek-projek mengurangkan risiko banjir di kawasan Kuala Krai yang saya akan
bekalkan secara bertulis kepada Yang Berhormat. Terima kasih.

Tuan Yang di-Pertua: Terima kasih. Soalan tambahan pertama.

Tuan Abdul Latiff bin Abdul Rahman [Kuala Krai]: Terima kasih Yang
Berhormat Menteri atas jawapan terhadap soalan saya. Tadi, Yang Berhormat ada
sebut berkaitan dengan projek yang sedang dilaksanakan di Kuala Krai, khususnya
dengan jumlah peruntukan yang telah pun disebut.

Bolehkah Yang Berhormat Menteri sebutkan projek yang sedang
dilaksanakan dan juga akan dilaksanakan dalam masa terdekat, khususnya di Kuala
Krai bagi mengatasi masalah banjir, terutama ialah kawasan-kawasan rendah yang
apabila banjir beberapa jam sahaja akan menyebabkan limpahan air dan
menyebabkan banjir walaupun— hendak sebut kilat tetapi atas sedikit daripada kilat.
Terima kasih Yang Berhormat Menteri.

Dato’ Sri Tuan Ibrahim bin Tuan Man: Terima kasih. Untuk makluman Yang
Berhormat bahawa JPS kita telah pun mohon untuk Pelan Lembangan Sungai
Bersepadu Sungai Kelantan Fasa 2 di bawah RMKe-12. Untuk makluman Yang
Berhormat, kos keseluruhan yang melibatkan tiga pakej besar ialah menelan belanja
hampir RM9 bilion di mana komponen yang utama ialah komponen Empangan
Sungai Lebir yang membuatkan satu kajian yang perlu dilaksanakan. Kedua dan dua
lagi ialah pakej komponen RTB saliran, bandar, sungai dan pantai secara
konvensional. Ketiga ialah komponen integrasi.

Bagi skop kerja PLSB Sungai Kelantan Fasa 2 yang melibatkan Empangan

Lebir, pembinaan ban, tembok dan banjir, naik taraf serta baik pulih sungai,
