DR. 10.3.2022 82

Dalam hal ini, saya ingin menyeru kepada Kementerian Kewangan supaya
dapat memberikan peruntukan khas segera kepada tabung tersebut supaya dapat
berikan peruntukan tersebut kepada mereka. Ini adalah tersasar. Kalau pagi ini Yang
Berhormat Menteri Kewangan kata mereka akan tumpu kepada golongan yang
tersasar untuk bantu mereka, saya rasa ini perlu kita segerakan untuk bantu mereka.
01530

Begitu juga kalau kita lihat kes yang meninggal dunia akibat daripada COVID-
19 ini juga agak tinggi. Satu hari lebih kurang lima hingga 70 orang pesakit meninggal
dunia akibat daripada COVID-19. Sebelum ini kerajaan juga ada beri RM5,000 untuk
keluarga si mati. Akan tetapi, kita juga dapati ramai yang belum terima wang bantuan
tersebut yang ditawarkan oleh NADMA. Jadi dalam hal ini, saya harap supaya satu
tindakan yang drastik, yang segera, yang berkesan dapat bantu mereka ini ya.

Tuan Yang di-Pertua, satu lagi isu yang saya hendak bangkit ialah berkaitan
dengan banjir. Beberapa hari yang lepas di Kuala Lumpur kita lihat banjir
mengejutkan kita semua. Waktu hujan lebat tersebut Tuan Yang di-Pertua, kebetulan
saya juga tersangkut dalam traffic jam dan saya dapat lihat dengan mata saya
sendiri, di lorong yang kanan kereta ditenggelami oleh air. Saya lihat dengan mata
saya sendiri semasa saya hendak datang ke Parlimen. Nasib baik semasa itu saya
jalan utama, saya tak pusing ke kiri. Kalau saya masuk ke kiri, Kereta saya akan habis
ditenggelami oleh air.

Setiap kali apabila perkara sedemikian berlaku, banjir berlaku — ini termasuk
di Melakalah ya Tuan Yang di-Pertua. Tuan Yang di-Pertua dari Batu Pahat, saya
percaya sana pun ada banjir. Satu Malaysia banyak tempat banjir termasuk di
Melaka. Di Melaka saya lihat ada kawasan-kawasan, sesetengah kawasan selalunya
apabila adanya banjir, jawapan yang diberikan oleh Kerajaan Pusat ataupun
kerajaan negeri, jawapannya standard. Hujan luar biasa, isi padu air hujan yang
terlalu tinggi, hujan terlalu lama — empat lima enam jam sebab itu banjir. Oh, itu
adalah fenomena paras air laut meningkat, sebab itu banjir. Itu jawapan standardlah.
Akan tetapi, ada sesetengah tempat contohnya di kawasan saya Taman Merdeka
Jaya, Taman Malim Jaya. Ini kawasan merupakan hotspot, kawasan hitam banjir
kilat. Setiap kali hujan sahaja, banjir kilat berlaku di sana. Saya minta lagi dua minit
ya Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ya.

Tuan Khoo Poay Tiong [Kota Melaka]: Memandangkan tak ramai orang,
saya pendekkan saya punya ucapan.

Timbalan Yang di-Pertua [Dato’ Mohd Rashid Hasnon]: Ya, rumuskan.
Baik, boleh.
