DR. 10.3.2022 34

pembinaan lencongan banjir, pembinaan pintu kawalan banjir dan sebagainya. Untuk
makluman Yang Berhormat juga bahawa kita mempunyai projek yang sedang
berjalan di kawasan Kuala Krai bagi mengurangkan risiko banjir lebih kurang dalam
15 yang sedang berjalan sekarang dengan kos RM1.1 juta, manakala bagi mengatasi
apa yang dibangkitkan itu kita juga telah merancang beberapa program tambahan
yang menyebabkan 20 kerja melibatkan RM930,690. Saya akan bekalkan data ini
secara bertulis kepada Yang Berhormat. Terima kasih.

Tuan Yang di-Pertua: Terima kasih. Ada soalan tambahan kedua? Ada?
Seterusnya, saya jemput Yang Berhormat Serian.

[Soalan No. 6 — YB. Puan Yeo Bee Yin (Bakri) tidak hadir]

[Soalan No. 7 — YB. Tuan Ahmad Fadhli bin Shaari (Pasir Mas) tidak hadir]

[Soalan No. 8 — YB. Tuan Nga Kor Ming (Teluk Intan) tidak hadir]

9. Dato’ Sri (Dr.) Richard Riot anak Jaem [Serian] minta Perdana Menteri
menyatakan status terkini usaha-usaha Kerajaan Persekutuan dan Kerajaan Negeri
Sarawak dalam mengembalikan hak-hak Sarawak yang terkandung dalam
Perjanjian MA63.

Menteri di Jabatan Perdana Menteri (Hal Ehwal Sabah dan Sarawak)
[Datuk Seri Panglima Dr. Maximus Johnity Ongkili]: Terima kasih Tuan Yang di-
Pertua. Tuan Yang di-Pertua sejak Majlis Knas MA63 ditubuhkan pada September
2020 beberapa perkara atau tuntutan di dalam mengembalikan hak-hak negeri
Sabah dan Sarawak khususnya telah dan sedang dilaksanakan berkaitan tuntutan

negeri Sarawak ialah:

(i) penyerahan kuasa kawal selia, pengedaran gas dengan izin
Liquified Petroleum Gas (IPG) kepada Kerajaan Negeri
Sarawak telah selesai dilaksanakan sepenuhnya pada 1 Jun
2021 iaitu pada tahun yang lalu;

(ii) pelaksanaan empowerment dengan izin pelaksanaan
perikanan laut dalam turut dipanjang kepada Kerajaan
Negeri Sarawak sewaktu Majlis Khas MA63 pada 18
Oktober 2021 dan dijangka selesai sepenuhnya pada April
tahun ini;

(iii) terbaru adalah mengenai Akta Perlembagaan Persekutuan
(Pindaan) 2022 [Akta 1642] berhubung Perkara 1(2) dan
Perkara 160(2) dengan memasukkan Perjanjian Malaysia
MA63 di dalam Perlembagaan Persekutuan telah dapat
perkenan Kebawah Duli Yang Maha Mulia Seri Paduka
Baginda Yang di-Pertuan Agong dan berkuat kuasa 11
