DR. 10.3.2022 28

Tuan Cha Kee Chin [Rasah]: Okey.

Tuan Yang di-Pertua: Yang Berhormat Lembah Pantai. Silakan.

4. Tuan Ahmad Fahmi bin Mohamed Fadzil [Lembah Pantai] minta Yang
Berhormat Menteri Sains, Teknologi dan Inovasi menyatakan apakah usaha terkini
kementerian untuk meningkatkan penglibatan kaum wanita dalam bidang sains,
teknologi kejuruteraan dan matematik (STEM) dan menggalakkan lebih ramai wanita
melanjutkan pelajaran dan menceburi dalam bidang STEM?

Timbalan Menteri Sains, Teknologi dan Inovasi [Datuk Haji Ahmad
Amzad bin Mohamed @ Hashim]: Bismillahi Rahmani Rahim. Assalamualaikum
warahmatullahi wabarakatuh. Tuan Yang di-Pertua, izinkan saya memulakan
jawapan dengan mengucapkan selamat Hari Wanita Sedunia yang disambut pada 8
Mac setiap tahun.

Memetik kenyataan Yang Amat Berhormat Perdana Menteri sempena Hari
Wanita Sedunia iaitu, “Pengorbanan wanita tiada noktah dan tandingannya. Wanita
adalah harapan bangsa dan berperanan besar di dalam sesebuah organisasi dan
menyumbang kepada kejayaan negara. Keluarga Malaysia mempunyai wanita hebat
yang berjuang tanpa patah semangat bagi membahagiakan mereka yang
tersayang’.

Sebagai peneraju dalam sains dan teknologi, MOSTI sememangnya sentiasa
menggalakkan penglibatan kaum wanita dalam bidang sains, teknologi kejuruteraan
dan matematik (STEM). Selain itu, MOSTI juga sentiasa menyokong agar lebih ramai
wanita melanjutkan pelajaran seterusnya memilih bidang STEM sebagai cabang
kerjaya pilihan.

Bagi meningkatkan penglibatan kaum wanita dalam bidang STEM, MOSTI
telah melaksanakan pelbagai pendekatan sama ada di peringkat kementerian atau
agensi di bawahnya. Pendekatan tersebut boleh disenaraikan melalui pelaksanaan
pelbagai program pembudayaan sains dan teknologi serta senarai tokoh wanita
tempatan yang mempunyai kepakaran dalam bidang STI.

Berikut adalah senarai program pembudayaan sains teknologi yang
dilaksanakan MOSTI bagi memastikan setiap Keluarga Malaysia termasuk wanita
terlibat secara aktif di dalam bidang STEM di negara kita. Pertama, di bawah
Bahagian Pembudayaan Sains, Teknologi dan Inovasi MOSTI, Minggu Sains Negara
dengan tema, “Women in Science 2021” dilaksanakan melibatkan penglibatan
1,334,771 capaian peserta pada tahun 2021 dengan 70.9 peratus adalah penyertaan
daripada kaum wanita.

Di bawah agensi Malaysia, program seperti reka bentuk dan pembangunan

model nano satelit peringkat siswazah dengan kerjasama Japan Aerospace
