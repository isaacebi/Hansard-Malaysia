DR. 10.3.2022 86

penyusupan pendatang haram serta penyeludupan. Ini juga harus diberi fokus utama
kerana ia tidak sihat bagi ekonomi dan sosial serta ekonomi di negeri Sabah.

Selain itu, ancaman pelanunan di Malaysia khususnya di negeri Sabah.
Bukanlah ia ini sebagai satu isu baharu, lanun-lanun yang digeruni ini dikenal pasti
aktif melakukan jarahan dan serangan ke atas kapal-kapal pedagang di Perairan
Sulu, Selat Melaka serta Singapura sehingga ke Teluk Bengal. Pada tahun 2000,
ancaman yang suatu ketika dahulu hanya dianggap sebagai ancaman lanun, kini
mulai kita linat telah berevolusi kepada ancaman berbentuk baharu iaitu ancaman
kidnaping for ransom (KFR). Umpamanya kes penculikan bersenjata di Sandakan
pada tahun 2015 serta Tragedi Lahad Datu pada tahun 2013.

Walaupun terdapat faktor luaran dan dalaman yang menyebabkan ancaman
KFR terus berlaku di wilayah Pantai Timur Sabah sehingga ke hari ini, namun amat
dialu-alukan inisiatif Kerajaan Persekutuan untuk memperketat lagi pengawasan
keselamatan di negeri Sabah khususnya di kawasan pantai timur diperkukuhkan
dengan pemantauan ketiga-tiga cabang perkhidmatan iaitu ATM di Kem Kukusan,
Tawau serta Markas Wilayah Laut 2 (MAWILLA 2) di tempatkan di Sandakan.

Tuan Yang di-Pertua, isu yang hangat lagi diperdebatkan kebelakangan ini di
negeri Sabah ialah cadangan kad warga asing sebagai dokumen pengenalan diri
untuk golongan yang tinggal lama di Sabah termasuk juga kanak-kanak. Isu ini
sentiasa menjadi buah mulut dan menjadi isu di negeri Sabah. Saya merasakan
bahawa daripada kita memberi tumpuan istimewa terhadap warga asing, saya ingin
menyeru kepada kerajaan supaya alihkan tumpuan kepada rakyat tempatan negeri
Sabah.

Maksud saya, kita alihkan dan bagi bantuan terutamanya kepada penduduk
asli Sabah yang tinggal di kawasan yang terpencil yang jauh di pedalaman yang
berdepan dengan masalah kekurangan dengan dokumentasi kerana berdepan
dengan masalah pengangkutan yang susah untuk mendaftar kelahiran mereka serta
mendapatkan MyKad mereka sendiri sebagai orang Sabah, orang asli Sabah.

Tuan Yang di-Pertua, isu sebelum ini yang ada sekarang ini ialah portal berita
Sepanyol melaporkan penimbang tara Sepanyol, Gonzalo Stampa kepada waris
Sultan Sulu berjumlah RM62.59 bilion susulan Malaysia didakwa tidak membayar
wang pemisahan sejak tahun 2013 dan Malaysia dikatakan telah melanggar
Perjanjian 1987 yang ditandatangani oleh Sultan Muhammad Jamalul Alam, Baron
von Overbeck dan Alfred Dent mewakili Syarikat British Utara Borneo.

01550

Jadi Tuan Yang di-Pertua, isu tuntutan Sultan Sulu saya bangkitkan di Dewan

yang mulia ini sebab rakyat Sabah sudah tertanya-tanya dan amat khuatir jika

Kerajaan Persekutuan dapat menangani isu ini dengan baik atau Kerajaan
