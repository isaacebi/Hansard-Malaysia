DR. 10.3.2022 84

3.36 ptg.

Datuk Zakaria bin Mohd. Edris @ Tubau [Libaran]: Bismillahi Rahmani
Rahim . Assalamualaikum warahmatullahi wabarakatuh. Terima kasih Tuan Yang di-
Pertua kerana memberi peluang kepada Libaran untuk mengambil bahagian dalam
perbahasan Titah Diraja sempena pembukaan penggal Parlimen. Saya ucapkan
selamat petang dan salam sejahtera kepada rakan-rakan saya yang berada di
Dewan yang mulia ini.

Tuan Yang di-Pertua, pertama sekali saya ingin mengambil kesempatan ini
untuk melafazkan doa saya kepada mangsa yang dalam keadaan banjir di negeri
Pantai Timur serta negeri-negeri di Wilayah Persekutuan yang dilanda banjir kilat
dengan harapan segera pulih dan kekal selamat mereka. Bencana mempunyai
kesan sosial dan ekonomi yang nyata atas komuniti atau negara yang dilanda
bencana adalah bencana alam ataupun bencana akibat daripada kelalaian manusia.
Apabila bencana melanda, individu, industri dan juga kerajaan perlu bekerjasama
dalam menyalurkan bantuan kepada mangsa terlibat bagi mengurangkan lagi
kesusahan, mengurangkan lagi penderitaan mereka dalam tekanan mereka hadapi
pada masa itu.

Umpamanya berlaku banjir di kawasan saya iaitu yang telah melanda di
Kampung Sungai Memanjang pada bulan Januari tahun ini. Hampir setiap tahun
banjir ini berlaku bila hujan lebat. Saya dapati dan saya menyaksikan sendiri bahawa
sekadar kemudahan rumah transit adalah tidak mencukupi untuk menampung dan
mengurus mangsa-mangsa banjir ini. Justeru itu, saya mencadangkan kepada
Kerajaan Persekutuan supaya dapat membina balai raya dan dewan serba guna
yang juga boleh dijadikan PPS supaya bantuan dan pengurusan mangsa banjir ini
dapat dijalankan secara berkesan.

Cadangan saya ini bukan hanya memfokuskan kepada kawasan saya, bukan
juga berfokuskan kepada Sabah atau Sarawak, tetapi di seluruh negara di
Semenanjung Malaysia. Ini kerana di mana yang terlibat banjir ini ialah kKesengsaraan
rakyat. Jadi saya mohon supaya PPS disediakan untuk mangsa-mangsa ini demi
kesejahteraan mereka, rakyat yang kita sayangi.

01540

Tuan Yang di-Pertua, negara pada hari ini dan berdepan dengan cukup
mencabar sejak berlakunya pandemik COVID-19. Pada tahun 2022, keadaan
bertambah rumit dengan berlakunya banjir di Malaysia iaitu tahun 2021 dan juga
tahun 2022. Sekarang ini pula yang kita linat bahawa krisis Rusia dan Ukraine yang
menyaksikan lebih banyak impak terhadap ekonomi global terutamanya dalam fasa

pemulihan pandemik.
