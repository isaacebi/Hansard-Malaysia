DR. 10.3.2022 79

ini akan dibentang untuk bacaan kali kedua dan saya sangat menyokong pindaan

yang akan dibuat. Tuan Yang di-Pertua, saya mohon menyokong. Terima kasih.
Timbalan Yang di-Pertua [Dato’ Mohd Rashid Hasnon]: Ya, terbatuk

sedikit ya. Terima kasih Yang Berhormat Batang Lupar. Seterusnya, saya

menjemput Yang Berhormat Kota Melaka, 15 minit.

3.18 ptg.

Tuan Khoo Poay Tiong [Kota Melaka]: Terima kasih kepada Tuan Yang di-
Pertua kerana memberi peluang kepada Kota Melaka untuk mengambil bahagian
dalam perbahasan Menjunjung Kasih Titah Seri Paduka Baginda Yang di-Pertuan
Agong.

Tuan Yang di-Pertua, Yang di-Pertuan Agong memandang serius tentang isu
rasuah yang berlaku. Ya, kita boleh lihat dalam Titah Yang di-Pertuan Agong dan
memang betul rasuah itu merupakan faktor yang terpenting untuk menentukan sama
ada sesebuah negara itu boleh menjadi maju atau tidak. Kalau kita lihat senarai nama
10 buah negara yang termaju di dunia ini kita dapati indeks rasuah mereka adalah
berada di tempat yang terendah ya, indeks rasuah mereka adalah rendah.

Jadi, kita ambil satu contoh, Singapura. Singapura hari ini adalah satu negara
yang maju. Indeks rasuah mereka adalah amat rendah. Ini juga diguna pakai —
contoh Singapura ini diguna pakai oleh rakan-rakan kita daripada PAS apabila
mereka kempen di Johor. PAS kata Singapura boleh jadi satu negara maju kerana
tidak ada UMNO di sana. Saya sambung, sebab UMNO itu ialah kata ganti rasuah.
UMNO itu serupa ialah rasuah. Oleh sebab itu apabila ada UMNO di Malaysia, ada
rasuah sebab itu negara kita tidak boleh maju.

Kenapakah saya kata begitu Tuan Yang di-Pertua? Sekarang di Johor ada
pillhan raya. UMNO dan Barisan Nasional mereka menggunakan siapa sebagai ikon
untuk menarik undi di Johor? Yang Berhormat Pekan.

01520

Siapa itu Yang Berhormat Pekan? Telah dijatuhkan hukuman sah rasuah oleh
mahkamah rayuan. Mahkamah rayuan kata itu adalah satu kes yang amat
memalukan negara kita di mata dunia. Amat memalukan. Akan tetapi hari ini UMNO,
Barisan Nasional menggunakan Yang Berhormat Pekan untuk memancing undi. Itu
memang satu parti yang rasuah.

Tuan Yang di-Pertua, kembali balik kepada isu rasuah ini. Kalau kita betul-
betul hendak lawan rasuah, kita perlu memastikan Suruhanjaya Pencegahan
Rasuah Malaysia itu adalah satu entiti yang berintegiriti. Kalau SPRM perlukan
berintegriti sudah pasti orang nombor satu dalam SPRM iaitu Ketua Pesuruhjaya

SPRM harus berintegriti. Maka, dalam kes yang berkaitan dengan Azam Baki di
