DR. 10.3.2022 4

perintah exequatur order tersebut berkuat kuasa dan final award hendaklah
dikeluarkan ke tempat timbang tara di Perancis.

Dr. Stampa bersetuju dengan permohonan penuntut dengan tidak
mengendahkan kesan penggantungan exequatur order tersebut oleh Mahkamah
Perancis. Tanpa menghirau segala arahan serta keputusan yang telah dibuat oleh
Mahkamah Madrid, Sepanyol, Mahkamah Rayuan Perancis, Dr. Stampa telah
membuat the final award yang saya sebut awal tadi.

Tuan Yang di-Pertua, bagi menjawab pertanyaan Yang Berhormat Papar,
ingin saya jelaskan bahawa final award yang dikeluar oleh Dr. Stampa, timbang tara
yang mana dilantik, telah dibatalkan oleh Mahkamah Madrid pada 29 Jun 2021
adalah tidak sah dan telah diputus dengan sewenang-wenangnya dan tidak
berlandaskan undang-undang. Memandangkan lantikan Dr. Stampa telah dibatalkan
dan tidak lagi sah daripada segi undang-undang, kerajaan tidak mengiktiraf tuntutan
dan prosiding timbang tara tersebut.

Tuan Yang di-Pertua, Kerajaan Malaysia melalui Jabatan Peguam Negara
dan Kementerian Luar Negeri telah melantik peguam Sepanyol dan Perancis untuk
mewakili kerajaan bagi tujuan menangani segala tuntutan yang dibuat terhadap
Malaysia. Malaysia tidak mengambil bahagian dalam prosiding timbang tara yang
dikatakan. Malaysia sentiasa menegakkan dan tidak pernah mengetepikan
kekebalan, kedaulatan sebagai sebuah negara berdaulat. Tambahan pula identiti
penuntut diragui dan belum disahkan.

Namun demikian, ingin ditekan sekali lagi bahawa kerajaan tidak berdiam diri
tetapi telah pun mengambil tindakan sewajarnya seperti yang saya telah nyatakan di
atas, memastikan kedaulatan negara tidak dicabuli melalui tindakan perundangan
Madrid, Sepanyol dan di Paris, Perancis. Kerajaan sentiasa peka dan bersedia untuk
mencabar sebarang tindakan penguatkuasaan keputusan final award yang tidak sah
tersebut di bawah New York Convention sekiranya dilaksana oleh penuntut bila-bila
masa dan di mana juga bagi memastikan kepentingan kerajaan sentiasa terpelihara.
Terima kasih.

Tuan Yang di-Pertua: Terima kasih Yang Berhormat Menteri di atas
penerangan yang panjang lebar. Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Sebelum saya mengutarakan soalan tambahan, saya ingin tegaskan di sini bahawa
kita sama sekali tidak akan mengiktiraf sebarang tuntutan daripada Kesultanan Sulu,
warisnya dan juga negara Filipina ke atas Sabah. Soalan saya, kenapakah Kerajaan
Malaysia tidak memandang serius perkara ini? Kami di Sabah mengharapkan
perlindungan dalam soal keselamatan seperti apa yang termaktub di dalam MA63.

Daripada pencerobohan di Lahad Datu pada 12 Februari...
