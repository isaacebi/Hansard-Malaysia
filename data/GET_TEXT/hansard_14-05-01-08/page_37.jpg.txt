DR. 10.3.2022 31

Pertama, untuk memupuk kemahiran berfikir melalui aktiviti yang menjana
proses-proses berfikir dan menerapkan konsep kemahiran berfikir aras_ tinggi.
Strategi ini dicapai melalui inisiatif latihan kepada pengajar terutamanya guru sains,
guru matematik dan fasilitator sains menggunakan modul-modul pendidikan
pengajaran sains tidak formal.

Kedua, memupuk teknik penyelesaian masalah melalui aktiviti sains yang
berkait rapat dengan kehidupan seharian seperti penggunaan bahan-bahan kitar
semula sebagai bahan eksperimen.

Ketiga, melalui penyuntikan elemen keseronokan berbentuk edutainment di
dalam pengajaran dan pembelajaran mata pelajaran Sains dan Matematik seperti
gabungan seni dan sains melalui muzik, gambar dan bahan persekitaran serta
penggunaan multisensory di dalam pembelajaran sains yang tidak terikat dengan
rutin hafal dan salin. Terima kasih.

Tuan Yang di-Pertua: Terima kasih. Yang Berhormat Lumut, ringkas ya.

Datuk Wira Dr. Mohd. Hatta bin Md. Ramli [Lumut]: Ya, terima kasih Tuan
Yang di-Pertua. Saya ingin memohon penjelasan daripada kementerian sama ada
dibuat usaha-usaha untuk membawa balik talents STEM ini dari luar negara kerana
ramai terutamanya kaum wanita kita, anak bangsa kita yang berada di luar negara
memainkan peranan dalam bidang-bidang sedemikian.

Dua hari lepas kita dengar seorang ahli sains yang berasal dari Malaysia
terbunuh di dalam kemalangan di Oxford, contohnya. Ertinya ramai mereka di sana,
ini wanita ya. Jadi, ada tak usaha-usaha untuk membawa mereka balik dengan
menyediakan prasarana yang sepatutnya. Terima kasih.

Tuan Yang di-Pertua: Okey.

Datuk Haji Ahmad Amzad bin Mohamed @ Hashim: Kerajaan sentiasa
menggalakkan supaya saintis-saintis tempatan yang cemerlang di luar negara
supaya kembali dan menyumbang kepada pembangunan di dalam negara. Kita juga
berhadapan antara lain, saintis yang ada dalam negara yang telah pun berjaya dan
sebagainya diberi tawaran yang baik untuk ke luar negara.

Jadi, antara pengumuman penting yang dibuat oleh Yang Amat Berhormat
Perdana Menteri ketika pelancaran Pusat Pembangunan Vaksin Negara antara lain
adalah untuk membolehkan tempoh masa ikatan kontrak kepada mereka, subject
matter expert ini dipanjangkan.

Seperti mana jawapan yang saya beri dua hari lepas, beberapa orang pakar
subject matter expert di dalam vaksin yang dikenal pasti ini, kerajaan memberikan
tempoh masa kontrak lebih panjang bagi membolehkan mereka terus berkhidmat di
dalam bidang kajian yang mereka laksanakan di dalam negara. Itu sahaja maklumat

yang saya boleh beri. Assalamualaikum.
