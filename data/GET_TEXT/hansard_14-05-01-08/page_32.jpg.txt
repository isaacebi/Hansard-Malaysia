DR. 10.3.2022 26

Pelaksanaan program-program penyelenggaraan ini adalah tertakluk kepada
kelulusan peruntukan daripada Kementerian Kewangan dan Senarai Keutamaan
Kerja Program Pembaikan Jalan yang telah dirangka. Selain itu, bagi lebuh raya yang
bertol pula, kerja-kerja penyelenggaraan perlu dilaksanakan oleh syarikat konsesi
yang mengendalikan lebuh raya tersebut sepanjang tempoh konsesi.

Kerja-kerja_ penyelenggaraan yang dilaksanakan adalah merangkumi
penyelenggaraan rutin dan berkala serta penyelenggaraan major atau kerja-kerja
baik pulih. Kerja-kerja penyelenggaraan lebuh raya ini penting bagi menjamin
keupayaan lebuh raya serta memastikan lebuh raya tersebut dapat bertahan lama
selaras dengan kualiti pembinaan. Sekian, terima kasih.

Tuan Yang di-Pertua: Soalan tambahan pertama.

Datuk Robert Lawson Chuat [Betong]: Terima kasih Yang Berhormat
Timbalan Menteri. Saya hendak mohon pihak kementerian untuk jelaskan,
berapakah jumlah peruntukan bagi penyelenggaraan jalan persekutuan untuk tahun
2020, 2021 dan 2022 di seluruh negara? Sejauh manakah pihak kementerian
membelanjakan peruntukan tersebut bagi memastikan jalan persekutuan
diselenggarakan dengan baik? Sekian, terima kasih.

Tuan Yang di-Pertua: Terima kasih.

Datuk Arthur Joseph Kurup: Terima kasih Ahli Yang Berhormat. Satu
soalan yang bagus. Kementerian ini telah diperuntukkan sebanyak RM400 juta
setiap tahun bagi pelaksanaan kerja-kerja penyelenggaraan rutin di seluruh negara
Malaysia. Untuk tahun 2020, sejumlah RM672 juta telah diperuntukkan untuk
program penyelenggaraan berkala pavement dan bukan pavement bagi seluruh
negara. Bagi tahun 2021, RM973 juta diperuntukkan dan telah diterima oleh
kementerian untuk pelaksanaan program penyelenggaraan berkala pavement dan
juga bukan pavement seluruh negara.

Untuk tahun ini, sejumlah RM642 juta telah diperuntukkan dan diterima oleh
kementerian bagi melaksanakan program penyelenggaraan berkala pavement dan
juga bukan pavement seluruh negara. Jumlah peruntukan ini merangkumi semua
aspek keperluan penyelenggaraan jalan daripada segi penyelenggaraan rutin
berkala dan juga kecemasan seperti mana saya sebut dalam jawapan yang pertama
tadi untuk memastikan bahawa jalan itu sentiasa berfungsi dan dinikmati dalam
keadaan yang baik untuk pengguna. Sekian, terima kasih.

Datuk Haji Hasanuddin bin Mohd Yunus [Hulu Langat]: Hulu Langat...

Tuan Cha Kee Chin [Rasah]: /[Bangun]

Tuan Yang di-Pertua: Soalan tambahan yang kedua Yang Berhormat Hulu

Langat.
