DR. 10.3.2022 91

jenis keputusan yang kita buat ini? Macam mana boleh lulus EIA kalau macam ini?
Kemudian, perspektif yang saya katakan tadi berkenaan dengan low-level waste.
Lynas sepatutnya perlu mengikut standard yang sama seperti di Kalgoorlie, Australia
Barat untuk menghantar sisa WLP dihasilkan di Malaysia kembali ke tapak
perlombongan terpencil di Mount Wells, lupuskan sebagai sisa radioaktif tahap
rendah.

Akan tetapi, apa Malaysia buat? Malaysia buat kategori. Saya dunia akan
categorise-kan dengan izin Tuan Yang di-Pertua, sebagai low-level waste. Akan
tetapi, Malaysia categorise-kan sebagai very low-level waste. Ini dalam dokumen ini,
Malaysia panduan teknikal criteria for citing of disposal facility for waste containing
naturally occurring radioactive material.

Kita bend the rule, bend the law semata-mata hendak accommodate tapak
pelupusan kekal ini dekat Gebeng. Najis Lynas ini suci bagi Malaysia tetapi ia tidak
suci di tempat dia di Australia. Cuba tanya diri kita sendiri, cuba yang dekat sebelah
sana tanya diri sendiri, inikah jawapan yang kita hendak berikan kepada rakyat.
Tidakkan kita hendak tutup mata?

Tuan Yang di-Pertua, saya kalau PDF di Gebeng ini dibenarkan ia akan
menjadi salah satu tapak sisa radioaktif atas tanah near-surface yang terbesar di
dunia yang diluluskan dan terbesar di dunia. Tidak ada negara yang gila macam
Malaysia. Tambah pula tanah itu tanah gambut dekat — dan sungai-sungai Balok di
situ ada kajian-kajian, tidak sempat saya hendak bacakan semua. Semua sudah
contaminated.

Tuan Yang di-Pertua, kita hendak benarkan lagi. Kalau Dewan yang mulia
ini tidak boleh kita gunakan sebagai wadah platform untuk kita bahas perkara ini.
Kalau Menteri-menteri pun mengelak daripada menjawab tetapi di belakang teruskan
juga, luluskan juga. Apalah nasib rakyat Malaysia? Sanggup tukar kategori daripada
low-level waste — international standard itu, kepada very low-level waste, supaya
boleh buat near-surface disposal facility. Supaya boleh guna tanah industri itu, tukar
guna tanah itu untuk tapak pelupusan kekal. Sedangkan kita tahu ia satu radioaktif,
toxic waste dump.

Tuan Yang di-Pertua, ini mungkin peluang saya terakhir untuk bercakap
sebelum ia dibina tetapi ia harus masuk dalam Hansard, satu Malaysia harus tahu,
satu dunia harus tahu, anak cucu kita harus tahu segala kesilapan, segala salah guna
kuasa pemimpin pada hari ini. Terima kasih Tuan Yang di-Pertua.

Dato’ Ramli bin Dato" Mohd Nor [Cameron Highlands]: Terima kasih,

Yang Berhormat Kuantan. Dipersilakan Yang Berhormat Kampar.
