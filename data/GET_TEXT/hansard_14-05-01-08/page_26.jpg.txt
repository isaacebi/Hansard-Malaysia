DR. 10.3.2022 20

Tuan Lim Guan Eng [Bagan]: Jangan banjir pergi JB.

Puan Nor Azrina binti Surip [Merbok]: Merbok.

Tuan Mohamed Hanipa bin Maidin [Sepang]: Tuan Yang di-Pertua boleh
tambah lagi.

Puan Nor Azrina binti Surip [Merbok]: Tuan Yang di-Pertua, sini Merbok.

Tuan Lim Lip Eng [Kepong]: Tolong-tolong Tuan Yang di-Pertua.

Tuan Mohamed Hanipa bin Maidin [Sepang]: Tuan Yang di-Pertua, boleh
ya?

Tuan Yang di-Pertua: Tidak ada, tidak ada. Yang Berhormat Puan Vivian
Wong Shir Yee.

Tuan Mohamed Hanipa bin Maidin [Sepang]: Ketika isu ini bercakap pasal
banjir, that means Menteri hilang pada masa banjir. Tidak payah cakaplah. Jangan
temberanglah.

Tuan Yang di-Pertua: Dipersilakan Yang Berhormat. [Dewan riuh]

2. Puan Vivian Wong Shir Yee [Sandakan] minta Perdana Menteri
menyatakan dengan keadaan Sabah yang jauh ketinggalan di belakang berbanding
negeri yang lain dalam soal pembangunan infrastruktur, dengan kadar kemiskinan
yang tinggi, peluang pekerjaan yang kurang dan kos hidup yang tinggi,
bagaimanakah Perdana Menteri berhasrat untuk melaksanakan konsep "Keluarga
Malaysia" yang diterapkan beliau agar penduduk Sabah tidak akan semakin jauh
ketinggalan di belakang pada masa akan datang.

Tuan Yang di-Pertua: Terima kasih. Tolong kita hormati Yang Berhormat
wanita kita untuk menanyakan soalan. Dipersilakan Yang Berhormat Menteri.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh dan salam sejahtera.
Terima kasih Tuan Yang di-Pertua. Kerajaan sedar bahawa_ ketidaksamaan
pembangunan antara wilayah dan negeri masih wujud termasuk di Sabah.

Sebagai contoh, bagi tahun 2020 nisbah jurang pendapatan KDNK perkapita
Wilayah Sabah berbanding wilayah tengah adalah 2.8. Berdasarkan survey
pendapatan perbelanjaan isi rumah dan kemudahan asas 2019, pendapatan isi
rumah kasar di Sabah adalah RM5,745 iaitu lebih rendah berbanding purata nasional
sebanyak RM7,901. Kadar kemiskinan di Sabah pula pada tahun 2019, 19.5 peratus
berbanding purata nasional 5.6 peratus. Oleh itu dalam usaha kerajaan untuk
membasmi miskin tegar umpamanya menjelang tahun 2025 Sabah adalah antara
negeri yang akan diberi tumpuan tertinggi.

Tuan Yang di-Pertua, bagi mempercepat pembangunan sosioekonomi di
Sabah buat pertama kali satu bab khusus untuk memperkukuh pembangunan di

Sabah dan Sarawak telah dirangka dalam Rancangan Malaysia Ke-12.
