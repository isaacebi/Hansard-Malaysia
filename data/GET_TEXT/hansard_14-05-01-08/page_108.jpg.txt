DR. 10.3.2022 102

sekiranya kita anggap salah seorang ibu atau bapa bolehlah menentukan agama
anak dia, apa akan jadi kalau katakan ibu bapa seorang dia pada Isnin dia masukkan
anak dia sebagai Kristian, Selasa dia masuk kepada Buddhist, Rabu dia tukar lagi
kepada Sik, Khamis lagi tukar kepada Hindu. Sampai bila-bila.

Maka tidak logik, kita pun tidak boleh lihat dari konteks Islam dan bukan Islam
sahaja. Dia kena logik juga antara agama yang bukan Islam sendiri. Maka di bawah
konteks ini, tidak ada pilihan, maksud di bawah perkataan tersebut haruslah ibu bapa
sekali untuk membuat keputusan. Apatah lagi dalam Perkara 12 ini sebenarnya kalau
kita lihat dalam Perlembagaan Persekutuan, Perkara 12 ini adalah berkenaan
dengan pendidikan. Yakni yang Fasal 4 itu sebenarnya bermaksud atas pendidikan
agama, atas anak tersebut. Kita perlu lihat dari konteks lebih besar kerana dalam
Fasal 4 ini sudah terang-terang menyatakan bahawa Fasal 4 ini bagi pihak, bagi
tindakan Fasal 3 iaitu upacara dan juga pendidikan agama kepada anak. Di antara
konteks itu barulah kita didefinisikan agama tersebut.

Maka di bawah keadaan ini, saya minta Yang Berhormat Menteri Undang-
undang menjelaskan sudah ada pendirian yang jelas. Maka, adakah kita masih boleh
kaji semula cadangan pindaan Akta 194 iaitu Akta Membaharui Kahwin dan Cerai
bagi seksyen 88A yang dahulunya dikatakan bahawa sudah bercanggah dengan
Perlembagaan dan sekarang sudah diputuskan bahawa tidak bercanggah dengan
Perlembagaan. Kedua, perkara yang saya hendak bangkitkan di sini, saya minta
Jabatan Kebajikan ini perlulah progresif. Dalam isu convert agama kes yang baru-
baru ini, bukan setakat isu agama sahaja. Dia berkenaan dengan hak penjagaan.

Di sini saya hendak tanya bagaimana satu agensi kerajaan boleh
membenarkan ada orang, bawa kanak-kanak bawah umur ini, siap buat Jive, tunjuk
muka, tidak censored, tanya ke depan, “Oh, ini sukarela kah hendak masuk agama
ini.” Bagaimana penjawat awam boleh buat begini? Sepatutnya kanak-kanak di
bawah umur 18 ini buat apa cara pun sama ada sudah dapat perintah mahkamah
ataupun tidak, perlulah dijaga dari segi identiti mereka didedahkan. Bagaimana
boleh buat /ive, siaran-siaran langsung, siap tanya depan muka biar semua orang
nampak siapa kanak-kanak itu, tanya dekat depan, “Ini masuk secara sukarela kah
tidak?”

Ini tidak harus berlaku. Bayangkan kalau adalah group lain, NGO lain, bawa
anak-anak, buat live lagi tanya, “Betul kah boleh hafal kah dua kalimah syahadah.”
Bagaimana kita akan jadi kesan kepada kanak-kanak tersebut. Maka dalam kes ini,
JKM patutnya bagi taklimat atau amaran kepada semua sama ada NGO,sama ada
penjawat awam, sekiranya ada kes sedemikian, perlulah serta-merta rujuk kepada
JKM. Hantarkan anak tersebut, kanak-kanak tersebut kepada JKM untuk JKM

uruskan dari segi hak penjagaan. Bukan buat live sendiri suka hati. Biarkan membuat
