DR. 10.3.2022 83

Tuan Khoo Poay Tiong [Kota Melaka]: Kita lihat setiap kali dia kata — oh.
Akan tetapi tempat yang sama, berulang-ulang. Hujan dua jam, banjir. Hujan tiga
jam, banjir. Bagi saya itu bukan lagi namanya bencana. Itu namanya ialah kegagalan.
Kegagalan sesetengah unit ataupun agensi kerajaan tidak melakukan kerja mereka
dengan baik, tidak merancang dengan baik, tidak membuat kerja dengan berkesan.
Akhirnya, ada kawasan-kawasan yang terpaksa menghadapi banjir kilat sedemikian.

Saya hendak tanya kepada JPS. Kalau kita kata satu kawasan ada ramai
penduduk, ada banyak rumah, kita akan buat jalan baharu. Hari ini kita semua tahu,
Yang Berhormat Menteri Alam Sekitar tadi jawab oleh sebab perubahan iklim, cuaca
ubah, isi padu air hujan sudah banyak. Jadi, apakah langkah kita? Perlukah kita
mendalamkan sungai yang sedia ada ataupun kita perlu buka atau bina atau buat
sungai baharu? Semua ini tidak ada perancangan. Setiap kali dia kata, okey selepas
banjir kilat, kerajaan meluluskan peruntukan ratusan juta, kita akan jalankan projek
ini, projek itu. Selepas itu, banjir ulang lagi. Repeat, berulang lagi. Setiap kalilah. Kita
boleh simpan surat khabar lama. Setiap kali bila banjir, kita simpan. Percakapan,
penerangan pihak kerajaan sama juga. Jadi, apa yang saya hendak bangkitkan di
sini adalah...

Timbalan Yang di-Pertua [Dato’ Mohd Rashid Hasnon]: Rumuskan Yang
Berhormat, sudah habis masa. Terima kasih.

Tuan Khoo Poay Tiong [Kota Melaka]: Ya. Kita minta supaya kita perlu
tubuhkan satu jawatankuasa khas, ajak ahli akademik, ajak pakar. Semua duduk dan
fikir macam mana kita hendak selesaikan masalah banjir ini. Saya beri satu
contohlah. Last Tuan Yang di-Pertua, di Melaka, barrage muara Sungai Melaka
sudah rosak 10 tahun, tak di-repair. Bila Pakatan Harapan jadi kerajaan, saya minta
peruntukan, dapat RM10 juta. Lulus pada tahun 2019. Sampai hari ini kelulusan
sudah ada, peruntukan sudah ada, kerja baiki barrage tersebut belum buat, belum
siap. Saya pergi lawat tapak. Itu projek RM10 juta punya projek, tetapi saya lihat
yang kerja sana macam buat RM100,000 punya kerja. Macam mana kita hendak
expect masalah ini boleh selesai? Oleh sebab itu saya minta kita mesti perlu ambil
berat dan betul-betul hendak selesaikan masalah ini.

Timbalan Yang di-Pertua [Dato’ Mohd Rashid Hasnon]: Okey Yang
Berhormat, baik.

Tuan Khoo Poay Tiong [Kota Melaka]: Dengan itu, sekian, terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima
kasih Yang Berhormat Kota Melaka. Seterusnya saya jemput Yang Berhormat

Libaran, 15 minit.
