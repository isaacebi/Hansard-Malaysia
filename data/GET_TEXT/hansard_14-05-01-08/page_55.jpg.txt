DR. 10.3.2022 49

seperti sekarang ini. Satu kenyataan daripada Ketua Setiausaha Negara, Peguam
Negara boleh dilanjutkan setahun. Itu bukan satu praktis yang baik.

Jadi, ada banyak lagi agenda reformasi yang kita boleh bincang, kita boleh
laksanakan bersama-sama walaupun dalam satu tempoh yang singkat ini. Kalau
betul Yang Amat Berhormat Bera mengatakan Kerajaan Keluarga Malaysia, pastikan
konsep dan semangat Keluarga Malaysia ini bukan sahaja untuk satu tempoh yang
pendek tetapi ini diserapkan dalam minda kita, dalam dasar-dasar kerajaan, dalam
agenda pembangunan negara kita.

Tuan Yang di-Pertua, itu sebabnya saya mengharapkan bahawa apa yang
telah dilaksanakan melalui MoU ini akan menjadi satu teladan kepada rakyat bahawa
demokrasi negara kita ini boleh subur. Kita boleh lawan dalam pilihan raya tetapi ia
tidak menafikan bahawa ada ruang untuk kita bekerjasama antara kerajaan dan
pembangkang. Siapa jadi kerajaan, siapa jadi pembangkang, belum tentu lagi.
Selepas pilihan raya, mungkin kita dalam blok sini akan balik ke sebelah blok
kerajaan dan blok kerajaan akan duduk di sebelah pembangkang. Jadi, ia tidak
menghalang ada satu ruang untuk kita bekerjasama dalam setiap masa untuk rakyat.

Tuan Yang di-Pertua, perkara kedua yang saya hendak bangkitkan. Ini
berkenaan dengan satu isu pembangunan maritim negara, pembangunan sektor
pelabuhan. Pada 3 Mac yang lalu, saya telah pun membangkitkan satu soalan
kepada Yang Berhormat Menteri Pengangkutan untuk menyatakan sama ada
syarikat Integrated Marine Works Sdn. Bhd. telah diberikan konsesi untuk kerja-kerja
capital dredging di semua pelabuhan persekutuan dan sekiranya ya, mengapakah
syarikat ini dipilih dan apakah terma-terma konsesi tersebut?

Jawapan yang saya terima daripada Yang Berhormat Menteri Pengangkutan
ialah bahawa selaras dengan keputusan Mesyuarat Jemaah Menteri pada 7 Julai
2021, kerajaan telah bersetuju untuk melantik syarikat Integrated Marine Works
Sendirian Berhad bagi melaksanakan kerja-kerja pengerukan dan penambakan
ataupun reclamation di pelabuhan-pelabuhan dalam negara.

Lantikan tersebut dibuat antara lain kerana IMW dimiliki sepenuhnya oleh
Syarikat Inai Kiara Sdn. Bhd. yang merupakan 100 peratus pegangan tempatan serta
mengambil kira kelebihan dan pencapaian syarikat daripada aspek pematuhan
terhadap obligasi di bawah perjanjian konsesi selama 15 tahun bermula tahun 2004
sehingga tahun 2019.

Tuan Yang di-Pertua, saya hendak mempersoalkan apakah rasional konsesi
ini diberikan semula kepada syarikat IMW ini? Ini kerana saya mendapat pelbagai
maklumat dan kita tahu bahawa syarikat IMW ini ada banyak masalah. Pertamanya
kita hendak menghalang ataupun kita tidak bersetuju dasar monopoli dikembalikan.

Semasa Pakatan Harapan berada di Putrajaya, kita ada satu dasar untuk
