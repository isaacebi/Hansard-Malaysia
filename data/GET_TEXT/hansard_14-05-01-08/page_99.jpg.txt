DR. 10.3.2022 93

1610

Namun begitu, persefahaman MoU yang tercapai ini tidak bermakna bahawa
pihak pembangkang khususnya blok Pakatan Harapan akan berdiam diri dan tidak
akan membantah polisi-polisi atau enakmen yang tidak adil dan wajar semata-mata
kerana kami telah mendapat peruntukan Ahli Parlimen seperti Ahli Parlimen
kerajaan. Kami tetap akan menyuarakan masalah-masalah rakyat dan juga akan
menjaga kepentingan rakyat apabila perlu atau dipanggil.

Ini adalah amat jelas daripada ucapan Ahli Yang Berhormat Bagan pada hari
pertama perbahasan titah Tuanku iaitu beliau telah dengan jelasnya menyatakan
bahawa pihak DAP dan kami percaya Pakatan Harapan akan membantah dan
menolak pindaan Akta Pencegahan dan Pengawalan Penyakit Berjangkit 1988 iaitu
Akta 342. Ini kerana pindaan tersebut akan menambahkan hukuman denda yang
amat berat kepada setiap individu yang berjumlah RM10,000 dan kepada
pertubuhan, perbadanan sampai RM1 juta atau penjara tidak melebihi dua tahun
atau kedua-duanya sekali...

Tuan Ramkarpal Singh a/l Karpal Singh [Bukit Gelugor]: Yang Berhormat
Kampar. Boleh saya tanya soalan tentang Akta 342 yang dibangkitkan oleh Yang
Berhormat Kampar tadi? Kita dengar berkenaan Akta 342 terdapat banyak bantahan
terhadap akta tersebut dan kami saya ingat telah pun register bantahan kami sebagai
Pakatan Harapan.

Apakah pandangan Yang Berhormat Kampar berkenaan dengan
kemungkinan kuasa yang diberikan kepada Director General di dalam pindaan-
pindaan Akta 342 tersebut? Director General itu kalau kita lihat kepada pindaan-
pindaan yang dicadangkan tersebut, nampaknya macam ada kuasa yang amat
banyak, mungkin even mutlak seperti yang mungkin ada oleh enforcement officers
seperti pihak polis. Jadi, adakah ini satu perkara yang wajar dan sekiranya tidak,
apakah cadangan Yang Berhormat Kampar terhadap pindaan tersebut? Terima
kasih.

Tuan Su Keong Siong [Kampar]: Terima kasih Yang Berhormat Bukit
Gelugor. Memang saya bersetuju dengan apa pandangan yang diberikan oleh Ahli
Yang Berhormat bahawa DG memang mempunyai kuasa sedia ada yang cukup
untuk menangani masalah-masalah yang berbangkit.

Tuan Yang di-Pertua, pindaan ini adalah amat tidak adil dan berat terhadap
rakyat Malaysia. Sebaliknya, pihak kerajaan patut sedar bahawa masalah ini
berpunca daripada segi pelaksanaan dan penguatkuasaan undang-undang yang
tidak saksama dan adil. Sering kali kita lihat Menteri-menteri yang melanggar SOP
tidak diambil tindakan ataupun dikenakan tindakan yang amat ringan sekali. Rakyat

telah muak melihat perkara sebegini berlaku seperti adanya dua darjat antara
