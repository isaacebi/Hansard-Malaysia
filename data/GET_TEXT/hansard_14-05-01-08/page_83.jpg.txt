DR. 10.3.2022 77

sewajarnya berdasarkan hak dan undang-undang seperti mana yang termaktub di
bawah Perkara 112D Perlembagaan Persekutuan.

Tuan Yang di-Pertua, apabila kita bercakap tentang keselamatan,
pemahaman umum ialah kerajaan dan jenteranya seperti kementerian, polis dan
institusi keadilan bertanggungjawab untuk melindungi dan mempertahankan
kesejahteraan negara dan rakyat. Istilan keselamatan negara adalah sesuatu yang
penting dan perlu diperingatkan memandangkan kerajaan hari ini harus sedaya
usaha melindungi negara walau dalam apa keadaan dan ancaman.

Dalam isu keselamatan manusia atau human security dengan izin, juga
dikenali sebagai nontraditional security dengan izin, tumpuan adalah kepada individu
dan masyarakat secara lebih berfokus dan terarah. Aspek keselamatan manusia ini
berpandukan kepada semua manusia, hendaklah bebas daripada ketakutan,
kekurangan dan rasa terhina. Elemen inilah yang perlu diambil kira dalam setiap
dasar dan tindakan yang diambil pelaksana bagi memastikan hak kemanusiaan ini
tidak sewenang-wenangnya dicabuli. Nilai-nilai kemanusiaan ini berkait rapat dengan
prinsip SDG yang bersifat universal, tiada sesiapa ketinggalan, inclusive dan juga
kepelbagaian. Kerjasama antara pemegang taruh yang saling berhubung dan tidak
boleh dipisahkan.

Keselamatan manusia dan prinsip tiada sesiapa pun ketinggalan adalah isu
yang sangat berkait rapat di mana kita sedaya upaya berusaha untuk memberi
manfaat kepada semua lapisan masyarakat dengan penuh komited, dengan
memastikan tiada sesiapa pun yang tercicir serta saling mendekati golongan yang
memerlukan dan serba kekurangan. Capaian kepada golongan ini tidak mengira
tempat, masa mahupun latar belakang. Kekurangan yang mereka harungi ini
perlulah diatasi walaupun dengan apa pun cabaran kerana inilah tanggungjawab
kerajaan, pemerintah, pemimpin setempat serta masyarakat sekitar, setidak-
tidaknya dalam memenuhi keperluan asas mereka.

Seperti yang dinyatakan bahawa 17 prinsip SDG berkait rapat dan aspek
keselamatan manusia boleh dirangkumkan kepada tujuh domain yang telah diguna
pakai oleh UNDP pada tahun 1994. Tujuh domain tersebut adalah:

(i) ekonomi;

(ii) makanan;

(iii) kesihatan;

(iv) persekitaran;

(v) peribadi;

(vi) masyarakat; dan

(vii) politik.
