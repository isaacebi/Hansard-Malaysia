DR. 10.3.2022 78

Saya ingin menarik perhatian Dewan supaya perkara ini diteliti agar aspirasi
negara untuk mengadaptasi SDG di dalam setiap aspek pentadbiran pelaksanaan
dapat dirungkaikan dengan lebih jelas. Kerajaan perlu mengambil perhatian bahawa
dalam hal keselamatan manusia domain yang saya nyatakan pada awal tadi meliputi:

(i) keselamatan ekonomi — SDG8;

(ii) keselamatan makanan — SDG1 dan SDG2;

(iii) keselamatan kesihatan — SDG4;

(iv) keselamatan alam sekitar - SDG13, SDG14 dan SDG15;

(v) keselamatan peribadi meliputi semua 17 SDG;

(vi) keselamatan komuniti -— SDG9 hingga SDG11, yang
memastikan masyarakat dalam komuniti dilayan sama rata
dengan mengurangkan jurang ketidaksamaan; dan

(vii) keselamatan  politik untuk memastikan keamanan dan
kestabilan dengan mementingkan perlindungan hak asasi
manusia dan kesejahteraan masyarakat dengan menekankan
SDG16.

Tuan Yang di-Pertua, Malaysia dijangka beralih pada status negara tua lebih
awal berbanding unjuran yang dibuat sebelum ini. Malaysia dijangka mencapai
status negara tua menjelang tahun 2030 apabila dijangka 15.3 peratus daripada
jumlah keseluruhan penduduk negara adalah berusia 60 tahun ke atas berdasarkan
unjuran data Jabatan Perangkaan Malaysia. Ini bermakna populasi warga emas
ketika itu akan menjangkau 5.8 juta orang daripada keseluruhan 38.1 juta jumlah
penduduk negara.

Jadi, adalah penting bagi warga emas kekal aktif dan produktif seiring dengan
peningkatan usia mereka. Malaysia perlulah mempunyai lebih banyak bandar mesra
golongan warga emas pada masa depan apabila tujuh peratus rakyat negara ini
terdiri daripada kalangan penduduk 65 tahun.

Syabas diucapkan kepada bandar Taiping, Perak yang telah dipilih sebagai
bandar pertama di Malaysia bagi menjayakan projek rintis Taiping Bandar Mesra
Usia atau Age-friendly City@Taiping. Dengan suntikan dana daripada Tabung
Pembangunan Pertubuhan Bangsa-bangsa Bersatu (UNDP) sebanyak RM1.1 juta
bagi fasa pertama. Bertitik tolak daripada itu kerajaan perlu bertindak lebih proaktif
dalam berdepan dengan isu negara tua dan penduduknya kini, memandangkan ia
memerlukan pelan dasar dan tindakan secara rentas. [Batuk] Maaf.

Tuan Yang di-Pertua, rang undang-undang atau RUU Anti Gangguan
Seksual adalah sesuatu yang hangat diperdebatkan ketika ini. la adalah sangat
relevan untuk diperincikan semula supaya perjuangan selama 30 tahun berdepan

dengan isu ini tidak sia-sia. Umum telah mengetahui bahawa rang undang-undang
