DR. 10.3.2022 36

Saya yakin bahawa dengan pendekatan yang diambil oleh Yang Amat
Berhormat Perdana Menteri bahawa tahun ini banyak lagi perkara yang kita akan
umumkan sesuai dengan keputusan yang dibuat nanti. Terima kasih.

Tuan Yang di-Pertua: Terima kasih. Yang Berhormat Tuaran, silakan.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua, terima kasih Yang Berhormat Menteri. Jawapan tentang
pelaksanaan MA63 bagi Sarawak jelas beberapa perkara tadi.

01140

Akan tetapi saya ingin bertanya, sejauh manakah pihak kerajaan
melaksanakan tuntutan negeri Sabah dalam hal berkaitan dengan Perjanjian
Malaysia 1963? Contohnya, dalam pemberian 40 peratus pungutan  cukai
Persekutuan pemberian kepada negeri Sabah. Apakah ini pernah dibincangkan?
Perlu lagi dibincangkan, sejauh mana pencapaiannya? Kalau belum dibincangkan,
kenapa tidak dibincangkan?

Saya juga ingin bertanya, adakah pihak Yang Berhormat juga
membincangkan hal-hal kependudukan negeri Sabah khususnya peningkatan
penduduk negeri Sabah yang sangat luar biasa iaitu pada hari ini penduduk negeri
Sabah lebih satu juta orang berbanding dengan negeri Sarawak, sedangkan pada
tahun 1960 penduduk Sarawak sudah melebihi penduduk Sarawak sebanyak
300,000 orang.

Ini sebab pendudukan ini ada kesan terhadap tuntutan sebahagian hak-hak
dia terutama sekali daripada segi mempertahankan integriti penduduk negeri Sabah.
Contohnya yang datang dari Semenanjung Malaysia ke Sabah pun menggunakan
dokumen dan sebagainya. Jadi, adakah Yang Berhormat melihat perkara
pendudukan ini sebagai sesuatu yang penting dalam hal tuntutan kita terhadap
Persekutuan? Terima kasih.

Datuk Seri Panglima Dr. Maximus Johnity Ongkili: Terima kasih Yang
Berhormat Tuaran. Perkara Yang Berhormat sentuh tadi memang sudah pun di
dalam senarai tindakan yang kena buat dan khususnya mengenai dengan cukai
perkara 112D khasnya ini akan dibincangkan pada hari Isnin ini kerana saya telah
melaporkan tadi bahawa soal geran itu dan cukai sudah pun dimulakan perbincangan
dan selesai fasa pertama dengan context of negeri Sabah. Nanti susulan pada Isnin
ini nanti pihak kita akan beri update mengenai daripada segi cukai dan seterusnya.

Soal kependudukan itu ada satu jawatankuasa yang dipengerusikan directly
oleh Menteri Dalam Negeri iaitu hal Jawatankuasa Keselamatan Sabah dan
Sarawak. Di antara — ada beberapa yang akan dilaporkan pada Isnin ini termasuklah

perihal mengenai juga mengenai dengan kuasa imigresen negeri Sabah, rising
