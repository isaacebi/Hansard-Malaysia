DR. 10.3.2022 64

sambung pada pukul 2.30 petang. Assalamualaikum warahmatullahi wabarakatuh,
salam sejahtera dan selamat tengah hari semua.

[Mesyuarat ditempohkan pada pukul 1.05 tengah hari]
1430

[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Yang Berhormat,
kita sambung perbahasan. Saya ingin menjemput Yang Berhormat Kuala Langat, 15

minit.

2.33 ptg.

Dato’ Dr. Xavier Jayakumar a/l Arulanandam [Kuala Langat]: Tuan Yang
di-Pertua, terima kasih. Kuala Langat hendak ambil bahagian di dalam perbahasan
titah diraja. Mula-mula saya hendak dengar dan beritahu juga bahawa selama dua
minggu ini apa yang kita dengar di dalam Dewan, especially kelmarin ialah tentang
isu banjir dan macam mana kita hendak atasi masalah banjir di dalam negara kita.

Di dalam persidangan ini, isu banjir ini sangat kuat didengar selain daripada
Coronavirus dengan ekonomi negara. Saya hendak tanya kawan-kawan kita ini
semualah tidak kisah sebelah kanan ataupun kiri, apa yang akan kita buat untuk atasi
masalah banjir? Memang semua orang minta untuk kita beri sedikit bantuan kepada
orang-orang yang telah terlibat dalam banjir untuk SME, untuk B40.

Apabila saya dengar ramai Ahli-ahli Parlimen ini dia hendak setuju dengan
bantuan yang diberi oleh kerajaan. Baru-baru ini kerajaan telah bagi bantuan untuk
mangsa banjir RM2,000, RM1,000 daripada Persekutuan, RM1,000 dari negeri dan
RM2,500 daripada Persekutuan lagi yang akan dimasukkan melalui EFT kepada
mangsa banjir di dalam kawasan-kawasan terlibat dengan banjir.

Memang itu satu-satu yang kita nanti-nantikan dan juga saya hendak puji
kerajaan sebab ini menunjukkan satu kerajaan Keluarga Malaysia yang hendak
bantu penduduk di bawah. At the same time Tuan Yang di-Pertua, soalan saya
kepada rakan-rakan saya di Parlimen ialah walaupun kita hendak bantu rakyat di
bawah, macam mana dengan revenue negara kita?

Sekarang kita tahu bahawa hutang negara kita ini sudah sampai 65 peratus
dari KDNK dan masalah kewangan ini whether you like it or don’t like it akan di hadapi
oleh kerajaan. So, bila kita minta untuk bantuan tiap-tiap kali kita ucap dengan
RM2,000, RM5,000, RM10,000 yang akan diberi ataupun diminta diberi kepada

mangsa, what about the revenue di dalam negara kita?
