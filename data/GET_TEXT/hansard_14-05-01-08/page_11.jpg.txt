DR. 10.3.2022 5

Tuan Yang di-Pertua: Yang Berhormat, tidak ada ucapan lah. Soalan,
soalan.

Tuan Haji Ahmad bin Hassan [Papar]: Okey, okey. Februari 2013 tuntutan
Filipina terhadap Sabah tanpa henti-henti. Tolong jangan sekali-kali pandang remeh
perkara ini kerana kita tidak tahu apa akan mereka lakukan selepas ini. Perlu diingat
tuntutan mereka RM62.59 bilion sangat besar dan lagi besar daripada 1MDB.

Tuan Yang di-Pertua: Soalannya.

Tuan Haji Ahmad bin Hassan [Papar]: Soalannya, adakah benar kenyataan
yang dikeluarkan oleh Tommy Thomas bahawa kerajaan telah menghantar surat
kepada penimbang tara Sepanyol yang mana menyatakan Malaysia akan membuat
pembayaran yang tertunggak kepada waris Kesultanan Sulu dari tahun 2013 dan
berjanji akan membayar pada masa hadapan. Adakah perkara ini benar? Apa
justifikasi pembayaran dan adakah ianya telah dibincangkan di Kabinet dan
sekiranya ada, bila keputusan tersebut dibuat? Terima kasih.

Tuan Yang di-Pertua: Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang
di-Pertua, pertanyaan daripada Yang Berhormat itu sebenarnya telah dijawab. Yang
pertamanya, kerajaan tidak mengiktiraf agreement dibuat oleh Overbeck dengan
Sultan Sulu, itu yang pertama.

Kedua, kerajaan belum mengenal pasti pun siapakah waris sebenar Sultan
Sulu. Ketiga, itulah kenapa dalam statement saya tadi saya tidak sebut wang di
bawah perjanjian tetapi ihsan daripada kerajaan untuk diberi kepada siapa yang
menuntut, yang dibuktikan penuntut sebenar kepada Sultan Sulu. Itu saja Yang
Berhormat.

Tuan Yang di-Pertua: Terima kasih. Yang Berhormat Kota Belud. Silakan.

Puan Isnaraissah Munirah binti Majilis @ Fakharudy [Kota Belud]:
[Bercakap dalam bahasa Sabah] Persoalannya sekarang ini, bukan kita iktiraf atau
kita tidak iktiraf. Kita tetap tidak iktiraf. Masalahnya sekarang ini, there is an order
from Mahkamah Arbitrasi Perancis untuk Kerajaan Persekutuan bayar waris Sultan
Sulu, yang mana kita juga adalah signatory kepada konvensyen ini. Kita cakap fasal
sovereignty immunity.

Soalan saya, kenapa Mahkamah Arbitrasi Perancis sekarang ini memihak
kepada penuntut? Malaysia kena buat laporan polis untuk mengesahkan bahawa
there is a complot, Dr. Stampa dengan waris Sultan Sulu. We should apply to set
aside this stupid order.

Tuan Yang di-Pertua, saya minta maaf tetapi / am so disappointed you

rejected my motion Tuan Yang di-Pertua. Siapa bah Sabah di mata Kerajaan
