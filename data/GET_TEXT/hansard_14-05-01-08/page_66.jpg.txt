DR. 10.3.2022 60

Johor berkempen. Saya pun lepas ini kena turun Johor. Hendak fokus bantu rakyat
macam mana?

Satu persatu. Sabah, selepas itu ada Sarawak. Sarawak saya faham, itu
memang berasingan. Melaka, ini Johor. Ini orang kata lepas ini akan ada lagi di
Perak, Kedah. Macam mana kita hendak fokus bantu rakyat? Pilihan raya negeri
tidak habis-habis. Tuan tanya kenapa kita tidak boleh fokus selesaikan isu rakyat,
kos sara hidup meningkat. Hendak fokus macam mana? Semua orang dekat Johor.
Oleh sebab itu kestabilan ini perkara yang sangat penting dan hipokrasinya, parti
yang kata mereka punca kestabilan adalah punca ketidakstabilan realiti di Malaysia
pada hari ini.

Pelabur lari kerana setiap hari ada perbincangan bubar DUN ini, bubar
Parlimen, desak Yang Amat Berhormat Perdana Menteri buat A, B, C. Kalau tidak,
akan bubar Parlimen. Apa yang lawaknya, yang membentuk kerajaan Sheraton
sebelum ini, parti terbesar ialah UMNO. Parti yang jatuhkan Tan Sri Dato’ Haji
Mahiaddin bin Haji Md Yassin, UMNO. Parti yang naikkan Dato’ Sri Ismail Sabri bin
Yaakob, UMNO.

Baru-baru ini di Parlimen, Yang Berhormat Pasir Salak berkata kenapa
Timbalan Presiden UMNO hendak desak Yang Amat Berhormat Perdana Menteri
dari UMNO untuk membubarkan Parlimen serta-merta. Siapa punca ketidakstabilan?
Macam mana pelabur hendak masuk? Macam mana orang hendak fokus
berkhidmat, Ahli Parlimen hendak masuk Dewan bicarakan isu rakyat, jika setiap
bulan ada pilihan raya?

Oleh sebab itu dalam bab ini, saya berharap kita adakan kestabilan. Sampai
akhir penggal, we focus on serving the people dan biarlah kerajaan pembangkang
cari titik sepakat dan kita fokus berkhidmat kepada rakyat sebaik mungkin. Kalau
tidak, tidak akan ada pengakhirannya. Oleh sebab itu impaknya bukan kecil Tuan
Yang di-Pertua.

Impaknya, selepas PRU15 ini akan dirasai. Sebelum ini kita hanya ada satu
pillhan raya negeri yang berasingan. Sekarang kita sudah ada lima. Sesiapa pun
yang menang pilihan raya umum yang akan datang, tidak dapat mentadbir dengan
stabil kerana setiap tahun kena fikirkan, eh! Ada Pilihan Raya Negeri Sabah, tahun
depan, ada Pilihan Raya Negeri Sarawak, tahun depannya ada Pilihan Raya Negeri
Johor, Melaka.

Macam mana kita hendak govern jumlah wang yang dibelanjakan berbilion
ringgit untuk adakan pilihan raya? Setiap tahun ada pilihan raya berasingan, rakyat
juga yang sengsara, sakit. Sesiapa pun yang menang tidak akan ada punca

kestabilan kerana ketidakstabilan dan kemelut politik yang berlaku pada hari ini.
