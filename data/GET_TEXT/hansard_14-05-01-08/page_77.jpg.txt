DR. 10.3.2022 71

perbelanjaan besar yang dibuat adalah kerana Pakatan Harapan yang meminta
tambahan bagi menangani krisis yang sedang berlaku.

Namun, ia sudah tentulah datang dengan risiko keperluan berjimat pada
masa akan datang. Selalunya, mentaliti orang politik ialah kita boleh berbelanja
sebanyak-banyaknya. Tidak cukup, kita kenakan cukai baharu kepada rakyat. Kita
lupa untuk melihat bahawa sebahagian perbelanjaan yang tidak perlu ataupun boleh
dilakukan dengan lebih cekap.

Jadi, dalam perkara yang kedua yang ingin saya sentuh ialah tentang
memperkemaskan sektor awam. Antara perkara penting yang boleh kita lakukan
untuk menunjukkan komitmen  perbelanjaan berhemah_ ialah dengan
memperkemaskan perbelanjaan sektor awam.

Pertama, sekiranya boleh, kita perlulah hadkan pelantikan anggota Kabinet
dan juga agensi kerajaan. Lantikan ya sebagai dalam GLC dan dalam GLIC. Kita
boleh memperkemaskan sistem pelantikan dan bukanlah mengambil lantikan ini.
Bagi saya tidak sepatutnya Ahli-ahli Parlimen memegang ataupun mengambil
jawatan-jawatan yang di luar cabang legislatif.

Kedua, semua anggota legislatif yang dilantik ke jawatan Kabinet tidak
sepatutnya dibayar pencen kerana mereka pun sudah menerima pencen sebagai
anggota legislatif. Cukuplah bagi anggota Kabinet ini hanya menerima gratuiti secara
one-off.

Ketiga, cepatkan kenaikan gaji pekerja gaji sektor awam yang berpendapatan
rendah untuk mencapai pendapatan boleh dicukai dalam tempoh lima tahun. Jadi,
mana-mana kakitangan awam yang kita ambil yang bergaji rendah, kita seharusnya
mempunyai satu roadmap ataupun kenaikan tangga gaji yang lebih cepat dalam
tempoh lima tahun, mereka ini sudah layak untuk membayar cukai. Barulah dengan
itu, kita dapat meningkatkan kualiti perkhidmatan awam yang mana kita akan
mengambil orang-orang yang cekap dalam perkhidmatan.

Keempat, kontrak perkhidmatan kerajaan mestilah hanya diberikan kepada
semua syarikat yang dipastikan mencarum pekerja mereka di bawah KWSP dan juga
PERKESO. Kita tengok banyak misalnya kakitangan kebersihan, pengawal
keselamatan di sekolah diambil. Kadang-kadang tidak dibayar gaji ataupun dibayar
lewat. Mereka ini kadang-kadang tidak dicarum pun oleh majikan mereka sedangkan
undang-undang mengehendaki mereka berbuat begitu. Jadi, amatlah malang
sekiranya kerajaan tidak dapat menunjukkan contoh yang baik untuk memastikan
kontraktor-kontraktor yang mengambil projek kerajaan untuk mematuhi undang-
undang yang kita wujudkan bersama.

Seterusnya ialah mewujudkan persekitaran mesra pasaran. Baru-baru ini

timbul perbincangan hangat tentang gaji minimum, manakala saya bersetuju perlu
