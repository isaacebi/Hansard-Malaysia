DR. 10.3.2022 97

memastikan rakyat mendapatkan akses yang pantas kepada perkhidmatan kerajaan
dan tidak lagi perlu pergi ke kaunter-kaunter pejabat kerajaan.

Apakah perancangan untuk mengurangkan birokrasi dan penggunaan kertas
bagi urusan orang ramai dengan perkhidmatan di kaunter? Contohnya LHDN. Buat
masa ini firma guaman masih perlu menyerahkan Borang CKHT iaitu hard copy dan
dokumen sokongan ke kaunter-kaunter. Apakah ia boleh dihentikan dan penyerahan
dilakukan secara atas talian?

Ini boleh dijadikan titik permulaan melancarkan perkhidmatan LHDN di
samping mendukung inisiatif membudayakan konsep tanpa kertas. Memandangkan
kebanyakan urusan-urusan LHDN boleh dilakukan secara online, contohnya
penghantaran dokumen perjanjian untuk tujuan penyeteman, adjudikasi hartanah,
bayaran stamp duty, saya pohon kerajaan sama ada dapat mengkaji dan
membolehkan palang borang CKHT dikemukakan secara online dalam tempoh 60
hari tarikh pelupusan seperti mana yang ditetapkan. Urusan ini dapat dipermudahkan
memandangkan pada ketika permohonan untuk adjudikasi hartanah, dokumen-
dokumen yang perlu telah pun dilampirkan bersama.

Selain itu, ia dapat mengurangkan penggunaan kertas dan mendukung
komitmen kerajaan untuk memastikan rakyat mendapat akses yang pantas kepada
perkhidmatan kerajaan dan tidak lagi perlu ke kaunter-kaunter pejabat kerajaan.

Tuan Yang di-Pertua, semenjak pandemik COVID-19 ini lebih ramai
pengguna telah beralih kepada konsep pembelian dan penjualan barangan atas
talian iaitu online. Dengan perkembangan ini, masalah berbangkit berkenaan
syarikat-syarikat pengendalian penghantar barangan iaitu courier service, dengan
izin. Sebagai contoh, buat masa ini syarikat J&T Kampar mengalami masalah
penghantaran barangan yang dikendalikan syarikat tersebut dalam tempoh yang
terdekat.

Buat masa ini, terdapat kelewatan sehingga dua minggu dan masih
berterusan untuk penghantaran barangan yang dikendalikan oleh syarikat J&T
Kampar. Kelewatan ini telah menyebabkan kerugian dan kesusahan kepada
peniaga-peniaga atas talian ini kerana mereka tidak dapat menghantar barangan
mereka dalam tempoh yang ditetapkan dan pelanggan membatalkan tempahan
masing-masing apabila gagal menerima barangan yang dibeli dalam tempoh yang
dihadkan.

Selain itu, peniaga-peniaga yang mengalami masalah cash flow kerana
mereka tidak akan menerima pembayaran sehingga barangan yang ditempah
selamat dihantar kepada pelanggan-pelanggan. Masalah sedemikian memang akan
menjejaskan kelancaran perniagaan online dan tidak boleh dipandang remeh oleh

pihak kerajaan.
