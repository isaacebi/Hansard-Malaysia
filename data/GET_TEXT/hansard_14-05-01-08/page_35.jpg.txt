DR. 10.3.2022 29

Exploration Agency (JAXA), Space Seeds for Asian Future, Kibo Robot Programming
Challenge yang mana ini juga melibatkan penyertaan yang ramai daripada kalangan
kaum wanita.

Di bawah Planetarium Negara, program “Women in Space” sempena Minggu
Angkasa Sedunia, memperkenalkan sumbangan 13 ahli astronomi wanita tempatan.
Di bawah Pusat Sains Negara melalui PSN SClFest, 1.225 juta capaian peserta
sejak penganjurannya sebahagian besarnya juga daripada kalangan kaum wanita.

Tuan Yang di-Pertua, selain daripada usaha yang dilaksanakan oleh MOSTI,
usaha yang sama juga dilaksanakan oleh Kementerian Pendidikan Malaysia. la
melibatkan dasar-dasar yang diperkenalkan oleh Kementerian Pendidikan Malaysia.

Tuan Yang di-Pertua, seterusnya saya ingin menyenaraikan beberapa orang
tokoh wanita tempatan yang mempunyai kepakaran dalam bidang STI. Pertama,
Akademi Sains Malaysia yang merupakan sebuah badan tertinggi STIE negara,
sekarang diketuai oleh seorang wanita iaitu Presidennya ialah Yang Berbahagia
Prof. Emerita Datuk Dr. Asma Ismail.

Kedua, kita juga mempunyai, pernah mempunyai Pengarah Agensi Angkasa
Negara daripada kalangan wanita iaitulah Yang Berbahagia Prof. Emerita Tan Sri
Dato’ Seri Dr. Mazlan Othman yang merupakan seorang abhli astrofizik pertama
negara yang telah menyumbang kepada pembangunan aeroangkasa.

01120

Beliau juga pernah dilantik sebagai Ketua Pengarah United Nations Office for
Outer Space di Vienna. Ketiga, Tan Sri Dr. Jemilah binti Mahmood seorang Doktor
Pakar O&G Malaysia yang mana beliau terlibat secara langsung dan berjasa di
dalam membantu di dalam menjayakan Program Imunisasi COVID-19 Kebangsaan
(PICK) di bawah MOSTI dari segi nasihat strategik dan penyelarasan kerjasama
badan-badan bukan kerajaan dan di dalam negara. Banyak senarai sumbangan
yang telah diberikan oleh tokoh-tokoh di dalam bidang sains teknologi wanita di
dalam pembangunan negara. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Tuan Yang di-Pertua, terima kasih Yang Berhormat Timbalan Menteri. Saya alu-
alukan apa yang telah jelaskan, malangnya kita tak ada lebih ramai wanita di dalam
Kabinet pada waktu ini, tahniah atas kejayaan inilah. Saya rasa sepatutnya kita ambil
kesempatan ini untuk lihat, kaji semula bagaimana kita boleh libatkan lebih ramai
wanita juga dalam peringkat tertinggi, dalam Kabinet contohnya.

Soalan saya adalah daripada senarai yang telah diberikan oleh Yang
Berhormat Timbalan Menteri tadi, saya tidak lihat ada mungkin program-program

khusus contohnya biasiswa seperti yang diusahakan oleh badan-badan seperti
