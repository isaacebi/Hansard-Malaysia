DR. 10.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Khamis, 10 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

Tuan Yang di-Pertua: Selamat pagi. Assalamualaikum warahmatullahi
wabarakatuh, selamat pagi dan salam sejahtera. Untuk memulakan, saya persilakan
Yang Berhormat Papar. Silakan.

Tuan Haji Ahmad bin Hassan [Papar]: Tuan Yang di-Pertua, terima kasih
Tuan Yang di-Pertua. Assalamualaikum warahmatullahi wabarakatunh. |ni adalah kali
pertama kami dapat MQT sebagai pembangkang. Tuan Yang di-Pertua, sebelum
saya meneruskan, saya ingin berpantun kerana ini adalah yang pertama kali.

Pucuk putat daun bungar,
Anak seluang terkapai-kapai,

Mohon penjelasan Perdana Menteri rakyat mahu mendengar,
Penyelesaian terbaik mesti dicapai

Padang Sibakir bertimbun lami,

Siang malam jalan berdudur,
Sampai bilakah harus begini,

Ibarat buah tarap tinggal ampulur.

1. Tuan Ahmad bin Hassan [Papar] minta Perdana Menteri menyatakan
secara terperinci:

(a) arahan pembayaran pampasan berjumlah RM62.59 bilion
(USD14.92  bilion) kepada waris Sultan Sulu yang
diputuskan oleh Mahkamah Arbitrasi Paris, Perancis; dan

(b) adakah Kerajaan Malaysia, melalui Pejabat Peguam
Negara telah menghantar wakil atau melantik peguam di
Perancis bagi tujuan bantahan.

Tuan Yang di-Pertua: Terima kasih Yang Berhormat Papar, silakan Yang

Berhormat Menteri.
