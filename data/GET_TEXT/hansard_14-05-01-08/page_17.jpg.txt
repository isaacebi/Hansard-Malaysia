DR. 10.3.2022 11

Perbelanjaan subsidi minyak masak pada tahun 2020 adalah RM500 juta dan
meningkat lebih empat kali melebihi RM2 bilion pada tahun 2021 dan terus
menunjukkan trend meningkat pada awal tahun 2022. Kerajaan juga telah
mengambil langkah baharu seperti memperkenalkan subsidi bagi ayam dan telur
dengan kos subsidi melebihi RM130 juta sebulan bagi melindungi rakyat daripada
kenaikan harga yang mendadak.

Namun demikian, seperti yang disebutkan oleh Yang Berhormat Jempol tadi,
pendekatan ini tidak bersasar dan subsidi harga sama ada petrol atau ayam
memanfaatkan semua pengguna tanpa mengira tahap pendapatan dan juga tahap
penggunaan. Contoh BMW tadilah. Dengan itu, kerajaan kini menampung subsidi
berbilion untuk golongan berpendapatan tinggi yang sepatutnya lebih wajar
dibelanjakan untuk pembangunan negara dan bantuan kepada golongan yang
memerlukan.

Pada masa ini, pendekatan yang bersasar ialah secara tunai dibuat oleh
kerajaan. Bantuan kebajikan disediakan contohnya RM2.4 bilion kepada setengah
juta golongan mudah terjejas ini termasuk OKU, warga emas, keluarga miskin tegar
dan juga Bantuan Keluarga Malaysia ini RM8.2 bilion untuk 9 juta golongan B40, ini
bersasar.

Akan tetapi daripada segi subsidi bersasar, salah satu contoh adalah bagi
kadar tarif elektrik bagi pengguna domestik di mana diamalkan harga berperingkat.
Dengan izin, this is tiered pricing secara progresif. Melalui pendekatan ini, golongan
yang berpendapatan rendah dikenakan harga yang lebih rendah berbanding mereka
yang berpendapatan tinggi.

Sebagai contoh, rumah dengan penggunaan elektrik di bawah 200 kilowatt
sejam sebulan hanya dikenakan tarif 21.8 sen per kilowatt jam sementara
penggunaan elektrik melebihi 900 kilowatt sejam sebulan dikenakan tarif pada kadar
57 sen kilowatt sejam.

Lagi banyak guna lagi mahal dibayar tarif elektrik. Walau bagaimanapun, bagi
mengekalkan tarif elektrik kepada pengguna domestik bagi separuh tahun pertama
2022, the first half of 2022 dengan izin kerajaan telah menanggung subsidi juga,
RM715 juta kerana kos arang batu yang digunakan telah naik begitu banyak sekali
untuk penjanaan elektrik.

Seperti saya sebut tadi Yang Berhormat Jempol dan Yang Berhormat Bukit
Bendera, Tuan Yang di-Pertua, pihak kerajaan sekarang dalam proses mengkaji
bagaimanakah pendekatan subsidi bersasar ini atau dapat diperluaskan kepada
barangan subsidi yang lain juga agar sumber kerajaan yang terhad ini ditumpukan

kepada orang yang betul-betul memerlukan dan juga tidak berlaku ketirisan subsidi
