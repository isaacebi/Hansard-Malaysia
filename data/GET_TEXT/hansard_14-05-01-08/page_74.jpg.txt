DR. 10.3.2022 68

legacy yang mereka boleh gunakan untuk masa depan yang akan datang. Ini penting
untuk kita bersama-sama.

Saya setuju akta-akta yang akan dibawa untuk masa depan yang akan
datang di dalam Dewan ini akan diluluskan. Saya sokong penuh dengan akta-akta
yang akan dibawa tetapi kestabilan negara ini dengan politik yang kita ada itu, itu
lebih penting untuk kita seterusnya mengadakan satu sistem demokrasi dan polisi
oleh kerajaan.

Saya haraplah semua Ahli Parlimen akan sokong kerajaan ini untuk kita habis
tempohnya pada tahun 2023. Selepas itu kita boleh ada pilihan raya dan minta rakyat
untuk pilih siapa-siapa pun mereka hendak untuk masa depan yang akan datang.
Akan tetapi kerajaan yang dipilih oleh rakyat pun pastikan, dimestikan ialah kerajaan
yang stabil untuk lanjutkan perkara kerajaan ini untuk lima tahun.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat.

Dato’ Dr. Xavier Jayakumar a/l Arulanandam [Kuala Langat]: Saya
dengan ini saya sokong titah diraja, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Langat. Seterusnya saya jemput Yang Berhormat Kangar, 15

minit.

2.48 ptg.

Tuan Noor Amin bin Ahmad [Kangar]: Bismillahi Rahmani Rahim,
Alhamadulillahi rabbil a’lamin. Tuan Yang di-Pertua, saya bangun untuk menyatakan
sokongan terhadap titah diraja.

Saya merasakan bersyukur kerana kita dapat bersidang pada kali ini kerana
pada Mac tahun 2020, sebagaimana kita sedia maklum sidang telah di prorogue
dan sidang tidak berjalan seperti biasa kerana Mac tahun 2021, diisytiharkan
darurat sebelum itu dan kita juga tidak dapat bersidang.

Jadi, begitulah kita selama dua tahun sebelum ini melihat bagaimana fungsi
Parlimen ini telah diremehkan. Jadi, saya berharap pada masa-masa akan datang
tidak ada lagi kerajaan, tidak ada lagi Yang Amat Berhormat Perdana Menteri, tidak
ada lagi Ahli-ahli Parlimen bahkan tidak ada lagi Tuan Yang di-Pertua yang sengaja
memberikan justifikasi pelik untuk meremehkan fungsi Parlimen dan sekali gus
menyempitkan demokrasi di Malaysia.

Kita semua pada hari ini tidak tahu sama ada persidangan ini akan menjadi
persidangan terakhir bagi Parlimen Keempat Belas. Ramai rakan saya di Dewan ini

telah bercakap tentang kemungkinan pembubaran Dewan akan berlaku kerana
