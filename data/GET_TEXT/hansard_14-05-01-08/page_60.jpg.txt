DR. 10.3.2022 54

Setakat ini, anggota Lembaga Hasil Dalam Negeri terdiri daripada
Pengerusinya, Ketua Setiausaha Perbendaharaan (KSP), Ketua Pengarah
Perkhidmatan Awam, Ketua Pegawai Eksekutif Lembaga Hasil Dalam Negeri, wakil
dari Jabatan Peguam Negara, wakil dari Jabatan Akauntan Negara, wakil dari
Kementerian Kewangan, selepas itu seramai tiga orang konsultan swasta.

Tuan Yang di-Pertua, sebagai sebuah wilayah yang besar, Sarawak. Wilayah
besar, negeri besar, sebagai sebuah wilayah yang kaya dengan sumber asili,
mengapa tidak wilayah Sarawak, negeri Sarawak di wakilkan untuk duduk sebagai
anggota atau ahli Lembaga Hasil Dalam Negeri. Ini saya minta di Dewan yang mulia
ini.

Dari Lembaga Hasil Dalam Negeri, saya pergi ke perkataan keseimbangan
pembangunan dan keseimbangan ekonomi. Dalam Titah Diraja Seri Paduka
Baginda Yang di-Pertuan Agong telah menyentuh keseimbangan pembangunan dan
keseimbangan ekonomi. Saya memetik titah Tuanku, di muka surat sembilan para
29 yang berbunyi “Ketidakseimbangan pembangunan dan ekonomi antara kelas,
antara pendapatan, antara wilayah dan negeri serta antara etnik seperti Orang Asli
dan lain-lain hendaklah dikurangkan bagi memastikan kemakmuran negara dinikmati
oleh semua secara adil.”

Tuan Yang di-Pertua, di Dewan yang mulia ini saya mohon supaya kerajaan
menjalankan kajian tentang status sosioekonomi rakyat khususnya di luar bandar
Sarawak termasuk masyarakat etnik Dayak. Ini kerana kita — saya sendiri Dayak. Ini
kerana kita serba kekurangan, kita serba ketinggalan. Sebagai contoh Tuan Yang di-
Pertua, di pekan Serian terdapat 1,145 buah kedai di pekan, di Bandar Serian. Akan
tetapi, dari sejumlah 1,145 buah kedai di pekan Serian, hanya 48 peratus dimiliki oleh
masyarakat etnik Dayak. Sebanyak 48 peratus dari 1,145 buah kedai merupakan
0.04 peratus, tidak sampai five percent pun.

Jadi, oleh yang demikian, ini adalah antara sebab mengapa saya mohon
kepada kerajaan supaya benar-benar menjalankan kajian tentang perlunya
mengadakan kajian tentang sosioekonomi supaya ketidakseimbangan ini dapat

dijurangkan.

[Tuan Yang di-Pertua mempengerusikan Mesyuarat]

Tuan Yang di-Pertua, dari situ saya pergi saya pergi ke Lebuhraya Pan
Borneo. Dalam titah baginda, baginda telah menyentuh juga tentang Sarawak-
Sabah Link Road dan juga Lebuhraya Pan Borneo. Di sini, dalam saya mengucapkan
berbanyak-banyak terima kasih kepada kerajaan kerana telah memperuntukkan

sekian banyak wang untuk membina Lebuhraya Pan Borneo. Saya ingin menarik
