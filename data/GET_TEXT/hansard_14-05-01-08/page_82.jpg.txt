DR. 10.3.2022 76

kematangan inilah maka pindaan Perlembagaan Persekutuan berkaitan Perjanjian
Malaysia 1963 yang telah berjaya diluluskan pada Disember lalu merupakan antara
langkah ke hadapan yang terbina. Peristiwa bersejarah ini akan kekal terpahat
sebagai transformasi penting buat seluruh rakyat Malaysia terutamanya bagi kami
anak Sarawak.

Perjanjian Malaysia 1963 adalah antara perjuangan penting untuk semua
kami wakil rakyat dari Sarawak. Justeru itu, saya berdiri teguh di belakang Yang
Amat Berhormat Primer Sarawak Tan Sri Datuk Patinggi Abang Haji Abdul Rahman
Zohari bin Tun Abang Haji Openg untuk terus menyuarakan perkara ini sehinggalah
status Sarawak sebagai rakan kongsi dalam Malaysia dilaksanakan seperti
termaktub di dalam Perjanjian Malaysia 1963. Saya ingin mengucapkan jutaan
terima kasih kepada Kerajaan Persekutuan yang telah mewujudkan jawatankuasa
tertinggi dan jawatankuasa teknikal bagi membincangkan secara_terperinci
pelaksanaan MA63.

Saya mohon supaya sama-sama kita perincikan kandungan cadangan
pindaan kepada Perkara 1(2) Perlembagaan Persekutuan nanti, bertitik tolak
daripada kejayaan Dewan Rakyat meluluskan rang undang-undang ini. Diharapkan
dengan mengiktiraf MA63 dalam Perlembagaan, kerajaan boleh merujuk kepada
semua janji yang dibuat pada tahun 1963 secara terperinci dan dinyatakan dalam
laporan Jawatankuasa Antara Kerajaan (IGC) dan kajian mendalam laporan
Suruhanjaya Cobbold mengenai tuntutan Sarawak dan Sabah.

Saya juga ingin menarik perhatian Dewan agar kedudukan Sarawak dan
Sabah sebagai sebuah wilayah diberikan hak yang sewajarnya terutamanya
daripada aspek peruntukan bersesuaian dengan keluasan wilayah dan status terkini
selaras dengan semangat MA63.

Jawatankuasa Antara Kerajaan (IGC) yang ditubuhkan untuk menyelesaikan
butiran akhir Perjanjian Malaysia 1963, telah menyatakan dalam perenggan 24
laporannya bahawa Sarawak dan Sabah mesti diwakili dalam Lembaga Hasil Dalam
Negeri (LHDN). la adalah mandatori.

01510

Namun, sehingga kini Sarawak tidak pernah diwakili dalam Lembaga Hasil
Dalam Negeri. Di dalam Perenggan 24(1) IGC, jelas tertera rekomendasi tuntutan
sejak tahun 1962. Jadi, sudah tiba masanya perkara ini dipandang serius dan
seterusnya dilaksanakan oleh Kementerian Kewangan dengan segera.

Kerajaan Sarawak dimaklumkan sedang mengkaji untuk menuntut hak
Sarawak agar mempunyai wakil dalam Lembaga Hasil Dalam Negeri bagi
mendapatkan angka tepat hasil negara. Perkara ini adalah penting kerana apabila

pendapatan seluruh negara diketahui, maka Sarawak boleh menuntut jumlah yang
