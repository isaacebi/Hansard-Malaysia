DR. 10.3.2022 21

01100

Antara lain strategi utama adalah memantapkan penyediaan infrastruktur,
menambah baik akses kepada perkhidmatan sosial dan memperkukuh
pembangunan inklusif. Bagi mempercepatkan pembangunan di negeri-negeri yang
kurang membangun, kerajaan telah memberi komitmen untuk mengagihkan
sekurang-kurangnya 50 peratus daripada peruntukan pembangunan asas Kerajaan
Persekutuan kepada negeri-negeri tersebut termasuk negeri Sabah.

Tuan Yang di-Pertua, di bawah Rolling Plan Dua iaitu tahun ini di Sabah telah
memperuntukkan RM5.17 bilion bagi melaksanakan 1,048 projek. Antara projek
utama ialah Projek Lebuh Raya Pan Borneo Fasa 1A. Kosnya RM10.8 bilion.

Pada 3 Mac lalu, Yang Amat Berhormat Perdana Menteri mengumumkan
Fasa 1B, 19 pakej kosnya RM15.7 bilion. Ini akan disiapkan dalam masa lima tahun.
Ini merupakan komitmen besar oleh Kerajaan Pusat untuk membangunkan negeri
Sabah. Ada juga projek untuk:

(i) kumbahan rangkaian paip di bandar Sandakan berjumlah

RM233 juta;

(ii) pembesaran Lapangan Terbang Sandakan berjumlah RM81

juta sebagai contoh.

Tuan Yang di-Pertua, infrastruktur digital adalah penting bagi pertumbuhan
ekonomi Sabah dan Malaysia sebagai langkah siap siaga Sabah beralih kepada
teknologi 5G. Kerajaan melalui Jalinan Digital Negara (JENDELA) memperuntukkan
RM3.61 bilion bagi tempoh tahun 2021 hingga tahun 2025. Sebanyak 4,333 lokasi
untuk pembinaan struktur digital akan disediakan di Sabah seperti gentian optik,
pembinaan menara baharu dan lain-lainnya.

Tuan Yang di-Pertua, kerajaan juga telah menubuhkan Jawatankuasa Kerja
Sosioekonomi bagi Sabah dan Sarawak bagi membincangkan dengan lebih
terperinci dan cuba menyelesaikan isu masalah yang dihadapi oleh negeri Sabah
dan Sarawak. Saya mempengerusikan jawatankuasa ini.

Sejak ditubuhkan pada Mac tahun lepas, lima kali mesyuarat telah diadakan
di antara Kerajaan Pusat dengan kerajaan-kerajaan negeri Sabah dan Sarawak
untuk merangka tindakan-tindakan berkesan.

Tuan Yang di-Pertua, kerajaan yakin dengan adanya usaha-usaha ini, ia
akan menyumbang kepada pembangunan yang lebih inklusif bagi Sabah dan
Sarawak dalam konteks Keluarga Malaysia. Terima kasih Tuan Yang di-Pertua.

Tuan Yang di-Pertua: Terima kasih, Yang Berhormat Sandakan.

Puan Vivian Wong Shir Yee [Sandakan]: Terima kasih Tuan Yang di-
Pertua, terima kasih Yang Berhormat Menteri. Bolehkah Yang Berhormat Menteri

menjelaskan kepada semua rakyat Sabah bagaimana Sabah boleh menjadi negeri
