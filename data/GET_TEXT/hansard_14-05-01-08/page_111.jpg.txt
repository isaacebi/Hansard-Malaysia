DR. 10.3.2022 105

sekiranya Menteri Dalam Negeri yang mewakili kementerian ini menyatakan
kenyataan tersebut, maka jadi huru-hara. Semua permohonan yang ratus ribu yang
tunggu ini, sekarang tunggu. Tolong Menteri jawab apa itu bukti yang boleh
dikemukakan untuk mempermudahkan.

Saya hendak ingatkan Tuan Yang di-Pertua, /ast sekali. Oleh sebab COVID-
19 berlaku dalam dua tahun yang lepas ini, JPN kadang kala dia terpaksa tutup
kerana ada kes, kerana MCO sehingga ada permohonan yang tertangguh. Hendak
buat rayuan pun tidak sempat kerana apabila terima surat tolak, sudah umur 22
tahun, tidak layaklah. Sepatutnya dalam kes macam itu, haruslah bagi pertimbangan
dan kelonggaran bagi dia selesai kerana bukan sebab dia tidak mahu rayuan, tetapi
MCO, tidak mampu hendak pergi JPN untuk buat rayuan kali terakhir.

Dalam keadaan ini, saya minta Kementerian Dalam Negeri semak dan bagi
jawapan yang profesional. Profesional maksudnya kalau memang tidak mahu bagi,
jelaskan. Bagi tahu bahawa kita memang hendak bagi dia susah supaya tidak mahu
ramai orang suka hati tidak mahu kahwin, selepas itu lahirkan anak. Itu yang
sebenarnya. Janganlah apabila ada kes keluar nampak seolah-olah macam dia
kesian, Perdana Menteri call dia, kita hendak tolonglah. Akan tetapi kes-kes saya,
ada kawasan saya, ada juga Sami dekat tokong yang kesian kepada anak sampai
adopted sembilan orang...

Dato’ Ramli bin Dato" Mohd Nor [Cameron Highlands]: Yang Berhormat,
sila gulung.

Tuan Chan Ming Kai [Alor Setar]: Okey. Maka, saya harap Tuan Yang di-
Pertua, dalam jawapan — saya ada dua sahaja. Saya minta cerita tadi berkenaan
dengan Menteri Undang-undang jelaskan keadaan terkini berkenaan dengan
unilateral conversions. Saya minta Menteri Dalam Negeri menjelaskan kes Rohana
ini, bagaimana boleh jadi satu contoh untuk kita selesaikan dengan cara yang adil
bersama dengan pemohon-pemohon yang lain.

Sekian sahaja. Dengan ingin, saya sokong kepada Titah Tuanku.

Dato’ Ramli bin Dato" Mohd Nor [Cameron Highlands]: Terima kasih Yang
Berhormat Alor Setar. Ahli-ahli Yang Berhormat, Mesyuarat Dewan Rakyat tengah
hari tadi telah meluluskan persidangan hari ini adalah selesai semua Ahli Yang
Berhormat berbahas ke atas Usul Menjunjung Kasih atas Titah Diraja dan semua
Ahli Yang Berhormat telah pun selesai berbahas.

Sehubungan dengan itu, dimaklumkan bahawa giliran bagi Yang Berhormat
Menteri menjawab perbahasan Usul Menjunjung Kasih ke atas Titah Diraja adalah
pada minggu hadapan iaitu pada hari Isnin, 14 Mac 2022 sehingga 17 Mac 2022.

Ahli-ahli Yang Berhormat, Mesyuarat Dewan hari ini ditangguhkan sehingga
jam 10.00 pagi pada hari Isnin, 14 Mac 2022.

[Dewan ditangguhkan pada pukul 4.47 petang]
