DR. 10.3.2022 14

Kawalan) (No. 6) 2021 pada 24 November 2021 yang lalu dan telah dikuatkuasakan
pada 1 Disember 2021.

Berhubung dengan cadangan Ahli Yang Berhormat Rasah supaya
kementerian menetapkan harga siling peranti oximeter dan penyukat suhu, saya
menghargai dan menyambut baik cadangan tersebut. Di pihak kementerian,
penetapan harga ke atas peranti tersebut akan dilaksanakan jika terdapat keperluan.
Terima kasih lah kerana ada maklum balas dan cadangan daripada Yang Berhormat.
Kerajaan sentiasa mengambil kira keperluan dan kepentingan pengguna terutama
daripada aspek kecukupan bekalan di pasaran serta mendapatkan harga pelitup
muka dan kit ujian kendiri pada harga yang tidak membebankan.

Sehubungan dengan itu, penguatkuasaan, pemeriksaan dan pemantauan
oleh bahagian penguatkuasaan KPDNHEP sentiasa dilakukan ke atas item berkaitan
di setiap peringkat seperti peringkat pengilang, pemborong dan peniaga. Ini bagi
memastikan pelitup muka dan kit ujian kendiri dijual mengikut harga yang telah
ditetapkan di samping memastikan kedua-dua item ini sentiasa cukup dan mampu
menampung permintaan terutama permintaan yang agak tinggi ke atas kit ujian
kendiri sejak akhir-akhir ini.

Selain itu Tuan Yang di-Pertua, akses pengguna untuk mendapatkan kit ujian
kendiri ditambah baik tanpa mengabaikan kepentingan aspek kesihatan dan
keselamatan awam. Ini dibuktikan melalui persetujuan bersama antara KPDNHEP
dengan pihak berkuasa peranti ataupun Medical Device Authority (MDA) di bawah
KKM, Kementerian Kesihatan Malaysia supaya Kit Ujian Kendiri COVID-19 yang
memperoleh kelulusan bersyarat dari MDA dibenarkan dijual di premis-premis lain
yang memenuhi syarat-syarat dan keperluan berkaitan yang ditetapkan oleh
kerajaan. Dalam masa yang sama jika berlaku kekurangan bekalan di pasaran, pihak
pengeluar sentiasa mengisi semula ataupun replenish bekalan agar tidak berlaku
gangguan yang serius di pasaran. Sekian, terima kasih.

Tuan Yang di-Pertua: Terima kasih Yang Berhormat Rasah, silakan.

Tuan Cha Kee Chin [Rasah]: Terima kasih Tuan Yang di-Pertua, terima
kasih Yang Berhormat Menteri atas jawapan yang bagi saya agak komprehensif yang
menunjukkan komitmen daripada kerajaan khasnya KPDNHEP dalam memastikan
barang keperluan, walaupun ia bukan makanan, tetapi ia jadi barang keperluan
disebabkan pandemik yang bermula dua tahun lepas.

Soalan saya, saya nampak Yang Berhormat Menteri ada mengatakan
bahawa ada pemeriksaan dan sebagainya. Saya rasa selain daripada harga dalam
soalan asas saya satu lagi perkara yang saya rasa kita perlu berikan keutamaan

pada kualiti knasnya pelitup muka. Sebab kita tidak mahu ada pelitup muka yang
