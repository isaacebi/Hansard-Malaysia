DR. 10.3.2022 8

subsidi perlu diimbangi dengan pertambahan hasil dan juga _ penjimatan
perbelanjaan.

Program subsidi semasa melibatkan harga bersubsidi yang sama dinikmati
semua tanpa mengira kaya atau miskin. Tambahan pula golongan yang
berpendapatan tinggi akan menikmati lebih subsidi berdasarkan tahap penggunaan
yang lebih besar berbanding dengan mereka yang berpendapatan rendah. Dengan
itu, kerajaan akan mengkaji semula mekanisme subsidi produk minyak supaya dapat
dilaksanakan dengan lebih bersasar dan menumpukan bantuan dan subsidi kepada
golongan rentan dan mereka yang benar-benar memerlukan bantuan.

Pelaksanaan subsidi secara bersasar dijangka dapat mengoptimumkan
sumber kewangan kerajaan dan penjimatan yang dicapai dapat diagihkan semula
untuk program yang lebih berkesan menyumbang kepada kesejahteraan rakyat.
Sekian, terima kasih.

Tuan Yang di-Pertua: Terima kasih, silakan.

Tuan Wong Hon Wai [Bukit Bendera]: Terima kasih Yang Berhormat
Menteri. Semalam international Brent Crude Oil price telah meningkatkan ke
USD112 per barrel. Dan juga semalam kerajaan USA mengumumkan larangan
import terhadap petroleum produk dari Rusia. Ini akan juga menyebabkan keadaan
Supply and demand di peringkat antarabangsa dan bekalan minyak mentah akan
kekurangan.

Soalan saya, berikutan keadaan ekonomi yang tidak menentu pasca COVID-
19 dan juga penaklukan Rusia ke atas Ukraine, cadangan Yang Berhormat Menteri
Kewangan tadi, subsidi secara bersasar sama ada ia akan dapat mengurangkan
harga runcit petroleum RON95 dan RONQ7.

Apakah impak or cadangan tersebut terhadap kadar inflasi? Memandangkan
sektor pengangkutan merupakan satu komponen weightage 14.9 peratus dalam
Indeks Harga Pengguna ataupun Consumer Price Index, sama ada cadangan
tersebut akan meningkatkan kadar inflasi. Itu soalan saya.

Tuan Yang di-Pertua: Okey, silakan Yang Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Bukit Bendera. Tuan Yang di-Pertua, sebelum saya menjawab
soalan itu, secara perbandingan, harga runcit petroleum di Malaysia ini adalah
sangat rendah jika dibandingkan dengan negara-negara pengeluar minyak, negara-
negara OPEC terutamanya.

Sebagai contoh, harga runcit petrol di Saudi adalah pada paras RM2.59
seliter. Manakala Indonesia pula adalah sebanyak RM3.74 seliter untuk petrol.
Berbanding dengan negara-negara jiran pula, harga runcit petrol, di Thailand adalah

sebanyak RM5.63 seliter, Singapura pula RM9.16 seliter berbanding dengan
