DR. 10.3.2022 12

kepada pengguna yang actually dengan izin, can afford it, berkemampuan. Terima
kasih.

Tuan Lim Guan Eng [Bagan]: Terima kasih. Saya hendak tahu, apakah itu
kos untuk kenaikan setiap USD1 satu tong berbanding dengan pertambahan
pulangan untuk negara yang kononnya RM370 juta tambahan, tetapi RM780 juta
defisit. So, maknanya akhirnya kita kurang RM410 juta. Adakah ini benar untuk
tambahan setiap USD1 satu tong kenaikan minyak? Pada masa yang sama apabila
disebut tentang penyusunan semula subsidi bersasar ini, bolehkah Yang Berhormat
pastikan bahawa ia juga merangkumi M40 kerana sekiranya tidak merangkumi M40,
saya rasa susah untuk dapat public buy-in dalam perkara ini.

Kedua, itu yang ringkas kerana inflasi juga naik ekoran daripada kenaikan
harga minyak dan juga pergolakan dekat Ukraine dan Rusia. Adakah pihak kerajaan
bercadang untuk tubuh satu Dana Kestabilan Harga supaya kita dapat mengekang
kenaikan inflasi? Terima kasih.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Bagan. Soalan yang pertama tadi mengenai subsidi untuk golongan
M40 ataupun T20 ataupun even B40, kita masih lagi memperincikan, tetapi kita akan
ambil maklum cadangan yang dibuat oleh Yang Berhormat Bagan tadi.

Daripada segi impak kepada fiskal kita, betullah kita ini merupakan negara
pengeluar minyak walaupun bukan part of the OPEC countries. Oleh itu kerana kita
pengeluar minyak, kita berkemungkinan akan mendapat peningkatan pendapatan
dengan kenaikan mendadak harga minyak mentah dunia.

Walau bagaimanapun, memandangkan konflik Rusia dengan Ukraine ini
sedang masih lagi di peringkat awal, kita di kerajaan masih belum dapat membuat
unjuran sebenar peningkatan pendapatan tersebut berbanding implikasi kewangan
yang perlu ditanggung melalui pemberian subsidi ini.

Apa yang disebut oleh Yang Berhormat Bagan itu betul kerana kita ada
breakeven point kerana harga RONQ5 itu ada siling, RM2.05. Subsidi itu akan naik
dan akan naik kalau terlalu banyak walaupun pendapatan diterima oleh kerajaan
akan tidak cukup untuk menampung subsidi. Mengikut unjuran awal didapati
kerajaan masih perlu menampung kos subsidi produk petroleum, tetapi tidak ada
nombor yang exact itu.

Pada masa yang sama seperti yang telah program subsidi semasa ini
melibatkan harga subsidi yang sama dinikmati semua seperti saya sebut tadi. Oleh
itu, pelaksanaan subsidi secara bersasar ini dijangka dapat mengoptimumkan
sumber kewangan. Saya faham ada isu mengenai golongan-golongan mana yang
bersasar, kita akan berbincang lebih lanjutlah dan akan dibawa ke Kabinet, insya-
Allah.
