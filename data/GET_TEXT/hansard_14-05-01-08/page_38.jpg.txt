DR. 10.3.2022 32

Tuan Yang di-Pertua: Terima kasih. Yang Berhormat Tuan Abdul Latiff bin
Abdul Rahman silakan.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua.

Ke jeram panjang bersama panglima,
Untuk menyusuri Sungai Lebir,
Soalan saya nombor lima,
Berkaitan rancangan mengatasi banijir.

5. Tuan Abdul Latiff bin Abdul Rahman [Kuala Krai] minta Menteri Alam
Sekitar dan Air menyatakan adakah terdapat rancangan kementerian untuk
mengawal banjir besar di Kelantan khususnya Kuala Krai melalui kawalan air di hulu
Sungai Nenggiri dan Sungai Lebir.

Menteri Alam Sekitar dan Air [Dato’ Sri Tuan Ibrahim bin Tuan Man]:
Terima kasih Yang Berhormat dari Kuala Krai yang membangkitkan soalan. Saya
ingin menjelaskan bahawa banjir di Kelantan disumbangkan oleh dua lembangan
sungai utama iaitu Sungai Golok yang melibatkan banjir di kawasan Rantau Panjang,
Tumpat dan Pasir Mas. Kedua ialah Sungai Kelantan yang menyumbang daripada
Sungai Lebir lebih kurang 60 peratus banjir dan Sungai Nenggiri lebih kurang 20
peratus kadar banjir.

Kita telah melaksanakan beberapa program untuk Sungai Golok iaitu
KESBAN Fasa 1, yang telah bermula sekarang dan kita dalam pembinaan untuk
Fasa 2 dan flood wall di Bandar Rantau Panjang yang dijangka akan menyelesaikan
masalah banjir di kawasan Sungai Golok. Manakala apa yang dibangkitkan oleh
Yang Berhormat Kuala Krai, saya hendak menjelaskan bahawa KASA melalui
Jabatan Pengairan dan Saliran merancang bagi mengawal banjir besar di Kelantan
khususnya di daerah Kuala Krai yang disebabkan oleh limpahan Sungai Kelantan.

Di bawah Rancangan Malaysia Kedua Belas, projek pemeliharaan sungai
untuk mengurangkan risiko banjir telah pun diluluskan mengikut negeri bagi memberi
perhatian secara khusus sebagai langkah mitigasi jangka pendek dan sederhana
untuk mengurangkan risiko banjir. Di bawah projek ini, KASA membantu kerajaan
negeri menyalurkan peruntukan bagi melaksanakan kerja-kerja mengurangkan risiko
banjir. Pada tahun 2022, terdapat 15 kerja yang dirancang, dilaksanakan di Daerah
Kuala Krai dengan anggaran kos sebanyak RM1.1 juta.

Bagi perancangan jangka panjang, JPS juga sedang melaksanakan projek
PLSB atau Pembangunan Lembangan Sungai Bersepadu Sungai Kelantan Fasa 1
yang telah pun bermula dan status semasa ialah sebanyak 75 peratus. Projek ini
bermula pada 29 Januari 2018 dan dengan siling kos RM699 juta. Kesinambungan
bagi itu, JPS juga memohon untuk projek PLSB Sungai Kelantan Fasa 2 yang
