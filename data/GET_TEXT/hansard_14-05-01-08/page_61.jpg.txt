DR. 10.3.2022 55

perhatian ke Dewan yang mulia ini kepada satu stretches atau jejambat or we call it
flyover iaitu di Bandar Serian sendiri.

Di Bandar Serian, terdapat dua jejambat yang baru dibina dan baru dibuka
untuk digunakan sebagai lalu lintas, hanya beberapa bulan yang lalu. Malangnya
Tuan Yang di-Pertua, di dua buah jejambat ini kerap berlaku kemalangan dan
sehingga kini walaupun ia baru dibuka untuk lalu lintas, ia telah meragut dua nyawa.
Jikalau tidak dibaiki keadaannya, saya takut jejambat ini akan meragut lebih lagi
nyawa. Maka, kerajaan khususnya Kementerian Kerja Raya, tolonglah ambil
perhatian tentang masalah ini. Walaupun bunyinya remeh tetapi bagi saya ini bukan
remeh.

Tuan Yang di-Pertua, saya pergi ke isu tentang Nusantara iaitu ibu negara
Indonesia yang baharu yang bakal menggantikan ibu negara Indonesia yang ada
sekarang. la terletak di Wilayah Kalimantan. Kita tahu populasi Wilayah Kalimantan
sekarang adalah lebih kurang 18 juta, populasi besar. Saya jangkakan, bilamana ibu
kota negara Indonesia ini dipindah ke Nusantara iaitu di Wilayah Kalimantan dan
beroperasi sepenuhnya, mungkin dalam empat tahun hingga lima tahun lagi.

Saya jangkakan bilangan populasi penduduk Kalimantan akan _berlipat
ganda. Oleh yang demikian, ia sudah tentunya membawa kepada pembangunan
pesat. Sudah tentunya ia akan membawa kepada pembangunan dari segi populasi.

Tuan Yang di-Pertua, oleh itu saya percaya spillover dengan terpindahnya
ibu kota Indonesia ke Nusantara nanti, spilling over akan pergi ke Sarawak. Dalam
pada ini Tuan Yang di-Pertua, saya menyebut CIQS Tebedu yang merupakan satu-
satunya pintu masuk antarabangsa Indonesia-Malaysia, Malaysia-Indonesia melalui
darat. CIQS ini terletak di kawasan Parlimen saya di Tebedu. Tuan Yang di-Pertua,
CIQS yang sedia ada terlalu kecil, sempit, tambah lagi sudah usang kalau
dibandingkan dengan apa yang ada di sebelah sana, di Entikong.

Tuan Yang di-Pertua, dalam pada itu saya berterima kasih dengan kerajaan
kerana telah meluluskan peruntukan untuk CIQS baharu untuk Tebedu iaitu dalam
Rancangan Malaysia Kesebelas.

01240

Saya berterima kasih di Dewan yang mulia ini, saya minta supaya CIQS
Tebedu yang telah pun diluluskan ini dapat dibina dengan segera. Ini adalah salah
satu daripada sebab-musabab, ini adalah salah satu dari persediaan kita untuk
menerima ramai rakyat Indonesia yang bakal pergi ke Sarawak sama ada sebagai
pendatang, sebagai businessman atau sebagai pelancong.

Kedua, Tuan Yang di-Pertua... [Disampuk]

Tuan Yang di-Pertua: Tolong habiskan.
