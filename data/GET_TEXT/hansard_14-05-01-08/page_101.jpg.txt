DR. 10.3.2022 95

pihak KPDNHEP mengambil tanggungjawab dan memastikan kenaikan harga
barangan dapat dikawal dan tidak menyusahkan rakyat biasa.

Tuan Yang di-Pertua, saya juga ingin bertanya, apakah perancangan
berkenaan penstabilan harga runcit minyak petrol di petro! station yang akan diambil
oleh pihak kerajaan memandangkan kenaikan harga minyak mentah berikutan krisis
Ukraine-Rusia akan menggugat ekonomi serata dunia?

Tuan Yang di-Pertua, saya ingin mengambil kesempatan ini untuk
membangkitkan satu isu aduan berkenaan dengan pengendalian sebuah koperasi
yang dikatakan tidak menjalankan atau diuruskan dengan telus sehingga ia menjadi
satu kes penipuan terhadap ahli koperasi tersebut sejak beberapa tahun yang ke
belakang ini. Koperasi berkenaan adalah Koperasi Pembangunan Pendidikan
(KOPP) dan nombor koperasi adalah JPK197 yang ditubuhkan untuk membantu ahli-
ahli menyediakan biasiswa dan dana untuk pembelajaran masa depan keluarga
mereka. Aduan-aduan telah diajukan kepada semua agensi berkaitan terutamanya
Kementerian Pembangunan Usahawan dan Koperasi sejak beberapa tahun
kebelakangan ini. Namun begitu, aduan-aduan tersebut tidak diambil tindakan
sehingga hari ini dan ia telah menjejaskan kepentingan ahli-ahli koperasi tersebut.

Masalah-masalah yang dihadapi oleh ahli-ahli koperasi adalah seperti berikut
antaranya ahli-ahli lembaga dan pihak pengurusan telah menguruskan koperasi
secara tidak mematuhi akta yang diperuntukkan kerana:

(i) pihak lembaga dan pihak pengurusan KOPP tidak menepati

perjanjian untuk membayar balik pulangan modal jaminan
skim biasiswa yang ditawarkan. Biasiswa juga tidak diproses
seperti apa yang termaktub dalam terma dan syarat perjanjian
skim;

(ii) mesyuarat agung koperasi dikendalikan dengan tidak
mengundang semua ahli secara rasmi, hanya sebilangan kecil
ahli menghadiri mesyuarat agung sahaja;

(iii) laporan kewangan tahunan audit tidak dikemukakan kepada
ahli-ahli untuk pengetahuan semasa _ perkembangan
kedudukan kewangan koperasi;

(iv) Undang-undang Kecil Koperasi dan senarai anggota enggan
dibekalkan sungguhpun atas permintaan bertulis daripada
ahli-ahli;

(v) pihak pengurusan menghalang’ kaunselor koperasi
menjalankan tugas dengan memberikan pelbagai alasan yang

tidak munasabah;
