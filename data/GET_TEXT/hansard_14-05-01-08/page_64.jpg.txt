DR. 10.3.2022 58

telah pun dikeluarkan. Juruukur telah pun dilantik, mesyuarat-mesyuarat telah pun
dijalankan. Janji demi janji telah pun diberikan tetapi sampai ke hari ini perkara itu
masih lagi tidak ada titik noktah.

Apa yang lebih mencemaskan bagi mereka, mereka kata walaupun sudah
ditunggu, sudah dapat janji tengah tunggu hendak disiapkan, secara tiba-tiba di
tengah-tengah jalan ada syarikat yang mereka panggil syarikat kroni dipilih ambil
tanah yang mereka sepatutnya jadi hak milik mereka. Ambil tanah ini tukar convert
untuk dibangunkan sebagai agropark yang dibangunkan oleh salah satu syarikat
swasta.

Mereka kata ini adalah tanah yang mereka tuntut dan sudah bertahun-tahun.
Dijanjikan tidak dapat. Secara tiba-tiba ada syarikat kroni masuk ambil alih nasib
kebajikan mereka diabaikan dengan begitu sahaja. Saya tanya mereka adakah
kerajaan cadangkan pampasan ataupun memberikan tanah alternatif? Mereka kata
sampai ke hari ini masih belum ada.

Akan tetapi, yang pelik bin ajaibnya semalam apabila kerajaan dengar sahaja
Syed Saddiq dan wakil MUDA turun akan buat press conference bersama dengan
anak-anak FELDA, generasi kedua dan ketiga ramai yang hadir, pemimpin mereka
juga hadir baru dapat mesej kata, “Oh! Perkara ini telah pun dibawa kepada perhatian
Menteri dan akan diselesaikan secepat mungkin’. Amboi! Bila kita hendak bawa isu
ini, bila saya kata akan bawa masuk ke Parlimen, kata kita akan tuntut dan desak,
baru ada jawapan rasmi. Baru hendak berikan kata putus.

Ini tidak adil. Jangan hanya kita buat sebelum pilihan raya tetapi selepas
pillhan raya nasib mereka dilupakan dengan begitu sahaja. Dia kalau tempoh masa
setahun atau dua tahun, kita mungkin boleh faham tetapi apabila melangkaui dua
penggal, lama mereka tunggu. Ini pembelaan yang wajib diberikan secepat mungkin.

Jangan sampai ke satu tahap, kita bincangkan soal kelangsungan FELDA
tetapi akhirnya generasi kedua dan ketiga, anak-anak muda di FELDA terpaksa
angkat kaki berhijrah keluar mencari pendapatan, mencari perumahan mampu milik
kerana di kampungnya sendiri, tempat warisannya dan tempat ia dibangunkan itu
tidak ada tempat untuk beliau mencari teduh.

Ini bukan perkara kecil, perkara yang sangat besar yang wajib diselesaikan.
Apa yang lebih menyedihkan, apa yang dibangkitkan oleh mereka. Mereka katakan,
bila mereka baca laporan-laporan berita selalu hujah yang diberikan untuk menolak
pandangan mereka FELDA tidak ada duit, kena tunggu birokrasi.

01250

Akan tetapi pada masa yang sama, mereka ajukan perkara yang sama,

kenapa dahulu bawah Barisan Nasional boleh pula FELDA membeli saham Eagle

High yang sudah hendak empat kali ganda above market price. Daripada harga
