DR. 10.3.2022 15

kualitinya rendah sangat diguna pakai dan dia tidak boleh hendak tapis tidak
membawa perlindungan kepada pemakainya kepada pengguna.

Kedua berkenaan dengan kit ujian kendiri tersebut, saya harap Yang
Berhormat, KPDNHEP bersama dengan MDA rentas kementerian boleh memastikan
semua kit yang dijual, tidak kira jenama apa, saya difahamkan MDA telah meluluskan
secara bersyarat lebih 100 jenama dalam senarai MDA. Pastikan semua yang dijual
itu mematuhi dan lakukan pemantauan dan pemeriksaan secara on the spot kah,
spot check kah untuk memastikan kita dapat memberi barangan yang original bukan
barangan tiruan di pasaran kerana akhirnya ujian itu melambangkan sama ada
seseorang itu kena atau tidak. Jadi, mohon jawapan daripada Yang Berhormat
Menteri.

Dato Sri Alexander Nanta Linggi: Tuan Yang di-Pertua, untuk jawapan
soalan ini ia berkenaan dengan pelitup muka. Pada masa sekarang, kami sedang
memperhalus untuk menjamin kualiti pelitup muka yang sepatutnya diguna pakai
untuk mencegah COVID-19 ini adalah bertaraf ataupun bertaraf medical standard
ataupun taraf kemudahan perubatan iaitu tiga lapisan meltblown, tiga lapisan itu dan
yang lain bukan setaraf medical use.

Oleh sebab itu telah disebut dalam jawapan asal tadi dikatakan harga
maksimum. Ini bukan harga sahaja, kita akan mewartakan satu hendak memastikan
kualiti itu, sedang diperhalusi sekarang. Kita akan wartakan standardnya nanti ya.
Itu pelitup muka.

Dengan kit ujian COVID-19 yang dikatakan tadi, memang sebenarnya
peralatan kesihatan dan perubatan adalah di bawah bidang kuasa Medical Device
Authority (MDA), agensi di bawah KKM. Jadi KPDNHEP akan terus bekerjasama
dengan MDA untuk melaksanakan pemantauan secara berterusan berhubung
perkara ini. Jadi, begitu juga dengan kualitinya. Kami di KPDNHEP tidak ada
kepakaran. Ini kepakaran di medical authority. Jadi kita serahkan kepada mereka.

Akan tetapi KPDNHEP sentiasa bekerjasama, kerja rapat. Sehingga kini,
KPDNHEP kami telah dimaklumkan MDA telah menjalankan sebanyak lapan
serbuan dan 10 sitaan ke atas syarikat yang mengedarkan kit ujian tanpa kelulusan
dan lesen yang sah. Jadi, ini adalah sedikit sebanyak bukti MDA menjalankan tugas
bersama KPDNHEP untuk memastikan kualiti yang sebenarnya dijual berkenaan kit
ujian pantas ini. Terima kasih.

Tuan Yang di-Pertua: Sebelah sini dahulu, sorry.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Soalan saya ini memang berkait dengan apa yang disebut oleh Yang
Berhormat Rasah. Cuma to be more specific, langkah-langkah yang diambil oleh

kementerian bagi memastikan memang di luar sana berapa ramai yang ambil test
