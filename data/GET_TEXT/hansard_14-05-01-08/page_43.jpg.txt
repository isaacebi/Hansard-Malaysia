DR. 10.3.2022 37

home, Labuan menjadi Wilayah Persekutuan dan juga mengenai dengan perihal
kenegaraan ataupun mengenai dengan kehadiran pendatang tanpa izin.

Seterusnya juga ada jawatankuasa yang ditubuhkan oleh Kementerian
Dalam Negeri mengenai dengan hal warga asing. Ini juga akan turut kita bincang dan
harap bahawa nanti penglibatan parti-parti dalam Dewan Undangan Negeri akan
dapat diproses untuk menyelesaikan perkara kependudukan ini. Terima kasih.

Timbalan Menteri Perdagangan Antarabangsa dan Industri [Datuk Lim
Ban Hong]: Tuan Yang di-Pertua, saya tengok tadi selepas soalan nombor lima ada
soalan nombor enam dari Yang Berhormat Ahli Parlimen Bakri untuk Kementerian
Perdagangan Antarabangsa dan Industri. Saya takut tercicir, jadi itu sebab...

Tuan Yang di-Pertua: Yang Berhormat Bakri tidak dapat hadir dalam Dewan.

Datuk Lim Ban Hong: Oh! Terima kasih Tuan Yang di-Pertua.

Tuan Yang di-Pertua: Maaf. Ya, Yang Berhormat Tuan Chan Foong Hin.

10. Tuan Chan Foong Hin [Kota Kinabalu] minta Menteri Luar Negeri
menyatakan pendirian Kerajaan Malaysia berkenaan penamaan ibu negara
Indonesia yang baru di Kalimantan sebagai “Nusantara” memandangkan istilah
"Nusantara", sepatutnya merujuk kepada kawasan keseluruhan Kepulauan Melayu,
termasuk Malaysia, Brunei dan Singapura.

Timbalan Menteri Luar Negeri [Dato’ Haji Kamarudin Jaffar]: Tuan Yang
di-Pertua, assalamualaikum warahmatullahi wabarakatuh dan salam sejahtera.
Terima kasih kepada Yang Berhormat Kota Kinabalu atas pertanyaan yang
dikemukakan.

Tuan Yang di-Pertua, penjenamaan ataupun lokasi ibu kota adalah hak
mutlak sesebuah negara selagi ia tidak bersifat provokatif dan permusuhan. Seperti
sedia maklum, pendirian dan dasar luar Malaysia ialah untuk terus meningkatkan
hubungan diplomatik yang erat dengan semua negara terutamanya negara jiran
seperti Indonesia. Terima kasih.

Tuan Chan Foong Hin [Kota Kinabalu]: Yang ‘Nusantara’ — ayat — yang
perkataan ‘Nusantara’ ini kalau ikut kamus Dewan Bahasa dan Pustaka, sepatutnya
bermaksud seluruh kepulauan Melayu. Kemungkinan untuk Indonesia, mereka
anggap ini merujuk kepada kepulauan di bawah republik itu dan ini seolah-olah yang
kesemua wilayah yang ditakluki oleh Empayar Majapahit terdahulu sekarang menjadi
Indonesia yang moden.

So, soalan tambahan saya, keputusan Indonesia ini adalah satu signifikan
yang besar kepada rantau ini. Nama ‘Nusantara’ adalah pengesahan keluasan dan
pengaruh Indonesia yang menggambarkan pengaruh republik itu dalam era moden

seperti ketika Empayar Majapahit yang terdahulu. So, apakah langkah-langkah
