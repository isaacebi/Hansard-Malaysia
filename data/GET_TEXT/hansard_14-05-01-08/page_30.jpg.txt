DR. 10.3.2022 24

Adalah benar bahawa daripada 10 buah daerah termiskin dalam negara,
lapan terdapat di Sabah. Antaranya Tongod, Kudat, Pitas ini adalah antara kawasan-
kawasan yang paling tinggi kawasan kadar kemiskinan di negara kita.

Kerajaan komited untuk menangani isu kemiskinan dan bermula bulan -
selewat-lewatnya akhir bulan April akan datang, kerajaan akan memperkenalkan
pendekatan baharu untuk menangani miskin tegar dan pendekatan ini pendekatan
yang holistik, yang komprehensif yang mengambil kira pendekatan ataupun
mengambil kira input daripada pemimpin tempatan.

Jadi, kalau dahulu umpamanya pendekatan kita adalah tidak diselaras
dengan izin work in silos kali ini ia holistik dan komprehensif.

Kedua, kita ambil kira input daripada penduduk tempatan. Jadi umpamanya
bagi Tongod, kita akan bincang dengan Pegawai Daerah Tongod dengan lebih
terperinci. Bagi Pitas begitu jugalah ya dan seluruh negara.

Untuk makluman Yang Berhormat, pihak EPU dan ICU telah pun memulakan
proses ini telah diadakan libat urus dengan semua kerajaan negeri. Dua hari lepas
kita telah memaklumkan kesemua Yang Berhormat Menteri Besar dan Ketua Menteri
tentang inisiatif ini. Pada peringkat awalnya kita akan pilih 80 buah lokaliti seluruh
negara akan dimulakan pelaksanaannya bulan April akan datang.

Jadi, yang bezanya kali ini komitmen amat tinggi kerajaan dan pendekatan
kita holistik, komprehensif dan kita ambil kira keperluan setempat. Dengan izin tidak
ada one size fits all strategy itu adalah berubah mengikut situasi keadaan setempat
di Sabah. Terima kasih Tuan Yang di-Pertua.

Datuk Seri Panglima Wilfred Madius Tangau [Tuaran]: Soalan tambahan
ketiga, Tuan Yang di-Pertua.

Tuan Yang di-Pertua: Maaf, tidak ada masa sudah Yang Berhormat. Yang
Berhormat Datuk Robert Lawson Chuat.

Datuk Seri Panglima Wilfred Madius Tangau [Tuaran]: Sedikit sahaja.

Tuan Yang di-Pertua: Maaf Yang Berhormat. Yang Berhormat Datuk Robert

Lawson Chuat.

3 Datuk Robert Lawson Chuat [Betong] minta Menteri Kanan Kerja Raya
menyatakan tindakan berkala yang diambil bagi penyeliaan jalan raya Jalan
Persekutuan termasuk lebuh raya dari segi penyenggaraan bagi setiap kerosakan
yang berlaku.
Tuan Yang di-Pertua: Silakan Yang Berhormat Timbalan Menteri.
Timbalan Menteri Kerja Raya [Tuan Arthur Joseph Kurup]: Selamat pagi,

terima kasih Tuan Yang di-Pertua.
