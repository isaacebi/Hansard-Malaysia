DR. 10.3.2022 39

peluang pembangunan bersama antara wilayah kita dengan wilayah negara
Indonesia. Terima kasih.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan. Saya berbalik kepada soalan asal dan juga jawapan asal
daripada Timbalan Menteri tadi berkenaan dengan penggunaan_perkataan
‘Nusantara’. Jadi okey, itu hak negara lain dia hendak gunakan apa nama untuk ibu
kota dia.

Akan tetapi untuk Malaysia, untuk negara kita, apakah kerajaan ada usaha
untuk memperkasakan ataupun mempromosikan nama ataupun_ perkataan
‘Nusantara’? Ini sebab saya bagi satu contoh, saya masih ingat dua tahun dahulu
apabila satu lawatan ke Berlin, Germany diketuai oleh Yang Berhormat Jeli, Menteri
yang kebetulan ada dalam Dewan, satu-satunya restoran Indonesia yang berada di
bandar Berlin digunakan nama ‘Nusantara' dan kami mengunjungi restoran tersebut.
Jadi, nampak gaya memang negara jiran lebih ke depan dalam hal ini. Jadi, apa ada
usaha dari kerajaan kita? Terima kasih Tuan Yang di-Pertua.

Dato’ Haji Kamarudin Jaffar: Terima kasih Tuan Yang di-Pertua dan terima
kasih Yang Berhormat Rasah. Sekali lagi saya fikir ini adalah satu pandangan yang
positif yang ingin menggerakkan ahli-ahli ekonomi perdagangan kita untuk mencari
pelbagai kaedah dan cara untuk meningkatkan lagi kemajuan ekonomi negara kita
sama ada dengan menggunakan istilah-istilah seperti ‘Nusantara' dan sebagainya,
itu adalah terpulang kepada kegiatan dan inisiatif yang pihak swasta khususnya
badan perniagaan kita untuk memikirkan cara-cara yang terbaik untuk menaikkan
nama negara kita ataupun nama rantau kita demi untuk kejayaan ekonomi kita
bersama. Terima kasih.

01150

Tuan Yang di-Pertua: Terima kasih. Seterusnya Yang Berhormat Kemaman,

Tuan Che Alias bin Hamid.

11. Tuan Che Alias bin Hamid [Kemaman] minta Perdana Menteri menyatakan
rancangan Kerajaan menggubal suatu dasar khusus bagi membasmi penularan
budaya LGBTQ yang semakin menular dalam negara.

Menteri di Jabatan Perdana Menteri (Hal Enwal Agama) [Datuk Haji Idris
bin Haji Ahmad]: Assalamualaikum warahmatullahi wabarakatuh. Terima kasih
Tuan Yang di-Pertua, terima kasih kepada Yang Berhormat Kemaman. Tuan Yang
di-Pertua, kerajaan memandang serius dengan isu berkaitan golongan LGBT yang
semakin membimbangkan mutakhir ini. Kerajaan pernah melalui mantan Yang Amat
Berhormat Perdana Menteri, Tun Dr. Mahathir telah menegaskan dengan dalam

kenyataan beliau pada 16 Jun 2019 di Cambridge Union, United Kingdom bahawa
