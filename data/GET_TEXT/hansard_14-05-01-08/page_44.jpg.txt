DR. 10.3.2022 38

ataupun perancangan kerajaan dalam mengeratkan hubungan serantau dengan
Indonesia dan memperkasakan rangka BIMP-EAGA selaras dengan permintaan ibu
kota baharu Indonesia?

Dato’ Haji Kamarudin Jaffar: Terima kasih Tuan Yang di-Pertua. Terima
kasih Yang Berhormat Kota Kinabalu yang menanyakan tentang apakah yang akan
dilakukan oleh kerajaan untuk meningkatkan lagi hubungan dua hala yang sudah
pun kukuh antara kita dengan Indonesia. Saya menyambut baik soalan itu.

Ingin menjelaskan sekali lagi bahawa hubungan kita dengan Indonesia
adalah amat erat dan baik, malah hubungan dua hala kita dengan Indonesia adalah
antara yang terbaik berbanding dengan hubungan kita dengan negara-negara lain di
seluruh dunia.

Asas kekuatan hubungan kita ini sebagaimana Yang Berhormat maklumkan
tadi, sudah tentu sejarahnya dan sudah tentu keduanya juga ialah kepentingan
bersama kita berdua seperti lah kepentingan kita dengan negara-negara jiran yang
lain dalam hubungan kita dalam konteks serantau iaitu ASEAN.

Jadi, hubungan kita dengan Indonesia ini akan terus kita teruskan lagi knusus
tentang BIMP-EAGA itu, ia satu daripada hanya aspek yang ada berlaku dalam
hubungan yang berbentuk multilateral ataupun pelbagai hala yang melibatkan
sebahagian dari Malaysia, sebahagian dari Indonesia, Brunei dan juga Filipina
Selatan ataupun Moro.

Jadi, ini ialah perkara yang akan terus kita usahakan lagi untuk memastikan
bahawa peningkatan hubungan ekonomi khususnya yang telah pun meningkat dari
tahun 2020 kepada tahun 2031, lebih daripada 36 peratus peningkatannya akan
terus kita tingkatkan selaras dengan penambahbaikan penjagaan pandemik COVID-
19 ini. Terima kasih Tuan Yang di-Pertua.

Tuan Ahmad Tarmizi bin Sulaiman [Sik]: Terima kasih Tuan Yang di-
Pertua. Terima kasih Yang Berhormat Timbalan Menteri. Soalan saya, bagaimana
Wisma Putra melihat secara positif pengisytiharan ibu kota baharu Indonesia ini
sebagai persaingan sihat kita untuk pembangunan ekonomi khususnya di Sabah dan
Sarawak itu sendiri? Terima kasih.

Dato’ Haji Kamarudin Jaffar: Terima kasih sekali lagi Tuan Yang di-Pertua
dan terima kasih Yang Berhormat Sik. Itulah saya fikir semangat yang negara kita
ada berkaitan dengan perkembangan yang berlaku di negara-negara jiran khusus di
Indonesia itu. Kita menganggap bahawa ia memberi peluang dengan peralihan ibu
kotanya daripada Pulau Jawa ke Kalimantan Timur itu akan memberi peluang yang
lebih banyak kepada Malaysia khususnya kepada negeri-negeri Sabah dan Sarawak

dalam konteks hubungan yang lebih baik dan dalam konteks sama-sama menikmati
