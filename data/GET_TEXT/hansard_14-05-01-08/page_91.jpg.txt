DR. 10.3.2022 85

Dalam konteks ini bahawa pergolakan krisis ini sekali-kali menjelaskan
ekonomi, harga barangan komoditi utama, kerajaan perlu memantau kesan global ini
daripada segi kestabilan harga barangan, rantaian bekalan makanan, minyak petrol
agar tidak terjejas terutamanya dalam menjelang bulan Ramadhan dan hari raya
yang akan datang ini.

Tuan Yang di-Pertua, saya dengan penuh takzimnya Menjunjung Kasih Ke
Bawah Duli Yang Maha Mulia Yang di-Pertuan Agong dalam memperkenankan
pindaan Perlembagaan Persekutuan berkaitan Perjanjian Malaysia 1963 yang
secara rasminya mengiktiraf Sabah dan Sarawak sebagai rakan kongsi setara
dengan Semenanjung Malaysia. Saya selaku Ahli Parlimen dari Sabah sentiasa
menyokong di bawah kepimpinan Yang Amat Berhormat Ketua Menteri Sabah untuk
saya menyuarakan kepentingan Sabah di Dewan yang mulia ini.

Detik bersejarah sebenarnya telah menyaksikan bahawa kematangan politik
di negara ini membolehkan negeri Sabah dan Sarawak berkongsi kemakmuran dan
melangkah ke hadapan bersama Malaysia. Satu faktor luaran yang kita tidak boleh
abaikan ialah pemindahan ibu kota Indonesia ke Kalimantan Timur pada tahun 2024.
Memang kita tidak mahu ketinggalan dengan negara jiran seperti Indonesia.
Bayangkan Tuan Yang di-Pertua, nanti ibu kota Indonesia berjiran dengan Sabah
sudah tentunya ia akan memberi saingan ekonomi, saingan teknologi serta saingan
dan peluang-peluang yang lain.

Justeru itu, pembangunan infrastruktur dan kemudahan awam, utiliti serta
penyediaan prasarana yang lebih baik adalah penting untuk persaingan di negeri
Sabah. Walau bagaimanapun, kita tahu bahawa Lebuh Raya Pan Borneo Sabah dan
Sarawak bakal mampu memacu pembangunan wilayah ini serta pertumbuhan
ekonomi setempat.

Perkara yang saya ingin bangkitkan di Dewan yang mulia ini ialah proses
pembinaan Pan Borneo di Sabah adalah lambat dibandingkan dengan Sarawak.
Oleh yang demikian, saya menyambut baik cadangan Kerajaan Negeri Sabah agar
setiap projek Pan Borneo dilaksanakan menerusi mekanisme inisiatif kewangan
swasta (PFI) agar projek ini dapat direalisasikan dalam tempoh jangka masa yang
pendek dan rakyat Sabah dapat menikmati kemudahan infrastruktur awam yang
dinanti-nantikan. Tambahan lagi, Lebuh Raya Pan Borneo dapat menjadi pemangkin
kepada pertumbuhan ekonomi Sabah seperti manfaat Lebuh Raya PLUS di
Semenanjung Malaysia.

Tuan Yang di-Pertua, selain menitikberatkan pembangunan infrastruktur
asas di negeri Sabah, pengukuhan keselamatan sempadan Kalimantan juga

merupakan sebagai satu aspek yang penting iaitu laluan tikus yang melibatkan
