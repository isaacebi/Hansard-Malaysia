DR. 10.3.2022 17

Dato Sri Alexander Nanta Linggi: Oh! Okey. [Ketawa]

Tuan Yang di-Pertua: Yang Berhormat semua hari ini 50 minit sudah MQT,
tiga soalan. Jadi maaf saya tidak dapat membenarkan soalan tambahan lain lagi.
Ahli Yang Berhormat semua sekarang tamatlah sesi untuk waktu pertanyaan-
pertanyaan Menteri pada hari ini. Terima kasih semua.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Kita mulakan dengan saya menjemput Yang
Berhormat Dato’ Mohd. Nizar bin Haji Zakaria.

1. Dato’ Mohd. Nizar bin Haji Zakaria [Parit] minta Menteri Alam Sekitar dan
Air menyatakan:

(a) sejauh manakah kementerian telah melaksanakan kajian
kemungkinan perubahan iklim drastik dengan bencana alam
yang lebih kerap pada masa akan datang; dan

(b) bagaimanakah tahap kesiapsiagaan sistem amaran bencana
di Malaysia.

Menteri Alam Sekitar dan Air [Dato’ Sri Tuan Ibrahim bin Tuan Man]:
Assalamualaikum warahmatullahi wabarakatuh dan selamat pagi semua. Terima
kasih kepada Yang Berhormat Parit yang mengemukakan soalan ini. Untuk
makluman Yang Berhormat berdasarkan laporan kumpulan kerja pertama IPCC
yang telah diumumkan pada 9 Ogos 2021 yang lalu suhu purata dunia dianggarkan
meningkat kepada 1.1 darjah ce/sius peningkatan suhu global akan memberikan
kesan kepada negara kita dan ini berbanding pasca industri.

Malaysia sememangnya terdedah kepada kejadian banjir kerana bentuk
muka bumi serta sistem iklim yang mempunyai kadar kelembapan yang sangat
tinggi. Perubahan iklim akan meningkatkan lagi tahap kemudahceraman negara
dalam risiko bencana termasuk bencana banjir.

Hasil kajian NAHRIM dan juga mendapati berlaku peningkatan intensiti
maksima hujan yang lebat ia akan memberi kesan kepada tahap perlindungan reka
bentuk banjir terhadap sistem saliran sedia ada serta binaan infrastruktur bekalan
air. Untuk makluman pembinaan kita berdasarkan 50 tahun ARI dan sebahagianya
ialah 100 tahun ARI.

Untuk makluman Yang Berhormat, kementerian sedang melaksanakan
penilaian risiko bencana banjir berdasarkan unjuran perubahan iklim melalui inisiatif

Peta Hazard Banjir dan peta risiko banjir. Di bawah Jabatan Pengairan dan Saliran
