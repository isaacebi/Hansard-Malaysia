DR. 10.3.2022 88

Kajian bermula pada 13 September 2021 sehingga 11 Mac 2022. Maksudnya
kajian itu akan berakhir esok. Belum habis lagi kajian ini, belum habis lagi
dipamerkan kepada pihak awam tetapi Menteri sudah jawab sudah lulus, bulan
Januari. Ini apa punya jawapan ini, Menteri? Ini patutnya — tak patut pun dibayar gaji
Menteri yang buat kerja macam ini. Saya hendak tanya, Menteri kena jawab. Dalam
jawapan ini juga mengatakan berkenaan dengan lulus persetujuan oleh Pelan
Jawatankuasa Perancangan Negeri Pahang (PLANMalaysia@Pahang) 24 Jun.
Saya ada minit 24 Jun, PLANMalaysia@Pahang. PLANMalaysia@Pahang kata,
tidak perlu dirujuk ke Majlis Perancangan Fizikal Negara setelah mengambil kira
keperluan, kesesuaian tapak tersebut.

Tuan Yang di-Pertua, takkan lah PLANMalaysia tak tahu bahawa apa yang
diminitkan oleh PLANMalaysia@Pahang ini bercanggah dengan undang-undang?
Undang-undang, the Town and Country Planning Act 1976 yang mengatakan;

‘Without prejudice, it shall be the duty of every Federal Government and
State Government Department or agency to seek advice from the Council.”

Majlis Pembangunan Tindakan Fizikal Negara lah. Sekiranya ada
construction of a major national infrastructure including toxic waste disposal sites, di
mana tapak pelupusan kekal Lynas ini termasuk dalam kategori ini. Maksudnya kena
luluslah PLANMalaysia. PLANMalaysia@Pahang boleh kata tak payah rujuk
PLANMalaysia. Menteri ini pula boleh jawab, dah lulus. Padahalnya Majlis baru
pamer, esok baru habis. Ini apa punya kerja ini?

Maksudnya saya tahu lah Tuan Yang di-Pertua, memang kerajaan dah kena
tipu dari tahun 2008, masa mula-mula Lynas masuk. Akan tetapi kerajaan bertukar,
lepas satu demi satu kerajaan, masih tak boleh selesai lagi masalah Lynas ini. Masih
tak boleh buat sesuatu yang betul. Kenapa semua agensi, semua Menteri, semua
yang menjawab ini, tak boleh jawab. Kuat sangat kah Lynas ini? Lynas ini tak bayar
cukai, Tuan Yang di-Pertua. Syarikat Australia 100 peratus, tak bayar cukai 12 tahun.
Yang kita nak defend sangat protect sangat ini, apa hal saya nak tanya Dewan yang
mulia ini dan Menteri-menteri yang bertugas.

Orang tanya saya Tuan Yang di-Pertua, kenapa waktu PH dulu tak tutup
Lynas? Saya hendak beritahu Dewan yang mulia ini pada hari ini, sewaktu PH jadi
kerajaan dahulu, Yang Berhormat Langkawi memang tak nak tutup Lynas. Yang
Berhormat Langkawi tidak ada di sini, kalau tidak dia boleh jawab kenapa dia tak nak
tutup Lynas. Saya ketika itu tidak ada dalam Mesyuarat Kabinet. Saya Timbalan
Menteri, saya tetap menyatakan di luar. Saya tak boleh hendak bahas tetapi memang
Yang Berhormat Langkawi tak mahu tutup Lynas. Rakyat marah dan mungkin juga

Yang Berhormat Langkawi tidak bersama-sama dengan kami, dengan saya, dengan
