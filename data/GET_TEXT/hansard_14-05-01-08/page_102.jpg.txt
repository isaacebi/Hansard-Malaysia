DR. 10.3.2022 96

(vi) tidak membenarkan ahli-ahli untuk memberhentikan skim

untuk mendapat balik pelaburan modal jaminan seperti yang
termaktub dalam terma dan syarat perjanjian skim;

(vii) tidak mengemas kini kedudukan pembayaran skim ahli-ahli

dan dikemukakan kepada ahli-ahli secara tahunan yang
bertulis; dan

(viii) © memberhentikan skim ahli-ahli yang tertunggak bayaran tanpa

memberikan sebarang notis bertulis dan merampas segala
pelaburan ahli-ahli.

Aduan-aduan yang dibuat oleh ahli-ahli pemegang skim koperasi adalah
seperti berikut; Pertama, wakil pegawai dari syarikat pemegang amanah iaitu
Universal Trustee (M) Bhd. dalam satu mesyuarat telah secara atas talian dengan
pihak lembaga, pihak pengurusan dan ahli-ahli berkata bahawa pihak mereka hanya
berfungsi seperti bank iaitu menerima bayaran dan menyimpan wang untuk koperasi
sahaja. Adakah pengurusan sebegini mematuhi Akta Pemegang Amanah
(Perbadanan) 1952?

Kedua, pihak berkuasa kerajaan yang mengawal selia Suruhanjaya Koperasi
Malaysia (SKM) cawangan Selangor tidak menyelesaikan masalah dan
mempertahankan hak-hak ahli-ahli koperasi sungguhpun aduan demi aduan telah
dibuat secara rasmi.

Oleh yang demikian, saya memohon kerjasama pihak Kementerian
Pembangunan Usahawan dan Koperasi untuk menyiasat dan menjelaskan sama
ada terdapat kemungkinan salah guna kuasa dan penyelewengan oleh pihak-pihak
yang terlibat dalam koperasi tersebut. Satu siasatan terperinci perlu dilakukan agar
tindakan yang sewajarnya boleh diambil terhadap pihak pengurusan KOPP untuk
melindungi dan memelihara hak-hak dan kepentingan § ahli-ahli Koperasi
Pembangunan Pendidikan (KOPP) dan juga demi pembangunan koperasi negara
yang lebih menggalakkan.

Tuan Yang di-Pertua, dalam Titah Diraja Tuanku juga menyentuh isu
pelaksanaan MyDIGITAL sebagai antara pelbagai inisiatif terutamanya melalui
transformasi Pusat Internet Komuniti ke Pusat Ekonomi Digital Keluarga Malaysia
serta pelaksanaannya ke pelbagai kawasan Dewan Undangan Negeri yang bakal
merapatkan jurang digital dalam kalangan masyarakat dan seterusnya memberi nilai
baharu.

1620
Dalam ucapan Bajet 2022 yang lalu, Yang Berhormat Menteri Kewangan juga

menyentuh bahawa pelaksanaan MyDIGITAL adalah komitmen kerajaan untuk
