DR. 10.3.2022 103

sesuatu imej, persepsi yang salah, seolah-olah kita boleh pegang mana-mana
kanak-kanak tepi jalan lepas itu buat live saja, tanya apa pandangan dia.

Kita perlu menghormati hak bahawa kanak-kanak dalam keadaan ini. Maka
Tuan Yang di-Pertua, sekali lagi saya hendak tanya, kalaulah ada pihak yang
menyatakan bahawa Perlembagaan Persekutuan yang kita pakai ini adalah test yang
sah di bawah 160P. Kalaulah begini, bagaimana Ahli Parlimen yang dibekalkan
Perlembagaan Persekutuan yang hanya dicetak dalam versi 160A saja. Kalau ada
160B, bagilah. Apa yang saya hendak nyata di sini biarpun kalau ada sudah buat
satu teks sahih bawah 160B pun, maksud perkataan di dalam Perlembagaan itu
bukan hanya rujuk kepada kamus yang boleh translate dari segi Bahasa Inggeris
kepada Bahasa Melayu. Dia mesti menzahirkan makna yang seharusnya di bawah
apa tafsiran mahkamah tersebut. Maka, dia tidak bercanggah dengan Perlembagaan
Persekutuan dan saya harap pihak kerajaan khususnya Yang Berhormat Menteri
Undang-undang selaraskan dengan negeri-negeri.

Saya hendak saudara dan juga Tuan Yang di-Pertua untuk melihat, isu ini
sekarang bukan lagi hanya di peringkat Persekutuan tetapi dia juga sudah berlaku
percanggahan antara negeri dengan negeri. Asalnya, Enakmen Negeri ini kononnya
diguna pakai dalam kawasan jajahan negeri tersebut. Akan tetapi dalam kes ini,
orang ini, subjek ini dari Kedah, pi duduk dekat Penang lepas itu convert dekat Perlis.
1640

Maksudnya sekarang, sebuah negeri buat enakmen, boleh guna _pakai
seluruh Semenanjung, seluruh Malaysia. Apa kata kalau Sabah dan Sarawak tidak
membenarkan, maka orang di sana fly pergi kat Perlis, convert dekat sana. Apply,
sah, boleh dilakukan. Adakah kita hendak benarkan? Kalau begini, setiap negeri buat
enakmen masing-masing, tetapi dia mengguna pakai kepada negeri lain. Adakah ini
tidak memberi kesan kepada negeri lain? Ini bukan sahaja antara Muslin dan non-
Muslim. Orang Muslim sendiri pun telah ada isu, contohnya yang kahwin dekat
Thailand. Ambil isteri yang kedua, kahwin di Thailand, lepas itu daftar dekat Perlis,
bayar kompaun. Bukan perlu masuk mahkamah seperti negeri lain. la akan mencetus
satu kekeliruan. Maka, ia sudah menyentuh satu isu antara undang-undang
Persekutuan dengan peringkat negeri yang harus kita lihat.

Maka isu yang kedua, perkara yang kedua, sedikit sahaja berkenaan dengan
kewarganegaraan. Pada bulan lepas kita tengok satu berita yang cukup
menyedihkan, tetapi menceriakan daripada Perdana Menteri dengan Menteri Dalam
Negeri, siap call kepada subjek tersebut yang adik Rohana ini yang berumur 22
tahun. Asal dari seorang ibu dari Indonesia yang telah dijaga oleh ibu angkat, Chee

Hoi Lan yang berumur 83 tahun. Seorang berbangsa Cina bukan Islam.
