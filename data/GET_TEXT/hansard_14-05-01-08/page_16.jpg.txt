DR. 10.3.2022 10

cub di kampung, penoreh getah isi minyak RON95 dengan harga RM2.50 tetapi
BMW 7 Series memerlukan 70 liter untuk memenuhi tangkinya. Manakala, Honda
cub tadi cuma perlukan sebanyak empat liter.

#1030

Di sini kita melihat penggunaan BMW mendapat manfaat subsidi yang lebih
berbanding dengan Honda cub. Saya ambil kira 70 liter subsidi untuk BMW sebanyak
RM111.00, manakala motor kapcai empat liter hanya RM6.60. Jadi, perbezaan yang
tersasar ini apa maksudnya? Ini tidak bersasar namanya.

Jadi soalan saya, perkara yang menjadi kebimbangan, bagaimanakah
subsidi-subsidi lain yang turut ditanggung oleh kerajaan pada masa kini? Apakah
strategi kementerian untuk memastikan subsidi ini hanya diberi golongan yang
disasarkan iaitu Keluarga Malaysia yang benar-benar memerlukan? Mohon Yang
Berhormat Menteri untuk menjawab. Terima kasih Tuan Yang di-Pertua.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Jempol. Seperti juga yang disebut oleh Yang Berhormat Bukit
Bendera tadi, isu ini ialah untuk kita bantu rakyat yang betul-betul memerlukan. Kita
di kerajaan memang komited untuk membantu rakyat Malaysia dalam menghadapi
isu utama sekarang ini, cabaran kos sara hidup khususnya ekoran kenaikan harga
komoditi dunia.

Bukan sahaja harga minyak, tetapi semua harga komoditi dunia terutamanya
ekoran gangguan rantaian bekalan barangan dan pergolakan geopolitik seperti di
Ukraine sekarang. Secara keseluruhan, peruntukan bantuan dan subsidi dalam
Belanjawan 2022 sekarang ialah RM31 bilion berbanding dengan RM28 bilion pada
tahun sebelumnya.

Peruntukan tahun 2022 ini merangkumi bantuan seperti yang lebih bersasar
pun ada, bantuan sara hidup dan kebajikan sebanyak RM11 bilion ini lebih bersasar.
Subsidi dan bantuan pendidikan RM7.7 bilion serta subsidi untuk pengusaha
pertanian sebanyak RM2 bilion, subsidi pengangkutan juga termasuk perkhidmatan
udara luar bandar RM1.9 bilion. Jadi, jumlah peruntukan RM31 bilion untuk bantuan
dan subsidi ini tidak termasuk kos untuk menyampaikan perkhidmatan awam seperti
perkhidmatan kesihatan awam. Ini melibatkan perbelanjaan mengurus sebanyak
RM28 bilion.

Walaupun peruntukan lebih besar disediakan, dijangka subsidi yang kita
sebut pada hari ini yang dibelanjakan pada tahun 2022 akan bertambah ekoran
kenaikan komoditi terutamanya harga produk minyak. Di samping petrol, diesel dan
LPG Yang Berhormat, kos subsidi juga meningkat bagi minyak masak contohnya,

selaras dengan kenaikan harga pasaran minyak sawit.
