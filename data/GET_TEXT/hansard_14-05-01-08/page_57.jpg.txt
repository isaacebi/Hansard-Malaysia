DR. 10.3.2022 51

01220

Kalau hendak bantu syarikat bumiputera, bukannya ini satu-satu syarikat
bumiputera. Bukalah kepada lebih banyak syarikat bumiputera supaya sekurang-
kurangnya ada tender, sekurang-kurangnya ada proses pemilihan yang lebih
berwibawa, syarikat-syarikat pelabuhan ada opsyen melantik syarikat-syarikat yang
lebih berkelayakan dan ada kemampuan. Saya hendak minta supaya Yang
Berhormat Menteri yang jaga EPU, Yang Berhormat Jeli, untuk menjawab persoalan
ini. Saya tidak mahu Yang Berhormat Ayer Hitam jawab. Dia tidak boleh pakai punya,
dia boleh harap. Saya tahu dia punya ulasan itu tidak boleh diharap.

Saya hendak minta Yang Berhormat Jeli selaku Menteri EPU yang jaga
sebarang penswastaan ini, sebarang konsesi ini datang ke Dewan untuk menjawab
persoalan ini mengapa syarikat IMW ini diberikan konsesi sekali lagi untuk
memonopoli dregging dan juga declamation di seluruh pelabuhan persekutuan
dalam negara kita.

Ini sesuatu yang sangat-sangat tidak patut dilakukan. Jadi saya berharap
kalau kita ada niat untuk membantu melonjakkan lagi prestasi pelabuhan negara kita,
menjadikan pelabuhan kita lebih kompetitif dan membantu  syarikat-syarikat
tempatan, boleh ada pelbagai kaedah, boleh ada pelbagai cara, boleh buka kepada
lebih banyak syarikat terutamanya syarikat-syarikat bumiputera yang layak untuk
bersaing dalam perkara ini.

Jadi Tuan Yang di-Pertua, saya mohon supaya kerajaan terutamanya Yang
Amat Berhormat Perdana Menteri mengambil perhatian dalam perkara ini. Dalam
lulus saja semua MJM yang dibawa terutamanya daripada Yang Berhormat Ayer
Hitam ini. MJM itu kena jaga sikit. Jangan lulus saja, ulasan kena tengok.
Perbahasan perlu diadakan sebelum sesuatu Memorandum Jemaah Menteri itu
diluluskan. Jadi, saya minta jangan kita kerja dalam silo ini. Jangan ada terlalu
banyak— satu Menteri bawa paper, Menteri lain tak mahu masuk campur. Ini ada
hubung kait. Ada hubung kait dengan ekonomi negara kita. Ada hubung kait dengan
competitiveness negara kita.

Dato’ Ramli bin Dato’ Mohd Nor [Cameron Highlands]: Yang Berhormat
sila gulung.

Tuan Loke Siew Fook [Seremban]: Jadi saya mohon MJM yang dibawa itu
mesti dikaji balik dan dilihat semula supaya konsesi tidak diberikan secara monopoli
kepada sesebuah syarikat. Bukan sahaja kepada Inai Kiara Sdn. Bhd. tetapi semua
syarikat pun tidak sepatutnya memonopoli sesuatu bidang. Tuan Yang di-Pertua,
saya ucapkan terima kasih kerana memberikan masa tambahan dan lebih kepada
saya. Saya dengan kata-kata ini saya sekali lagi menjunjung kasih Titah Diraja Seri

Paduka Baginda Yang di-Pertuan Agong dan saya menyokong Usul Menjunjung
