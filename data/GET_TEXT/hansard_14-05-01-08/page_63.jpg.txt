DR. 10.3.2022 57

FELDA Maokil di Bukit Kepong. Ini merupakan salah satu FELDA yang terbesar
sekali. Anak-anak muda di sana selain mengajak saya bermain futsal, bola sepak
dan badminton, walaupun hujan lebat mereka tarik saya bawa naik motor untuk
melawat salah satu kawasan perumahan yang telah pun tergendala ataupun terabai
lebih lima tahun.

Apabila saya lawat kawasan perumahan tersebut ia dijanjikan kepada anak
generasi FELDA yang kedua dan yang ketiga. Rumah itu nampak seperti hendak
siap tetapi anak-anak FELDA di sana katakan janji tersebut telah pun dibuat sudah
hendak dua penggal dan walaupun pimpinan di sana sebelum ini merupakan Exco
dan sebelum itu juga merupakan bekas Menteri Besar, tetapi isu yang sama masih
berulang lagi.

Apa yang lebih mencemaskan dan saya berharap boleh dapat penjelasan
daripada Yang Berhormat Menteri bila saya buat lawatan mengejut di sana, papan
projek tidak dipamerkan langsung. Siapa kontraktornya? Bila ia dibuat? Bila akan
disiapkan? Berapa kosnya? Butiran asas saya tidak boleh dapatkan. Melihat audit
pun perkara asas masih tidak boleh didapatkan.

Perkara ini perkara yang agak mencemaskan kerana apabila saya berjumpa
anak-anak FELDA di sana mereka rasa sangat tertekan. Ini kerana mereka terpaksa
berhijrah keluar dari kawasan FELDA dan meninggalkan keluarga kerana walaupun
mereka ada pekerjaan di kawasan kampung mereka. Akan tetapi, selagi isu
perumahan tidak diselesaikan mereka tidak ada pilihan yang lain yang ada pilihan
untuk berhijrah keluar atau hidup sesak dua, tiga atau empat keluarga di dalam satu
rumah yang agak usang iaitu milik ibu bapa atau atuk nenek mereka.

Oleh sebab itu kedua-dua pilihan ini bukan pilihan yang mudah bagi mereka.
Saya rasa perkara ini adalah perkara yang mustahak yang wajib dibangkitkan dan
saya harap boleh dapat penjelasan daripada Yang Berhormat Menteri. Siapa
kontraktornya? Bila projek ini akan disiapkan? Kalau tergendala, kenapa tergendala?
Berapa pampasan akan diberikan oleh kontraktor-kontraktor yang telah pun
menjalankan projek ini? Jangan kita pertahankan mereka jikalau ada salah guna.
Kalau saya juga berharap bahawa pihak SPRM boleh siasat setelus mungkin identify
the culprit dan ambil tindakan dan selesaikan projek tergendala ini supaya anak-anak
FELDA dapat penempatan khususnya bagi generasi kedua dan yang ketiga.

Semalam, saya melawat dua lagi FELDA, FELDA Chemplak dan FELDA
Chemplak Barat. Bila saya ke sana yang sambut saya ialah wakil-wakil komuniti
FELDA, generasi kedua dan ketiga juga dan mereka bangkitkan isu yang sama iaitu
tanah yang telah pun dijanjikan kepada mereka sejak tahun 2015 dan 2016. Mereka
tunjukkan dokumentasinya, mesyuarat-mesyuaratnya, minit mesyuaratnya juga dan

juga modal yang telah dikeluarkan oleh mereka jumlahnya lebih RM200,000 yang
