DR. 10.3.2022 30

British Council yang menggalakkan lebih ramai wanita untuk mendapatkan
pendidikan di peringkat tertinggi.

Jadi, adakah kementerian dan kerajaan khususnya boleh _berikan
pertimbangan untuk mewujudkan biasiswa-biasiswa yang membolehkan lebih ramai
anak-anak muda terutamanya golongan wanita untuk menceburi bidang STEM. Dari
situ kita boleh melihat bukan setakat emerita-emerita yang telah disebutkan oleh
Yang Berhormat Timbalan Menteri tetapi kita tahu talent pool kita untuk 20 ke 30
tahun ke depan dari segi STEM. Terima kasih.

Tuan Yang di-Pertua: Terima kasih.

Datuk Haji Ahmad Amzad bin Mohamed @ Hashim: Terima kasih, saya
rasa soalan tentang biasiswa untuk mahasiswa dan sebagainya, yang ini tidak ada
di dalam skop MOSTI setakat ini. Walau bagaimanapun, di bawah Malaysia Board
of Technologists di dalam melahirkan lebih ramai technologists dalam bidang
kepakaran, kita mempunyai skim-skim yang dilaksanakan, yang melibatkan
peruntukan-peruntukan yang membolehkan ramai di kalangan  juruteknik,
juruteknologi dan sebagainya ditauliahkan.

Jadi, kerana itu menggalakkan supaya lebih ramai technologists daripada
kalangan wanita untuk memohon bagi membolehkan mereka mendapat tauliah
dengan peruntukan yang disediakan. Terima kasih.

Tuan Shaharizukirnain bin Abd Kadir [Setiu]: Setiu, soalan tambahan.

Tuan Yang di-Pertua: Okey, soalan tambahan kedua sebelah sini.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua, terima kasih Yang Berhormat Timbalan Menteri. Isu yang ditimbulkan kini
ialah kurangnya minat golongan muda terhadap STEM khususnya di kalangan
pelajar sekolah dan IPTA dan sekali gus ia menyumbang kepada penurunan peratus
pelajar yang mengambil bidang sains. Jadi soalan saya, apakah peranan dan
langkah yang diambil oleh Pusat Sains Negara dan Planetarium Negara bagi
merungkai permasalahan yang berlaku ini? Sekian.

Tuan Yang di-Pertua: Terima kasih. Silakan.

Datuk Haji Ahmad Amzad bin Mohamed @ Hashim: Terima kasih di atas
soalan yang baik daripada Yang Berhormat Setiu. Pusat Sains Negara dan juga
Planetarium Negara memainkan peranan yang penting dalam penyampaian
pendidikan sains tidak formal bagi pemantapan pembelajaran berteraskan STEM.
Program pendidikan sains tidak formal yang dibangunkan oleh Pusat Sains Negara
dapat melengkapi pendidikan formal di sekolah di mana ia dirangka supaya mudah
difahami serta diterima oleh pelajar. Usaha ini dicapai berdasarkan falsafah
pendekatan Pusat Sains Negara di dalam penyampaian pendidikan sains tidak

formal yang memfokuskan kepada tiga teras strategik yang utama.
