DR. 10.3.2022 18

merangkumi 36 lembangan sungai utama seluruh negara telah pun_ siap
dibangunkan.

Bagi kawasan lembah Klang Peta Hazard bagi banjir bagi enam lembangan
sungai telah pun siap dibangunkan manakala peta risiko banjir yang melibatkan
Lembangan Sungai Bernam juga telah siap dibangunkan.

Bagi menjawab soalan kedua Jabatan dan agensi di bawah KASA seperti
JPS, Jabatan Meteorologi Malaysia sentiasa peka dan berusaha_ untuk
meningkatkan tahap kesiapsiagaan menghadapi bencana banjir.

Melalui jabatan dan agensi ini kementerian sentiasa bekerjasama dengan
Agensi Pengurusan Bencana Negara (NADMA) selaku urus setia Mesyuarat
Jawatankuasa Pengurusan Bencana Pusat selaras dengan arahan Majlis
Keselamatan Negara nombor 20.

JPS dan MetMalaysia juga sentiasa menyegerakan menyelenggara dan
menambah baik tahap kesiapsiagaan sistem amaran awal di bawah seliaan jabatan
terbabit. Hebahan maklumat cuaca dan banjir serta amaran awal kepada pasukan
penyelamat akan ditambah baik dengan segera dan penyelarasan bersama dengan
pengah taruh akan dipertingkatkan.

Untuk makluman Dewan yang mulia di bawah Rancangan Malaysia Ke-11
dan Rancangan Malaysia Ke-12 MetMalaysia telah pun siap memasang lapan buah
stesen radar baru untuk tambahan di Perak, Kelantan, Terengganu, Pahang, Sabah
dan Sarawak. la adalah sebagai tambahan kepada 11 buah sistem buah radar sedia
ada yang dijangka siap sepenuhnya pada tahun 2022.

Selain daripada itu JPS juga turut melaksanakan Program Ramalan dan
Amaran Banjir yang bertujuan memberi amaran awal kepada agensi berkaitan
dengan pengurusan bencana dan orang awam. Siren akan dibunyikan apabila aras
air melepasi nilai ambang tertentu untuk memberi amaran awal kepada penduduk
setempat. Ramalan banjir seawal tujuh hari dan amaran seawal dua hari juga
disediakan bagi lokasi-lokasi yang dijangka banjir. Setakat ini sistem ini telah pun
beroperasi di Lembangan Sungai Pahang, Kelantan, Terengganu dengan ketepatan
65 peratus.

Kita juga sedang naik taraf beberapa sistem amaran di bawah PRABN bagi
negeri-negeri lain di seluruh negara. JPS melalui laman sesawang publicinfobanjir
sentiasa memantau keadaan hujan dan aras air di seluruh Malaysia dan apabila data
hujan atau di atas aras air telah melebihi nilai ambang tertentu, amaran akan
dikeluarkan di dalam laman sesawang publicinfobanjir dan juga akan dimuat turun
dalam beberapa portal-portal yang lain. Sekian, terima kasih.

Tuan Yang di-Pertua: Terima kasih. Soalan tambahan pertama. Yang

Berhormat.
