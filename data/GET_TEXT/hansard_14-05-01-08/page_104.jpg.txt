DR. 10.3.2022 98

Walaupun aduan-aduan telah dipanjangkan kepada Kementerian
Komunikasi dan Multimedia pada 28 Februari 2022 akan tetapi sehingga hari ini kes
ini masih belum diselesaikan. Pengadu sekadar menerima maklum balas daripada
kementerian bahawa aduan telah diterima dan diberi nombor rujukan aduan iaitu
0322-01-0003627-J&T. Oleh itu, saya berharap pihak kementerian memandang
serius aduan ini dan menyelesaikan aduan ini dengan secepat mungkin.

Tuan Yang di-Pertua, izinkan saya membangkitkan satu lagi isu dengan
singkat iaitu projek pembinaan hospital kerajaan Kampar. Tuan Yang di-Pertua,
walaupun saya telah sering kali membawa isu pembinaan hospital daerah Kampar
yang baharu dalam Dewan yang mulia ini namun sehingga hari ini kita masih
menunggu perkembangan ataupun status terkini yang tergendala sejak ‘Langkah
Sheraton’ tersebut.

Walaupun Kerajaan Barisan Nasional telah pada tahun 2012 memberi janji
bahawa sebuah hospital kerajaan yang baharu akan dibina untuk menggantikan
Hospital Kampar yang uzur dan usang, yang telah dibina di atas kawasan bukit dan
adalah tidak lagi bersesuaian dan tidak dapat menampung bilangan penduduk
Kampar yang kini berjumlah 104,552 orang penduduk mengikut laporan statistik
sosioekonomi yang diedarkan baru-baru ini.

Namun, tiada perkembangan ataupun sebarang langkah yang diambil oleh
Kerajaan Barisan Nasional sehingga pembentangan Bajet 2020 yang diumumkan
oleh mantan Menteri Kewangan, Yang Berhormat Bagan. Kerajaan Pakatan
Harapan telah mengumumkan peruntukan sebanyak RM1.6 bilion untuk membina
hospital baharu di Kampar.

Penduduk Kampar menyambut baik pengumuman tersebut dan amat
bersyukur atas kelulusan dan penyediaan peruntukan Kerajaan Pakatan Harapan
untuk membina hospital baharu di Kampar kerana ia merupakan satu-satunya
hospital kerajaan di dalam daerah Kampar dan kawasan-kawasan sekitar. Akan
tetapi sehingga hari ini, kami masih menunggu perkembangan selanjutnya daripada
kerajaan hari ini.

Walaupun saya telah sering membawa isu ini ke Dewan, setiap kali jawapan
yang diberikan oleh Menteri Kesihatan adalah sama, walaupun Menteri Kesihatan
adalah berbeza sekarang.

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Tuan Su Keong Siong [Kampar]: Sedikit sahaja, satu perenggan sahaja
Tuan Yang di-Pertua. Buat masa ini, sebagai perancangan pembinaan hospital,
pihak kementerian masih dalam proses mengenal pasti lokasi yang sesuai untuk

pembangunan hospital baharu Kampar tersebut. Saya difahamkan ada dua buah
