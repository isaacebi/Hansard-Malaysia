DR. 10.3.2022 80

mana memiliki saham lebih daripada yang dibenarkan. Apabila kes ni dibongkarkan,
sehingga hari ini masih belum ada satu siasatan yang lengkap yang menyeluruh
tentang kes ini.

Hari ini tidak ada. Sungguh pun Yang Amat Berhormat Perdana Menteri kata
kes ini harus ditutup sebab Suruhanjaya Sekuriti Malaysia sudah buat siasatan. Akan
tetapi kita harus ingat Tuan Yang di-Pertua, waktu kes ini dibongkarkan satu sidang
media khas telah diadakan oleh Lembaga Penasihat Pencegah Rasuah khas
diadakan untuk minta Azam Baki beri penerangan. Dalam sidang media khas
tersebut Azam Baki kata dia tidak bersalah kerana akaunnya digunakan oleh
adiknya. Dia berkata begitu. Dia tidak bersalah sebab akaun dia digunakan oleh
adiknya.

Selepas itu Suruhanjaya Sekuriti Malaysia berkata, “Eh tidak boleh, akaun
mana boleh dipakai oleh orang lain. Itu salah.” Mereka mahu siasat. Akan tetapi
selepas siasat, SPRM pula berkata hendak siasat Suruhanjaya Sekuriti Malaysia
pula. Siasat menyiasat, akhirnya Suruhanjaya Sekuriti Malaysia (SC) berkata tidak
ada kes. Begitu juga dalam jawapan yang mereka beri kepada saya dalam soalan
lisan yang saya tanya. Di mana SC mengatakan mereka mengesahkan Azam Baki
ialah pemilik akaun dan mempunyai kuasa penuh. Tidak ada kes. Apabila SC berkata
begitu, serta-merta Azam Baki terus ucapkan terima kasih kepada SC kata terima
kasih kerana membersihkan nama dia. Soalannya, sidang media khas dia berkata
itu akaun diguna oleh adiknya. Sekarang SC berkata tidak ada. Dia sendiri guna.

Jadi, Azam Baki sudah berbohong dalam sidang media. Bagaimana seorang
bernombor satu dalam SPRM boleh bohong secara terus terang, openly dan tiada
siasatan, tiada tindakan. Saya tanya dalam Dewan juga. Soalan lisan. Saya bertanya
adakah Tan Sri Azam Baki telah mengisytiharkan pemilikan saham pada tahun 2015
sehingga 2016 seperti mana yang diwajibkan dalam Peraturan 10, Peraturan
Pegawai Awam (Kelakuan dan Tatatertib) 1993. Jawapan ini adalah daripada
mengisytiharkan harta kepada Ketua Jabatan iaitu Ketua Pesuruhjaya Suruhanjaya
Pencegahan Rasuah Malaysia pada masa tersebut.

Kalau mengikut jawapan ini, ertinya Azam Baki ada laporkan kepada ketua
dia pada waktu tersebut. Ketua Pesuruhjaya pada waktu tersebut ialah Abu Kassim
dan juga Dzulkifli Anmad pada waktu tersebut. Jadi, saya hendak minta kedua-dua
bekas Ketua Pesuruhjaya SPRM ini hari ini tampil ke depan untuk mengesahkan
betulkah Azam Baki ada lapor kepada mereka. Kalau ya, kenapa tiada tindakan
diambil kerana mereka sudah salah laku. Oleh sebab kalau mengikut undang-
undang, mereka tidak seharusnya memiliki lebih daripada RM100,000 dan dia jelas

melanggar seksyen 23 Pekeliling Perkhidmatan Bilangan 3/2002.
