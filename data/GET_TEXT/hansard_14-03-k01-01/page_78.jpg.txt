70 DR.26.07.2021

Dato’ Seri Dr. Shahidan bin Kassim [Arau]: Saya ingin bertanya kepada
rakan-rakan pembangkang apa yang mereka telah buat dengan duit yang diberikan.

Timbalan Yang di-Pertua [Dato' Mohd Rashid Hasnon]: Yang Berhormat
Shah Alam.

Tuan Khalid bin Abd Samad [Shah Alam]: RM300 ribu untuk Yang Berhormat
Arau.

Dato' Seri Dr. Shahidan bin Kassim [Arau]: Yang mereka selalu kata kerajaan
gagal tetapi mereka dapat duit...

Tuan Khalid bin Abd Samad [Shah Alam]: Untuk Yang Berhormat Arau,
penduduk hanya berapa ramai. Sejumlah RM300 ribu untuk Shah Alam, penduduk ada
berapa ramai?

Dato’ Seri Dr. Shahidan bin Kassim [Arau]: Kalau macam ini...
Tuan Khalid bin Abd Samad [Shah Alam]: Adakah kerajaan bertindak adil?

Timbalan Yang di-Pertua [Dato' Mohd Rashid Hasnon]: Yang Berhormat
Shah Alam, sila duduk Yang Berhormat Shah Alam. Sila, rumuskan Yang Berhormat
Arau.

Dato’ Seri Dr. Shahidan bin Kassim [Arau]: Tuan Yang di-Pertua tidak boleh
macam ini. Saya belum bercakap, dia dah ganggu, belum cakap dah ganggu.

Tuan Mohamed Hanipa bin Maidin [Sepang]: Ini bukan cakap, ini merapu.

Dato’ Seri Dr. Shahidan bin Kassim [Arau]: Kalau Ketua Pembangkang
membiarkan anak muridnya berperangai seperti orang-orang yang tidak bersekolah. Kita
hendak tanya kepada pembangkang.

Tuan Khalid bin Abd Samad [Shah Alam]: Sekolah tutup. [/Ketawa]

Dato’ Seri Dr. Shahidan bin Kassim [Arau]: Apakah yang mereka buat
dengan RM300 ribu yang dibagi? Saya dah beritahu, saya bagi pada 6,000 buah rumah.
Pembangkang bagi pada siapa? Saya bagi kepada semua rakyat saya.

Tuan Ma'mun bin Sulaiman [Kalabakan]: Siapa peduli?

Tuan Karupaiya a/l Mutusami [Padang Serai]: Kami bagi ke semua orang,
kita tidak kira parti.

Tuan Khalid bin Abd Samad [Shah Alam]: Tuan Yang di-Pertua, dia tanya
boleh saya jawab?

Timbalan Yang di-Pertua [Dato' Mohd Rashid Hasnon]: Yang Berhormat
Arau, masa dah tamat Yang Berhormat Arau. Saya dah bagi tujuh minit tadi.

Dato’ Seri Dr. Shahidan bin Kassim [Arau]: [Bercakap tanpa pembesar suara]

Tuan Mohamed Hanipa bin Maidin [Sepang]: Tuan Yang di-Pertua, Yang
Berhormat Arau ini biasa bohong, dia ingat kita pun bohong.

Dato’ Seri Dr. Shahidan bin Kassim [Arau]: Ini, orang penyakit mental ini.

Dato’ Dr. Haji Noor Azmi bin Ghazali: Yang Berhormat Sepang duduklah, sakit
Yang Berhormat Sepang ini.

Dato’ Seri Dr. Shahidan bin Kassim [Arau]: Saya hendak beritahu bahawa
saya menyokong, saya berterima kasih kepada Kementerian Kewangan, Perdana
Menteri dan juga semua pihak yang telah berjaya membela rakyat sehingga kini. Terima
kasih banyak-banyak dan apa juga usaha...

Tuan Chang Lih Kang [Tanjong Malim]: Presiden UMNO kata gagal.
Tuan Mohamed Hanipa bin Maidin [Sepang]: Saya dapat RM1 juta.
Tuan Khalid bin Abd Samad [Shah Alam]: Gagal, gagal.

Dato’ Seri Dr. Shahidan bin Kassim [Arau]: ...ditumpukan kepada rakyat kami
akan bagi sokongan yang hebat dan dahsyat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Arau. Sekarang saya menjemput Yang Berhormat Permatang Pauh, tujuh
minit.
