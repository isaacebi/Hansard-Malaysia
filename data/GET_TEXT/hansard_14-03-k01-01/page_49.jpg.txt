DR.26.07.2021 41

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pagoh.

Tuan Sanisvara Nethaji Rayer a/l Rajaji [Jelutong]: Timbalan Yang di-Pertua.
Timbalan Yang di-Pertua, peraturan Dewan. Peraturan Dewan. Tadi semasa Tuan Yang
di-Pertua memberi petua kita mula bersidang, Peraturan Mesyuarat 36(12), Tuan Yang
di-Pertua telah menyatakan bahawa beliau akan membenarkan Ahli-ahli Parlimen untuk
bangkit dan menujukan soalan apabila Yang Berhormat Pagoh menyentuh perkara-
perkara.

Timbalan Yang di-Pertua [Dato’ Mohd Rashid Hasnon]: Baik, baik.

Tuan Sanisvara Nethaji Rayer a/l Rajaji [Jelutong]: Ketika Yang Berhormat
Pandan bangun tadi, kenapa Timbalan Yang di-Pertua enggan benarkan beliau untuk
mencelah? Sebab itu saya nak mengatakan...

Tuan Ahmad Tarmizi bin Sulaiman [Sik]: Tuan Yang di-Pertua sebut tadi
apabila selesai, Yang Berhormat Jelutong dengar elok-elok!

Tuan Sanisvara Nethaji Rayer a/l Rajaji [Jelutong]: Timbalan Yang di-Pertua,
biar saya habis dahulu. Saya sebenarnya ingin mencadangkan supaya Timbalan Yang
di-Pertua tidak mempengerusikan mana-mana mesyuarat sebab Timbalan Yang di-
Pertua bukan sahaja tidak mematuhi peraturan di luar Dewan, dalam Dewan pun gagal
mematuhi peraturan!

Tuan Ahmad Tarmizi bin Sulaiman [Sik]: Tuan Yang di-Pertua, Yang
Berhormat Jelutong dah melampau! Yang Berhormat Jelutong dah melampau!.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong. Terima kasih.

Tuan Sanisvara Nethaji Rayer a/l Rajaji [Jelutong]: No, no. Ini serius.
Timbalan Yang di-Pertua, Timbalan Yang di-Pertua sendiri tidak mematuhi peraturan di
luar Dewan. Ketika rakyat sengsara, Timbalan Yang di-Pertua pesta durian. Betul kah
tidak? Makan bersama isteri, betul kah tidak? Pesta durian, betul kah tidak? Homestay,
betul kah tidak? You cannot follow the law! You should not be here! Jangan
mempengerusikan mana-mana sidang dalam Dewan ini. Berikan budi bicara kepada
orang lain.

Tuan Cha Kee Chin [Rasah]: Tak bawa durian kah? Tak bawa durian?

Timbalan Yang di-Pertua [Dato’ Mohd Rashid Hasnon]: Okey, baik. Terima
kasih Yang Berhormat Jelutong. Saya bagi penjelasan. Ayat yang digunakan, dibaca oleh
Tuan Yang di-Pertua tadi, boleh saya nyatakan, “Oleh demikian, saya akan
membenarkan Ahli-ahli Yang Berhormat untuk meminta penjelasan dan memberi
pandangan selepas selesai penerangan daripada Yang Berhormat Menteri-menteri’.

Tuan Sanisvara Nethaji Rayer a/l Rajaji [Jelutong]: Tidak, tidak.

Tuan Ahmad Tarmizi bin Sulaiman [Sik]: Oh! Yang Berhormat Jelutong, Yang
Berhormat Jelutong.

Timbalan Yang di-Pertua [Dato’ Mohd Rashid Hasnon]: Baik. Ahli-ahli Yang
Berhormat, penerangan daripada Yang Amat Berhormat Perdana Menteri ini terbuka
untuk Ahli-ahli meminta penjelasan dan memberikan pandangan. Ahli-ahli Yang
Berhormat, saya ada menerima senarai-senarai nama daripada pelbagai parti. Jadi, saya
telah rangkumkan dan saya akan sebutkan the first seven, tujuh orang yang akan
membahaskan.

Pertama, saya jemput Yang Berhormat Langkawi kemudian diikuti oleh Yang
Berhormat Jelebu. Kemudian diikuti oleh Yang Berhormat Kota Raja, kemudian yang
keempat Yang Berhormat Jempol. Kemudian Yang Berhormat Semporna, kemudian
Yang Berhormat Tanjong Karang. Kemudian, Yang Berhormat Permatang Pauh.

Jadi oleh itu, saya menjemput Yang Berhormat Langkawi, tujuh minit.

Puan Nurul Izzah binti Anwar [Permatang Pauh]: Tuan Yang di-Pertua, saya
mohon sebelum pergi kepada turutan, berilah sekejap Yang Berhormat Pandan nak
bertanya. Tak ada salah pun. /t is a question. Saya pasti Yang Amat Berhormat Perdana
Menteri bersetuju. Sekurang-kurangnya bagi peluang kepada Yang Berhormat Pandan
untuk bertanyakan soalan.

Timbalan Yang di-Pertua [Dato’ Mohd Rashid Hasnon]: Baik, saya ambil
perhatian.
