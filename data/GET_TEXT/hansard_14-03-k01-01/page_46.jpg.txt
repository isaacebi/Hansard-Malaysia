38 DR.26.07.2021

yang berkenaan menerima dos lengkap vaksin. Semua aktiviti ekonomi akan dibenarkan
beroperasi kecuali bagi senarai negatif iaitu sektor-sektor berjangkitan yang tinggi seperti
spa dan kelab malam. Kapasiti bekerja secara fizikal masih dikekalkan pada kadar 80
peratus kehadiran di tempat kerja.

Fasa keempat merupakan fasa terakhir selaras dengan kadar vaksinasi negara
pada tahap 80 peratus penduduk dewasa. Aktiviti-aktiviti sosial dan ekonomi akan
dibenarkan beroperasi dalam suasana norma baharu. Aktiviti pelancongan domestik,
persembahan dengan penonton serta aktiviti sukan kumpulan misalnya sudah boleh
embali dijalankan.

Dari semasa ke semasa, kerajaan akan terus memantau keadaan di setiap
negeri dengan rapi termasuk mengambil langkah intervensi mengikut keperluan. Di
samping itu, kerajaan akan tetap melaksanakan penilaian risiko termasuk menilai
esediaan mana-mana negeri untuk beralih ke fasa kedua, ketiga dan keempat. Insya-
Allah dengan usaha berterusan untuk menggerakkan proses pemulihan dan program
imunisasi yang sedang berjalan lancar, kita jangkakan kebanyakan negeri akan dapat
beralih ke fasa keempat seawal bulan Oktober nanti, insya-Allah.

Saya juga ingin jelaskan kerajaan sudah memutuskan di Sidang Khas Majlis
Keselamatan Negara bagi negeri yang sudah berada di fasa kedua ia tidak akan kembali
‘e fasa pertama. Begitu juga dengan negeri yang beralih ke fasa ketiga, ia tidak akan
berpatah balik ke fasa kedua. Ini adalah kerana peningkatan PPN menekankan dengan
izin, “Exit strategy and no turning back’.

Walau bagaimanapun, manusia merancang tetapi perancangan Allah jualah
sebaik-baiknya. Saya ingin memaklumkan, sekiranya berlaku semula peningkatan kes
di negeri tersebut, kerajaan akan mengetatkan kawalan pergerakan berdasarkan lokaliti
tanpa perlu membuat perintah kawalan menyeluruh ke atas negeri atau wilayah
sepertimana yang dilaksanakan sekarang ini.

Tuan Yang di-Pertua, secara keseluruhannya PPN ini merupakan salah satu
inisiatif kerajaan untuk memberi tumpuan kepada pembukaan semula ekonomi dan
aktiviti sosial secara teratur dan berperingkat. Kesinambungan PPN dan langkah-langkah
pemulihan ekonomi lain akan diperincikan semasa pembentangan Rancangan Malaysia
Keduabelas dan Bajet 2022.

01210

Insya-Allah RMKe-12 dijangka akan dibentangkan di Dewan yang mulia ini pada
20 September dan Bajet 2022 pada 29 Oktober yang akan datang.

Saya juga ingin memaklumkan, Bajet 2022 akan menumpukan kepada tiga
fokus utama iaitu agenda memacu pemulihan ekonomi, membina semula daya
ketahanan negara dan memangkin pembaharuan atau dengan izin recovery, resilience
and reform. Sehubungan itu, tumpuan khusus akan diberikan kepada usaha untuk
memulihkan sektor terjejas seperti pelancongan, meningkatkan keupayaan sistem
kesihatan awam serta skop perlindungan sosial dan melancarkan ekonomi digital dalam
usaha mengukuhkan daya saing negara dalam menghadapi norma baharu global.

Insya-Allah kerajaan menerusi Kementerian Kewangan buat pertama kalinya
akan menerbitkan kenyataan prabajet (pre-budget statement) dengan izin termasuk
dokumen konsultasi rakyat mengenai tumpuan dasar pada bulan Ogos nanti selaras
dengan usaha meningkatkan ketelusan proses serta penglibatan rakyat dalam
penyediaan bajet tahunan ini.

Selain itu, sebagai elemen utama penyampaian maklumat mengenai
pelaksanaan PPN kepada masyarakat awam, sebuah portal Pelan Pemulihan Negara
dibangunkan sebagai pusat rujukan sehenti yang memaparkan indikator-indikator terkini
serta maklumat berkaitan PPN, manfaat dan juga SOP terkini dengan cara yang mesra
pengguna.

Tuan Yang di-Pertua, bagi memastikan PPN berjalan seperti yang dirancang
dan dipantau dengan teliti, Yang Berhormat Senator Datuk Seri Utama Menteri
Kewangan telah dilantik sebagai Menteri Penyelaras PPN. Kerajaan juga telah
menubuhkan Majlis Pemulihan Negara (MPN) dengan penyertaan wakil-wakil daripada
sektor swasta, pakar industri, NGO, wakil Kerajaan Negeri Sabah dan Sarawak.
Alhamdulillah, saya sendiri telah mempengerusikan mesyuarat pertama MPN pada 23
Julai yang lalu. [Tepuk]

Kerajaan juga bersetuju untuk menjemput tiga orang wakil pembangkang untuk
menganggotai MPN ini insya-Allah. Suratnya akan dikeluarkan dalam sehari dua ini iaitu
