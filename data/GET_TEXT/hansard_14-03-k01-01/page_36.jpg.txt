28 DR.26.07.2021

memandu perjalanan mesyuarat ini. Baik, isu mengenai Titah Yang di-Pertuan Agong.
Saya ingin menunjukkan di sini secara bertulis bahawa pemberitahu daripada Yang Amat
Berhormat Perdana Menteri kepada Tuan Yang di-Pertua yang berbunyi. Izinkan saya
baca. “Dengan hormatnya, saya ingin memaklumkan bahawa Seri Paduka Baginda Yang
di-Pertuan Agong telah memperkenankan untuk kerajaan memanggil Mesyuarat Khas
Penggal Ketiga, Parlimen Ke-14 bagi Dewan Rakyat yang bersidang pada 26 Julai
sehingga 2 Ogos 2021”. Dokumen speak louder than words. |ni adalah ...

Dato’ Seri Dr. Shahidan bin Kassim [Arau]: Faham tidak?

Dato’ Takiyuddin bin Hassan [Kota Bharu]: Yang kedua, Tuan Yang di-
Pertua, saya ingin mengesahkan pada hari ini di dalam Dewan ini — saya tertakluk kepada
kalau saya bercakap tidak benar, bahawa Kerajaan Persekutuan memutuskan tidak akan
menasihatkan Yang di-Pertuan Agong untuk mengisytiharkan Proklamasi Darurat baharu
apabila tamat 1 Ogos 2021. [Tepuk]

Yang ketiga, yang terakhir. Please listen to me. Kerajaan telah buat keputusan
berdasarkan kepada Perkara 150(3) untuk membatalkan semua Ordinan Darurat yang
telah dibuat semasa Proklamasi Darurat ini. Oleh sebab telah di revoked, maka isu
ungkai ataupun annulment sudah tidak lagi relevan....[Dewan riuh]. Terima kasih.

Datuk Wira Dr. Mohd. Hatta bin Md. Ramli [Lumut]: Ya, kita sudah berjaya.

Yang Berhormat Tuan Sivarasa Rasiah [Sungai Buloh]: Kenapa tidak
diberitahu lebih awal?

Tuan Yang di-Pertua: Okey Tuan Setiausaha sila teruskan dengan urusan
Majlis. Saya pun satu jam setengah lebih sepatutnya satu jam sahaja. Silakan.

PENERANGAN DARIPADA YAB. PERDANA MENTERI
DI BAWAH P.M. 14(1)(i)

PELAN PEMULIHAN NEGARA

Tuan Lim Guan Eng [Bagan]: Point of order. Tuan Yang di-Pertua, point of
order.

Tuan Yang di-Pertua: Yang Amat Berhormat Perdana Menteri akan memberi
penerangan berkenaan Pelan Pemulihan Negara. Silakan.

Yang Berhormat Tuan Sivarasa Rasiah [Sungai Buloh]: Peraturan
Mesyuarat 14...

Tuan Yang di-Pertua: Sudah cukup, sudah cukup.

Perdana Menteri [Tan Sri Dato’ Haji Mahiaddin bin Haji Md Yassin]:
Bismillahir Rahmanir Rahim. Assalamualaikum dan salam sejahtera. Tuan Yang di-
Pertua, saya dengan penuh rasa syukur ke hadrat Allah S.W.T. dan selawat serta salam
buat junjungan besar Nabi Muhammad SAW, saya dengan penuh takzim berdiri di
Dewan yang mulia ini menurut Peraturan Mesyuarat 11(3) untuk menerangkan kepada
Ahli-ahli Yang Berhormat mengenai pelaksanaan Pelan Pemulihan Negara atau PPN.

Tuan Lim Guan Eng [Bagan]: Point of order, Tuan Yang di-Pertua. ..... dan
juga ke atas apa yang diperkatakan oleh Yang Berhormat Menteri undang-undang tadi.

Tuan Yang di-Pertua: Cukuplah. Duduk, duduk.

Tuan Lim Guan Eng [Bagan]: Tidak boleh, tidak boleh. Ini point of order. Ini
penting. Saya minta sekejap. Saya minta habiskan hujah secara elok. Saya minta
Perdana Menteri berikan masa sedikit.

Tan Sri Dato’ Haji Mahiaddin bin Haji Md Yassin: Pelan ini mengguna pakai
pendekatan whole of nation bertujuan untuk menggembleng kerjasama seluruh anggota
masyarakat dan kerajaan dalam mengatur strategi peralihan keluar daripada krisis
berkembar kesihatan dan ekonomi yang sedang kita hadapi pada hari ini.

Tuan Lim Guan Eng [Bagan]: Point of order, Tuan Yang di-Pertua.
Tuan Yang di-Pertua: Duduk lah.

[Dewan riuh]
