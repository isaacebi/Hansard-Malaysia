DR.26.07.2021 7

di setiap meja Ahli Parlimen, ia cukup jelas Tuan Yang di-Pertua adalah bahawa, di dalam
Aturan Urusan Mesyuarat ataupun apa yang akan berlaku dalam empat hari, hari ini
sehingga hari Khamis, kemudian minggu depan, tidak ada sebarang undian yang akan
diambil.

Jadi, soalan yang berbangkit Tuan Yang di-Pertua adalah, kenapa kita ada satu
Aturan Urusan Mesyuarat sebegitu, walhal kita tahu bahawa memang benar kita ada
masalah yang cukup besar di luar sana berkenaan dengan COVID-19. Saya rasa soal
berkaitan dengan, sama ada betul atau pun tidak kerajaan yang ada hari ini telah pun
berjaya untuk mengendali ataupun mengatasi masalah ini satu perkara yang perlu
diputuskan melalui undi di dalam Dewan Rakyat ini.

Kita tahu, kita dengar apa yang disebutkan oleh Yang Berhormat Langkawi tadi,
angka-angka kes-kes kita lihat mencecah 17,000. Ini cukup jelas menunjukkan kerajaan
telah pun gagal. Ini satu perkara yang harus diputuskan oleh Dewan ini. Kalau tidak ada
peluang untuk undi Tuan Yang di-Pertua, bagaimana kita boleh buat keputusan berkaitan
dengan perkara itu walhal itulah sebenarnya kita ada forum ini supaya kita membuat
keputusan adakah kerajaan ini gagal ataupun tidak.

Saya hendak bawa perhatian Tuan Yang di-Pertua kepada Peraturan Majlis
Mesyuarat 100, di mana tadi Peraturan Mesyuarat 100 jelas memberikan Tuan Yang di-
Pertua kuasa untuk membuat peruntukan bagi perkara-perkara yang tidak dinyatakan
secara spesifik di dalam Peraturan Mesyuarat.

Saya baca P.M, “100. Semua perkara yang tidak disyaratkan terang-terang
dalam peraturan-peraturan ini dan semua perkara berkenaan dengan menjalankan
peraturan ini pada perkara satu persatunya, hendaklah diaturkan menurut cara yang tidak
berlawanan dengan peraturan-peraturan ini, sebagaimana yang diperintahkan oleh Tuan
Yang di-Pertua dari satu masa ke satu masa.”

Saya lihat tadi Tuan Yang di-Pertua ada menyatakan bahawa, Tuan Yang di-
Pertua ada memberikan ruang untuk soalan-soalan ditanya, dan juga hujahan-hujahan
dibuat. Akan tetapi Tuan Yang di-Pertua, kenapakah berhenti di situ?

Kalau Tuan Yang di-Pertua mengguna pakai budi bicara di bawah peraturan-
peraturan ini untuk membenarkan kita ini menyuarakan pendapat dan juga untuk
berhujah, kenapa tidak diberikan ruang kepada kita juga untuk membuat keputusan
melalui Dewan ini, di mana kita ambil undi, satu keputusan dibuat berkenaan dengan apa
berlaku.

Saya rasa itu adalah apa yang kita perlukan. Kalau benar kerajaan ini telah pun
gagal, saya rasa masa sudah sampai untuk Perdana Menteri meletakkan jawatan...

Beberapa Ahli: [Tepuk]

Tuan Gobind Singh Deo [Puchong]: Untuk perkara itu, kita perlukan forum
untuk buat undi. Kalau Dewan ini bersidang untuk lima hari tetapi tidak ada peluang untuk
ambil undi, adakah itu menunjukkan bahawa Dewan ini tidak berani untuk membuat
keputusan berkenaan dengan kerajaan yang ada pada masa sekarang.

Kedua Tuan Yang di-Pertua, perkara berkenaan dengan kehadiran Ahli-ahli di
dalam Dewan ini. Saya faham Tuan Yang di-Pertua, apabila kita bincang berkenaan
dengan isu COVID-19 ini, itu masalah yang serius kita tahu. Akan tetapi dalam masa
yang sama Tuan Yang di-Pertua, saya hendak tanya, di manakah dalam peruntukan
Standing Orders ataupun Peraturan Mesyuarat dibenarkan supaya Tuan Yang di-Pertua
membuat keputusan mengehadkan jumlah Ahli Parlimen hadir dalam Dewan ini?

Kalau kita hadkan, maka kalau ada satu pengundian diambil, atau satu
keputusan yang perlu dibuat, itu akan membawa masalah. Perdana Menteri kena
menunjukkan beliau pada majoriti di dalam Dewan ini. Kalau Ahli-ahli yang dibenarkan
masuk dalam Dewan ini dihadkan jumlahnya, bagaimana akan berlaku perkara itu.

Jadi, saya berpendapat bahawa, kalau kita mengehadkan Ahli Parlimen
daripada hadir dalam Dewan Rakyat, ini cukup jelas menunjukkan bahawa Dewan ini
mungkin akan dilihat, dalam bahasa Inggeris, you will be seen Tuan Yang di-Pertua, with
respect bahawa ada usaha diambil supaya kita menyekat berlakunya satu undi, yang
akan terus menunjukkan bahawa Perdana Menteri yang kita ada sekarang ini tidak
mempunyai sokongan majoriti Dewan Rakyat Malaysia. Terima kasih... [Tepuk]

Beberapa Ahli: [Berdiri]

Dato’ Seri Anwar bin Ibrahim [Port Dickson]: Kepada Tuan Yang di-Pertua,
selepas Tuan Yang di-Pertua jawab perkara yang dibangkit, saya akan bangkitkan soal
