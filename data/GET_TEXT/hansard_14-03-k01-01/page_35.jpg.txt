DR.26.07.2021 27

Dato’ Ngeh Koo Ham [Beruas]: Tuan Yang di-Pertua, usul-usul ini dibawa
kerana ini satu hak yang diberikan oleh Perlembagaan kepada Dewan Rakyat dan
Dewan Negara untuk membuat keputusan tentang undang-undang darurat.

Jadi hak ini, tidak boleh diambil ataupun dibatalkan oleh siapa-siapa pun
termasuk Yang Berhormat Tuan Yang di-Pertua.

Tuan Yang di-Pertua: Terima kasih.

Dato’ Ngeh Koo Ham [Beruas]: Tuan Yang di-Pertua telah menolak keempat-empat
usul-usul ini atas tiga alasan. Dengan hormatnya, saya tidak setuju dengan ketiga-tiga
alasan itu.

21130

Di bawah peraturan — saya tidak perlu baca lah satu per satu. Tiga alasan
yang telah diberikan oleh Tuan Yang di-Pertua ialah bahawa sidang khas bermula 15
Julai 2021 adalah menurut Peraturan Mesyuarat 11(3) dan urusan telah ditetapkan
seperti perenggan empat, pemberitahuan sidang khas tersebut. Perenggan empat
memberitahu sidang khas menyatakan Proklamasi Darurat bertarikh 11 Januari 2021
akan dibentangkan menurut Perkara 150(3) Perlembagaan  Persekutuan.
Memandangkan perkara Proklamasi Darurat ini adalah sebahagian daripada urusan
sidang khas ini maka dengan hormatnya saya menyatakan usul yang dibawa oleh saya
berkenaan dengan Proklamasi Darurat itu adalah teratur.

Nombor dua, alasan yang diberikan oleh Tuan Yang di-Pertua menolak usul
saya bahawa saya tidak menyatakan secara jelas peruntukan spesifik di bawah
Peraturan-peraturan Mesyuarat yang mana usul saya dibawa. Jawapan saya ialah ini
adalah tidak benar kerana saya telah dengan jelas menyatakan usul saya di bawah
Peraturan Mesyuarat 27(3), Peraturan Mesyuarat 90 dan Peraturan Mesyuarat 26(1)(m)
dibaca bersama.

Alasan ketiga bahawa usul saya tidak teratur menurut Perkara 150(3)
Perlembagaan Persekutuan dan Peraturan-peraturan Majlis Mesyuarat Dewan Rakyat.
Jawapan saya ialah ini tidak betul kerana di bawah Perkara 150(3) Perlembagaan
Persekutuan semasa satu proklamasi darurat dibentangkan di Dewan Rakyat, Dewan
Rakyat boleh membuat resolusi untuk membatalkan proklamasi darurat tersebut. Cara
Majlis Dewan Rakyat membuat sesuatu resolusi adalah melalui sesuatu usul yang
dibawa oleh ahlinya.

Jadi Tuan Yang di-Pertua, saya faham dan tahu bahawa apa-apa keputusan
yang Tuan Yang di-Pertua buat tidak boleh dipertimbangkan semula melainkan dengan
satu usul substantive yang dibawa oleh Ahli Dewan. Tuan Yang di-Pertua, di bawah
Peraturan Mesyuarat 43, the decision is final - Subject to an appeal to this House dengan
izin.

Tuan Yang di-Pertua, ini satu hak rayuan yang Tuan Yang di-Pertua tiada
kuasa untuk menghalang. Seperti di Mahkamah Tinggi, kalau kita di Mahkamah Tinggi
telah buat satu keputusan, undang-undang kata ada satu hak ...

Dato’ Sri Haji Tajuddin bin Abdul Rahman [Pasir Salak]: Seminit.

Dato’ Ngeh Koo Ham [Beruas]: Untuk merayu kepada Mahkamah Rayuan.
Hakim Mahkamah Tinggi tidak ada kuasa untuk menghalang rayuan itu dibuat. Oleh yang
demikian, satu-satunya cara atau hak Ahli Yang Berhormat di sini, kalau tidak bersetuju
dengan keputusan Tuan Yang di-Pertua ialah untuk membawa usul untuk dibuat
etetapan atau keputusan muktamad oleh Dewan yang mulia ini. Sebab itu pagi ini saya
elah memfailkan empat rayuan atau usul untuk membatalkan keputusan Tuan Yang di-
Pertua dan supaya usul saya dapat dibentangkan di Dewan yang mulia ini. Usul saya ini
bukan hanya membatalkan Ordinan-ordinan Darurat. Saya mohon Ordinan-ordinan
Darurat ini dibawa sebagai rang undang-undang biasa untuk dipertimbangkan oleh
Dewan yang mulia inii Sama ada untuk menerimanya secara_ keseluruhan,
sebahagiannya dipinda atau ditolak. Itulah harapan saya. Dewan yang mulia ini diberikan
uasa untuk menetapkan undang-undang yang baik untuk negara kita. Bukan dibuat oleh
seorang dalam keadaan darurat.

Jadi, saya hendak dapat satu jaminan daripada Tuan Yang di-Pertua bahawa
hak saya rakyat ini akan dihormati dan Tuan Yang di-Pertua akan membenarkan rayuan
saya ini dibentangkan dalam aturan mesyuarat kali ini. Terima kasih.

Tuan Sivarasa Rasiah [Sungai Buloh]: Tuan Yang di-Pertua, Sungai Buloh.

Dato’ Takiyuddin bin Hassan [Kota Bharu]: Saya ada tiga perkara sahaja.
Respons kepada yang saya hormati Yang Berhormat Ketua Pembangkang untuk

