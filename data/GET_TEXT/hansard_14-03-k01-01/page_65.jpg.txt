DR.26.07.2021 57

Oleh sebab itulah, kita harap boleh buat perubahan. Memang Kerajaan PH
dahulu dikatakan gagal dan tidak pandai memerintah, tidak mengapa. Tunggu pilihan
raya, hukum Kerajaan PH, bukan curi di tengah jalan. Apabila curi di tengah jalan, ini
tidak ikut prosedur Parliamentary Democracy. Kerajaan yang ditegakkan tidak stabil
sampai bila-bila. Ya, boleh main sekarang sampai pilihan raya akan datang, tahun 2023.
Saya yakin kerajaan tidak akan stabil kerana diambil secara Sheraton Move ataupun
langkah syaitan. Terima kasih.

Timbalan Yang di-Pertua [Dato’ Sri Azalina Othman Said]: Yang Berhormat
Jempol. Yang Berhormat Jempol, kemudian Jelebu. Tujuh minit Yang Berhormat.

2.54 ptg.

Dato’ Haji Salim Sharif [Jempol]: Bismillahir Rahmanir Rahim,
Assalamualaikum warahmatullahi wabarakatuh. Terima kasih Tuan Yang di-Pertua, saya
juga ingin mengambil bahagian dalam perbahasan pada hari ini.

Kerajaan perlu memberi kefahaman jelas kepada rakyat mengenai exit strategy
ataupun Pelan Pemulihan Negara (PPN) kerana masih ramai di luar sana yang masih
keliru dengan perkembangan SOP berfasa. Hal ini kerana sebelum ini kita mengguna
pakai istilah PKP, PKPB, PKPP serta PKPD. Rakyat sudah biasa dengan istilah tersebut.

Tambahan pula peralihan fasa menerusi PPN tidak lagi bergantung pada satu-
satu tarikh tetapi melalui tiga induktor yang telah digariskan. Penerangan khususnya
kepada mereka yang tinggal di luar bandar juga sangat penting untuk memastikan rakyat
tidak ragu-ragu dalam menjayakan perancangan negara. Di sini saya ingin menegur
Yang Berhormat Menteri Komunikasi Multimedia.

Saya melihat Menteri ini tidak lagi berperanan untuk membantu menyebarkan
segala maklumat. Kalau dalam keadaan ini yang paling penting, bagaimana peranan
Menteri membantu Perdana Menteri. Kalau ia sekadar penyebaran maklumat, ada yang
betul, ada yang tidak betul di mana keadaan ketika pandemik, ketika negara susah
dilanda COVID-19, mana pergi Menteri yang saya maksudkan sebentar tadi.

Saya berterima kasih kepada Yang Amat Berhormat Perdana Menteri kerana
banyak pakej prihatin seperti Prihatin PKS (Tambahan), PENJANA, Kita Prihatin,
PERMAI, PEMERKASA, PEMERKASA Tambahan dan PEMULIH dengan nilai lebih
kurang RM530 bilion semata-mata satu tujuan murni iaitu memastikan kehidupan dan
kebajikan rakyat sentiasa terbela. Jadi, dalam keadaan ini ia belum tercapai lagi kerana
tumpuan kita kerajaan ingin membantu B40 dan M40 dalam soal pemulihan keadaan ini.

Akan tetapi apa yang peruntukan yang banyak yang diumumkan tadi, mereka
yang kehilangan pendapatan, mereka yang tidak ada bantuan makanan, di mana Menteri
yang tenggelam, Yang Berhormat Menteri Pembangunan Wanita, Keluarga dan
Masyarakat contohnya.

Dinyatakan bahawa peruntukan berbilion untuk Bantuan Makanan yang telah
diumumkan oleh Yang Amat Berhormat Perdana Menteri pagi tadi. Kita berterima kasih
dengan Yang Amat Berhormat Perdana Menteri kerana membantu semua Ahli Parlimen
idak kira kerajaan mahupun pembangkang. Jadi, di mana peranan Menteri
Pembangunan Wanita, Keluarga dan Masyarakat yang mana mereka ini telah pun
diperuntukkan untuk menyalurkan bantuan kit makanan.

Ini kerana di kawasan saya, masih ramai yang kena kontak rapat COVID-19 ini
etapi bantuan JKM tidak sampai. Di mana Menteri ini dalam ketika ini. Saya minta
Menteri ini juga bertanggungjawab dalam keadaan ini. Jadi, saya harap dalam keadaan
boleh dikaji beberapa orang Menteri tidak berperanan untuk membantu kerajaan dalam
fasa pemulihan negara pada hari ini yang telah kita bincangkan dari pagi ini.

Seterusnya sebanyak 580 ribu PMKS berisiko “gulung tikar’. Berdasarkan
survei yang dijalankan oleh Kementerian Pembangunan Usahawan dan Koperasi,
dianggarkan sebanyak 580 ribu peniaga yang mewakili 49 peratus dari segi sektor PMKS
berisiko untuk menutup perniagaan menjelang Oktober depan sekiranya mereka masih
lagi tidak dibenarkan beroperasi.

Lebih 7 juta orang rakyat Malaysia bakal kehilangan pekerjaan. Setiap orang
pekerja mempunyai dua tanggungan, maka kehilangan pekerjaan seorang individu
melibatkan 14 juta orang turut menerima kesan langsung. Kesannya PMKS ini tidak boleh
bangkit semula, walaupun selepas ekonomi dibuka. Kegagalan PMKS ini menerusi
operasi, memberi kesan kepada rakyat dan juga masyarakat. Jadi, apa peranannya. Apa
peranannya yang perlu kita bantu mereka ini dalam pelan pemulihan tersebut.

