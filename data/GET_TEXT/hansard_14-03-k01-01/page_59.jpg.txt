DR.26.07.2021 51

kerajaan mengambil tindakan-tindakan di waktu jumlah pesakit baharu tidak pun sampai
2,000.

Akan tetapi sekarang angka ini sudah meningkat kepada 17,000 dan ada yang
berpendapat bahawa tidak lama lagi akan meningkat kepada 25,000 orang. Sudah tentu
kita tidak boleh rawat mereka. Kita tidak boleh ada cukup katil bagi mereka. Sebab itu
usaha untuk mengurangkan jumlah pesakit baharu ini sepatutnya menjadi tumpuan
kerajaan, tetapi tidak banyak yang dicadangkan melainkan dengan menubuhkan satu
badan yang dianggotai oleh ahli-ahli politik dan membuat laporan kepada Yang Amat
Berhormat Perdana Menteri.

Laporan banyak sudah disampaikan kepada Yang Amat Berhormat Perdana
Menteri. Setiap kali laporan dibuat dan tindakan kononnya diambil, jumlah pesakit
meningkat. Daripada 200 hingga 300 meningkat sampai 17,000 dan akan meningkat
lagi. Inilah yang menakutkan rakyat. Sepatutnya kerajaan memberi perhatian kepada
masalah yang dihadapi oleh rakyat.

Akan tetapi ternampak duit yang sebanyak RM350 bilion yang dibelanjakan oleh
kerajaan. Kita tidak nampak apa-apa kesan daripadanya. Inilah masalah yang dihadapi
oleh negara kita ini kerana kita mempunyai sebuah kerajaan yang ramai rakyat anggap
sudah pun gagal. Jadi apabila kerajaan gagal, ada tempat baginya.

[Tepuk]
Itulah harapan kita dan kita yakin bahawa kalau urusan berkenaan dengan...
Tuan Syed Saddiq bin Syed Abdul Rahman [Muar]: Izin laluan.

Tun Dr. Mahathir bin Mohamad [Langkawi]: ...Jangkitan ini diserah kepada
badan profesional yang tahu berkenaan dengan jenis penyakit ini dan cara-cara untuk
membendung perkembangan penyakit ini kepada lebih ramai daripada...

Tuan Syed Saddiq bin Syed Abdul Rahman [Muar]: Izin laluan Yang
Berhormat Langkawi.

Timbalan Yang di-Pertua [Dato’ Mohd Rashid Hasnon]: Yang Berhormat
Langkawi, masa sudah tamat. Minta rumuskan.

Tun Dr. Mahathir bin Mohamad [Langkawi]: Hari ini saya dapati bahawa bagi
setiap 32 orang di Malaysia ini, satu sudah kena jangkitan kerana kita sudah sampai
angka 1 juta. Ini akan bertambah kerana kerajaan entah kenapa setiap kali kerajaan
bertindak, maka angka akan bertambah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

Tun Dr. Mahathir bin Mohamad [Langkawi]: Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat,
masa sudah pukul 1. Kita akan tangguhkan mesyuarat pada tengah hari ini. Terima
kasih Ahli Yang Berhormat. Kita sambung semula pada jam 2.30 petang dengan
menjemput Jelebu, kemudian Yang Berhormat Kota Raja, kemudian Yang Berhormat
Jempol, Yang Berhormat Semporna, kemudian diikuti oleh Yang Berhormat Sibuti.
Terima kasih Ahli Yang Berhormat.

[Mesyuarat ditempohkan pada pukul 1.01 tengah hari]
1430
[Mesyuarat disambung semula pada pukul 2.30 petang]

[Timbalan Yang di-Pertua (Dato' Sri Azalina Othman Said) mempengerusikan
Mesyuarat]

Timbalan Yang di-Pertua [Dato' Sri Azalina Othman Said]: Bismillahir
Rahmanir Rahim. Assalamualaikum warahmatullahi wabarakatuh. Sekarang saya
hendak maklum pada semua, Yang Amat Berhormat akan menggulung jam 4.30. Jadi,
saya jemput nama-nama di senarai. Tujuh minit ya, Yang Berhormat Jelebu.
