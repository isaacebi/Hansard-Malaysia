DR.26.07.2021 5

Dato’ Haji Mohd Fasiah bin Mohd Fakeh [Sabak Bernam]: Tarik balik, tarik
balik.

Tuan Haji Yusuf bin Abd Wahab [Tanjong Manis]: Tarik balik.
Tuan Che Alias bin Hamid [Kemaman]: Tarik balik.

Dato’ Sri Haji Tajuddin bin Abdul Rahman [Pasir Salak]: Tarik balik. Jangan
bagi muka ini. Tarik balik! Mahu cakap besar! Angkuh! Biadab!

Tuan Ramkarpal Singh a/l Karpal Singh [Bukit Gelugor]: You should resign
as the Dewan Rakyat Speaker. [Tepuk]

Seorang Ahli: Sokong, sokong.
Dato’ Sri Haji Tajuddin bin Abdul Rahman [Pasir Salak]: Tarik balik!

Tuan Ramkarpal Singh a/l Karpal Singh [Bukit Gelugor]: Saya nak tahu,
Tuan Yang di-Pertua — [Dewan riuh]. Saya nak tahu kenapakah, kenapakah...

Dato’ Sri Haji Tajuddin bin Abdul Rahman [Pasir Salak]: Kurang ajar betul.
Tarik balik!

Tuan Ramkarpal Singh a/l Karpal Singh [Bukit Gelugor]: Kenapakah
Proclamation of Emergency dan ordinan-ordinan di bawahnya tidak dibawa ke Dewan
dalam masa ini?

Dato’ Haji Mohd Fasiah bin Mohd Fakeh [Sabak Bernam]: Minta diri keluar,
minta diri keluar. Bising sini.

Tuan Ramkarpal Singh a/l Karpal Singh [Bukit Gelugor]: Adakah Tuan Yang
di-Pertua menerima arahan daripada kerajaan untuk tidak membawa perkara-perkara
tersebut ke Dewan? Is that your agenda? If it is, resign.

Seorang Ahli: [Bercakap tanpa pembesar suara] Please resign.

Tuan Ramkarpal Singh a/l Karpal Singh [Bukit Gelugor]: Or we will submit a
motion perhaps for you to relinquish your seat. Terima kasih. [Tepuk]

Tuan Yang di-Pertua: Okey, terima kasih. Yang Berhormat Puchong.

Dato’ Seri Dr. Shahidan bin Kassim [Arau]: Yang Berhormat Langkawi dulu,
Yang Berhormat Langkawi.

Tuan Yang di-Pertua: Oh Yang Berhormat Langkawi dulu? Okey, sorry.
Tuan Gobind Singh Deo [Puchong]: Ikut senioritikah?

10.24 pg.

Tun Dr. Mahathir bin Mohamad [Langkawi]: Tuan Yang di-Pertua, saya
mohon izin untuk menyatakan kepada hadirin bahawa Majlis ini bukanlah sidang
Parlimen seperti yang dititah oleh Raja-raja Melayu dan Yang di-Pertuan Agong. [Tepuk]
Rakyat faham dan saya faham bahawa Titah Diraja ialah supaya Parlimen bersidang
secepat mungkin.

Yang pertama, jelas kerajaan tidak hirau Titah Diraja supaya diadakan sidang
Parlimen secepat mungkin. Kerajaan tentu sedar bahawa wabak COVID-19 ini meningkat
beribu pada tiap hari. Yang mati berjumlah beratus tiap hari. Yang membunuh diri,
berpuluh orang. Rakyat menderita dan tak dapat pendapatan, tak dapat makan, jiwa
tertekan siang dan malam. Titah Diraja supaya Parlimen bersidang secepat mungkin
tentulah kerana tiap hari, tiap jam masalah bertambah, tetapi kerajaan mengambil masa
yang amat panjang dan cuba memperdayakan dunia bahawa mengadakan majlis
taklimat di Dewan Rakyat Parlimen adalah sidang Parlimen.

Ini adalah satu penipuan. [Dewan riuh] Lebih-lebih lagi apabila tekanan wabak
COVID-19 yang menjadi alasan untuk pengisytiharan darurat tidak dibentang dalam
Dewan ini untuk dibincang dan dibahas akan cara-cara yang boleh mengatasinya.
Berkenaan dengan Pelan Pemulihan Negara, ia tidak menunjukkan pandangan serius
oleh kerajaan berkenaan dengan penderitaan rakyat. Jika kerajaan ingin maklumkan
kepada Dewan ini berkenaan dengan sesuatu perkara, kebiasaannya ialah kerajaan
mengeluarkan White Paper dan kita boleh baca White Paper. Tak perlu ada majlis
penerangan selama lima hari. Kita tidak perlu kepada penerangan. Kita perlu kepada
perbahasan berkenaan dengan penderitaan rakyat. [Tepuk] Akan tetapi, ini tidak
