16 DR.26.07.2021

Dato’ Mahfuz bin Haji Omar [Pokok Sena]: Saya hendak mendapatkan
penjelasan daripada Tuan Yang di-Pertua. Berasaskan kepada kenyataan dari Istana
Negara pada 29 Jun 2021 yang disebut paragraph keempat, ini bagi membolehkan
Proklamasi Darurat dan Ordinan Darurat yang telah dikeluarkan dapat di bentang di
Parlimen seperti yang termaktub dalam Perkara 150(3) Perlembagaan Persekutuan.
Baik, jelas. Tuan Yang di-Pertua, faham undang-undang, faham Perlembagaan. Disebut
dalam 150(3) Proklamasi Darurat dan apa-apa ordinan yang dimasyhurkan di bawah
Fasal 2(b) hendaklah dibentang di hadapan kedua-dua Majlis Parlimen dan jika tidak
erlebih dahulu dibatalkan, hendaklah terhenti berkuat kuasa jika ketetapan diluluskan
oleh kedua-dua Majlis yang mengungkai Proklamasi atau Ordinan. Saya hendak minta
penjelasan Tuan Yang di-Pertua. Macam mana keadaan hari ini...

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua...

Dato’ Mahfuz bin Haji Omar [Pokok Sena]: ...Tuan Yang di-Pertua hendak
buat ketetapan terhadap Proklamasi dan juga Ordinan.

Tuan Yang di-Pertua: Itulah saya hendak jawab ini.

Dato’ Mahfuz bin Haji Omar [Pokok Sena]: Baik, baik. Adakah dengan letak
atas meja ini, satu ketetapan, satu pengungkaian, adakah begitu? Ini bermakna bahawa
alau kita biarkan keadaan ini berterusan, kita bersidang hari ini seolah-olah Parlimen
mengisytiharkan peperangan terhadap Perlembagaan dan menyerang Tuanku Yang di-
Pertuan Agong.

[Tepuk]

Ini satu jenayah. Parlimen melakukan satu jenayah yang besar.

Tuan Yang di-Pertua: Cukuplah Yang Berhormat Pokok Sena. Point yang
sama sebenarnya.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua...

Tuan Yang di-Pertua: Yang Berhormat Kuala Selangor, cukup, cukup. Saya
hendak jawab ini. Sudah sejam saya dengar.

Datuk Seri Takiyuddin bin Hassan: Terima kasih Tuan Yang di-Pertua. Saya
bangun atas standing order dibenarkan. Saya juga bangun bagi pihak kerajaan. Yang
Berhormat Puchong, /’m acting for the government to reply to whatever...

Tuan Mohamed Hanipa bin Maidin [Sepang]: Ini bukan waktu soal jawab.

Tuan Chang Lih Kang [Tanjong Malim]: We are not asking the government,
kita tidak tanya government.

Datuk Seri Takiyuddin bin Hassan: Sebenarnya dijawab oleh Tuan Yang di-
Pertua...

Datuk Seri Dr. Haji Dzulkefly bin Ahmad [Kuala Selangor]: Semua ini Tuan
Yang di-Pertua kena jawab. Kita tanya Tuan Yang di-Pertua.

[Dewan riuh]

Tuan Yang di-Pertua: Yang Berhormat semua, sekejaplah. Yang Berhormat,
Yang Berhormat. Sekarang ini kita bukan berbahas mengikut Aturan Urusan Mesyuarat
lagi. Ini semua point of order. Jadi Menteri pun ada hak untuk memberi pemikiran
mereka. Sekarang bukan urusan mesyuarat lagi ini.

Tuan Mohamed Hanipa bin Maidin [Sepang]: Tuan Yang di-Pertua,
masalahnya sekarang dia kata dia hendak jawab. Dia hendak jawab

Tuan Yang di-Pertua: Sekarang bukan urusan mesyuarat lagi.
Datuk Mohd Azis bin Jamman [Sepanggar]: Dia bagi pihak kerajaan.

Tuan Yang di-Pertua: Okey, saya sudah buat ruling. Yang Berhormat Menteri
last ya, kemudian saya pula hendak bercakap.

Datuk Seri Takiyuddin bin Hassan: Terima kasih Tuan Yang di-Pertua. Saya
akan ambil masa yang ringkas dan juga precise untuk isu yang dibangkitkan sahaja.
Pertama, terima kasih kepada Yang Berhormat Langkawi. Saya hendak jelaskan kepada
Yang Berhormat Langkawi bahawa mesyuarat pada hari ini namanya adalah Mesyuarat
Khas Penggal Ketiga Parlimen Ke-14 (2021). Penggal Ketiga, tetapi diadakan dalam
