26 DR.26.07.2021

memang ada pada setiap persidangan. Jadi, Yang Amat Berhormat Perdana Menteri
boleh menetapkan aturannya tetapi Ahli-ahli Dewan Rakyat mempunyai hak untuk
membuat usul-usul yang perlu.

Tuan Yang di-Pertua, niat saya untuk membuat usul-usul ini - skop dan
perbincangannya juga merangkumi semua yang pihak kerajaan hendak bentangkan
dalam Dewan ini. Empat usul ini iaitu usul pertama ialah berkenaan dengan
pengisytiharan darurat. Usul kedua berkenaan Ordinan Darurat 2021 dan usul ketiga
adalah berkenaan dengan Ordinan Darurat (No. 2) 2021 dan usul keempat adalah
berkenaan dengan Ordinan Darurat (Pencegahan dan Pengawalan Penyakit Berjangkit)
(Pindaan) 2021.

Jadi, skop ini memang sangat luas dan merangkumi semua yang hendak
‘erajaan bincangkan. Saya hendak usulkan ini semua agar selepas perbincangan kita
membuat keputusan, sama ada undang-undang darurat ini mesti atau tidak dibatalkan
atau diberhentikan.

Tuan Yang di-Pertua, usul saya yang pertama — keempat-empat usul saya telah
saya failkan pada 19 hari bulan...

Tuan Yang di-Pertua: Pendekkanlah, pendekkan.
Dato’ Seri Dr. Shahidan bin Kassim [Arau]: Tuan Yang di-Pertua.

Dato’ Ngeh Koo Ham [Beruas]: ...Usul pertama saya ialah bahawa Deklarasi
Darurat yang dikeluarkan oleh Yang Dipertuan Agong pada 11 Januari 20271...

Dato’ Seri Dr. Shahidan bin Kassim [Arau]: Apakah kita boleh benarkan
orang...

Dato’ Ngeh Koo Ham [Beruas]: ...Ditamatkan menurut Perkara 150 (3)
Perlembagaan Persekutuan.

Tuan Yang di-Pertua: Yang Berhormat Beruas...

Dato’ Seri Dr. Shahidan bin Kassim [Arau]: Tuan Yang di-Pertua.
Tuan Yang di-Pertua: Yang Berhormat Beruas, tidak payah bacalah.
Dato’ Seri Dr. Shahidan bin Kassim [Arau]: Tuan Yang di-Pertua.

Dato’ Ngeh Koo Ham [Beruas]: Okey, Tuan Yang di-Pertua, selepas usul-usul
ini telah dibuat, Tuan Yang di-Pertua telah menolak usul-usul saya...

Dato’ Seri Dr. Shahidan bin Kassim [Arau]: Tuan Yang di-Pertua, sampai
giliran dia baca usul. Kami menunggu ini, saya juga wakil rakyat...

Dato’ Ngeh Koo Ham [Beruas]: Bukan, bukan...

Dato’ Sri Haji Tajuddin bin Abdul Rahman [Pasir Salak]: Tuan Yang di-
Pertua...

Dato’ Ngeh Koo Ham [Beruas]: Bukan, saya...

Dato’ Seri Dr. Shahidan bin Kassim [Arau]: Tuan Yang di-Pertua menetapkan
masa yang begitu lama kepada — semua orang bagi penjelasan yang sama. Sekarang
ini kita dengar.

Dato’ Ngeh Koo Ham [Beruas]: Isu saya sekarang adalah tentang rayuan saya
pagi ini.
Tuan Yang di-Pertua: Seminit.

Dato’ Seri Dr. Shahidan bin Kassim [Arau]: Saya juga bagi usul, hendak
tunggu berapa lama?

Dato’ Ngeh Koo Ham [Beruas]: Terus kepada...

Dato’ Seri Dr. Shahidan bin Kassim [Arau]: Rakyat sedang menunggu untuk
dengar perbahasan daripada kita.

Dato’ Ngeh Koo Ham [Beruas]: Tuan Yang di-Pertua, ini floor saya. Saya akan
habiskan dalam satu minit.

Tuan Yang di-Pertua: Seminit, seminit.
Dato’ Ngeh Koo Ham [Beruas]: Lima minit, okey.

Tuan Yang di-Pertua: Lima minit sudah banyak.
