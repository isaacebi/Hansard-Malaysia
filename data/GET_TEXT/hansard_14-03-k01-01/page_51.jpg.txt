DR.26.07.2021 43

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Arau. Sila, ada standing order.

Tuan Lim Guan Eng [Bagan]: Standing Order 14(1). Penerangan daripada
Yang Berhormat Menteri-menteri. Biasanya kalau kita ikut convention Parliament, sebaik
sahaja penerangan yang dibuat oleh Yang Berhormat Menteri-menteri, tidak boleh ada
sebarang perbahasan atau pencerahan. So, sekarang ini adalah satu departure dengan
izin, daripada apa yang diamalkan sebelum ini. Adakah ini satu perbahasan?

21230

Kalau bukan satu perbahasan, tidak patut dibawa P.M. 14(1)(i). Ini saya rasa
memang salah. Ini yang pertama. Kedua, saya amat kesal bahawa semasa Yang Amat
Berhormat Perdana Menteri membentangkan NRP, beliau tidak sebut langsung tentang
Ordinan Darurat sepertimana yang disebut oleh Yang Berhormat Menteri Undang-
undang. Ordinan Darurat telah pun dimasukkan pada 21 Julai.

Saya hendak tanya, adakah ini bermakna bahawa semua denda yang
dikenakan, semua hukuman yang dijalankan selepas 21 Julai akan juga dibatalkan
dengan sendirinya? Ini kerana setahu saya, masih dilaksanakan ke atas mereka yang
dihukum oleh pihak berkuasa.

So, sekarang kita tidak ada sebarang penjelasan. / think this is a very important
matter Tuan Yang di-Pertua. Ini satu perkara yang amat penting bahawa penjelasan
harus diberikan oleh pihak Yang Amat Berhormat Perdana Menteri. Ini kerana adalah
suatu perkara yang amat penting dalam keadaan Ordinan Darurat dan juga Proklamasi
Darurat ini harus dijelaskan oleh Perdana Menteri kerana Perdana Menteri lah yang
membuat rujukan ataupun mendapat perkenan daripada Istana. Tidak boleh oleh
Menteri. Perdana Menteri kena jawab perkara yang begitu penting ini.

Saya harap, saya mohon Yang Amat Berhormat Perdana Menteri berikanlah
penjelasan. Pada 21 Julai, Kabinet telah mansuhkan semua Ordinan Darurat. Adakah ini
telah disembahkan ke Istana? Kedua, darurat tidak akan dilanjutkan selepas 1 Ogos.
Adakah ini juga disembahkan ke Istana? So, itu perkara penting kerana negara hendak
tahu kedudukan sekarang. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bagan. Saya benarkan Yang Berhormat Bagan sahaja mohon penjelasan.
Minta...

Tuan Mohamed Hanipa bin Maidin [Sepang]: Tuan Yang di-Pertua, boleh?
Penjelasan, penjelasan.

Tuan Gobind Singh Deo [Puchong]: Just 10 saat.

Tuan Mohamed Hanipa bin Maidin [Sepang]: Tuan Yang di-Pertua, peraturan
mesyuarat, Perlembagaan, boleh?

Tuan Gobind Singh Deo [Puchong]: Isu yang sama dalam masa yang diambil
untuk jawab persoalan berkenaan dengan Perkara 150(3). Kita juga ada Artikel 150(7) di
dalam Perlembagaan Persekutuan yang menyatakan bahawa walaupun satu ordinan itu
ditarik balik ataupun tidak berkuat kuasa, tetapi undang-undang itu masih berkuat kuasa
untuk enam bulan untuk selepas dari itu.

Jadi, soalnya kita hendak minta supaya diberikan penjelasan dengan apakah
status ordinan ini setelah pengumuman dibuat oleh Yang Berhormat Menteri Undang-
undang tadi.

Timbalan Yang di-Pertua [Dato’ Mohd Rashid Hasnon]: Baik.

Tuan Gobind Singh Deo [Puchong]: Dalam keadaan tersebut juga termasuk
soal-soal berkenaan dengan tindakan yang telah pun diambil. Terima kasih.

Tuan Hassan bin Abdul Karim [Pasir Gudang]: Tuan Yang di-Pertua, ringkas
sahaja Pasir Gudang.

Tuan Mohamed Hanipa bin Maidin [Sepang]: Tuan Yang di-Pertua, sedikit,
sedikit.

Timbalan Yang di-Pertua [Dato’ Mohd Rashid Hasnon]: Tidak. Saya hendak
teruskan kepada Ketua Pembangkang untuk meminta penjelasan dan memberikan
pandangan. Sesi ini akan dikumpulkan dan akan dijawab kemudian. There will be a
session Yang Berhormat Bagan.
