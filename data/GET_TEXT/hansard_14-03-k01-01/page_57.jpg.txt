DR.26.07.2021 49

Dato’ Seri Anwar bin Ibrahim [Port Dickson]: [Tidak jelas] [Dewan riuh]

Tuan Khalid bin Abd Samad [Shah Alam]: Tahulah kecil hati tak dapat jadi
TPM.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Port Dickson tadi Yang Berhormat Arau sudah cakap, cukuplah.

Tuan Khalid bin Abd Samad [Shah Alam]: Jangan frust tak jadi TPM ya. Nak
luahkan perasaan? Tunggulah giliran... [Dewan riuh]

Timbalan Yang di-Pertua [Dato' Mohd Rashid Hasnon]: Masa sudah tamat
habis.

Dato’ Seri Mohamed Azmin bin Ali: Saya bentang fakta bukan emosi. Saya
sudah bawa statistik sebab saya tahu Pakatan Harapan...

Dato’ Seri Anwar bin Ibrahim [Port Dickson]: ...Association of Malaysia,
tolong ajar Yang Berhormat Menteri ini ha.

Dato’ Seri Mohamed Azmin bin Ali: ...Akan berbohong dalam Dewan Rakyat.
[Pembesar suara dimatikan]
01250

Timbalan Yang di-Pertua [Dato’ Mohd Rashid Hasnon]: Ahli Yang
Berhormat, masa Yang Berhormat Port Dickson sudah tamat. Saya hendak panggil Yang
Berhormat Langkawi pula ini.

Dato’ Seri Anwar bin Ibrahim [Port Dickson]: Saya tahu di antara menjaga
kesihatan pertumbuhan ekonomi, saya setuju. Akan tetapi biarlah peraturan yang begitu
agak telus dan jangan kira untung memihak kepada syarikat-syarikat di kilang-kilang
besar sahaja. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson. Sekarang saya menjemput Yang Berhormat Langkawi. Tujuh
minit.

Dato’ Seri Dr. Shahidan bin Kassim [Arau]: Kasi lipat Yang Berhormat
Gombak, Yang Berhormat Langkawi.

[Ketawa]

Dato’ Seri Dr. Shahidan bin Kassim [Arau]: Yang Berhormat Langkawi
sokong PN.

Dato’ Mahfuz bin Haji Omar [Pokok Sena]: Lipat Menteri Kanan TPM.
[Ketawa]

Timbalan Yang di-Pertua [Dato’ Mohd Rashid Hasnon]: Sila Yang
Berhormat Langkawi.

12.51 tgh.

Tun Dr. Mahathir bin Mohamad [Langkawi]: Terima kasih Tuan Yang di-
Pertua. Seperti yang saya sangka, penerangan yang telah diberi oleh Yang Amat
Berhormat Perdana Menteri adalah perkara yang sudah diketahui unum. Perkara yang
penting yang perlu diberitahu kepada rakyat ialah peningkatan jumlah kes baharu
sepanjang masa.

Walaupun ada angka-angka yang menunjukkan bahawa kerajaan sedang
mengambil tindakan, tetapi amatlah jelas bahawa segala tindakan ini tidak berjaya untuk
mengurangkan kes-kes baharu. Daripada hanya ratusan sudah meningkat kepada 17
ribu. Kalau adapun dialami di negara lain, saya fikir kerajaan sudah pun jatuh ataupun
prosedur letak jawatanlah. Saya daripada orang yang letak jawatan dua kali. Jadi,
apalah sangat. Letak jawatan lah kalau kamu gagal.

[Ketawa]

Dato’ Sri Haji Tajuddin bin Abdul Rahman [Pasir Salak]: Yang Berhormat
Langkawi ini ada hajat kah apa ini?

Tuan Khalid bin Abd Samad [Shah Alam]: Yang Berhormat Pagoh letak
jawatan.
