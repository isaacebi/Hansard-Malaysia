DR.26.07.2021 55

ini untuk bersama-sama dalam pelan kerajaan untuk menjayakan Pelan Pemulih
Nasional ini.

Terima kasih Tuan Yang di-Pertua.

Timbalan Yang di-Pertua [Dato’ Sri Azalina Othman Said]: Yang Berhormat
Kota Raja, ketua parti, daripada tujuh minit saya bagi 10 minit. Silakan.

2.44 ptg.

Tuan Mohamad bin Sabu [Kota Raja]: Tuan Yang di-Pertua, daripada awal
lagi saya menyebut bahawa pengisytiharan darurat ialah untuk menyelamatkan Yang
Amat Berhormat Perdana Menteri. Bukan untuk menangani COVID-19. Ternyata hujah
itu betul sekarang di mana sebelum darurat, 6,000 paling tinggi sehari. Selepas darurat,
17,000 sehari. Ertinya pengisytiharan darurat sia-sia, yang untung Tan Sri Dato’ Haji
Mahiaddin kerana dia selamat lagi sampai sekarang.

Bila beberapa orang di kalangan rakan mereka lompat atau tidak
mengisytiharkan sokongan, maka cepat-cepat Yang Amat Berhormat menganggotai
Kabinet menghadap Yang di-Pertuan Agong untuk memohon darurat. Darurat ini darurat
menyelamatkan Yang Amat Berhormat Perdana Menteri, bukan menyelamatkan rakyat.

Sebenarnya tidak perlu darurat untuk kita hadapi masalah COVID-19 ini. Kita
ada NADMA iaitu National Disaster Management Agency. Di situ boleh dikerahkan
tentera, polis, APMM, bomba tanpa perlu pengisytiharan darurat. Bila kita kata darurat
untuk selamatkan Yang Amat Berhormat Perdana Menteri, orang tidak percaya.

Hari ini darurat ditarik senyap-senyap sebab kalau diundi, saya berkeyakinan
pihak kerajaan akan kalah. Oleh sebab itu ditarik secara diam-diam. Inilah yang kita lihat
apa yang berlaku sekarang ini. Kita lihat...

Menteri Pembangunan Usahawan dan Koperasi [Datuk Wira Hajah Mas
Ermieyati binti Samsudin]: Yang Berhormat, pakai mask.

Tuan Mohamad bin Sabu [Kota Raja]: ...Bila darurat disiarkan melainkan
kalau benar-benar perlu seperti selepas 13 Mei, kita tahu itu amatlah penting. Bahkan
darurat di Kelantan dahulu pun dipertikai sehingga Menteri dalam kerajaan letak jawatan
dan menjadi pembangkang, Dato’ Asri Haji Muda dan rakan-rakannya.

Darurat kali ini darurat yang langsung tidak perlu. Darurat hal keselamatan, hal
kesihatan tetapi seolah-olah Malaysia dilanda dengan satu bencana yang hebat.
Sekarang, bila sudah melebihi 1 juta dan kita boleh hadiahlah piala kepada Yang Amat
Berhormat Perdana Menteri, selepas darurat angka telah sampai 1 juta.

Bukan kita gembira dengan angka ini. Hari-hari sahabat saya meninggal dunia
ataupun berada dalam stage 4. Kami- Ketua Pemuda Pakatan Harapan sedang stage 4
di Melaka dan lain-lain lagi mereka sedang menderita.

Datuk Wira Hajah Mas Ermieyati binti Samsudin: Yang Berhormat, minta
pakai mask walaupun tengah berbahas.

Tuan Mohamad bin Sabu [Kota Raja]: Saya patuh Yang Berhormat Datuk.
Yang Berhormat Datuk suruh apa pun saya patuh. Asalkan beri masa panjang.

Datuk Wira Hajah Mas Ermieyati binti Samsudin: Saya cuma...

Dato’ Seri Dr. Shahidan bin Kassim [Arau]: Dia ada niat dengan Tuan Yang
di-Pertua.

Timbalan Yang di-Pertua [Dato’ Sri Azalina Othman Said]: Abang Mat,
bukan saya yang cakap ada orang dekat bawah yang cakap.

Datuk Wira Hajah Mas Ermieyati binti Samsudin: Masjid Tanah, Masjid
Tanah cakap.

Tuan Mohamad bin Sabu [Kota Raja]: Kalau Tuan Yang di-Pertua ada niat,
apa salahnya. [Dewan ketawa]

Dato’ Seri Dr. Shahidan bin Kassim [Arau]: Selamat pengantin baru.

Tuan Mohamad bin Sabu [Kota Raja]: Bila diisytiharkan darurat dalam
keadaan tidak penting, apa pandangan penganalisis-penganalisis ekonomi. Kalau
pembangkang kata kerajaan ini kerajaan gagal, tidak ada masalah. Pembangkang, bila
pun tidak sokong kerajaan.
