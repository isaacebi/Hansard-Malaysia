DR.26.07.2021 103

Kajang dan sebagainya, apa yang berlaku ialah pekerja kilang itu kebanyakannya
mereka orang asing, pekerja asing itu mereka di tempat penginapan yang share bersama
dengan kilang yang lain. Apabila itu berlaku, mereka tidak ada kerja, mereka pergi ke flat
atau pun apartment kawan-kawan lain untuk ambil makanan, untuk masak bersama dan
sebagainya dan itu adalah salah satu sumber di mana wabak itu menular. Jadi, ini tidak
bermaksud bahawa wabak itu ditular di kilang, tetapi mungkin adalah di penginapan. Jadi,
the source is from the accommodation. Itu adalah isu yang perlu ditangani. Okey Yang
Berhormat Gombak saya bantu sedikit lah okey.

Dato’ Seri Mohamed Azmin bin Ali: Saya setuju.

YM Datuk Seri Utama Tengku Zafrul Tengku Abdul Aziz: Terima Kasih. Tuan
Yang di-Pertua, boleh saya teruskan hendak jawab Yang Berhormat Langkawi dahulu
walaupun dia tidak ada di sini. Ini berkenaan Majlis Pemulihan Negara. Untuk makluman
Ahli Yang Berhormat, walaupun Majlis Pemulihan Negara namanya sama seperti yang
dicadangkan oleh Yang Berhormat Langkawi tetapi secara hakikinya tidak serupa kerana
cadangan MPN oleh Yang Berhormat Langkawi mengetepikan peranan kerajaan.

Kerajaan berpandangan bagi memastikan Malaysia berjaya keluar dari kemelut
pandemik COVID-19, pendekatan seluruh negara atau dengan izin whole of nation
adalah amat penting.

21730

Cadangan mengetepikan peranan kerajaan hanya akan memburukkan lagi
‘eadaan malah akan menyebabkan usaha kita menjadi tempang. Atas dasar inilah
erajaan telah bersetuju untuk MPN diperkukuhkan dengan penglibatan pakar dari
pelbagai sektor industri, sektor swasta dan juga NGO serta pakar-pakar ekonomi, sosial
dan kesihatan. Mereka ini akan berkongsi kepakaran dan pengalaman masing-masing,
malah Yang Amat Berhormat Perdana Menteri selaku pengerusi, telah menyatakan
undangan beliau kepada pihak pembangkang iaitu PEJUANG sebagai ahli MPN, dan
juga ahli Pakatan Harapan dan Warisan.

Tuan Khalid bin Abd Samad [Shah Alam]: Menteri Kewangan, saya hendak
sebut satu sahaja. Terima kasih.

Hujah itu secara rasional mungkin boleh dipertimbangkan kalau kita tidak ambil
ira bahawa kerajaan yang sedia ada setahun lebih telah gagal. Apabila kerajaan ini telah
gagal, at least clearly, clueless atas cara bagaimana cara hendak menangani pandemik
ini, maka saya menganggap campur tangan kerajaan yang ada ini hanya akan
menyulitkan.

YM Datuk Seri Utama Tengku Zafrul Tengku Abdul Aziz: Terima kasih, Yang
Berhormat Shah Alam, saya ambil maklum.

lsu kesesakan di hospital juga dibangkitkan oleh Yang Berhormat Langkawi...

Dato’ Seri Dr. Shahidan bin Kassim [Arau]: Yang Berhormat Shah Alam
seolah-olah...

Datuk Seri Panglima Wilfred Madius Tangau [Tuaran]: Yang Berhormat
soalan. Tadi saya ada bangkitkan persoalan tentang wakil daripada pembangkang
dalam Majlis Pemulihan Negara 3. Jadi satu daripada PH, cukupkah seorang wakil itu
daripada PH? Dalam PH, ini pun ada tiga- parti di situ. Kenapa perlu ada satu sahaja
dan saya mencadangkan tigalah.

YM Datuk Seri Utama Tengku Zafrul Tengku Abdul Aziz: Okey saya
bentangkan cadangan di dalam Majlis Pemulihan Negara nanti. Terima kasih, Yang
Berhormat.

Isu yang dibangkitkan oleh Yang Berhormat Langkawi dan juga Yang Berhormat
Jelebu mengenai kapasiti di hospital...

Tuan Sim Chee Keong [Bukit Mertajam]: Tentang keanggotaan Majlis
Pemulihan. Yang Berhormat Menteri Kewangan, terima kasih.

Saya hendak cadangkan juga bukan setakat menambahkan ahli dan juga hak
untuk bercakap bagi pihak pembangkang tetapi juga memberikan peluang kepada
pembangkang untuk mencadangkan anggota-anggota NGO dan pakar-pakar supaya
tidak hanya ada satu cadangan daripada kerajaan sahaja. Terima kasih.

YM Datuk Seri Utama Tengku Zafrul Tengku Abdul Aziz: Terima kasih, Yang
Berhormat Bukit Mertajam. Ingin sekali lagi, saya akan bangkitkan isu ini dalam MPN
pada mesyuarat yang akan datang ini. Terima kasih.
