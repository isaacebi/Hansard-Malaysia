44 DR.26.07.2021

Tuan Lim Guan Eng [Bagan]: Ini kerana sekarang darurat kalau tidak dipakai
itu bermakna dipulihkan seperti biasa. Ini dinyatakan oleh Yang Berhormat Menteri
Undang-undang. Tidak boleh main-main dengan perkara ini. Ini perkara penting. Sila
berikan penjelasan.

Tuan Mohamed Hanipa bin Maidin [Sepang]: Tuan Yang di-Pertua, minta
penjelasan bolehlah.

Menteri di Jabatan Perdana Menteri (Parlimen dan Undang-undang) [Datuk
Seri Takiyuddin bin Hassan]: Proklamasi Darurat belum dibatalkan, yang dibatalkan
Ordinan Darurat. Proklamasi Darurat sampai 1 Ogos.

Tuan Lim Guan Eng [Bagan]: Kalau Ordinan Darurat telah dibatalkan. Semua
denda tidak boleh pakai. Hukuman tidak boleh dijalankan oleh pihak berkuasa...

Datuk Seri Takiyuddin bin Hassan: Ya lah, tidak boleh pakailah.
Tuan Lim Guan Eng [Bagan]: Oleh sebab masih dijalankan.

Datuk Seri Takiyuddin bin Hassan: Tidak akan disambunglah.

Tuan Lim Guan Eng [Bagan]: But you must inform. You do not inform.

Datuk Seri Takiyuddin bin Hassan: Already revoked. Question of another six
months tidak timbul lagi sebagaimana Yang Berhormat Puchong sebut.

Tuan Lim Guan Eng [Bagan]: That’s why | said you have to— This is a shame.
Itu shame kerana masih berdasarkan enam bulan. Itu satu shame. Sungguhpun sudah
dilengkapkan, tetapi masih berkuat kuasa mesti diputuskan dalam Dewan yang mulia ini.

Datuk Seri Takiyuddin bin Hassan: Enam bulan tak terpakai kerana telah
direvoked ataupun di-anulled. Tidak timbul lagi...

Tuan Sim Chee Keong [Bukit Mertajam]: Perdana Menteri kena jawablah
Perdana Menteri. Perdana Menteri kena jawab. Bagi satu penjelasan yang jelas.

Tuan Lim Guan Eng [Bagan]: You sudah kena- diputuskan ...berkuat kuasa
enam bulan. So, kalau you revoke pun tidak ada makna. Itu sebab kita mahu undi dalam
Dewan ini sama ada diluluskan atau dibatalkan.

Timbalan Yang di-Pertua [Dato’ Mohd Rashid Hasnon]: Baik, terima kasih.
Terima kasih Yang Berhormat Bagan. Nanti Yang Berhormat kita akan dikumpulkan
semua permintaan dan penjelasan akan dijawab sebelum habis tajuk ini. Sekarang saya
jemput Yang Berhormat...

Tuan Lim Lip Eng [Kepong]: Kepong, Kepong.

Tuan Mohamed Hanipa bin Maidin [Sepang]: Tuan Yang di-Pertua, seminit.
Tuan Yang di-Pertua, Perlembagaan, ikut Perlembagaan. Saya seminit.

Tuan Lim Kit Siang [Iskandar Puteri]: Saya percaya Yang Amat Berhormat
Perdana Menteri perlulah beri satu penjelasan yang memuaskan. Kenapa untuk lima hari
Perbekalan Ordinan-ordinan Darurat tidak diumumkan. Parlimen negara ditipu oleh
sebab apabila Yang Berhormat Beruas, usul beliau ditolak bukan atas alasan bahawa
ordinan-ordinan sudah dibatalkan. Ini menunjukkan bahawa kerajaan ini tidak ikhlas,
tidak honest. Saya rasa Yang Amat Berhormat Perdana Menteri perlulah memberi satu
penjelasan kepada negara dan Parlimen.

Kalau tidak, Yang Amat Berhormat Perdana Menteri patutlah dirujuk kepada
Jawatankuasa Hak dan Kebebasan kerana sudah mengelirukan Dewan yang mulia ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Iskandar Puteri. Sekarang saya jemput Yang Berhormat Port Dickson. Sila,
10 minit mula.

12.36 tgh.

Dato’ Seri Anwar bin Ibrahim [Port Dickson]: Saya masih berpegang kepada
janji Tuan Yang di-Pertua dan saya akan teruskan iaitu pertama terima kasih atas
pembentangan tadi dan ruang diberikan untuk Ahli-ahli Yang Berhormat mengemukakan
pandangan dan saya anggap perbahasan walaupun tidak ada pengundian.

Pertama, saya masih perlu rujuk apa yang disebut oleh Yang Berhormat Menteri
dan juga yang dibangkitkan oleh Yang Berhormat Bagan, Yang Berhormat Iskandar
Puteri dan juga yang lain termasuk Yang Berhormat Puchong tentang Ordinan Darurat.
