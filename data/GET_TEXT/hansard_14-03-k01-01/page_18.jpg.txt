10 DR.26.07.2021

10.43 pg.

Tuan Mohamed Hanipa bin Maidin [Sepang]: Tuan Yang di-Pertua, saya ingin
menyatakan bahawa apabila kita mengadakan, apabila Tuan Yang di-Pertua memanggil
sidang ini, izinkan saya membaca apa dikatakan oleh titah Yang Dipertuan Agong, kali
yang ketiga setelah dua kali dipanggil diminta untuk sidang Parlimen tidak didengar,
makna Yang di-Pertuan Agong telah memanggil kali yang ketiga dan telah ada satu
kenyataan dari Istana Negara menyatakan bahawa, Ordinan Darurat, Proklamasi Darurat
hendaklah dibentangkan di Parlimen.

Tuan Yang di-Pertua, saya rasa Tuan Yang di-Pertua pun sebagai seorang yang
hebat dalam undang-undang memahami bahawa dalam negara kita ini ada
Perlembagaan dan tadi pun dikatakan oleh Yang Berhormat bahawa Standing Orders
dalam negara kita ini tertakluk kepada Perlembagaan. Ini boleh juga dalam Artikel 62
Perlembagaan Subject Constitution, is very clear.

Tuan Yang di-Pertua, oleh kerana kita bersidang sekarang dalam keadaan
darurat dan dalam masa darurat masih lagi sedang berkuat kuasa, maka kita tidak boleh
lari daripada Artikel 150. Artikel 150 (2B), (2C), (3) (7) ini adalah peruntukan-peruntukan
yang Tuan Yang di-Pertua rasa sedar bahawa memang patut wajib dipatuhi. Sebagai
contoh Artikel 150(3) jelas mengatakan bahawa hendaklah dibentangkan di Parlimen ini
Ordinan yang Pengerusi sudah buat.

Tuan Yang di-Pertua, saya telah melihat wording yang berbeza di antara 150(3)
dengan contohnya 107 berkaitan laporan audit. Kalau 107, mengatakan bahawa hanya
dibentang tidak ada langsung perkataan selepas itu perkataan contohnya di revoke ke
ataupun perkataan-perkataan seperti itu ataupun perkataan resolution. Akan tetapi dalam
150 ada perkataan-perkataan seperti di revoke, ada perkataan seperti resolution.

Ini semua menunjukkan bahawa perlu ada perbahasan. Bagaimanakah kita
boleh mendapatkan satu resolution kalau tidak ada perbahasan, tidak ada resolution?
Jadi saya menyatakan bahawa...

Tuan Sim Tze Tzin [Bayan Baru]: Yang Berhormat Sepang, celah sedikit
boleh?

Tuan Mohamed Hanipa bin Maidin [Sepang]: Boleh celah ke masa ini?
[Dewan ketawa]

Tuan Sim Tze Tzin [Bayan Baru]: Boleh, boleh celah sedikit?

Tuan Yang di-Pertua: Tak nak, Yang Berhormat Sepang belum habis.
Tuan Sim Tze Tzin [Bayan Baru]: Sedikit sahaja, satu minit sahaja.

Tuan Mohamed Hanipa bin Maidin [Sepang]: Tuan Yang di-Pertua boleh
celah ke? Saya tidak faham kalau boleh saya hendak, kalau tidak boleh tak apa.

Tuan Sim Tze Tzin [Bayan Baru]: Terima kasih Yang Berhormat Sepang. Saya
hendak highlight kepada Tuan Yang di-Pertua bahawa pada 16 Jun 2021, Titah Agong,
Yang di-Pertuan Agong telah bertitah ya keluarkan satu kenyataan daripada Istana
Negara dan Tuanku bertitah, “setelah memperhalus semua pandangan para pemimpin
parti politik, Jawatankuasa Khas Bebas Darurat 2021 dan sembah taklimat para pakar
dari agensi-agensi kerajaan maka Seri Paduka Baginda menzahirkan pandangan
Parlimen perlu diadakan secepat mungkin’.

Tuanku bertitah lagi, “ini untuk membolehkan Ordinan-ordinan Darurat dan
Pelan Pemulihan Negara dibahaskan oleh Ahli-ahli Dewan Rakyat”. [Dewan Tepukj]. Ini
Titah Tuanku dan kita tahu bahawa Yang Amat Berhormat Pagoh telah derhaka kepada
Titah Tuanku. Tidak bersidang secepat mungkin dan sekarang memberi arahan bahawa
Dewan Rakyat ini tidak boleh berbahas Ordinan-ordinan Darurat.

Ini satu penderhakaan dan saya harap bahawa Tuan Yang di-Pertua jangan
mengheret Parlimen ke arah penderhakaan dan Tuan Yang di-Pertua mempunyai
tanggungjawab mempertahankan Perlembagaan Malaysia dan juga menjunjung Titah
Tuanku, terima kasih.

Tuan Mohamed Hanipa bin Maidin [Sepang]: Terima kasih kepada Yang
Berhormat Bayan Baru yang mencelah.

Tuan Yang di-Pertua: Seminit ya.

Tuan Mohamed Hanipa bin Maidin [Sepang]: Okey dia mencelah, dia
mencelah ambil masa saya sudah, saya tambah lagi masa.
