62 DR.26.07.2021

sebahagian daripada permasalahan negara kita pada saat ini. Perlu kita utamakan
berbilion-bilion duit.

Saya harap apa yang telah diutarakan oleh Yang Amat Berhormat Perdana
Menteri ...

Datuk Seri Jalaluddin bin Alias [Jelebu]: Siapakah menteri luar bandar
semasa itu?

Datuk Seri Panglima Haji Mohd Shafie bin Haji Apdal [Semporna]: ...Must
be balanced.

Datuk Seri Panglima Haji Mohd Shafie bin Haji Apdal [Semporna]: Saya
faham tetapi you tidak tahu berapa, FELCRA...

Dato’ Sri Haji Tajuddin bin Abdul Rahman [Pasir Salak]: Berbilion. RM16
bilion, RM20 bilion. Your Ministry Work was allocated.

Datuk Seri Panglima Haji Mohd Shafie bin Haji Apdal [Semporna]: You don’t
know. You don’t understand.

Dato’ Sri Haji Tajuddin bin Abdul Rahman [Pasir Salak]: We know that.

Datuk Seri Panglima Haji Mohd Shafie bin Haji Apdal [Semporna]: You tidak
tahu berapa saya belanja. Tidak akan saya —saya punya kawasan Pasir Salak bukan you
tidak nampak. Terima kasih banyak.

Timbalan Yang di-Pertua [Dato’ Sri Azalina Othman Said]: Yang Berhormat
Sibuti.

Dato’ Sri Haji Tajuddin bin Abdul Rahman [Pasir Salak]: You can talk to the
people, you don’t know.

Timbalan Yang di-Pertua [Dato’ Sri Azalina Othman Said]: Silakan tujuh
minit.

3.18 ptg.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Saya petang ini berdiri untuk mengambil bahagian berkenaan tentang apa yang
telah diterangkan oleh Yang Amat Berhormat Perdana Menteri berkenaan tentang Pelan
Pemulihan Negara. Saya juga ingin bertanya kepada Yang Amat Berhormat, persoalan
rakyat di bawah adalah bila dan bagaimanakah pandemik COVID-19 ini akan berakhir?

Saya juga yakin 220 orang Ahli Parlimen di dalam Dewan ini mempunyai kisah
pandemik COVID-19 masing-masing. Ada yang kehilangan rakan, ada yang kehilangan
guru, ada yang kehilangan ibu, ada yang kehilangan bapa, adik, pemandu teksi,
perniagaan dan macam-macam lagi. Ini adalah perkara yang kita nampak dan juga kita
bawa dan datang hari ini untuk berbincang, bertanya kepada Yang Amat Berhormat
Perdana Menteri apakah langkah yang terbaik untuk kita menyelesaikan masalah ini.

Tadi saya mendengar daripada Menteri bahawa Ordinan Darurat ini telah ditarik
dan juga dibatalkan. Saya memikirkan kebimbangan bagi negeri Sarawak pada 1 Ogos
nanti secara automatik DUN Sarawak akan dibubarkan dan kami akan berdepan dengan
pilihan raya dalam tempoh 60 hari.

Secara peribadi, saya melihat proses vaksinasi di Sarawak adalah sangat baik.
Kita telah mencapai satu angka yang sangat memuaskan dan Kerajaan Persekutuan
walaupun kami bersedia untuk membeli vaksin tetapi Menteri yang bertanggungjawab,
prihatin dan juga telah menghantar vaksin yang diperlukan. Walaupun angka yang baik
dan kita pun boleh beralih kepada fasa ketiga Pelan Pemulihan Negara tetapi saya agak
bimbang sekiranya Pilihan Raya Negeri Sarawak ini dijalankan dalam tempoh 60 hari
selepas 1 Ogos nanti, kita akan berdepan lagi dengan masalah jangkitan.

01520

Lebih-lebih lagi delta varian telah muncul dan juga di kawasan saya seperti Miri
dan Sibuti, kita telah dapati ada kes delta telah timbul. Ini saya berharap agar Yang Amat
Berhormat dan juga rakan-rakan dalam Dewan dapat memberi pandangan dan juga kita
tidak ingin mengadakan pilihan raya dalam masa terdekat walaupun kita harus
menjalankan pilihan raya tersebut di negeri Sarawak kerana kita ingin mengutamakan
nyawa rakyat Sarawak. Yang Amat Berhormat Ketua Menteri Sarawak pun...

Tuan Chong Chieng Jen [Stampin]: Yang Berhormat, minta penjelasan.
