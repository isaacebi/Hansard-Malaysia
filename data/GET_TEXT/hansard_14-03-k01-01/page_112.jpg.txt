104 DR.26.07.2021

Mengenai- balik kepada kesesakan kapasiti yang dibangkitkan oleh Yang
Berhormat Langkawi dan juga Yang Berhormat Jelebu, kesesakan kapasiti sistem
kesihatan awam ini satu faktor yang amat penting. Justeru, kapasiti sistem kesihatan
awam terutamanya penggunaan kapasiti ICU adalah satu daripada tiga indikator utama
yang perlu dipantau rapi dalam Pelan Pemulihan Negara dalam konteks peralihan secara
berfasa.

Ekoran penggunaan penuh kapasiti hospital knususnya di Lembah ‘Pantai’...
Eh, Lembah Klang, kerajaan telah menubuhkan... [Dewan ketawa] Greater Klang Valley
Special Task force [Ketawa] Untuk menangani tekanan tersebut.

Seorang Ahli: Nanti mimpi pun Lembah Pantai.

Datuk Seri Shamsul Iskandar @ Yusre bin haji Mohd Akin [Hang Tuah
Jaya]: ...Lembah Pantai ya, Yang Berhormat Menteri.

Tuan Ahmad Fahmi bin Mohamed Fadzil [Lembah Pantai]: Lain macam
sahaja.

YM Datuk Seri Utama Tengku Zafrul Tengku Abdul Aziz: Sorry ya, Yang
Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Dimaafkan.

YM Datuk Seri Utama Tengku Zafrul Tengku Abdul Aziz: Pertama, kerajaan
elah menyediakan peruntukan tambahan RM350 juta untuk Kementerian Kesihatan bagi
meningkatkan kapasitinya merawat pesakit COVID-19.

Kedua, kerajaan juga telah mengamalkan pendekatan whole of government dan
juga meningkatkan kapasiti rawatan COVID-19 melalui mengoptimumkan kapasiti
hospital pengajar seperti di UKM dan UM dan juga Hospital Tentera Tengku Mizan dan
juga penyediaan Hospital Medan oleh Kementerian Pertahanan dengan peruntukan
setakat ini RM100 juta.

Ketiga, mengambil juga pendekatan whole of nation, dengan melaksanakan
penyumberan luar kes, dari hospital kerajaan kepada hospital swasta dengan peruntukan
RM210 juta.

Untuk makluman Ahli Yang Berhormat, PPN memberi penekanan kepada
vaksinasi rakyat yang secara tidak langsung akan mengurangkan kes bergejala, dan
ekanan ke atas kapasiti hospital awam, insya-Allah.

Daripada segi kadar vaksinasi seperti yang semua maklum, setakat ...

Datuk Seri Shamsul Iskandar @ Yusre bin haji Mohd Akin [Hang Tuah
Jaya]: Yang Berhormat Menteri, hospital sedikit, beri izin, Hang Tuah Jaya.

Datuk Seri Shamsul Iskandar @ Yusre bin haji Mohd Akin [Hang Tuah
Jaya]: Terima kasih, Tuan Yang di-Pertua. Ini tentang hospital tadi dimaklumkan, saya
hendak tanya sedikit tentang Hospital Medan. Saya ingat Menteri Pertahanan pun ada di
sini. Saya telah bangkitkan dalam dialog itu hari tentang kelambatan di sesuatu tempat
itu untuk membangunkan Hospital Medan contohnya di Melaka.

Kita ada masalah di hospital dengan kapasiti ICU yang sekarang sudah
berlebihan. Jadi Exco Kerajaan Negeri pada ketika itu mengumumkan bahawa mereka
akan bangunkan Hospital Medan tetapi dalam masa 2 minggu, dan ini satu tempoh masa
yang terlalu lama mengambil kira Melaka itu ada dua buah kem tentera, Kem Komando
dan Kem Terendak. Jadi saya ingat adakah isu yang timbul isu kewangan ataupun
birokrasi yang menyebabkan lambatnya untuk kita bangunkan Hospital Medan ini.
Terima kasih.

YM Datuk Seri Utama Tengku Zafrul Tengku Abdul Aziz: Terima kasih.

Dato’ Jalaluddin bin Alias [Jelebu]: Yang Berhormat Menteri, Jelebu, Yang
Berhormat Menteri.

YM Datuk Seri Utama Tengku Zafrul Tengku Abdul Aziz: Yang Berhormat
Jelebu, silakan.

Dato’ Jalaluddin bin Alias [Jelebu]: Soalan saya tadi. Yang Berhormat
Menteri, saya minta penjelasan daripada kerajaan tentang peranan 46.9 buah hospital
swasta yang masih lagi tidak terlibat dalam kes rawatan COVID-19 ini kerana ini boleh
mengelakkan Yang Berhormat Menteri, kes yang berkaitan dengan brought in dead atau
BID, ini kerana ini akan memberikan kesan yang sangat mendalam kepada masyarakat.
