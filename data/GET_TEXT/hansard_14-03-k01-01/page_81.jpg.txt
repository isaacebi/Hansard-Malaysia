DR.26.07.2021 73

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh.

Seterusnya saya ingin menjemput Yang Berhormat Pasir Puteh kemudian diikuti
oleh Yang Berhormat Bukit Mertajam.

Mulai Yang Berhormat Pasir Puteh, Tuan Yang di-Pertua telah memberi nota
untuk memaklumkan supaya kita mulakan hanya lima minit sahaja kerana memberi
peluang kepada yang lain. Sila Yang Berhormat Pasir Puteh. Terima kasih.

3.55 ptg.

Dr. Nik Muhammad Zawawi bin Haji Salleh [Pasir Puteh]:
Assalammualaikum warahmatullahi wabarakatuh dan salam sejahtera.

Pertamanya, saya merakamkan ucapan tahniah kepada pihak kerajaan yang
telah pun mengemukakan Pelan Pemulihan Negara yang saya anggap bersejarah. Yang
terkandung di dalamnya lapan buah pakej yang menelan belanja sebanyak RM530 bilion,
dan ini satu gambaran kerajaan yang berani, kerajaan yang tidak sebagaimana kerajaan
terdahulu. Bila disebut, jawapannya tak ada duit. Bila disebut, tidak ada duit. Hari ini,
alhamdulillah. Kerajaan negara kita lebih berani dan lebih peka kepada kesusahan yang
dihadapi oleh rakyat.

Saya, dalam ucapan ini ingin mencadangkan kepada pihak kerajaan supaya
sektor ekonomi yang dibekukan pada hari ini, dibuka berperingkat tetapi dalam jangka
masa yang dekat. Di samping itu, supaya kerajaan memberi fokus kepada vaksinasi
negara. Kalau hari ini kita telah pun mencapai angka lebih daripada 500 ribu untuk satu
hari, cubalah usaha, ikhtiar supaya vaksinasi dalam negara kita ini berjaya dilaksanakan,
mencecah kalau tidak sampai pun, kurang sedikit daripada satu juta untuk satu hari,
supaya sektor ekonomi ini dapat berjalan dengan baik.

Ya, saya tidak nafikan bahawa sektor kesihatan ini penting dan mustahak
erana ia meragut nyawa rakyat. Satu perkara yang paling mahal dalam kehidupan
manusia, dan saya ucap syabas kepada KKM yang telah pun berjaya membendung
sebaik mungkin daripada rakyat menghadapi kematian ini. Namun kita juga perlu lihat
dalam sektor ekonomi ini juga meragut nyawa rakyat. Banyak kita bincang. Ada yang
bunuh diri, ini bukan kerana COVID-19 tetapi kerana ekonomi, kerana tekanan hidup.
Begitu juga Ahli-ahli Yang Berhormat, semua memahami. Ramai rakyat di dalam
awasan kita, ada yang tidak mampu datang ke hospital.

Ini tekanan, ini kerana tidak ada kekuatan kewangan menyebabkan mereka juga
erdedah kepada kematian. Orang yang mempunyai sakit yang kronik terpaksa
berhadapan dengan kematian. Sebab itu saya mencadangkan kepada pihak kerajaan
supaya membuka sektor ekonomi ini secara berperingkat tetapi dalam tempoh yang
singkat dan dalam waktu yang sama kerajaan menyediakan vaksinasi yang secukupnya
epada rakyat di dalam negara kita.

Yang kedua, saya ingin menyentuh berkenaan dengan Pelan Pemulihan
Negara, sektor ekonomi. Kita tahu waktu kita menghadapi pandemik COVID-19, sektor
pertanian sebagai contoh sektor yang boleh diceburi oleh rakyat. Tanaman-tanaman
pertanian boleh diteruskan oleh rakyat. Akan tetapi di dalam Pelan Pemulihan Ekonomi,
sebagai contoh saya sebut. Pelan Jana Semula Ekonomi (PENJANA) yang diisytiharkan
pada 5 Jun 2020, ada 40 inisiatif. Daripada RM35 bilion, MAFI yang menjadi agen kepada
ekonomi negara, menjadi agen ekonomi pertanian negara, hanya diperuntukkan
sebanyak RM400 juta sahaja. Daripada RM35 bilion, RM400 juta sahaja diperuntukkan
‘epada MAFI.

Saya harap pihak kerajaan dapat memberi semak imbang dalam perkara ini
erana kalau dalam sektor yang lain, ya ia mendedahkan kepada jangkitan COVID-19
etapi dalam industri pertanian ini, kita rasakan ia lebih berstrategi. Tuan Yang di-Pertua,
masa sudah hendak habis.

21600

Timbalan Yang di-Pertua [Dato’ Mohd Rashid Hasnon]: Minta rumuskan.

Dr. Nik Muhammad Zawawi bin Haji Salleh [Pasir Puteh]: Cuma saya
rakamkan kepada rakan-rakan daripada pembangkang kalau kita bincang biarlah kita
bincang untuk masa depan. Kalau kita hendak ungkit yang belakang, semua boleh ungkit.
Kerajaan boleh ungkit, boleh ungkit. Sebanyak 1001 macam kita boleh ungkit tetapi kalau
kita ungkit yang telah berlaku, tidak ada gunanya. Kalau kita hendak ungkit jangkitan
