DR.26.07.2021 25

Menteri dan kerajaan sehingga hari ini belum memberi perakuan bahawa darurat akan
tamat pada 1 Ogos [Tepukj.

Tuan Yang di-Pertua, mengambil kira satu perkara yang lain, yang saya
suarakan ini soal darurat, soal perbahasan dan sidang Parlimen biasa, bukan sahaja
daripada saya dan Ketua-ketua Pembangkang yang lain iaitu DAP, Amanah, Pejuang ,
Warisan, MUDA. Saya teliti kenyataan Presiden UMNO sendiri yang minta bahas dan
minta terkam soal darurat [Dewan riuh]. Maknanya, ia tidak lagi suara kecil, ia suara
majoriti rakyat dan Tuan Yang di-Pertua hendak berlindung di bawah Peraturan
Mesyuarat dan mengetepikan semangat Perlembagaan. Dalam konteks krisis seperti ini
Tuan Yang di-Pertua, adalah keberanian moral, tenacity dan courage of conviction to go
by the spirit of the Constitution to save this country from this crisis [Tepuk].

Jangan kita dalam keadaan at the state of the denial. Semua okey, tidak
mengapa. Cari berlindung di bawah peraturan-peraturan kecil menyelamatkan diri. Ini
bukan hendak selamatkan orang, ini selamatkan negara dan rakyat. Saya tidak perlu
tegaskan semula berapa ramai orang-orang derita, mati, sakit, susah, bunuh diri, hospital
tidak boleh muat — Ya betul, termasuk Selangor kerana prestasi Menteri Besar dahulu
karut, sebab itu Selangor ada problem itu sekarang. Wang habis...

Dato’ Haji Mohd Fasiah bin Mohd Fakeh [Sabak Bernam]: Ini berlaku Menteri
Besar sekarang. Ini berlaku Menteri Besar sekarang.

Dato’ Seri Anwar bin Ibrahim [Port Dickson]: Yang Berhormat Timbalan
Perdana Menteri sebut kerajaan tempatan tidak ada kuasa. Saya kalau tidak salah Yang
Berhormat Timbalan Perdana Menteri sebut melainkan dia nafikan sekarang bahawa
apabila ada darurat, MKN dan keputusan kerajaan mengatasi. Sekarang hendak berdalih
dan mengatakan tak ia Selangor kerana kerajaan tempatan. Ya kalau begitu, apakah
cadangan kerajaan supaya Selangor melanggar pengisytiharan darurat? Saya hendak
penjelasan daripada Timbalan Perdana Menteri.

Mahukah dia meminta Kerajaan Selangor sekarang mengambil tindakan
melanggar Perintah Darurat yang beliau umumkan selaku Timbalan Perdana Menteri?

Datuk Mohd Azis bin Jamman [Sepanggar]: Sabah tidak dibenarkan...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Timbalan Perdana Menteri jangan tutup pintu belakang.

Tuan Yang di-Pertua: Seminit.

Dato’ Seri Anwar bin Ibrahim [Port Dickson]: Tuan Yang di-Pertua, saya
rumuskan. Bahawa yang penting kita ambil...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ya lah, MITI yang panas.

Dato’ Seri Anwar bin Ibrahim [Port Dickson]: ...Yang berani membetulkan
keputusan yang dibuat oleh Tuan Yang di-Pertua dan minta supaya keputusan kita
mestilah berdasarkan Perkara 150 (3) seperti mana yang saya usulkan dalam usul saya
dan juga empat usul yang dikemukakan oleh Yang Berhormat Beruas, terima kasih.

11.25 tgh.

Dato’ Ngeh Koo Ham [Beruas]: Terima kasih Tuan Yang di-Pertua. Saya
bangun untuk membahaskan tentang empat usul ataupun kemukakan empat usul
berkenaan dengan empat usul yang telah saya kemukakan kepada Tuan Yang di-Pertua.

Tuan Yang di-Pertua, saya setuju bahawa memandangkan Parlimen belum
diprorog atau diberhentikan untuk sesi ketiga. Yang Amat Berhormat Perdana Menteri
mempunyai kuasa untuk memanggil sidang khas. Akan tetapi, Aturan Mesyuarat yang
elah ditetapkan oleh beliau tidak menunjukkan peranan yang hendak dimainkan oleh
Dewan Rakyat dan Parlimen.

Ini sebab Parlimen merupakan tempat badan tertinggi the highest body on the
land dalam negara kita untuk membuat keputusan. Undang-undang dibuat oleh kita
semua di sini dan apa yang telah dicadangkan ini bagi saya macam sembang-sembang
opitiam. Kita bincang tetapi tidak ada keputusan. Itu bukan peranan Parlimen. Setiap
Persidangan Parlimen, wang rakyat berjuta-juta ringgit kita gunakan. Janganlah kita
datang menjadikan Parlimen satu bicara kopitiam. Oleh yang demikian, saya telah
membuat empat usul dan Tuan Yang di-Pertua, dalam apa-apa persidangan pun mana-
mana Ahli Dewan Rakyat boleh membuat usul. Ini satu amalan ataupun satu hak yang

