DR.26.07.2021 71

3.44 ptg.

Puan Nurul Izzah binti Anwar [Permatang Pauh]: Assalamualaikum
warahmatullahi wabarakatuh dan salam hormat.

Tuan Yang di-Pertua, kita bertemu semula di Dewan dengan kes COVID-19 di
Malaysia mencecah sejuta. Rekod tertinggi 17,045 orang setakat Ahad dan sudah 13
hari berturut-turut kes harian melebihi 10,000 sehari dengan kadar positif lebih 10
peratus. Pelan Pemulihan Negara diumumkan oleh Perdana Menteri pada 15 Jun yang
lalu. Kita mendengar road map dan ada perancangan supaya boleh keluar daripada
Perintah Kawalan Pergerakan secara berfasa. Ini memang amat dinantikan oleh rakyat
termasuk juga sidang kita hari ini dan bergantung pada tiga faktor iaitu:-

(i) bilangan kes harian COVID-19;
(ii) kadar penggunaan katil di wad ICU; dan
(iii) peratusan rakyat yang lengkap terima vaksin.

COVID-19 terus menghasilkan varian yang baharu yang berbahaya. Disebut
adi mutasi berganda akibat varian Delta. Saya hendak tekankan penting di skala ini
‘erajaan memperincikan bahawa ia bukan lagi akan menjadi pandemik yang mungkin
berakhir dalam sekejap masa lagi tetapi menjadi endemik. Maksudnya COVID-19 akan
erus menular di kalangan masyarakat sebagaimana tularnya denggi. Ini penting untuk
ita knabarkan kepada rakyat sedang kita mencapai 80 peratus populasi dapat vaksin.

Saya nampak juga strategi kerajaan bergantung dengan kejayaan program
PICK. Alhamdulillah, kadar vaksinasi baik, kedudukan antara yang terpantas di dunia
berbanding Korea, Australia dan negara jiran. Hanya, bimbang saya Tuan Yang di-
Pertua, kalau kita buka secara terburu-buru, bergantung saja kepada kejayaan vaksinasi
anpa mengukur tahap sebenar kesusahan rakyat serta langkah-langkah kesihatan
awam secara realistik, kita akan hadapi masalah yang sama sebagaimana negara lain
yang menggunakan strategi sebegitu.

Pengalaman Iceland dan England. Iceland bergantung pada vaksin sebagai
penawar utama, kemudian mereka buka negara. Akhirnya, jangkitan COVID-19
berganda sejurus selepas pembukaan termasuk apabila mereka terima pelawat luar
negara sebelum mereka bergerak kepada cara-cara lain. Itu bila Iceland sudah capai 85
peratus populasi yang telah divaksin. Maksudnya kita kena bersedia. Ini adalah realiti
yang dihadapi dan kita tidak boleh hanya bergantung pada pemvaksinan.

England buka ekonomi pada 19 Julai dan akhirnya bakal dibebankan dalam
perangkaan dengan dalam empat minggu 175,000 kes sehari, sama macam awal Januari
ahun ini. Jadi saya harap bila kita dengar permohonan — contohnya Yang Berhormat
Bandar Kuching sebut, Parlimen ini cerminan rakyat. Kalau Parlimen pun kita tidak boleh
adakan pengudaraan yang sewajibnya, yang sepatutnya, it’s hard to expect rakyat di luar
sana mampu melakukan perkara yang sama. Jadi kita kena mulakan di sini Tuan Yang
di-Pertua.

Tuan Mohamed Hanipa bin Maidin [Sepang]: Yang Berhormat Permatang
Pauh, sedikit.

Puan Nurul Izzah binti Anwar [Permatang Pauh]: Saya pergi kepada
beberapa saranan. Maaf, tidak cukup masa Yang Berhormat, saya minta maaf sangat-
sangat.

Tuan Mohamed Hanipa bin Maidin [Sepang]: 10 saat sahaja.

Puan Nurul Izzah binti Anwar [Permatang Pauh]: Saya minta maaf sangat.
Kalau saya habiskan ini, saya habiskan pertama. Terima kasih Yang Berhormat Sepang.

Tuan Mohamed Hanipa bin Maidin [Sepang]: 10 saat ya.

Puan Nurul Izzah binti Anwar [Permatang Pauh]: Okey, pertama isu prihatin
sebenar bergantung pada realiti sebenar. Point saya yang pertama ialah kita perlu
realistik. Bila bercakap tentang Pelan Pemulihan Negara, yang penting adalah
pendapatan garis kemiskinan. Yang Berhormat Jeli pada 2019 telah membawa kepada
pendapatan PGK yang lebih mencerminkan realiti semasa. Akan tetapi saya hendak
tekankan sekarang adalah zaman COVID-19. Maksudnya rakyat di bawah akan
menghadapi kehilangan pekerjaan. Kita nampak hampir 100 ribu orang hilang kerja dan
7,994 orang hilang nyawa, maka takkan pendapatan garis kemiskinan akan boleh kita
guna pakai yang dulu, tidak boleh. /t is not realistic. Jadi saya bimbang, kalau kita tidak
ambil kira, kita tidak berlaku adil kepada rakyat.
