58 DR.26.07.2021

Satu lagi saya ingin menyentuh soal murid sekolah yang akan dibuka sekolah.
Di mana keputusan kerajaan untuk membuka semula sekolah secara berperingkat-
peringkat iaitu pengajaran pembelajaran secara bersemuka bagi setiap negeri beralih ke
fasa kedua PPN perlu diperhalusi. Ini kerana pelajar ini tidak pun divaksin. Bagaimana
indakan kerajaan untuk vaksin pelajar-pelajar Tingkatan 5 bakal menduduki peperiksaan
pada tahun ini. Adakah mereka ini tidak berisiko dan apa peranan kita untuk membantu
pihak KPM ini membantu orang kampung, rakyat yang anak-anaknya akan menghadapi
peperiksaan.

Kita tidak mahu sekolah hari ini buka, tutup, buka tutup, tutup tidak buka-buka
lagi. Jadi, adakah semua peranti ini cukup, internet cukup, pencapaian jalur lebarnya
cukup. Anak-anak di luar bandar ini masih keciciran kerana tidak ada capaian internet.

01500

Jadi, saya harap Menteri yang bertanggungjawab, cari exit plan, bagaimana
hendak menyelesaikan isu yang berkaitan dengan itu.

Jadi, saya ingin membangkitkan semula kepada perkara yang- ada satu minit
lagi. Saya hendak beritahu, pelan yang disebutkan oleh Yang Berhormat Jelebu sebentar
adi. Kronologinya kenapa COVID-19 ini datang ke Malaysia ini banyak. Bukan zaman
PN sahaja. Zaman PH pun sudah berlaku. Saya hendak tunjuk keratan akhbar tahun
2003. Tiga orang pelancong China, positif Coronavirus. Akhbar pada 25 Januari. Menteri
Kesihatan bagi pula masuk ke Malaysia.

Kerajaan pantau kemasukan pelancong. Ini pun ada. Bagi masuk lagi. Ini kita
hendak sebut apa puncanya. Jangan salahkan kerajaan yang sekarang...

Tuan Khalid bin Abd Samad [Shah Alam]: Akan tetapi bila kita serahkan pada
PN, sudah tidak ada kes. 11 hari tidak ada kes. Bila diserah kepada PN sudah tiada kes.
Ini fakta, Yang Berhormat. Kemukakan fakta. Bila diserahkan kepada PN sudah tiada
es. Ceritakan semua.

Dato’ Haji Salim Sharif [Jempol]: ...Kepada kerajaan sekarang,

Tuan Khalid bin Abd Samad [Shah Alam]: Masa serah kepada PN, kosong
es. Bila PN ambil alih kosong kes- 11 hari tiada kes.

Dato’ Haji Salim Sharif [Jempol]: Terima kasih Tuan Yang di-Pertua, memberi
ruang kepada saya. Terima kasih.

Tuan Khalid bin Abd Samad [Shah Alam]: Cerita semua. Jangan cerita
separuh.

Timbalan Yang di-Pertua [Dato’ Sri Azalina Othman Said]: Yang Berhormat,
saya tahu lah Yang Berhormat sudah dekat tujuh bulan tidak bertemu kan. Yang dekat di
hati pun boleh merindu. Ini kan pula yang jauh di mata.

Akan tetapi Yang Berhormat, Yang Berhormat semua hendak berbahas. Saya
tahu lah yang ini Sidang Mesyuarat Khas. Akan tetapi kalau semua berebut masa, ramai
tidak dapat dengar suara. Jadi, saya kena beri kerajaan dan pembangkang berselang-
selang. Selepas ini Yang Berhormat Semporna ya dengan masa 10 minit dan diikuti
dengan Yang Berhormat Sibuti.

Tuan Khalid bin Abd Samad [Shah Alam]: Tuan Yang di-Pertua,
mengelirukan Dewan tadi. Faktanya tidak betul. Cerita separuh jalan. Mengelirukan
Dewan. Dia kata memang betul zaman PH ada kes COVID-19. Akan tetapi bila kita serah
ataupun bila PN rampas, sudah tidak ada kes dah. Sudah 11 hari...

Dato’ Haji Salim Sharif [Jempol]: Bagi 10 minit saya boleh jawab ini.

Timbalan Yang di-Pertua [Dato’ Sri Azalina Othman Said]: Yang Berhormat,
tidak apa lah.

Seorang Ahli: Janganlah merapu.

Timbalan Yang di-Pertua [Dato’ Sri Azalina Othman Said]: Yang Berhormat
tidak boleh minum kopi kan sebab kita semua tengah COVID-19. Silakan Yang
Berhormat Semporna. Masa 10 minit ya.

3.04 ptg.

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua. Tentang ruang dan peluang yang diberikan.
