82 DR.26.07.2021

Tuan Sanisvara Nethaji Rayer a/l Rajaji [Jelutong]: Yang Berhormat Pasir
Mas minta laluan.

Tuan Ahmad Fadhli bin Shaari [Pasir Mas]: ...Saya minta vaksinasi untuk
ditumpukan kepada kawasan banjir.

Tuan Sanisvara Nethaji Rayer a/l Rajaji [Jelutong]: Yang Berhormat Pasir
Mas minta laluan.

Tuan Ahmad Fadhli bin Shaari [Pasir Mas]: Vaksin perlu diberikan kepada
kawasan banjir terutamanya seperti kawasan saya, Pasir Mas, Rantau Panjang dan
sebagainya. Berikan vaksin, tumpukan kepada kawasan ini kerana tiga bulan daripada
sekarang kawasan ini pasti akan ditenggelami oleh banjir pada adab katanya. Berikutnya
subsidi kerajaan perlu umumkan untuk RTK. Test RTK boleh test sendiri beli di farmasi.
Apa subsidi yang diumumkan oleh kerajaan? Rakyat beli sendiri alat test ini tetapi biar
ada subsidi diumumkan oleh kerajaan.

21630

Begitu juga saya bersama-sama bersolidariti merasai bagaimana perasaan
doktor—doktor yang telah pun menyertai hartal pada pagi tadi walaupun saya menyatakan
bahawa kita tidaklah menyokong tindakan ini, tetapi kita perlu untuk hendak merasai
perasaan mereka. Saya cadangkan kerajaan melanjutkan kontrak ini terus umumkan
empat tahun kontrak, bukan dua tahun untuk memberi kesenangan hati kepada mereka...

Tuan Mohamed Hanipa bin Maidin [Sepang]: Yang Berhormat Arau tidak
setuju, Yang Berhormat Arau tidak setuju.

Tuan Ahmad Fadhli bin Shaari [Pasir Mas]: Kita ada pelan untuk menaikkan
perjawatan mereka daripada HO kepada MO, MO kepada pakar. Memberikan
ketenangan dengan ada pelan untuk perjawatan mereka dalam masa kontrak itu.

Dr. Kelvin Yii Lee Wuen [Bandar Kuching]: Yang Berhormat Pasir Mas, boleh
sikit.

Tuan Ahmad Fadhli bin Shaari [Pasir Mas]: Lantikan guru — Saya, tahniah
kepada KPM mengumumkan...

Timbalan Yang di-Pertua [Dato' Mohd Rashid Hasnon ]: Yang Berhormat
Pasir Mas boleh?

Dr. Kelvin Yii Lee Wuen [Bandar Kuching]: Yang Berhormat Pasir Mas boleh,
10 saat? Contract doctor.

Timbalan Yang di-Pertua [Dato' Mohd Rashid Hasnon ]: Oleh sebab masa
sudah habis, minta rumuskan.

Tuan Sanisvara Nethaji Rayer a/l Rajaji [Jelutong]: Yang Berhormat Pasir
Mas.

Dr. Kelvin Yii Lee Wuen [Bandar Kuching]: 10 saat saja Yang Berhormat
Pasir Mas.

Timbalan Yang di-Pertua [Dato' Mohd Rashid Hasnon ]: Sila Yang
Berhormat Pasir Mas.

Tuan Ahmad Fadhli bin Shaari [Pasir Mas]: Landing sikit lagi. Lantikan guru
— saya ucap terima kasih kepada KPM mengumumkan lantikan pengambilan guru
seramai 17 ribu orang tetapi kita mahu isu guru duka lara ini diselesaikan terlebih dahulu.
Pertukaran guru ini tempatkan mereka di tempat yang mereka boleh berada tidak jauh
daripada keluarga mereka. Barulah kita pergi ke fasa berikutnya iaitu pengambilan guru-
guru. Saya juga mahu supaya kerajaan berunding dengan kerajaan-kerajaan negeri yang
ada untuk isu pembukaan masjid dan madrasah kerana walaupun kita utamakan
kesihatan, utamakan nyawa dan sebagainya, tetapi spiritual, semangat kejiwaan rakyat
juga perlu untuk dijaga bagi memastikan kita dapat menjaga pelbagai aspek kepentingan
dalam musim wabak pandemik COVID-19. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pasir Mas.

Dato’ Seri Dr. Shahidan bin Kassim [Arau]: Point of order.

Timbalan Yang di-Pertua [Dato' Mohd Rashid Hasnon ]: Mic, mic. Sila on
mic.
