DR.26.07.2021 107

Yang Berhormat Muar, cukai durian runtuh ya ataupun windfall tax. Bagi
memastikan Pelan Pemulihan Negara berjaya dan kita dapat keluar dari kemelut
pandemik ini, kerajaan akan memastikan bantuan yang perlu diberikan bagi membantu
rakyat dan juga perniagaan. Ini akan ditampung sama ada dengan mengoptimumkan
perbelanjaan atau dengan izin expenditure optimization ataupun pinjaman.

Dari segi windfall tax dengan izin, pada masa ini ia hanya dikenakan ke atas
omoditi kelapa sawit berdasarkan threshold harga pasaran minyak sawit mentah
bulanan. Sebarang pengenalan baru mengenai pengenaan windfall tax perlulah diteliti
dengan berhati-hati kerana ia boleh memberi persepsi negatif kepada pelabur yang
beranggapan kerajaan mengambil kesempatan atas keuntungan berganda yang dijana
oleh syarikat berikutan krisis kesihatan yang melanda dunia.

Pengenaan windfall tax secara tiba-tiba boleh menggugat keyakinan pelabur
yang telah membuat pelaburan di negara ini tanpa mengambil kira elemen windfall tax
e atas keluaran siap syarikat. Sekiranya pelabur sedia ada di Malaysia memilih untuk
berkembang ke luar negara, ini boleh mengakibatkan kemungkinan negara kehilangan
peluang pelaburan yang lebih tinggi pada masa depan oleh industri yang terlibat. Dalam
ita hendak mempelbagaikan lagi hasil negara, kerajaan juga sentiasa meneliti
percukaian sedia ada dan juga langkah-langkah yang perlu untuk membawa sektor
ekonomi tidak rasmi atau informal economy ke dalam ekonomi arus perdana bagi
menambah pendapatan negara.

Jadi tambahan lagi Yang Berhormat Muar, kerajaan akan terus berusaha
memperkukuh dan memaksimumkan kutipan hasil cukai dan meningkatkan keapungan
cukai melalui inisiatif pembaharuan cukai. Yang Berhormat Shah Alam.

Tuan Khalid bin Abd Samad [Shah Alam]: Ya terima kasih Yang Berhormat
Menteri. Saya rasa jawapan Yang Berhormat Menteri berhubung dengan windfall tax itu
agak sukar untuk diterima kerana bila pelabur datang, dia dah ada dia punya protected
profit. Selagi mana ia boleh mencapai lebih daripada itu, maka ia merupakan satu
pelaburan yang berjaya. Maka windfall tax ini dikenakan bagi syarikat-syarikat yang
mendapat keuntungan yang berlipat kali ganda, yang unexpected oleh kerana krisis ini.
Maka saya merasakan bahawa ia tidak seharusnya menjadi isu untuk mana-mana
pelabur kerana keuntungan yang telah pun diramalkan telah pun tercapai. Selagi mana
itu dapat dijamin, maka ia tidak semestinya menjadi satu masalah.

Berhubung dengan masalah pendaftaran tadi, saya hendak komen satu sajalah.
Kalau dah ada daftar 39 peratus di Sabah dan kita buat hanya sembilan peratus, kita
idak boleh gunakan kurangnya pendaftaran itu sebagai alasan kerana kalau kita dah
buat semua 39 peratus, lepas itu kita bolehlah kata pendaftaran itu satu masalah. Itu
pandangan saya. Terima kasih.

YM Datuk Seri Utama Tengku Zafrul Tengku Abdul Aziz: Terima kasih Yang
Berhormat Shah Alam.

Tuan Yang di-Pertua: Yang Berhormat, masa dah tamat. Boleh saya arahkan
bahawa semua jawapan bertulis diberi kepada semua persoalan dalam masa 10 hari
bekerja dari hari ini?

YM Datuk Seri Utama Tengku Zafrul Tengku Abdul Aziz: Okey, boleh Yang
Berhormat.

Dato’ Mahfuz bin Haji Omar [Pokok Sena]: Tadi kata Yang Berhormat Menteri
Undang-undang nak jawab tadi.

Tuan Yang di-Pertua: Sekejap, sekejap.
Seorang Ahli: Itu lain harilah.

Tuan Yang di-Pertua: Mengenai Yang Berhormat Menteri Undang-undang
mengenai darurat itu, kita ada topik khas untuk darurat pada hari Isnin. Saya arahkan
Yang Berhormat Menteri Undang-undang dan saya akan beritahu Setiausaha Dewan
Rakyat untuk beritahu Yang Berhormat Menteri Undang-undang supaya_ beliau
menjawab semua persoalan tentang darurat pada hari Isnin, 2 Ogos 2021.

Dato’ Mahfuz bin Haji Omar [Pokok Sena]: Tuan Yang di-Pertua, jadi dia akan
bentangkan jugalah fasal darurat hari, hari akhir? Bukan Yang Berhormat Timbalan
Perdana Menteri yang bentang?

Tuan Yang di-Pertua: Ada dalam Aturan Urusan Mesyuarat.

Dato’ Mahfuz bin Haji Omar [Pokok Sena]: Aturannya Yang Berhormat
Timbalan Perdana Menteri yang bentang.
