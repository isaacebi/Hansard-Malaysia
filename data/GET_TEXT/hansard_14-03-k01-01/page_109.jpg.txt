DR.26.07.2021 101

Tuan Yang di-Pertua: Yang Berhormat Shah Alam. Tidak apa lah beri peluang
kepada Yang Berhormat Menteri

Tuan Khalid bin Abd Samad [Shah Alam]: /[Bercakap tanpa menggunakan
pembesar suara]

Tuan Yang di-Pertua: Yang Berhormat. Silakan.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Gombak, tolong baca. Kabur, tidak nampak, kabur. Tolong baca.

Dato’ Seri Mohamed Azmin bin Ali: Tuan Yang di-Pertua, ini adalah...

Tuan Yang di-Pertua: Tidak apa, nanti kalau boleh Yang Berhormat edarkan
semua itu kepada pihak pembangkang.

Dato’ Seri Mohamed Azmin bin Ali: Boleh, boleh.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Sebab kabur Tuan Yang di-Pertua, kabur. Macam video, kabur.

Dato’ Seri Mohamed Azmin bin Ali: Hendak tunjuk daripada satu ...
Tuan Cha Kee Chin [Rasah]: Kena forensik check lah, forensik check .

Dato’ Seri Mohamed Azmin bin Ali: 1 Jun hingga 23 Julai. Ini data CPRC
daripada Kementerian Kesihatan yang membuktikan dalam tempoh yang berkenaan ada
408,134 kes. Ada 1,203 kluster...

Tuan Sim Chee Keong [Bukit Mertajam]: Sepatutnya, Yang Berhormat Pagoh
[Tidak jelas] Gombak...

[Dewan riuh]

Tuan Yang di-Pertua: Dengar lah, Yang Berhormat tanya soalan bila Yang
Berhormat Menteri beri penjelasan tetapi tak nak dengar.

Dato’ Seri Mohamed Azmin bin Ali: Sebanyak 35,968 kes baharu daripada
408,134 hanya 8.8 peratus sahaja daripada kes yang berlaku dalam tempoh yang
berkenaan. Saya boleh bagi lagi sampling Tuan Yang di-Pertua sama ada harian,
mingguan atau pun bulanan yang membuktikan...

[Dewan riuh]

Dr. Ong Kian Ming [Bangi]: Yang Berhormat Menteri jangan menegakkan
benang yang basah. Rakyat di luar tahu...

[Dewan riuh]

Tuan Yang di-Pertua: Tolonglah Yang Berhormat, jangan lah macam ini Yang
Berhormat.

Dato’ Seri Mohamed Azmin bin Ali: Saya hendak tegaskan sekali lagi Tuan
Yang di-Pertua, hendak bentangkan hujah. Apatah lagi datang pada Ketua
Pembangkang. Ini bukan ketua ranting, ini kononnya bakal Perdana Menteri.
Bentangkanlah fakta, bentangkanlah bukti. Janganlah merapu, ceramah...

[Dewan riuh]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
mana Yang Berhormat Pagoh? [Dewan riuh] Where is Yang Berhormat Pagoh? Kalau
Yang Berhormat Pagoh tidak berminat, letak jawatan.

[Dewan riuh]
[Sistem pembesar suara dimatikan]
Tuan Yang di-Pertua: Yang Berhormat, Yang Berhormat.

Tuan Karupaiya a/l Mutusami [Padang Serai]: Yang Berhormat Menteri,
tolong turun kilang, tolong turun kilang tengok, tengok.

Dr. Ong Kian Ming [Bangi]: Tuan Yang di-Pertua, beri saya sedikit sebagai
bekas Timbalan Menteri di...

Tuan Yang di-Pertua: Yang Berhormat Menteri, masa sudah tinggal 20 minit
sahaja, masa tinggal lagi 20 minit sahaja.
