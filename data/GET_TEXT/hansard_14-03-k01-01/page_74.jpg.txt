66 DR.26.07.2021

Timbalan Yang di-Pertua [Dato' Mohd Rashid Hasnon]: Sila rumuskan,
Yang Berhormat Muar.

Dato’ Seri Dr. Shahidan bin Kassim [Arau]: Ahli Parlimen Muar, berbohong
di Dewan ini. Dia berbohong dia kata masa kami letak jawatan kosong kes, bohong. Itu
bohong, pembohongan.

Dr. Maszlee bin Malik [Simpang Renggam]: Yang Berhormat Muar, izinkan
saya mencelah.

Dato’ Seri Dr. Shahidan bin Kassim [Arau]: Pembohongan yang mutlak.
Timbalan Yang di-Pertua [Dato' Mohd Rashid Hasnon]: Sila.

Tuan Syed Saddiq bin Syed Abdul Rahman [Muar]: Saya hendak rumuskan
ada seminit lagi.

Timbalan Yang di-Pertua [Dato' Mohd Rashid Hasnon]: Sila.

Tuan Ahmad Tarmizi bin Sulaiman [Sik]: Yang Berhormat Muar, bagi Sik
sedikit.

Tuan Syed Saddiq bin Syed Abdul Rahman [Muar]: Wahai Yang Berhormat
Arau yang jaga pintu negara adalah Kementerian Dalam Negeri, siapa Menteri
Kementerian Dalam Negeri apabila rakyat China dibenarkan masuk, tolong jujurlah.
Dengan itu, saya rasa yang penting adalah ini. Daripada kita lihat ada masalah wujudnya
kerana kerajaan tidak ada keabsahan...

Dato’ Seri Dr. Shahidan bin Kassim [Arau]: Bekas Menteri Belia yang gagal
masa itu.

Tuan Syed Saddiq bin Syed Abdul Rahman [Muar]: Pada masa yang sama,
cadangan-cadangan yang telah pun diketengahkan. Laptops yang harus disampaikan
secepat mungkin, moratorium tanpa faedah, semua perkara ini telah pun dibincangkan
dengan begitu panjang tetapi akhirnya tidak ada jalan penyelesaian ataupun tidak ada
proses pelaksanaan langsung.

Dengan itu saya ingin cadangkan dalam Dewan ini khususnya pada minit-minit
yang terakhir tadi, tiba-tiba diumumkan darurat telah pun ditamatkan ataupun
diberhentikan minggu lepas. Dengan itu knususnya apabila Presiden UMNO dan UMNO
mengeluarkan kenyataan, tidak lagi menyokong Perdana Menteri untuk kita ada kerajaan
yang stabil, perlu ada undi percaya dalam Dewan Rakyat ini. Terima_ kasih,
Assalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Muar. Sebelum saya menjemput Ahli Yang Berhormat dari Arau kemudian
Yang Berhormat Permatang Pauh, saya ingin membuat satu pemakluman mengenai
dengan antigent self-test.

Saya memaklumkan bahawa kemudahan ujian RTK Antigent Self-test Kit atau
Saliva ataupun air liur ada disediakan di Parlimen. Ini adalah berikutan daripada pihak
Kementerian Kesihatan Malaysia membekalkan test kit tersebut kepada Parlimen
Malaysia. Terima kasih saya rakamkan kepada Kementerian Kesihatan Malaysia dan
Yang Berbahagia Tan Sri Ketua Pengarah Kesihatan.

Bagi Ahli-ahli Yang Berhormat, pegawai-pegawai dan semua yang hadir ke
Kompleks Parlimen sepanjang Mesyuarat Khas ini yang ingin membuat ujian ini sila
hubungi Klinik Parlimen untuk maklumat lanjut. Terima kasih. Sekarang saya jemput
Yang Berhormat Arau, tujuh minit.

Dato’ Seri Dr. Shahidan bin Kassim [Arau]: 10 minit tadi disetujukan.
Timbalan Yang di-Pertua [Dato' Mohd Rashid Hasnon]: Tujuh minit.

3.35 ptg.

Dato’ Seri Dr. Shahidan bin Kassim [Arau]: Terima kasih, Tuan Yang di-
Pertua. Saya ingat giliran saya selepas ini, saya dipanggil lebih awal saya ucap terima
kasih. Pertama sekali, kami saya ingat bolehlah pembangkang boleh tumpang sekali,
kita hendak ucap terima kasih yang tidak terhingga kepada frontliners yang telah
berkorban jiwa dan raga mereka untuk sama-sama menangani pandemik COVID-19.
Terima kasih kepada semua frontliners. Kepada doctors, kepada nurses, kepada
anggota keselamatan dan juga lain-lain pihak yang sentiasa berada di barisan hadapan
dan tawakal untuk menghadapi keadaan.
