50 DR.26.07.2021

Dato’ Sri Haji Tajuddin bin Abdul Rahman [Pasir Salak]: Yang Berhormat
Langkawi ada hajat kah hendak jadi Perdana Menteri balik?

Seorang Ahli: Yang Berhormat Pasir Salak.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Letak jawatan kerana gagal. Gagal.

Dato’ Sri Haji Tajuddin bin Abdul Rahman [Pasir Salak]: Yang Berhormat
Langkawi ada hajat kah?

Seorang Ahli: Yang Berhormat Pasir Salak digugurkan jawatan.
Dato’ Mahfuz bin Haji Omar [Pokok Sena]: Masih teringin hendak jawatan.
Seorang Ahli: Malulah Yang Berhormat Pasir Salak.

Timbalan Yang di-Pertua [Dato’ Mohd Rashid Hasnon]: Saya minta apabila
seorang Ahli Berhormat sedang bercakap supaya tidak ada gangguan. Silakan Yang
Berhormat Langkawi.

Seorang Ahli: Jangan ganggu, makan durian boleh.
[Ketawa]

Dato’ Sri Haji Tajuddin bin Abdul Rahman [Pasir Salak]: Sudahlah dahulu,
sudah merasa lama. Cukuplah itu. Yang Berhormat Langkawi.

Tun Dr. Mahathir bin Mohamad [Langkawi]: Tuan Yang di-Pertua, kita lihat
erajaan ini meniru apa yang disebut di luar daripada kerajaan. Yang terakhir ialah
apabila ada cadangan di luar untuk menubuhkan satu Majlis Pemulihan Negara, maka
‘erajaan pun menubuhkan Majlis Pemulihan Negara.

Kononnya akan dianggotai oleh ahli-ahli profesional, tetapi nampak jelas
bahawa badan ini adalah badan politik dan disertai oleh pemimpin-pemimpin politik yang
akan melaporkan kepada Yang Amat Berhormat Perdana Menteri. Ini tidak menumpu
epada masalah yang kita hadapi. Masalahnya ialah masalah kesihatan. Masalah
penyakit wabak yang begitu mudah dijangkiti sehingga boleh bertambah tiap-tiap hari
beribu. Akan tetapi tidak ada banyak pun tumpuan yang diberi bagaimana untuk
mengurangkan bilangan kes-kes baharu ini.

Sudah tentu tidak mungkin kerajaan adakan cukup katil dalam hospital untuk
menampung tambahan setiap hari sebanyak 17,000 orang pesakit. Takkan ada 17,000
buah katil. Walaupun ada yang boleh dikeluarkan dari hospital setiap hari, tetapi keluaran
itu berkurangan berbanding dengan jumlah kes-kes baharu ini. Untuk ini tindakan perlu
diambil oleh kerajaan tetapi apa yang dilakukan amat kecil memandangkan kepada
ambahan kes-kes yang terdapat setiap hari.

Oleh itu rakyat sekarang ini berada dalam ketakutan. Mereka melihat semakin
lama semakin ramai orang yang dijangkiti kesan daripada pemerintahan kerajaan ini.
Rakyat takut sehingga mereka sekarang ini mencari-cari untuk perlindungan. Akan tetapi
walaupun perlindungan boleh diberi melalui vaksin, tetapi untuk mendapat vaksin itu
begitu susah. Walaupun Yang Amat Berhormat Perdana Menteri berjanji iaitu vaksin ini
percuma bagi semua. Akan tetapi sekarang ini dilaporkan bahawa satu vaksin akan dijual
dengan harga RM350.00. Mana dia janji?

Tuan Yang di-Pertua, sekatan diadakan terhadap import vaksin hanya satu
syarikat sahaja yang boleh import vaksin ini dan syarikat ini akan menjual. Sementara
ramai orang mati, ramai orang hidap penyakit, ramai yang bunuh diri, kita duk kira macam
mana hendak dapat duit daripada jualan vaksin. Inikah kerajaan yang prihatin yang
menumpu kepada masalah yang dihadapi oleh rakyat.

Tan Sri Noh bin Haji Omar [Tanjong Karang]: Yang jual itu Selangor.

Tun Dr. Mahathir bin Mohamad [Langkawi]: Saya harap kalaupun tidak
diadakan sidang Parlimen yang sebenar, dalam sidang penerangan ini juga akan
dilaporkan bagaimana kerajaan bercadang untuk mengurangkan bilangan kes baharu.
Akan tetapi saya tidak nampak apa yang dicadangkan oleh pihak Yang Amat Berhormat
Perdana Menteri tadi menunjuk bahawa kerajaan memberi perhatian yang serius kepada
penambahan pesakit-pesakit dalam negara kita. Mungkin angka di negara kita ini
kurang, tetapi penduduknya juga kurang.

Kita mempunyai cuma 32 juta orang. Tidak usahlah banding dengan India.
Banding dengan India mempunyai 1.4 bilion orang. Ini kita dengan negara yang begini
kecil, masih tidak mampu untuk mengawal penyakit ini. Sepatutnya dari awal lagi,
