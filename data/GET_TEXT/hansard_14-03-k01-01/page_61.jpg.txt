DR.26.07.2021 53

Maknanya ketika ini semua negara yang telah dilanda masalah COVID harus
dimainkan peranan oleh Abhli-ahli Parlimen sama ada kerajaan dan pembangkang,
macam mana kita hendak menyelesaikan masalah pandemik yang menjadi satu masalah
dunia. Satu masalah yang harus diselesaikan, diambil peranan oleh semua orang.

Jadi maknanya Tuan Yang di-Pertua, kita hendak tengok salah. Bukan saya
hendak kata salah ketika Pakatan Harapan, bukan saya hendak ketika Perikatan
Nasional. Akan tetapi kita semua mesti main peranan. Menteri Kewangan baru masuk.
Sampai bertambah kurus saya tengok Menteri Kewangan, bagi pelbagai pelan dan juga
pendekatan bagaimana untuk atasi masalah COVID.

Akan tetapi masalah ini pada saya semakin hari semakin meningkat,
mempunyai punca dan juga permasalahan yang harus diselesaikan. Kementerian-
kementerian harus collaborate antara satu sama lain. MCMC, Kementerian Komunikasi,
tolonglah lakukan sewajarnya supaya penerangan kepada rakyat mesti dijelaskan
sejelas-jelasnya berkaitan dengan perkembangan terbaru berkaitan dengan COVID.

Kementerian Belia umpamanya, gunakan semua sukarelawan kita, bantu
frontliners kita. Ini frontliners kita separuh mati ini, saya hendak bagi tahu. Almost 24-7,
di PWTC itu, COVID itu, almost 24-7 frontliners kita menjalankan tugas. Tambah lagi kita
punya sukarelawan. Contoh, yang saya hendak sebut. Kementerian Pembangunan
Wanita umpamanya, bantu dalam soal bekalan makanan dan sebagainya, biar be fair.
Turun ke kawasan mestilah lengkap dengan apa yang dihasratkan oleh kerajaan.

Jadi kerana itu Tuan Yang di-Pertua, sewaktu Pelan Pemulihan ini dilancarkan
pada 15 Jun yang lalu, di ketika itu COVID 5 ribu lebih. Kemudian, pada 25 Julai, COVID
naik sampai 17 ribu. Kes aktif naik dua kali ganda berbanding dengan 15 Jun dan
akhirnya kes kumulatif negara juga melepasi angkat 1 juta. Sangat memberikan kesan
yang tidak baik pada perkembangan ekonomi, sosial, masyarakat dan juga keadaan
suasana kehidupan masyarakat kita.

Bermula pada 5 Julai 2021 Tuan Yang di-Pertua, untuk rekod Dewan ini, saya
sebut pada petang ini. Perlis, Perak, Kelantan, Terengganu, Pahang telah beralih ke fasa
2 Pelan Pemulihan Negara dan diikuti oleh beberapa negeri yang lain termasuk Sabah.
Akan tetapi saya hendak sebut dalam rekod, walaupun Yang Amat Berhormat Perdana
Menteri sudah sebut, negeri yang masuk ke pelan fasa 2, tidak mungkin reverse semula
ataupun balik semula kepada fasa 1. Akan tetapi kalau ikut rekod Tuan Yang di-Pertua,
pada 25 Julai, Perak - 609, Pulau Pinang - 573, Sabah - 818. Saya hendak minta
penjelasan daripada pihak kerajaan...

Datuk Mohamad bin Alamin [Kimanis]: Yang Berhormat Jelebu, boleh sikit
Yang Berhormat Jelebu?

Datuk Seri Jalaluddin bin Alias [Jelebu]: Apakah langkah-langkah khusus?
Datuk Mohamad bin Alamin [Kimanis]: Yang Berhormat Jelebu, sikit.

Datuk Seri Jalaluddin bin Alias [Jelebu]: Apakah langkah-langkah khusus
yang diambil oleh pihak kerajaan untuk pastikan supaya penularan dan pertambahan kes
di negeri-negeri fasa 2 ini tidak bertambah ataupun kita boleh sekat tentang penularan
ini.

1440

Walaupun Menteri Kewangan, Menteri Kesihatan pada 14 dan 16 Julai telah
buat keputusan termasuk statement daripada Yang Amat Berhormat Perdana Menteri
bahawa tidak mungkin fasa ini beralih kepada fasa... [kurang jelas]

Datuk Mohamad bin Alamin [Kimanis]: Yang Berhormat Jelebu sikit.

Dato’ Jalaluddin bin Alias [Jelebu]: Itu yang pertama. Kemudian saya hendak
ke miskin bandar.

Datuk Mohamad bin Alamin [Kimanis]: Kimanis, Kimanis. Boleh bagi Kimanis
sikit?

Timbalan Yang di-Pertua [Dato’ Sri Azalina Othman Said]: Yang Berhormat
Jelebu.

Datuk Mohamad bin Alamin [Kimanis]: Kimanis.
Dato’ Jalaluddin bin Alias [Jelebu]: Ya.

Timbalan Yang di-Pertua [Dato’ Sri Azalina Othman Said]: Sudah habis
masa.
