74 DR.26.07.2021

COVID-19, yang paling tinggi Selangor. Punca tersebar di Sabah, Semporna yang
membubarkan Dewan Undangan Negeri. [Tepuk] Kalau kita hendak bangkit

Jadi, sebab itu saya tekankan kepada rakan-rakan pembangkang dan saya
ucap ribuan terima kasih kepada Yang Berhormat Permatang Pauh. Itu ucapan yang
matang yang mencadangkan ada agenda sekian-sekian. Kalau kita menyatakan
kerajaan gagal menangani COVID-19, sediakan satu pelan yang belum lagi dilaksanakan
oleh Kerajaan Malaysia melalui KKM, sediakan, apa benda yang belum lagi KKM kita
sediakan, sila. Kita akan dengar, kita akan laksanakan. Apa yang saya dengar sepanjang
hari ini komen.

Puan Maria Chin binti Abdullah [Petaling Jaya]: Boleh saya mencelah?

Dr. Nik Muhammad Zawawi bin Haji Salleh [Pasir Puteh]: Kalau hendak
komen angka yang bercakap, budak sekolah rendah boleh komen macam ini. Budak
sekolah menengah, sekolah rendah yang boleh komen.

Tuan Khalid bin Abd Samad [Shah Alam]: Masalahnya kita sudah komen
dahulu tetapi kerajaan tidak ambil tahu. Sudah lama kita suruh supaya vaksinasi ini
dijalankan dengan cepat...

[Dewan Riuh]

Tuan Khalid bin Abd Samad [Shah Alam]: Bila kita hendak jumpa dalam
Parlimen, tidak panggil Parlimen. Kamu yang gantung Parlimen. Bila kita hendak buat
komen. Baru sekarang hendak buat. Baru sekarang kita hendak komen.

Dr. Nik Muhammad Zawawi bin Haji Salleh [Pasir Puteh]: Yang Berhormat
Shah Alam, saya cabar Yang Berhormat Shah Alam. Kalau Yang Berhormat Shah Alam
[Tidak jelas] yang strategik, yang kerajaan boleh laksanakan untuk kita [Tidak jelas]
angka kematian untuk kita menyekat rantaian COVID-19 dipersilakan. Saya tidak dengar
lagi Yang Berhormat Shah Alam ini cadangkan.

Tuan Khalid bin Abd Samad [Shah Alam]: Kita sudah komen tetapi kerajaan
buat tidak tahu. Sudah berkali-kali kita sudah komen. Hangpa je pekak.

Dr. Nik Muhammad Zawawi bin Haji Salleh [Pasir Puteh]: Ini pembangkang.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Puteh.

Tuan Khalid bin Abd Samad [Shah Alam]: Kita panggil buka Parlimen, kita
suruh buka Parlimen supaya kita komen.

[Dewan riuh]
Sudah setahun baru hendak buka. [Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Baik. Saya minta
yang Pasir Puteh. Yang Berhormat Shah Alam duduk. Terima kasih Yang Berhormat
Pasir Puteh. Terima kasih Yang Berhormat Pasir Puteh.

Tuan Shaharizukirnain bin Abd Kadir [Setiu]: Yang Berhormat Pasir Puteh.

Tuan Khalid bin Abd Samad [Shah Alam]: Sebanyak 17,000 kes baru hendak
buka.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Sekarang saya jemput Yang Berhormat Bukit Mertajam. Kemudian diikuti
oleh Yang Berhormat Pontian, kemudian diikuti oleh Yang Berhormat Tuaran, kemudian
Yang Berhormat Kuala Krai dan kemudian Yang Berhormat Pulai.

4.03 ptg.

Tuan Sim Chee Keong [Bukit Mertajam]: Terima kasih Tuan Yang di-Pertua.
Saya sebenarnya ada menyediakan 15 muka surat tetapi ada empat, lima minit sahaja.
Akan tetapi memandangkan pada perkembangan terbaru saya rasa ada keperluan yang
amat penting sekali untuk kerajaan terutama Perdana Menteri sendiri menerangkan,
memberi satu penjelasan yang jujur terhadap isu Ordinan Darurat yang dikatakan telah
di-revoked pada 21 Julai yang lalu.

Oleh sebab perkara ini dilakukan seakan-akan macam main-main. Kalaulah
pengumuman Perdana Menteri masuk hospital kerana cirit birit pun boleh diumumkan
melalui kenyataan media, tidak akan benda yang sepenting ini, revocation of the
ordinance of Emergency tidak boleh diumumkan kepada rakyat. Jadi, saya harap
