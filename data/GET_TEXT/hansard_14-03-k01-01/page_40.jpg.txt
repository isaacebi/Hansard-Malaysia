32 DR.26.07.2021

Tuan Lim Guan Eng [Bagan]: Minta... [Dewan riuh]

Dato’ Sri Haji Tajuddin bin Abdul Rahman [Pasir Salak]: Masa jadi Menteri
Kewangan, apa you buat?

Tuan Yang di-Pertua: Duduklah duduk... [Dewan riuh] Yang Berhormat, Yang
Berhormat Bagan...

Menteri di Jabatan Perdana Menteri (Parlimen dan Undang-undang) [Dato’
Takiyuddin bin Hassan]: Semua Ordinan Darurat dengan izin Tuan Yang di-Pertua, tadi
saya tidak sebut. Semua Ordinan Darurat, sebanyak enam Ordinan Darurat yang dibuat
telah diputuskan untuk direvoked berkuat kuasa 21 Julai 2021. Bukan hariini— 21 Julai
2021.

Tuan Syed Ibrahim bin Syed Noh [Ledang]: Kena bawa usul. Bawa usul
dalam Dewan ini.

Tuan Yang di-Pertua: Silakan Yang Amat Berhormat Perdana Menteri.

Dato’ Seri Dr. Shahidan bin Kassim [Arau]: Pembangkang sudah
terperangkap sekarang. Cukuplah, dengarlah cakap Perdana Menteri pula.

11.45 pg.

Perdana Menteri [Tan Sri Dato’ Haji Mahiaddin bin Haji Md Yassin]: Tuan
Yang di-Pertua, hakikatnya sudah lebih 18 bulan negara kita dalam musibah wabak
COVID-19. Apa yang berlaku pada hari ini, dengan izin, is an unprecedented event at an
unimaginable scale.

Ancamannya lebih besar jika dibandingkan dengan krisis ekonomi dan
kewangan yang pernah melanda negara dalam tempoh empat dekad yang lalu. Malah,
ketika dunia dilanda virus SARS pada tahun 2003, keadaan ekonomi dunia tidaklah
seteruk yang berlaku pada hari ini.

Sehingga kini COVID-19 telah melanda lebih 200 buah negara, menjangkiti
lebih 190 juta orang manusia dan meragut 4 juta nyawa. Lebih membimbangkan,
Pertubuhan Kesihatan Sedunia (WHO) telah memberi amaran mengenai penularan
variant of concern (VOC) yang mudah...

Tuan Haji Ahmad bin Hassan [Papar]: Yang Berhormat keluar makan durian...
[Menunjukkan sekeping gambar saiz poster]

Tan Sri Dato’ Haji Mahiaddin bin Haji Md Yassin: ...Yang lebih agresif dan
mudah menjangkiti seperti varian Delta atau varian mutasi berganda. Varian Delta
dikatakan lebih mudah merebak dan menjangkiti individu lain dengan pantas.

United Kingdom misalnya telah menyaksikan kadar jangkitan meningkat kepada
lebih 50 ribu kes sehari... [Tepuk] India pula merekodkan jangkitan kes harian tertinggi
sebanyak 414 ribu pada awal Mei yang lalu. Malah, Indonesia juga merekodkan kes
‘ematian harian tertinggi melibatkan lebih 1,200 orang mangsa sehari. Malaysia, Tuan
Yang di-Pertua, adalah tidak terkecuali daripada berdepan peningkatan kes yang
mendadak ini.

Tuan Yang di-Pertua, biarpun dalam waktu sukar yang sedang kita hadapi kini,
erajaan sentiasa berusaha untuk melakukan yang terbaik demi rakyat dan negara. Sejak
Kerajaan Perikatan Nasional mengambil alih tampuk pemerintahan negara, kami diuji
dengan krisis kesihatan, ekonomi dan juga politik yang getir. Kami mempunyai pelbagai
ekangan termasuk daripada segi sumber manusia dan kewangan.

Namun, kerajaan sedar bahawa dalam keadaan yang sukar ini rakyat
bergantung pada keprihatinan kerajaan untuk membantu mereka keluar daripada
permasalahan yang dihadapi. Oleh itu, kerajaan telah melaksanakan lapan Pakej
Rangsangan Ekonomi dengan pelbagai bantuan tunai kepada rakyat.

Bermula dengan Pakej PRIHATIN, kemudian PRIHATIN PKS Tambahan, dan
diikuti dengan PENJANA, KITA PRIHATIN, PERMAI, PEMERKASA, PEMERKASA
Tambahan dan terkini Pakej PEMULIH dengan nilai keseluruhan RM530 bilion... [Tepuk]

Semua ini dilaksanakan semata-mata untuk satu tujuan murni iaitu memastikan
kehidupan dan kebajikan rakyat sentiasa terbela. Agenda prihatin rakyat merupakan
antara tumpuan utama kerajaan yang bertujuan membantu kumpulan berpendapatan
B40 dan M40 melalui beberapa langkah bantuan tunai secara langsung. Misalnya di
bawah pakej terbaru iaitu PEMULIH, kita akan meneruskan pemberian bantuan
