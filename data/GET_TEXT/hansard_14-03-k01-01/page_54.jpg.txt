46 DR.26.07.2021

Akan tetapi yang saya pertikai sekarang, iaitu proses dalam menetapkan satu keputusan
dasar yang besar telah ditolak dipatuhi.

Tuan Yang di-Pertua, kalau ini pun tidak dihormati, bolehkah kita bayangkan
hal-hal lain kita bincang hari ini dapat dihormati. Soal yang agak asasi dan fundamental,
tunggak dalam Perlembagaan negara. Sistem yang kita anuti oleh semua parti, apatah
lagi parti-parti Melayu- UMNO, BERSATU yang lebih “gegak gempita” pertahankan ini,
tetapi ternyata tidak dapat meyakinkan kita bahawa semangat ini dipatuhi. Itu yang
pertama.

Yang Amat Berhormat Perdana Menteri menyebut dan saya sambut baik
kenyataan kejayaan setakat ini vaksin sebanyak 16 juta dos. Apa yang tidak disebut ialah
bahawa kita ketinggalan lima, enam bulan dengan negara-negara seperti Malta, Turki
malah Indonesia yang ke hadapan pada peringkat awalnya tetapi kita dapat mengejar
sekejap sehingga mencecah lebih 500 ribu suntikan satu hari. Satu prestasi yang baik
dan saya ucapkan tahniah terutama kepada barisan hadapan.

Pengorbanan mereka yang besar dalam pastikan kerja dibuat dan kalau kita
dapat lihat satu, dua buah tempat kalau belah petang itu, nampak mereka itu letih lesu
kerana nak dapat mengejar masa, tak sempat makan minum. Saya masih ingat pergi ke
Bagan Pinang di Port Dickson, beberapa orang doktor itu tidak sempat berhenti makan,
ya. Satu, dua itu berhenti Zohor seketika, cepat dan terus sambung.

Jadi, inilah yang dibangkitkan dari Yang Berhormat Pandan. Kalau betul, berilah
perhatian. Doktor kontrak ini kerja macam doktor biasa, bertungkus-lumus... [Dewan
tepuk] Janji demi janji Yang Berhormat Menteri Kesihatan, kemudian dengan Yang
Berhormat Menteri bawah Jabatan Perdana Menteri, macam masalah besar, tangguh
demi tangguh. Orang itu kerja, kerja setengah mati dan banyak juga terkorban.

Jadi saya ingin gesa dan menggesa, janganlah sampai doktor-doktor itu buat
Hartal dan mogok, kemudian ambil tindakan pula, ugut pula. Orang macam doktor ini,
kalau sudah terpaksa mogok makna dia memang sudah kecewa betul, tak ada harapan.
Oleh sebab dia itu mungkin ada keyakinan beragama, dia tak lompat bunuh diri. Jadi
janganlah kita pandang ringan. Jumlahnya seramai 23 ribu orang doktor kontrak. Sampai
hari ini belum ada kepastian. Tiap-tiap minggu ambil keputusan untuk Hartal.

Jadi saya minta ada ketegasan. Ada ketegasan ini. Yang Amat Berhormat
Perdana Menteri sudah menjawab untuk menyempurnakan program kesihatan, kita tahu
sudah sesak...

Dato’ Seri Dr. Shahidan bin Kassim [Arau]: Minta penjelasan.

Timbalan Yang di-Pertua [Dato' Mohd Rashid Hasnon]: Baik, minta
rumuskan Yang Berhormat.

Dato’ Seri Anwar bin Ibrahim [Port Dickson]: Letak apa? Kertas apa ini?
Sekayu rentang...

Dato’ Seri Dr. Shahidan bin Kassim [Arau]: Tuan Yang di-Pertua, minta
penjelasan.

Dato’ Seri Anwar bin Ibrahim [Port Dickson]: Sudah penuh... [Tidak jelas]

Dato’ Seri Dr. Shahidan bin Kassim [Arau]: Tuan Yang di-Pertua, minta
penjelasan.

Dato’ Seri Anwar bin Ibrahim [Port Dickson]: Keduanya tentang Program
Pemulihan Ekonomi.

Dato’ Seri Dr. Shahidan bin Kassim [Arau]: Minta penjelasan Yang
Berhormat.

Dato’ Seri Anwar bin Ibrahim [Port Dickson]: Kita ada kebimbangan antara
keperluan menjaga kesihatan...

Dato’ Seri Dr. Shahidan bin Kassim [Arau]: Yang Berhormat, minta
penjelasan.

Dato’ Seri Anwar bin Ibrahim [Port Dickson]: ...Dan pemulihan ekonomi.

Dato’ Seri Dr. Shahidan bin Kassim [Arau]: Yang Berhormat, minta
penjelasan.

Dato’ Seri Anwar bin Ibrahim [Port Dickson]: Saya ada dua minit lagi Yang
Berhormat Arau. Saya ada dua minit lagi Yang Berhormat Arau. Terima kasih.
