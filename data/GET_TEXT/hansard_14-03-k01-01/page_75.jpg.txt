DR.26.07.2021 67

Tuan Mohamed Hanipa bin Maidin [Sepang]: Frontliners minta supaya tukar
kerajaan.

Dato’ Seri Dr. Shahidan bin Kassim [Arau]: Ini semasa COVID-19 ini saya
ingat tadi disebut tentang penyakit mental, saya ingat juga elok dilihat perkara itu. Okey,
yang pertama sekali ialah fakta. Faktanya bahawa kita kes yang tertinggi semalam
17,000. Kita ada fakta bahawa lebih daripada 200 buah negara yang telah dijangkiti oleh
COVID-19, 190 juta orang yang positif COVID-19, empat juta kematian dan juga varian
yang ditakuti sekarang, varian delta juga merebak dengan dahsyatnya di seluruh dunia.

Jadi sekarang ini kita tahu Malaysia menghadapi masalah di peringkat
pertamanya ialah untuk mendapatkan vaksin. Dalam masa yang sama kita juga
berusaha untuk memberi bantuan makanan dan juga lain-lain kepada rakyat untuk
membela rakyat. Akan tetapi setelah melalui satu proses tertentu kita tahu vaksin ini dia
bukan rakyat yang diberi vaksin itu, dia makin bukan kurang, dia akan bertambah.

Malaysia sekarang ini telah dikira sebagai salah sebuah negara yang terbaik di
dunia dalam pemberian vaksin. Ini kenyataan, ini fakta. Jadi kalau sekiranya puak-puak
pembangkang buat slogan kerajaan gagal, kerajaan gagal buktikan, apa yang mereka
maksudkan dengan gagal, buktikan. Ya, buktikan.

Datuk Mohd Azis bin Jamman [Sepanggar]: Yang Berhormat Arau, pergi luar
sana tengok Yang Berhormat Arau.

Puan Teo Nie Ching [Kulai]: Tanya pada Bagan Datuk, tanya pada Bagan
Datuk.

Tuan Sanisvara Nethaji Rayer a/l Rajaji [Jelutong]: Tanya Yang Berhormat
Pekan, tanya Yang Berhormat Pekan.

Datuk Mohd Azis bin Jamman [Sepanggar]: Keluar pergi... [Dewan riuh]
Tuan Ma’mun bin Sulaiman [Kalabakan]: Tanya rakyat.
Dato’ Seri Dr. Shahidan bin Kassim [Arau]: Baru-baru ini...

Puan Teo Nie Ching [Kulai]: Bukankah UMNO telah keluarkan satu kenyataan
dan senaraikan tujuh kegagalan...

Tuan Sanisvara Nethaji Rayer a/l Rajaji [Jelutong]: Tanya Yang Berhormat
Pekan, tanya Yang Berhormat Pekan.

Tuan Karupaiya a/l Mutusami [Padang Serai]: ...sanalah dekat luar.
Tuan Ma’mun bin Sulaiman [Kalabakan]: Banyak orang mati.
Tuan Karupaiya a/l Mutusami [Padang Serai]: Kita malu tahu sana.

Tuan Mohamed Hanipa bin Maidin [Sepang]: Tuan Yang di-Pertua, ini
mengelirukan Dewan. Mengelirukan Dewan, peraturan...

Dato’ Seri Dr. Shahidan bin Kassim [Arau]: Yang gagal adalah...

Tuan Mohamed Hanipa bin Maidin [Sepang]: Tuan Yang di-Pertua. Tuan
Yang di-Pertua, mengelirukan Dewan. Sebenarnya yang gagal bukan pembangkang
cakap tetapi rakyat cakap. Siap cakap hashtag, “kerajaan pembunuh, kerajaan zalim,
kerajaan bangsat, kerajaan gagal” ini semua bukan daripada pembangkang, daripada
rakyat. Ini bohong ini, misleading Dewan.

Timbalan Yang di-Pertua [Dato' Mohd Rashid Hasnon]: Ya.

Dato’ Seri Dr. Shahidan bin Kassim [Arau]: Tuan Yang di-Pertua, siapa
berucap. Saya minta supaya kita juga, mereka-mereka yang ganggu saya pergi check
dekat hospital tentang peraturan-peraturan...

Tuan Mohamed Hanipa bin Maidin [Sepang]: Tuan Yang di-Pertua, ini
peraturan mesyuarat. Ini tidak faham tidak usah pergi hospitallah, pergi zoo boleh. Ini
layak pergi zoo ini bukan hospital. [Dewan ketawa]

Dato’ Seri Dr. Shahidan bin Kassim [Arau]: Yang Berhormat Sepang juga
terkenal di Dewan ini sebagai orang yang tidak berfikiran betul.

Dr. Ong Kian Ming [Bangi]: Yang Berhormat Sepang, jangan menghina
haiwan di zoo, okey. Jangan menghina haiwan di zoo.

Tuan Mohamed Hanipa bin Maidin [Sepang]: [Ketawa] Saya menghina dia
nampak lagi teruk daripada haiwan lagi apalah.
