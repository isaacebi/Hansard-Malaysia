DR.26.07.2021 83

Dato’ Seri Dr. Shahidan bin Kassim [Arau]: Terdapat pelanggaran-
pelanggaran Peraturan Mesyuarat yang telah dilakukan dan tengok Tuan Yang di-Pertua
mendiamkan diri ya. Yang pertama P.M. 39(9) ya. Kita dalam apa-apa perbahasan tidak
boleh disebut kelakuan dan sifat-sifat ahli Parlimen. Tadi mereka menyebut Timbalan
Yang di-Pertua buat Speaker Durian. Ini adalah menyentuh sifat Ahli Parlimen yang ada
di hadapan kita.

Timbalan Yang di-Pertua [Dato' Mohd Rashid Hasnon ]: Baik.

Dato’ Seri Dr. Shahidan bin Kassim [Arau]: Banyak juga kawan-kawan sini
yang buat macam-macam pesta. Pesta arak dan lain-lain lagi tapi ini sifat mereka tidak
boleh sentuh.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua...
Dato' Seri Dr. Shahidan bin Kassim [Arau]: Satu.

Tuan Sanisvara Nethaji Rayer a/l Rajaji [Jelutong]: ...saya minta Yang
Berhormat tarik balik kenyataan pesta arak .

Dato’ Seri Dr. Shahidan bin Kassim [Arau]: Nama dua orang...

Tuan Sanisvara Nethaji Rayer a/l Rajaji [Jelutong]: Tidak ada Ahli Parlimen
pembangkang mengadakan pesta arak semasa PKP.

Dato’ Seri Dr. Shahidan bin Kassim [Arau]: Saya tidak menyebut
pembangkang. Tuan Sanisvara Nethaji Rayer a/l Rajaji [Jelutong]: Saya
minta beliau tarik balik.

Dato' Seri Dr. Shahidan bin Kassim [Arau]: Saya tidak sebut pembangkang.
Saya sebut ada...

Tuan Sanisvara Nethaji Rayer a/l Rajaji [Jelutong]: Jangan buat tuduhan
melulu.

Dato' Seri Dr. Shahidan bin Kassim [Arau]: Saya tidak sebut pembangkang,
saya sebut ada.

Tuan Sanisvara Nethaji Rayer a/l Rajaji [Jelutong]: Tadi beliau ada sebut.
Yang Berhormat beliau ada sebut. Saya minta beliau tarik balik.

Timbalan Yang di-Pertua [Dato' Mohd Rashid Hasnon]: Tidak. Ahli Yang
Berhormat...

Dato' Seri Dr. Shahidan bin Kassim [Arau]: Saya sebut ada.

Tuan Sanisvara Nethaji Rayer a/l Rajaji [Jelutong]: Saya minta beliau tarik
balik. Tidak ada. Itu adalah tuduhan yang tidak berasas.

Dato' Seri Dr. Shahidan bin Kassim [Arau]: Okey, yang kedua...

Tuan Haji Awang bin Hashim [Timbalan Menteri Sumber Manusia]: Yang
Berhormat Arau sebut kawan-kawan kita saja.

Dato’ Seri Dr. Shahidan bin Kassim [Arau]: Tuan Yang di-Pertua, kita.....

Timbalan Yang di-Pertua [Dato' Mohd Rashid Hasnon]: Saya hendak
berhentikan perbahasan ini kerana saya terus menjemput kepada pembahas yang
seterusnya.

Beberapa Ahli: [Bercakap tanpa pembesar suara]
Timbalan Yang di-Pertua [Dato' Mohd Rashid Hasnon ]: On kan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
tidak boleh. Jangan benarkan perkara ini berlaku, kita tahu siapa adakan pesta durian.
Akan tetapi kita tahu tidak ada mana-mana ahli Pembangkang mengadakan pesta arak.
Saya minta beliau tarik balik.

Dato’ Seri Dr. Shahidan bin Kassim [Arau]: Saya minta dia tarik perkataan
menuduh saya kata pembangkang. Ini sengaja hendak buat provokasi. Hey, jangan cari
publisiti murahlah.

Tuan Sanisvara Nethaji Rayer a/l Rajaji [Jelutong]: Yang Berhormat Arau
telah mengeluarkan kenyataan bahawa kita mengadakan pesta arak. Beliau telah
menyatakan perkara itu.

Dato' Seri Dr. Shahidan bin Kassim [Arau]: Saya sebut kawan-kawan.
