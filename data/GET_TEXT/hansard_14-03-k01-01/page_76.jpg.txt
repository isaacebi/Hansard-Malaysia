68 DR.26.07.2021

Dato’ Seri Dr. Shahidan bin Kassim [Arau]: Bangun, langgar peraturan.
Bangun, langgar peraturan. Apalah punya orang.

Timbalan Yang di-Pertua [Dato' Mohd Rashid Hasnon]: Yang Berhormat
Sepang, Yang Berhormat telah tiga kali bangkit tanpa kebenaran Tuan Yang di-Pertua
untuk...

Sila Yang Berhormat Arau teruskan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
jangan ingatkan orang untuk patuhi peraturan, Tuan Yang di-Pertua kena ingat sendiri.

Timbalan Yang di-Pertua [Dato' Mohd Rashid Hasnon]: Ini dalam Dewan.
Dr. Ong Kian Ming [Bangi]: Tuan Yang di-Pertua, bila hendak makan durian.
Tuan Sanisvara Nethaji Rayer a/l Rajaji [Jelutong]: You follow the rules first.
Timbalan Yang di-Pertua [Dato' Mohd Rashid Hasnon]: Ini dalam Dewan.

Dato’ Seri Dr. Shahidan bin Kassim [Arau]: Ini beberapa kenyataan.
Pertama tadi, kenyataan tadi, ada yang di pihak pembangkang saya tidak pasti dia kena
tarik perkataan, “lap dog” yang telah digunakan sebentar tadi. Dia kena tarik perkataan
ini. Kalau dalam bahasa Melayu mungkin anjing yang dibelaikan. Kita orang Islam mana
boleh sebut macam itu, perkataan ini tidak boleh kena tarik balik. Esok saya akan tengok
siapa yang menyebut perkataan “lap dog” tadi itu.

Tuan Khalid bin Abd Samad [Shah Alam]: Perkataan itu dianggap haram ke?
Dato’ Seri Dr. Shahidan bin Kassim [Arau]: Keduanya ialah...

Tuan Khalid bin Abd Samad [Shah Alam]: Kamu hendak buat fatwa ke,
perkataan itu haram ke?

Dato’ Seri Dr. Shahidan bin Kassim [Arau]: Keduanya ialah... ini lagi seorang
yang patut...

Tuan Khalid bin Abd Samad [Shah Alam]: Sudah haram ke? Sudah buat
‘atwa ke?

Tuan Mohamed Hanipa bin Maidin [Sepang]: Pengkhianat itu ikut Islam yang
pengkhianat.

Tuan Khalid bin Abd Samad [Shah Alam]: Janganlah cepat hendak buat fatwa,
janganlah cepat hendak buat fatwa.

01540

Dato’ Seri Dr. Shahidan bin Kassim [Arau]: laitu Yang Berhormat Port
Dickson menyebut bahawa terdapat...

Tuan Khalid bin Abd Samad [Shah Alam]: Ada hadis Rasulullah SAW,
seorang pelacur beri minuman kepada anjing, masuk syurga.

Tuan Ahmad Tarmizi bin Sulaiman [Sik]: Tidak payah Yang Berhormat Shah
Alam.

Dato’ Sri Haji Tajuddin bin Abdul Rahman [Pasir Salak]: Duduklah Yang
Berhormat Shah Alam.

Tuan Khalid bin Abd Samad [Shah Alam]: Takkan tak boleh sebut anjing?
Siapa yang ajar awak?

Dato’ Sri Haji Tajuddin bin Abdul Rahman [Pasir Salak]: Duduklah Yang
Berhormat Shah Alam.

Tuan Khalid bin Abd Samad [Shah Alam]: Siapa yang ajar awak? Hadis Nabi
kata...

Dato’ Sri Haji Tajuddin bin Abdul Rahman [Pasir Salak]: Ala, sudahlah.
Tuan Khalid bin Abd Samad [Shah Alam]: ...Pelacur beri anjing minum air.

Timbalan Yang di-Pertua [Dato' Mohd Rashid Hasnon]: Yang Berhormat
Shah Alam, sila duduk. Sila Yang Berhormat Arau, teruskan, hanya tinggal dua minit.

Tuan Khalid bin Abd Samad [Shah Alam]: Mengelirukan Dewan Tuan Yang
di-Pertua. Mengelirukan Dewan macam seolah-olah orang Shah Alam tidak boleh sebut
anjing.
