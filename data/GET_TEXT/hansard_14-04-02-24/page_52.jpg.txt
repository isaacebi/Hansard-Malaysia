42 DR.02.12.2021

berapa yang mungkin berjaya belajar di luar negara? Serta berapa ramai juga yang tercicir
dalam pelajaran? Jadi, saya minta Menteri menjelaskan sebab-sebab keciciran, sekiranya
ada dan juga langkah yang telah diambil bagi menanganinya.

Itu sahaja, Tuan Pengerusi. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Kangar. Seterusnya, saya menjemput Yang Berhormat Baram.

12.45 tgh.

Tuan Anyi Ngau [Baram]: Terima kasih Tuan Pengerusi. Saya ingin mengatakan
di sini dengan memulakan penglibatan kita dalam peringkat jawatankuasa untuk KPLB
untuk mengucapkan banyak-banyak terima kasih kepada Yang Berhormat Menteri dan
juga Yang Berhormat Timbalan Menteri kerana sudi untuk membuat lawatan ke kawasan
Baram pada minggu yang lepas yakni pada 26 Oktober 2021.

Seterusnya, saya ingin sentuh berkenaan dengan Butiran 01702 — Bekalan
Elektrik Luar Bandar Sarawak. Saya mohon untuk dimaklumkan supaya ini dapat
disebarkan kepada rakyat di kawasan Baram. Di manakah dan jumlah peruntukan yang
akan disalurkan kepada Parlimen Baram dalam tahun yang akan datang? Kita mahu tahu
juga sebab di sesetengah tempat di kawasan Baram sekarang ini, projek SARES telah
pun dilaksanakan. Sama ada pihak kementerian akan menunaikan ataupun akan
mengamalkan untuk 50-50 per cent ini dahulu? Oleh sebab ini janji masa BN dahulu.

Seterusnya, saya hendak sentuh berkenaan dengan Butiran 02002 — Bekalan Air
Luar Bandar Sarawak. Saya mohon supaya tiga buah tempat ataupun tiga buah kawasan
yang melibatkan saya rasa dalam lingkungan 5,000 orang penduduk ini iaitu, satu,
kawasan Pengelayan, Marudi seperti Rumah Assam, Rumah Michael, Rumah
Gelengkong, Rumah George, mereka ini perlu dibekalkan dengan air.

Kawasan kedua yang saya hendak mohon kementerian untuk pertimbangkan
dalam tahun hadapan ialah berkenaan dengan bekalan air luar bandar di kawasan Peking.
Kawasan Peking ini dalam tiga, empat tahun yang lepas, mereka pergi mandi dekat sungai
dan di situ memang banyak buaya. Terdapat tragedi-tragedi tertentu di mana, yang saya
tahu, seramai dua orang mangsa dekat situ. Jadi, kawasan ini perlu juga dibekalkan
dengan bekalan air luar bandar ini.

Ketiga ialah kawasan yang sebelah dengan kawasan Peking ini, kawasan
Sebubu. Mereka ini juga perlukan bekalan air. Sebab saya rasa- Long Banyok, Sebubu,
Long Ikang dan kawasan-kawasan yang berdekatan dengan kawasan ini.

Terakhir, Tuan Pengerusi, ialah berkenaan dengan topik yang selalu saya bawa.
Ini berkenaan dengan jalan raya. Butiran 02300 — Jalan-jalan Luar Bandar. Saya sudah
cadangkan beberapa buah jalan untuk dibina dalam tahun hadapan dan saya mohon
daripada pihak kementerian, daripada peruntukan yang diluluskan untuk negeri Sarawak,
berapa peruntukan akan disalurkan kepada Parlimen Baram, dan di manakah jalan-jalan
yang akan dibina dalam tahun hadapan?

Saya mohon ini sebab saya rasa kita punya penduduk di kawasan pedalaman,
dia dengarlah berkenaan dengan peruntukan yang besar ini. Jadi, mohon ini diperjelaskan
untuk just to satisfy or — so that they know what to do next, dengan izin.

Dengan itu, terima kasih Tuan Pengerusi.
01250

Tuan Pengerusi [Dato’ Mohd Rashid Hasnon]: Terima kasih Yang Berhormat
Baram. Saya jemput sekarang Yang Berhormat Kota Belud.

12.50 tgh.

Puan Isnaraissah Munirah binti Majilis @ Fakharudy [Kota Belud]: Tuan
Pengerusi, saya terus ke Butiran 040300 -— Kemajuan Masyarakat (KEMAS).
