DR.02.12.2021 25

Analisa interim selepas enam bulan kajian post-COVID bagi vigilant telah
melaporkan terdapat 10 peratus petugas kesihatan mendapat jangkitan COVID-19
breakthrough selepas menerima vaksin lengkap Comirnaty.

Manakala antara kajian luar negara yang telah digunakan sebagai rujukan adalah
seperti berikut iaitu kajian di The Lancet, UK pada 1 September 2021 telah mendapati
terdapat breakthrough infection di kalangan individu yang divaksinasi. Seramai 2,370
individu atau pun 0.2 peratus daripada 971,000 orang didapati positif setelah tujuh hari
vaksinasi. Tempoh breakthrough infection adalah dalam median 44 hari.

Kajian keberkesanan pelbagai vaksin sebagai dos penggalak telah dijalankan di
Chile dan di Thailand dan menunjukkan vaksin tersebut berkesan ke atas jangkitan
COVID-19.

Saya ingat itu sahaja. Saya akan berikan jawapan yang bertulis ini kepada Yang
Berhormat sebab ia agak panjang. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Sila, Yang Berhormat Kuala Kedah, soalan tambahan
pertama.

Dr. Azman bin Ismail [Kuala Kedah]: Terima kasih Tuan Yang di-Pertua, terima
kasih Yang Berhormat Timbalan Menteri. Saya dengar tadi penjelasan yang diberikan dan
kajian yang disebut itu merupakan kajian-kajian di kalangan populasi pesakit dan orang-
orang yang berisiko tinggi.

Soalan saya adalah, vaksin ialah ubat dan ia ada adverse effect, kesan
sampingan dan itu diketahui. Dalam masa yang sama, vaksin juga tidak menghalang
orang dari terkena COVID-19 walaupun telah menerima vaksin. Maka, tanpa kita
mengukur tahap antibodi pada orang yang akan kita berikan dos ketiga, apakah kita telah
mengambil risiko yang tinggi dengan kita memberikan dos ketiga kepada semua orang,
bukan kepada yang berisiko tinggi sahaja?

Maksudnya, pada saya, lebih baik kita ukur tahap antibodi seseorang pesakit
berisiko tinggi yang mungkin memerlukan dos ketiga. Kalau antibodi tahapnya rendah,
baru kita beri. Kalau tidak, kita tidak berikan. Ini kerana vaksin ada kesan adverse
reaction, adverse effect. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri menjawab. Satu minit.

Datuk Aaron Ago Dagang: Terima kasih Yang Berhormat. Memang betul apa
Yang Berhormat katakan tadi. Kementerian pun sedar adverse effect dan sebagainya.
Selepas kita menerima dos lengkap pun, imuniti kita menurun. Setakat ini, saya ingat
kementerian pun mungkin perlu membuat kajian yang very specific untuk ia diberi kepada
mereka yang berisiko tinggi dan sebagainya.

Akan tetapi, terima kasih Yang Berhormat. Saya ingat saya akan bawa hasrat ini
untuk kementerian mengkaji semula, ataupun mungkin saya tidak pun sedar adakah
kajian ini telah diadakan untuk ia diberi kepada targeted group seperti yang dikatakan oleh
Yang Berhormat.

Akan tetapi, untuk makluman semua, adverse effect ini memang ada dan kita
telah pun menjawab beberapa kali di Dewan yang mulia ini. Adverse effect yang juga
begitu banyak tetapi tidak ada yang bawa mudarat kematian dan sebagainya. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya bagi blok sini dahulu. Sila Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Setelah menerima jawapan daripada Yang Berhormat Timbalan Menteri dan juga alasan
yang diberi Yang Berhormat Kuala Kedah, memang isu dos ketiga ini mengelirukan ramai
warga di luar. Setahu saya — kalau tidak, betulkan saya — hampir 30 hingga 40 peratus
rakyat yang menolak diberikan dos yang ketiga.
