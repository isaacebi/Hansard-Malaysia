DR.02.12.2021 57

020500 — Majlis Sukan Wilayah Persekutuan. Tuan Pengerusi, saya hendak mulakan
dengan ucapan tahniah kepada pasukan bola sepak Kuala Lumpur yang mana telah
berjaya tewaskan pasukan bola sepak di Johor dua hari yang lepas. Saya rasa kita
sebagai warga Kuala Lumpur, kita semua gembira.

Walaupun saya seorang — /’m not a football fan. Saya tidak menonton bola sepak
tetapi saya tahu selepas berpuluh-puluh tahun baru menang semula. Tahniah. Akan tetapi
saya rasa sebagai wakil rakyat di Kuala Lumpur, kalau Menteri hendak melihat kepada
pemain bola sepak yang menang piala itu, bagilah. Kalau hendak bagi RM1 juta untuk
satu orang, teruskanlah.

Akan tetapi jangan mengumumkan cuti. Umum secara tiba-tiba esok. Ini kerana
bukan semua orang adalah peminat bola sepak. Bukan semua orang perlu cuti seperti ini.
Tengok yang pengumuman ini sekolah tidak dapat buka. Ada yang tengah belajar
menghadapi peperiksaan dan juga tidak ada banyak syarikat seperti bank, sektor industri
dan sebagainya. Tiba-tiba mereka — mungkin sudah aturkan pengeluaran dalam kilang
ataupun ada business appointment dan sebagainya, tiba-tiba semua ini kena cancel.

Tuan Nik Nazmi bin Nik Ahmad [Setiawangsa]: Yang Berhormat.

Puan Teresa Kok [Seputeh]: Nasib baik kita tidak ada sidang Parlimen pada hari
Jumaat. Kalau tidak, sidang Parlimen pun terpaksa dibatalkan dan kita menghadapi.

Tuan Nik Nazmi bin Nik Ahmad [Setiawangsa]: Yang Berhormat.
Puan Teresa Kok [Seputeh]: Siapa itu?

Tuan Nik Nazmi bin Nik Ahmad [Setiawangsa]: Setiawangsa, KL.
Puan Teresa Kok [Seputeh]: Okey.

Tuan Nik Nazmi bin Nik Ahmad [Setiawangsa]: Setiawangsa cuma hendak
bertanya pendek. Apa pandangan Yang Berhormat tentang laporan bahawa ada
beberapa sekolah di Johor sudah awal-awal bagi cuti kerana mereka confident sangat
menang Piala Malaysia?

Puan Teresa Kok [Seputeh]: Ini saya bagi wakil rakyat Johor nanti jawab apakah
pandangan mereka. Akan tetapi saya rasa yang pengumuman cuti ini secara tiba-tiba ini,
kita — yang Kuala Lumpur ini adalah capital city, ibu negara. Saya rasa pengumuman cuti
harus lebih berhati-hati selepas konsultasi dengan banyak pihak, baru umumkan. Kalau
tidak, saya rasa sebagai kerajaan, kita boleh memberi hadiah yang lumayan kepada para
pemain bola sepak itu. Saya rasa ini adalah lebih berkesan untuk memberi galakan
kepada mereka. Daripada sekarang mendapat rungutan daripada banyak pihak.

Tuan Pengerusi, saya hendak rujuk kepada DBKL ini. Kita tahulah. Saya
sebenarnya Ahli Parlimen di Kuala Lumpur sebanyak 21 tahun. Yang Berhormat Cheras,
Yang Berhormat Bukit Bintang sebenarnya mereka ini lebih lama daripada saya. Saya
rasa pertama kali di Dewan Rakyat ini di mana kita harus dipaksa untuk bahas isu
berkenaan dengan liquor, minuman keras dan sebagainya.

Ini kerana selama ini memang bukan -— ia tidak dijadikan satu isu di Kuala Lumpur
kerana memang tidak mempunyai masalah seperti apa yang berlaku di Kuala Krai, kita
tidak tahulah. Akan tetapi di Kuala Lumpur selama ini, ia tidak dijadikan satu masalah
sehingga kerajaan pintu belakang mentadbir negara ini menjadi Menteri Wilayah
Persekutuan. Jadi, baru ia jadi satu masalah. Saya rasa kesal kerana sebagai wakil rakyat
tidak harus bahas isu yang lebih penting tetapi kita terpaksa bahas ini.

Saya hendak mengingatkan Yang Berhormat Menteri. Sebenarnya Yang
Berhormat Menteri dalam ucapan penggulungan yang lepas itu kata kerajaan telah pun
memberi kelulusan bagi kedai serbaneka, kedai runcit hendak jual /iquor. Akan tetapi
sekarang garis panduan pun tidak dikeluarkan. Saya hendak tahu manakah garis panduan
itu. Saya hendak beritahu Yang Berhormat Menteri, penjual /iquor perlu mendapat lesen
selepas mereka mendapat lesen daripada DBKL, mereka mesti dapat kelulusan daripada
Kementerian Kesihatan, bomba, polis dan kastam, baru mereka dapat lesen dikeluarkan
oleh lembaga eksais ataupun pelesenan.
