76 DR.02.12.2021

masalah besar kepada komuniti tempatan kerana pencemaran yang bertoksik akibat
kegiatan loji-loji ini sudah wujud lebih 10 tahun kebelakangan.

Saya telah banyak kali membentangkan perkara ini di peringkat kementerian dan
DBKL tetapi tidak dapat diselesaikan. Saya pun ada mendapat janji daripada menteri
semasa yang telah memberi jaminan bahawa lawatan akan dibuat ke tapak untuk
mengkaji perkara ini pada minggu yang pertama, atau kedua Yang Berhormat menjawat
jawatannya.

Akan tetapi, janji tetap janji dan beberapa kali diperingatkan, lawatannya belum
dihormati dan juga beberapa kali Yang Berhormat Menteri janji akan pergi, akan pergi,
tetapi sampai hari ini, hampir 100 hari, janji memang tidak dikotakan. Saya juga
memerlukan satu jawapan daripada Yang Berhormat Menteri. Terima kasih.

Tuan Pengerusi: Terima kasih Yang Berhormat semua. Tamatlah sesi
perbahasan Peringkat Jawatankuasa bagi Kementerian Wilayah Persekutuan.

Saya menjemput Yang Berhormat Menteri untuk menjawab dalam masa 20 minit.
Kalau boleh, jawab kepada mereka yang berada di Dewan, Yang Berhormat Menteri.
Yang tidak ada, kita boleh buat secara bertulis. Silakan.

4.44 ptg.

Menteri Wilayah Persekutuan [Dato’ Seri Dr. Shahidan bin Kassim]: Tuan
Pengerusi, pertama sekali, saya ingin mengucapkan terima kasih kepada semua Ahli-ahli
Yang Berhormat yang telah menyertai perbahasan Kementerian Wilayah Persekutuan.
Seramai 17 orang Ahli Parlimen yang telah menyertai perbahasan. Ahli Parlimen di
Wilayah ini ialah 13 orang. Sekali 17 yang berbahas. Jadi, makna kata, ramai daripada
Ahli Yang Berhormat yang prihatin tentang Wilayah Persekutuan. Jadi, saya ucap terima
kasih.

Lagi sekali saya ingin realisasikan visi Wilayah Persekutuan iaitu Wilayah
Persekutuan yang maju, sejahtera serta peneraju pembangunan yang mampan melalui
konsep ‘Our city, our home’ selaras dengan moto Wilayah Persekutuan, Wilayah prihatin,
sihat dan selamat.

Saya ucap terima kasih tetapi saya akan jawab- sebab tiap-tiap Yang Berhormat
ini telah menimbulkan banyak perkara dan banyak perkara ini berhubung dengan dasar.
la bukan jawatankuasa. Jawatankuasa ini ialah caranya kita memperincikan perbelanjaan
yang telah dibentangkan. Akan tetapi, kita cakap fasal dasar.

Walau bagaimanapun, sebab benda ini telah berterusan begitu lama di Parlimen
ini iaitu banyak perkara Jawatankuasa ini dibincangkan di Peringkat Dasar, jadi, saya
menghormati. Ahli Yang Berhormat, saya akan jawab tetapi oleh sebab tiap-tiap Yang
Berhormat telah timbulkan banyak perkara, saya akan jawab satu dan yang lain saya akan
jawab bertulis. Semua bersetuju? Setuju. Terima kasih.

Jadi, sekarang ini nama yang ke-14 ini pembahasnya ialah Yang Berhormat
Segambut. Saya ucap terima kasih kepada Yang Berhormat Segambut. Saya bincang
yang ini dahulu sebab ada sedikit melegakan hati Menteri, Timbalan Menteri di sini. Yang
Berhormat Segambut yang saya ingat sentiasa kritikal dan agak kontroversi ini, tiba-tiba
pada hari ini dia telah menjadi seorang yang realis...

Puan Hannah Yeoh [Segambut]: Saya bantah. Tuan Pengerusi, perkataan
*kontroversi”. Kontroversi apa, Yang Berhormat Menteri?

Dato’ Seri Dr. Shahidan bin Kassim: Tidak. Tidak kontroversi. Sekarang sudah
ada tanda berbaik-baik, Tuan Pengerusi.

Yang Berhormat Segambut telah puji Timbalan Menteri yang telah menjawab
semua persoalan di Parlimen. Timbalan Menteri akan menjawab semua persoalan di
Parlimen untuk penggal ini atas kesibukan yang luar biasa untuk mencapai prestasi yang
terbaik 100 hari. Saya hendak beritahu Yang Berhormat, pada hari ini, Menteri Wilayah
