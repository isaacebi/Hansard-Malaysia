52 DR.02.12.2021

Jabatan Air Luar Bandar (JALB), RM256 juta telah diperuntukkan. Daripada tersebut
RM254 juta atau 99.15 telah dibelanjakan.

Tahun 2020 wabak COVID-19 melanda, sebanyak RM271 juta telah
diperuntukkan bagi jalan luar bandar di Sabah. Daripada jumlah tersebut RM270 juta telah
dibelanjakan. Bekalan elektrik luar bandar RM274 juta, tahun 2019. Dibelanjakan RM271
juta. Manakala pada tahun 2020, RM142 juta dan dibelanjakan RM124 juta iaitu 87
peratus.

JPD dari tahun 2019, RM37 juta perbelanjaan. Bajet sebanyak RM37 juta,
perbelanjaan RM36.8 juta. Manakala tahun 2020, RM44.64 juta dan perbelanjaan
RM44.17 juta. PPRT 2019, 2,600 buah rumah telah terlibat dengan baik pulih dan bina
baharu sejumlah peruntukan RM63.19 juta. Perbelanjaan RM63.18 juta. Manakala tahun
2020, peruntukan RM54.6 juta dan telah dibelanjakan secara keseluruhannya 2,289
peratus, tahun 2020. Maknanya perbelanjaan RM54 juta, 98.16 peratus.

Keduanya Yang Berhormat bangkit mengenai dengan KPTM Semporna. Saya
akui bahawa ini keputusan yang telah dibuat oleh Majlis MARA iaitu hasil daripada
kerugian terkumpul RM28.5 juta sejak beroperasi dan kerugian lebih kurang RM2.45 juta
setahun. Oleh yang demikian Majlis MARA telah membuat keputusan pada waktu itu untuk
mencadangkan supaya KPTM ini ditutup pada Julai 2022.

Namun begitu Yang Berhormat, sebagai Menteri yang baharu mengambil tugas
Kementerian Luar Bandar, saya bersama dengan pasukan di kementerian sedang
berbincang dan akan memanggil pihak MARA sendiri untuk melihat pros and cons, adakah
baik, adakah buruk apabila ditutup ini.

Saya sedar pelajarnya sedikit, kapasitinya 600. Jadi kami di peringkat
kementerian hendak ambil jalan yang terbaik sebab kita tahu, kita sedar kalaupun ditutup,
ia tidak mendatangkan kebaikan. Kalau diteruskan juga, bagaimana kalau cara hendak
diteruskan Yang Berhormat.

Datuk Mohd Azis bin Jamman [Sepanggar]: Boleh minta peluang. Okey, terima
kasih Yang Berhormat Menteri. Saya amat menghargai. Jadi kenyataan Yang Berhormat
Menteri bahawa Yang Berhormat Menteri akan menilai semula keputusan menolak KPTM
Semporna.

Cuma bercerita tentang rugi Yang Berhormat Menteri, saya bekas Pengerusi Kolej
Poly-Tech MARA dahulu, saya tahu situasi sebenar yang berlaku di Kolej Poly-Tech
MARA. Sewaktu cadangan membuka KPTM Semporna ini dahulu, dasar MARA pada
ketika itu adalah ingin membawa pendidikan ke luar bandar kerana isunya pada ketika itu
adalah the influx of all — majoriti anak-anak muda dari luar bandar berhijrah ke bandar.

Di samping itu juga kerana faktor kos. Ramai anak-anak muda kita di luar bandar
tidak dapat melanjutkan pelajaran mereka ke bandar atas faktor selain daripada tuition
fees yang agak tidak berkemampuan untuk mereka bayar tetapi juga isu jarak itu. Jadi itu
sebabnya pada ketika itu dasar MARA membawa pendidikan ke luar bandar.

Kalau disentuh tentang rugi Yang Berhormat Menteri, saya tahu, in fact kolej-kolej
kampus yang lain juga mengalami kerugian yang sama. Sebab saya telah sebut dalam
perbahasan saya tahun 2019, kampus KPTM Kuantan rugi RM2.1 juta. Tahun 2020,
RM700 ribu lebih rugi. Alor Setar juga rugi, Ipoh juga rugi. Jadi persoalan kita Yang
Berhormat kena...

Tuan Pengerusi [Dato’ Mohd Rashid Hasnon]: Yang Berhormat Sepanggar,
minta rumuskan cepat.

Datuk Mohd Azis bin Jamman [Sepanggar]: Ya, ya. Kenapa KPTM Semporna.
KPTM Semporna ini adalah satu-satunya kampus MARA yang berada di negeri Sabah, in
fact di Sarawak pun tidak ada. Bagi orang Semenanjung, kalaupun KPTM Kuantan tutup,
sekurang-kurang mereka boleh naik kereta ke Ipoh, ke Kedah dan sebagainya.

Akan tetapi kita di Sabah Yang Berhormat Menteri, kalau KPTM Semporna tutup,
tiket kapal terbang pergi Semenanjung pun lagi mahal. Kalau kita pergi United Kingdom
lagi murah ke United Kingdom berbanding ke Kuala Lumpur. Jadi, mintalah kalau boleh
