DR.02.12.2021 41

Sudahlah begitu, jumlah besar perbelanjaan adalah untuk emolumen. Daripada
RM1.5 juta ini, kebanyakannya pergi kepada emolumen. Hanya sebanyak RM300 ribu lagi
untuk perkhidmatan dan bekalan. Jadi, di manakah aspek pelaburannya? Apakah jenis
pelaburan yang dibuat dan berapakah pulangan dari tahun ke tahun sejak lima tahun lalu?
Jadi, saya ingin tahu perkara itu.

Kedua, saya difahamkan di bawah Butiran 040300 — Kemajuan Masyarakat
(KEMAS), elaun seramai 10 ribu orang pembantu Tabika KEMAS di seluruh negara masih
terlalu rendah iaitu sebanyak RM500, jauh daripada paras gaji minimum. Jadi, saya minta
kementerian untuk menjelaskan apakah usaha kementerian untuk membolehkan semua
pembantu Tabika KEMAS ini kebajikan mereka dapat ditingkatkan, sekurang-kurangnya
mencapai gaji minimum.

Saya tidak jumpa dalam perincian di bawah Kementerian Pembangunan Luar
Bandar ini tentang pembaikan rumah, di mana ia menjadi salah satu daripada kegiatan
kementerian. Mungkin ia diletakkan di bawah GIATMARA kerana selama ini GATMARA
lah yang menjalankan kerja-kerja pembaikan rumah.

Jadi, saya memetik di bawah Butiran 00611 — Program GIATMARA. Saya ingin
mohon daripada kementerian senarai penerima rumah baharu dan juga pembaikan rumah
sejak tahun 2018, khususnya di Parlimen Kangar. Saya pernah sebut di Dewan ini
beberapa kali agar syarat ini diperluaskan kerana selama ini penerima pembaikan rumah
ini, dia mestilah merupakan seorang yang berada dalam senarai eKasih. Jadi, tidak semua
orang yang berada dalam senarai eKasih ini rumah dia rosak.

Jadi, saya minta kementerian juga mempertimbangkan perkara ini. Sekiranya
tidak ada, saya bimbang kerana mungkin aktiviti yang sebegini baik tidak dapat dilakukan
sedangkan orang yang susah ini, yang mungkin tidak berada dalam senarai Kasih, untuk
dia ada RM13 ribu untuk buat pembaikan tidaklah mudah untuk dia menyimpan.

Di bawah Butiran 00614 — Bangunan Perniagaan. Saya tahu banyak premis
MARA kosong. Contoh yang terbaik- kerana kita baru habis Pililhan Raya Negeri Melaka.
Di Melaka, pernah premis milik MARA kosong selama lebih empat tahun. Jadi, berapa
sebenarnya premis MARA yang kosong? Saya ingin tahu. Berapakah kerugian
ditanggung oleh MARA kerana perkara ini?

Juga di bawah MARA, Butiran 00620 — Program Penajaan Pendidikan MARA.
Tadi Yang Berhormat Sungai Buloh menyebut tentang kuota bukan Melayu dan juga
bukan Bumiputera di MARA kini yang telah diletakkan sebanyak 10 peratus. Jadi, adakah
mereka ini juga layak untuk menerima penajaan pendidikan MARA? Jika ya, berapa ramai
yang telah menerimanya? Berapa ramai yang menerimanya di dalam negara dan juga di
luar negara?

Butiran 02001 — Bekalan Air Luar Bandar Semenanjung. Saya minta kementerian
memberi tumpuan kepada negeri-negeri yang mempunyai masalah besar daripada segi
air tidak berhasil — non-revenue water seperti negeri Perlis. Ramai orang kampung yang
menghadapi masalah tekanan air rendah, bekalan air tidak sampai ke rumah secukupnya
dan selalu terputus. Jadi, kalau boleh, dapatlah kementerian membantu kementerian yang
menangani isu air dalam menyelesaikan masalah ini

Terakhir, Tuan Pengerusi, saya hendak sebut walaupun di kawasan saya dan
negeri saya tidak ada Orang Asli. Saya melihat perbelanjaan untuk komuniti Orang Asli ini
banyak dalam pelbagai butiran. Misalnya Butiran 030300 — Kemajuan Orang Asli
(JAKOA), Butiran 050800 — Peningkatan Taraf Hidup Orang Asli dan sebagainya
termasuklah pejabat JAKOA. Jumlah keseluruhannya saya tengok adalah lebih kurang
RM270 juta.

Jadi, saya merujuk kepada Aktiviti 3 berkaitan Kemajuan Orang Asli. Ada tiga
fungsi dinyatakan. Saya hendak tahu, berapakah kadar kemiskinan di kalangan Orang
Asli? Dengan jumlah kecil penduduk dan juga perbelanjaan yang besar, bilakah dijangka
pembasmian sepenuhnya kemiskinan di kalangan Orang Asli dapat dicapai?

Saya juga ingin dapatkan maklumat, berapa ramai mahasiswa Orang Asli yang
telah graduan sejak lima tahun lalu? Berapa yang kini berada di IPTA atau IPTS dan juga
