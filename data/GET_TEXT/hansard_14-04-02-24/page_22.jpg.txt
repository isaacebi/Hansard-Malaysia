12 DR.02.12.2021

Datuk Aaron Ago Dagang: Tuan Yang di-Pertua, tidak berapa jelas soalan yang
diberi oleh Yang Berhormat.

Akan tetapi, kalau kita melihat kepakaran di negara kita ini, memang kita masih
memerlukan begitu banyak. Masalah kita adalah kita membuat training kepada pakar-
pakar ini tetapi selepas mereka dapat lulus kepakaran, kebanyakan mereka-mereka ini
yang masih tidak berkhidmat dengan Kementerian Kesihatan, mereka pergi ke hospital
swasta dan sebagainya sebagai specialist di tempat-tempat masing-masing. Inilah satu
daripada kekangan kita, masalah kita daripada segi kita mendapat kepakaran yang
mencukupi di negara kita.

01050

Memang kita tahu terutama di Sabah dan Sarawak, kita masih memerlukan
banyak kepakaran tetapi KKM dengan sedaya-upayanya untuk menyelesaikan masalah
ini dengan beberapa langkah yang telah dibincangkan. Terima kasih.

3. Tuan Ramli bin Dato' Mohd Nor [Cameron Highlands] minta Menteri Dalam
Negeri menyatakan, apa langkah yang dilakukan oleh pihak kerajaan bagi menyelesaikan
isu Orang Asli yang masih tidak mempunyai dokumen yang sah sehingga kini.

Timbalan Menteri Dalam Negeri Il [Tuan Jonathan bin Yasin]: Terima kasih
kepada soalan daripada Yang Berhormat Cameron Highlands.

Tuan Yang di-Pertua, Akta Pendaftaran Kelahiran dan Kematian 1957 [Akta 299]
bagi Semenanjung Malaysia, Ordinan Pendaftaran Kelahiran dan Kematian bagi negeri
Sabah dan Ordinan Pendaftaran Kelahiran dan Kematian bagi negeri Sarawak
memperuntukkan bahawa setiap kelahiran di Malaysia hendaklah didaftarkan.

Dalam hal ini, semua kelahiran kanak-kanak di Malaysia termasuk kelahiran anak
bagi pasangan Orang Asli perlu didaftarkan dan dikeluarkan dokumen sijil kelahiran.
Semua kanak-kanak Orang Asli yang telah mencapai umur 12 tahun hendaklah memohon
kad pengenalan berdasarkan sijil kelahiran tersebut.

Kementerian melalui JPN sentiasa mengambil langkah_ proaktif dalam
memastikan urusan pendaftaran dokumen pengenalan diri individu yang berkelayakan
dapat dilaksanakan dengan mudah di seluruh negara termasuk di kawasan pedalaman
melalui inisiatif berterusan iaitu Program Menyemai Kasih Rakyat (MEKAR). Program ini
merangkumi Program Pendaftaran Bergerak (Unit Mobile) dan Bas Mobile.

Program MEKAR menyediakan pelbagai perkhidmatan termasuklah khidmat
nasihat berkaitan pendaftaran kad pengenalan, kelahiran dan kematian. Kerjasama
bersama agensi berkaitan seperti Jabatan Kemajuan Orang Asli (JAKOA) turut
dilaksanakan oleh JPN bagi memastikan proses pendaftaran dokumen pengenalan diri di
kalangan Orang Asli dapat dilaksanakan dengan lebih mudah. Terima kasih Tuan Yang
di-Pertua.

Tuan Ramli bin Dato' Mohd Nor [Cameron Highlands]: Salah satu isu yang
timbul merupakan pengesahan anak itu dilahirkan di dalam negara sebagai anak Orang
Asli. Jadi adakah dalam pengesahan ini dicadangkan- yang dapat pengesahan bahawa
ini merupakan anak Orang Asli, dicadangkan Tok Batin, Penghulu Mukim atas siasatan
oleh Pegawai JAKOA Daerah. Pohon perkara ini juga diambil kira dalam isu penyelesaian
sebagaimana kad pengenalan di Sabah dan Sarawak, ada satu Jawatankuasa. Adakah
pihak KDN akan mengambil maklum sekali perkara ini?

Tuan Jonathan bin Yasin: Terima kasih atas soalan tambahan daripada Yang
Berhormat Cameron Highlands. Sebenarnya pihak JPN mengambil kira pengesahan yang
dibuat oleh Tok Batin. Sehingga setakat ini, tidak ada pengesahan yang diberi oleh tok
batin telah ditolak oleh JPN, semuanya diterima.

Dalam tempoh lima tahun kebelakangan ini, hanya lapan permohonan yang telah
ditolak. la kerana bila dipanggil, ada di antara mereka yang tidak hadir dan ada pula
dokumen tidak mencukupi. Itu sebab ditolak dalam tempoh lima tahun ini hanya lapan
sahaja yang menjadi masalah.
