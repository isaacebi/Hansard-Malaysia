86 DR.02.12.2021

Dato’ Seri Dr. Shahidan bin Kassim: Kita jadi Menteri kepada rakyat dan saya
telah banding dengan PH dahulu kami adalah yang terbaik. Ini kerana kita tidak utamakan
parti kita, tidak. Kita berikan keutamaan kepada rakyat.

Tuan Khalid bin Abd Samad [Shah Alam]: Sudahlah, janganlah hendak
kempen politik pula. [Ketawa]

Dato’ Seri Dr. Shahidan bin Kassim: Tidak. Yang Berhormat saya sudah bagi
ucap tahniah Yang Berhormat dengan hebatnya. Walaupun Yang Berhormat tidak sebut
nama saya macam pengacara majlis pada malam itu. Akan tetapi, saya akan bagi
sokongan. Saya hendak beritahu bahawa kita juga akan memberi bonus dengan izin
kepada semua pemain tetapi kita tidak suka tayang dan tunjuk pada orang ramai. Kita
akan bagi secara perlahan-lahan dalam bentuk tangan kanan memberi, tangan kiri tidak
nampak dan sebagainya.

Datuk Bandar yang merupakan penaja utama akan dinobatkan sebagai orang
yang telah menaja KLFA dan juga KL City sehingga dia menjadi johan. Dia tidak akan jadi
johan kalau tidak ada duit dan sebagainya. Jadi, kepada semua yang berucap saya ucap
terima kasih. Yang tidak dapat saya jawab, saya akan jawab secara bertulis dan kepada
semua pihak kita hendak beritahu wilayah sebagai wilayah masa hadapan pembangunan
mampan, sejahtera, sihat dan juga selamat akan diteruskan dengan hebat dan
dahsyatnya.

Terima kasih Tuan Pengerusi. Assalamualaikum warahmatullahi wabarakatuh.
Tuan Khalid bin Abd Samad [Shah Alam]: Dia angkat bakul sendiri nampak.

Tuan Pengerusi: Terima kasih Yang Berhormat Menteri. Dengan itu tamatlah
perbahasan dan jawapan Menteri di peringkat Jawatankuasa bagi Kementerian Wilayah
Persekutuan. Ahli-ahli Yang Berhormat, masalahnya ialah bahawa wang sejumlah
RM256,601,400 untuk Kepala B.32 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.32 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala P.32
Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]
[Kepala P.32 jadi sebahagian daripada Anggaran Perbelanjaan]

Kepala B.33 [Jadual] —
Kepala P.33 [Anggaran Pembangunan 2022] —

Tuan Pengerusi: Kepala Bekalan B.33 dan Kepala Pembangunan P.33 di bawah
Kementerian Alam Sekitar dan Air terbuka untuk dibahas.

Saya diberi senarai seramai 30 orang pembahas tetapi oleh sebab kekangan
masa, saya hanya dapat mendengar, menjemput seramai 18 orang sahaja. la akan
dimulakan oleh Yang Berhormat Baling, dituruti oleh Ahli-ahli Yang Berhormat berikut.
Yang Berhormat Kulim Bandar Baru, Yang Berhormat Kuala Langat, Yang Berhormat
Raub, Yang Berhormat Kuala Krai, Yang Berhormat Sepang, Yang Berhormat Sik, Yang
Berhormat Kubang Pasu, Yang Berhormat Bachok, Yang Berhormat Tuaran, Yang
Berhormat Setiu, Yang Berhormat Wangsa Maju, Yang Berhormat Tebrau, Yang
Berhormat Kota Kinabalu, Yang Berhormat Libaran, Yang Berhormat Kalabakan, Yang
Berhormat Tumpat dan akhir sekali Yang Berhormat Sungai Siput.

Sekiranya yang tidak hadir, maka saya akan ganti yang seterusnya, iaitu yang
tidak tersenarai sekaranglah iaitu Yang Berhormat Jerai, Yang Berhormat Bangi, Yang
Berhormat Tampin, Yang Berhormat Kuantan, Yang Berhormat Kota Melaka, Yang
Berhormat Selayang, Yang Berhormat Bakri, Yang Berhormat Merbok, Yang Berhormat
