4 DR.02.12.2021

(ii) memperkenalkan sisa pertanian iaitu jerami padi sebagai media
tanaman;
(iii) memperkenalkan penggunaan’ cacing sebagai  ejen

pengkomposan sisa pertanian; dan

(iv) pengamalan pengurusan perosak bersepadu IPM _iaitu
kombinasi kaedah pengurusan tanaman secara kultur, kawalan
fizikal dan kawalan biologi.

Namun demikian, Tuan Yang di-Pertua, langkah-langkah ini merupakan satu
langkah jangka masa panjang. Kita masih tidak lari daripada bergantung dengan baja
kimia, cara pertanian konvensional yang sedang diamalkan oleh petani-petani di negara
kita. Terima kasih.

Beberapa Ahli: [Bangun]

Tuan Yang di-Pertua: Terima kasih, Kubang Pasu kah tadi. Maaf... Silakan.
Dato’ Mahfuz bin Haji Omar [Pokok Sena]: Pokok Sena.

Tuan Yang di-Pertua: Bangun dulu tadi.

Datuk Dr. Shahruddin bin Md Salleh [Sri Gading]: Terima kasih Tuan Yang di-
Pertua. Yang Berhormat Menteri, tadi Yang Berhormat Baling ada menyebutkan bahawa
alternatif dan juga Menteri juga telah menyebutkan bahawa alternatif kepada baja kimia
dan juga racun sintetik adalah untuk menggantikannya baja organik.

Jadi saya hendak tahu, sejauh mana langkah-langkah kerajaan yang betul-betul
sudah lakukan ke arah menghasilkan baja organik. Ini kerana kita tahu bahawa negara
kita banyak bahan buangan seperti bahan makanan, tinja haiwan dan sebagainya.

Jadi, sejauh mana sebenarnya kerajaan sudah memulakan untuk menggunakan
baja organik ini? Terima kasih.

Datuk Seri Dr. Ronald Kiandee: Memang banyak produk baja organik di pasaran
pada ketika ini yang berasaskan kepada plants. Ada juga berasaskan kepada ikan dan
sebagainya. Jadi kita mempunyai keluaran baja organik yang agak besar di negara kita.

Walau bagaimanapun untuk mengubah cara pertanian konvensional kepada
pertanian organik memerlukan penglibatan pihak petani dan juga pihak pemain industri.
Walaupun ia belum berlaku secara meluas Yang Berhormat tetapi sedang berlaku di
negara kita.

Beberapa orang petani ataupun pengusaha tanaman sayur-sayuran di Cameron
Highlands umpamanya telah pun beralih daripada pertanian konvensional kepada
pertanian organik dengan mengaplikasikan teknologi integrated pest management (IPM)
di mana pengawalan serangga tidak menggunakan bahan racun tetapi menggunakan
biological control integrated pest management. la sedang berlaku.

Namun, tentu sekali usaha ini perlu disambut oleh lebih banyak pengusaha-
pengusaha pertanian supaya kita dapat mengeluarkan produk pertanian yang dikeluarkan
melalui pertanian organik.

Jadi, sebenarnya pertanian organik akan memberi pulangan yang lebih tinggi
kepada pengusaha pertanian. Walau bagaimanapun, ia memerlukan kos permulaan yang
agak tinggi. Sebab itu, petani-petani yang berskala kecil masih berpegang, masih
mengamalkan pertanian konvensional yang menggunakan baja dan racun kimia yang ada
sekarang.

MAFI akan terus mengadakan gerakan-gerakan perkhidmatan pengembangan-
extension untuk membawa konsep pertanian tanpa racun ini dalam kalangan petani-
petani terutamanya yang berskala kecil di negara kita. Terima kasih.

Dato’ Mahfuz bin Haji Omar [Pokok Sena]: Satu lagi Tuan Yang di-Pertua.

Tuan Steven Choong Shiau Yoon [Tebrau]: Soalan tambahan.
