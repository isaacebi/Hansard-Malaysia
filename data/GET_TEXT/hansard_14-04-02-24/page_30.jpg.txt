20 DR.02.12.2021

Dalam masa itu, kerajaan juga tidak bercadang untuk menghapuskan sistem
pengrekrutan ataupun pengambilan dan penempatan pembantu rumah sedia ada tetapi
akan memperhalusi dan membuat penambahbaikan agar sistem sedia ada lebih berkesan
dan efisien. Sekian, terima kasih.

Tuan Yang di-Pertua: Terima kasih. Yang Berhormat Jempol. Ya.
Puan Teresa Kok [Seputeh]: Ya, terima kasih.

Tuan Yang di-Pertua: Maaf. Maaf. Maaf... [Ketawa] Yang Berhormat Seputeh
dahulu.

Puan Teresa Kok [Seputeh]: Okey. Terima kasih Tuan Yang di-Pertua. Saya
hairanlah, kita punya MOU dengan pihak Indonesia. Sejak tahun 2016 sehingga sekarang
pun belum ada apa-apa pencapaian. Saya juga difahamkan bahawa pada tahun 2018,
kerajaan membenarkan maid online. Macam kita boleh tempah pembantu rumah melalui
online macam kita tempah barang dari Shopee dan Lazada. Sebenarnya sistem ini
membuka ruang kepada human trafficking. tu sebab yang Malaysia ini sekarang masih di
bawah — di dalam tier 3 daripada segi perdagangan manusia.

Kita juga tahu terdapatnya pembantu rumah dari Indonesia masuk dengan visa
pelancong. Semua ini, saya rasa Jabatan Tenaga Kerja tidak boleh lepas tangan macam
ini. Kita pun perlu ada rundingan yang lebih baik dan juga kena ada Akta Penggajian —
Employment Act atau Akta Kerja yang memberi perlindungan kepada pembantu rumah
seperti bagi mereka off-time, tempoh masa untuk kerja dan juga yang ada gaji mereka
dimasukkan dalam bank dan sebagainya.

Seperti apa yang pekerja asing yang kerja dengan syarikat di luar yang bukan
dalam bentuk rumah itu. Jadi, soalan saya ialah apakah sekarang kementerian akan cuba
menyelesaikan masalah ini kerana Malaysia memang perlu pembantu rumah. Ini tidak
dapat dinafikan.

Akan tetapi, banyak agensi pekerjaan sekarang ini, mereka tidak dapat source
daripada khususnya dari Indonesia. Saya rasa ini satu perkara yang Yang Berhormat
Timbalan Menteri boleh beri perhatian kerana kita haruslah bagi pembantu rumah asing
kita ini mendapat kesemua faedah sama seperti pekerja asing yang kerja di syarikat di
luar lingkungan rumah.

Tuan Yang di-Pertua: Terima kasih.

Datuk Haji Awang bin Hashim: Terima kasih Yang Berhormat Seputeh. Terima
kasih kerana menyebut, kita sedang dalam tier 3. Insya-Allah, kita sedang berusaha untuk
kita memenuhi daripada tier 3 turun kepada tier 2. Oleh sebab itulah, sejak tahun 2006
pengambilan dan penggajian perkhidmatan domestik Indonesia untuk bekerja di Malaysia
dilakukan melalui beberapa siri memorandum persefahaman ataupun MOU yang telah
ditandatangani oleh kerajaan Malaysia dan juga Kerajaan Republik Indonesia.

Jadi protokol amending MOU 2011 telah berakhir pada 30 Mei 2016. Beberapa
siri telah kita lakukan sejak November 2017 dan November 2018. Namun, buat masa ini
gagal memuktamadkan MOU baharu. Mungkin dalam tahun ini ataupun awal tahun
hadapan, kita akan memuktamadkan MoU sepertimana yang Yang Berhormat Seputeh
sebut tadi.

Seterusnya, kita terus mengadakan satu jalinan untuk meneruskan pekerja asing
ini dari Indonesia dengan membuat dua hala. Satu mesyuarat dua hala iaitu dinamakan
Joint Working Group (JWG) yang mana dijadualkan pada November 2019 di Kuala
Lumpur untuk dimuktamadkan MOU tersebut bagi pengambilan dan penggajian
perkhidmatan domestik Indonesia ke Malaysia telah ditangguhkan disebabkan oleh
beberapa perkara yang kita tidak dapat elakkan. Berikutan isu-isu yang tidak mendapat
kesepakatan antara kedua-dua belah pihak. Antara isu-isu tersebut ialah sistem maid
online, ‘one maid, one task’ dan juga kos pengrekrutan yang tinggi.

Terkini satu perbincangan telah diadakan pada 23 Julai 2021 antara Kerajaan
Malaysia dan Kerajaan Republik Indonesia mengenai draf MOU penggajian dan
perlindungan domestik Indonesia ke Malaysia. Secara prinsipnya, Malaysia menyatakan
