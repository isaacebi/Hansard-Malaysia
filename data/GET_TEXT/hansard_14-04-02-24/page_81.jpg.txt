DR.02.12.2021 71

tahniah kepada Yang Berhormat Shah Alam kerana telah membawa Kuala Lumpur City
ke mercu kejayaan setelah 32 tahun ketandusan kejuaraan. [Tepuk]

Tahniah juga kepada JDT kerana bukan mudah hendak tumbangkan Bangsa
Johor ini sebenarnya. Namun, semangat kesukanan mengatasi segala-galanya. Ketika
saya duduk dalam anggota PAC, Yang Berhormat Shah Alam semasa menjadi Menteri
Wilayah juga berjaya melaksanakan perundingan balik harga tanah yang dijual rendah
daripada nilai pasaran semasa. Ini telah menjimatkan lebih RM500 juta wang kerajaan.
Kejayaan 22 bulan Pakatan Harapan.

Mewakili rakyat di Hulu Langat yang bersempadan dengan Parlimen Cheras di
Kuala Lumpur, kami amat sensitif dengan pelbagai isu di Wilayah Persekutuan kerana
ramai pemastautin di Hulu Langat yang mencari rezeki di ibu kota negeri itu.

Salah satu fungsi Kementerian Wilayah Persekutuan sepatutnya memastikan
penjualan rumah bagi Program Perumahan Mampu Milik dilaksanakan secara sistematik
tetapi kelihatan masih gagal. Kuala Lumpur dipenuhi dengan kondominium dan apartmen
mewah bernilai jutaan ringgit yang hanya mampu dilihat oleh golongan berpendapatan
rendah. Keluarga Malaysia sampai tua tidak mampu hendak beli rumah di Kuala Lumpur
seperti yang disebut oleh Yang Berhormat Lembah Pantai tadi.

Butiran 020000 — Pembangunan Komuniti dan Kesejahteraan Bandar. Knususnya
Butiran 020100 — Sosioekonomi yang hanya diperuntukkan RM6 juta. Fungsi
sosioekonomi adalah memastikan aktiviti pembangunan dan pengurusan penjaja serta
peniaga kecil dapat dilaksanakan dengan berkesan. Kebetulan sebelum masuk ke Dewan
ini saya sempat berinteraksi dengan penjaja kecil di Kampong Bharu.

Saya hendak tanya kepada Yang Berhormat Menteri Wilayah Persekutuan,
apakah status Majlis Pembangunan Penjaja dan Peniaga Kecil Wilayah Persekutuan
terkini? Masih hidup lagi kah organisasi ini? Antara rintihan peniaga dan penjaja kecil sejak
berlakunya wabak COVID-19 ialah mengapa waktu operasi penjaja di pasar-pasar seliaan
DBKL dihadkan sehingga tengah hari sahaja? Peniaga-peniaga ini ingin menambah
jualan mereka akibat kesempitan ekonomi.

Menteri kena susun balik peraturan-peraturan yang membebankan. Saya hendak
cadangkan waktu operasi di pasar-pasar ini dilanjutkan sehingga lewat petang. Bukankah
penguat kuasa boleh memantau SOP dan menjaga kebersihan premis jika wabak mahu
dibendung sepenuhnya.

01620

Kampong Bharu dan kawasan persekitarannya seperti di Jalan Chow Kit dan
Jalan Tuanku Abdul Rahman adalah nadi utama Kuala Lumpur. Apakah status projek
pembangunan di Pasar Jalan Raja Bot. Sudah bertahun-tahun tidak selesai. Kembalikan
kegemilangan Chow Kit Road. Bukan sahaja untuk pelancongan namun_ untuk
pembangunan ekonomi bumiputera dan warga Malaysia keseluruhannya bukan menjadi
tumpuan peniaga pendatang tanpa izin.

Sudah 64 tahun merdeka tapi peniaga kecil knasnya bumiputera masih bersepah-
sepah di tepi jalan yang mengundang bahaya. Untuk sosioekonomi hanya RM6 juta
peruntukan tapi untuk kod objek am 30000 Aset diberikan RM245 juta. Kementerian kecil
namun asetnya besar. Duit ini sepatutnya membantu B40 dan miskin bandar.

Seterusnya Tuan Pengerusi, Butiran 020000 — Pembangunan Komuniti dan
Kesejahteraan Bandar, 020500 — Majlis Sukan Wilayah Persekutuan hanya RMQ juta
berkurang RM1 juta berbanding tahun lepas. Kebetulan KL City menjuarai Piala Malaysia,
saya hendak mencadangkan ditambah peruntukan untuk bola sepak serta pertambahan
program-program yang melibatkan belia bandar. Akhir sekali berapa banyak Kementerian
Wilayah Persekutuan beri kepada Yayasan Wilayah Persekutuan. Harap-harap Yayasan
Wilayah Persekutuan tidak menjadi alat politik parti-parti tertentu untuk pilihan raya akan
datang.

Semasa PKP berkuat kuasa, apabila NGO-NGO hendak memberi bantuan di
PPR, MKN serta jabatan kebajikan beri lampu hijau. Akan tetapi Yayasan Wilayah
Persekutuan sibuk tanya macam-macam. Ini aduan kepada kami. Mereka letak pelbagai
