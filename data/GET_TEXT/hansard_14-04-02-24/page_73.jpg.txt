DR.02.12.2021 63

Tahun depan insya-Allah saya minta maaflah kepada Johor, kepada Kedah,
kepada Terengganu dan sebagainya. Tahun depan kita akan jadi juara Liga dan juga juara
Malaysia Cup insya-Allah ya.

Tuan Pengerusi [Dato' Mohd Rashid Hasnon]: Sila.

Tuan Khalid bin Abd Samad [Shah Alam]: Merujuk kepada 32 tahun penantian,
penungguan untuk hendak dapatkan juara ini dan kedudukan yang baik menjadi sebagai
salah satu pasukan bola sepak yang terunggul, ada juga isu-isu yang lain yang Kuala
Lumpur mengharapkan penyelesaian dan telah menunggu berdekad-dekadlah ya.

Saya hendak sentuh Butiran 030200 — Perbadanan Pembangunan Kampung
Baru ya yang saya rasa Yang Berhormat Menteri pun memahami.

01540

Sekali lagi kita membelanjakan sebanyak RM3.6 juta untuk Perbadanan
Pembangunan Kampong Bharu tetapi malangnya kita tidak nampak satu anjakan ke arah
pembangunan yang benar-benar dirancang dan diusahakan. Saya hendak ingatkan
bahawa kalau dibelanjakan sebanyak RM7 bilion ataupun RM6 bilion untuk membeli
tanah-tanah ini maka ia merupakan satu fiscal injection yang boleh menghasilkan
kekayaan di kalangan masyarakat Melayu.

Di mana ramai jutawan Melayu akan terhasil dan dengan itu akan mengubah
corak pemilikan hartanah dan harta di kalangan bumiputera yang merupakan masalah
yang sering disebut-sebut tetapi penyelesaiannya tidak ada. Lalu kalau kita bangunkan
Kampong Bharu, kita beli tanah-tanah itu dengan fiscal injection sebanyak RM6,000,000,
ia juga boleh menyelesaikan banyak masalah property overhang kerana di mana pemilik-
pemilik di Kampong Bharu, mereka terpaksa beli rumah-rumah baharu.

Dengan itu, yang mana ada property overhang di Kuala Lumpur, developers yang
masih ada apartments yang tidak dapat dijual dan sebagainya, maka pemilik-pemilik di
Kampung Baru akan membelinya. Sambil itu, kita akan membangunkan property yang
baharu di kawasan Kampong Bharu yang akan menjadi sebagai satu impetus untuk
ekonomi dan pembangunan di kawasan Kuala Lumpur.

Maka, jangan dilihat ia sebagai satu tindakan kebajikan ataupun hendak tolong
orang Melayu. Ini bukan soal hendak tolong, ini soal hendak unlock the value, kekayaan
sedia ada yang terpendam oleh sebab Kampong Baru itu tidak dibangunkan dan kita boleh
menyelesaikan banyak permasalahan.

Saya juga melihat bahawa dalam bajet untuk Kementerian Wilayah Persekutuan,
ada penurunan yang begitu ketara daripada segi jumlah bajetnya. Kalau kita bandingkan
tahun 2018, tahun 2019, tengok carta itu jelas di mana dia punya pembangunan dan
pengurusan jauh berbeza. Dahulu, kalau macam tahun 2019, kita ada sebanyak RM1.1
bilion untuk pembangunan dan sebanyak RM314 juta untuk pengurusan.

Sekarang ini untuk tahun 2021 dan tahun 2022 lebih-lebih lagi untuk pengurusan
sebanyak RM256 juta dan untuk pembangunan hanya sebanyak RM414 juta sahaja iaitu
kurang hampir, menjadi hampir satu pertiga. Saya perlu mendapatkan penjelasan. Saya
lihat bahawa persoalan pembangunan itu perlu diberikan keutamaan untuk menjamin
kualiti kehidupan di kawasan Kuala Lumpur.

Oleh sebab masa tidak mengizinkan, satu sahaja lagi soalan iaitu berhubung
dengan Labuan. Di mana semasa saya...

Menteri Wilayah Persekutuan [Dato’ Seri Dr. Shahidan bin Kassim]: Yang
Berhormat, Yang Berhormat setuju dengan cuti tak?

Tuan Khalid bin Abd Samad [Shah Alam]: [Ketawa] Dengan cuti itu saya hargai.
Apa yang telah dicadangkan, tempoh yang diberi bukanlah notis 24 jam. Ada satu hari,
memang kita memahami akan ada gendala dan masalah. Akan tetapi dengan tempoh
yang diberi itu, insya-Allah kita boleh kurangkan dia punya impak yang negatif.

Bank Negara pun telah mengumumkan bahawa semua bank akan teruskan
business as usual kerana cuti ini bukanlah satu cuti yang diwartakan. Maka, boleh ada
