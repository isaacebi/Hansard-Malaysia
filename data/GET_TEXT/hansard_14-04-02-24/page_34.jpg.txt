24 DR.02.12.2021

[Soalan No.11 — YB. Datuk Abd Rahim bin Bakri (Kudat) tidak hadir]

12. Dr. Azman bin Ismail [Kuala Kedah] minta Menteri Kesihatan menyatakan sains
dan data yang dirujuk oleh kementerian dalam memutuskan tentang keperluan dos ketiga
vaksin COVID-19.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Kesihatan atau Timbalan menjawab sekali lagi.

Timbalan Menteri Kesihatan II [Datuk Aaron Ago Dagang]: Mohon sekejap —
Saya cari fail..

Timbalan Yang di-Pertua [Dato’ Mohd Rashid Hasnon]: Sebelum itu saya
hendak memaklumkan bahawa soalan yang lebih awal Yang Berhormat Tangga Batu
tidak ada dalam Dewan. Yang Berhormat Kudat pun tidak ada dalam Dewan. Oleh sebab
itu, melangkau ke soalan seterusnya. Dipersilakan Timbalan Menteri.

Datuk Aaron Ago Dagang: Terima kasih Tuan Yang di-Pertua. Berdasarkan
Interim Statement on Booster Dose for COVID-19 bertarikh 4 Oktober 2021 oleh World
Health Organization, definisi dos tambahan ialah merupakan dos vaksin yang diberikan
selepas menerima dos primer untuk mendapat rangsangan imun yang optimum dan perlu
diberikan kepada individu yang layak sebahagian daripada dos primer.

Definisi dos penggalak adalah merupakan dos yang diberikan kepada penerima
vaksin dos primer yang telah mendapat rangsangan imun dan optimum tetapi tahap imuniti
menurun selepas enam bulan menerusi dos primer lengkap.

Oleh yang demikian sebelum sebarang keputusan muktamad bagi pemberian dos
tambahan mahupun dos penggalak dilaksanakan Kementerian Kesihatan Malaysia
menggunakan pendekatan berlandaskan bukti dan sains melalui hasil dapatan kajian
real-world data yang mendapat panel pakar perubatan sama ada dalam ataupun luar
negara.

01140

Antara bukti saintifik yang menjelaskan keperluan dos tambahan adalah seperti
berikut. Ini panjang jawapannya.

Hasil dapatan kajian bertajuk Three Doses of an mRNA COVID-19 Vaccine In
Solid-Organ Transplant Recipient dengan yang diterbitkan di dalam New England Journal
of Medicine oleh N. Kamar et al. telah membuktikan pemberian vaksin Comirnaty dos
ketiga kepada penerima transplantasi organ menunjukkan peningkatan immunogenicity
vaksin yang ketara antara 40 hingga 68 peratus.

Tiada kesan sampingan yang serius dilaporkan. Vaksin CoronaVac telah
diberikan enam hingga lapan bulan selepas dos kedua menghasilkan peningkatan kadar
antibodi yang luar biasa dan menunjukkan bahawa pemberian dos kedua terdahulu
menghasilkan memori imun yang baik.

Mutakhir ini, terdapat bukti daripada kajian real-word data bahawa terdapat kesan
pengurangan imuniti (waning immunity) terhadap SARS ataupun COVID-19 selepas
beberapa bulan lengkap vaksinasi dan berlaku peningkatan kes jangkitan semula
(breakthrough).

Selain daripada itu, kemunculan variant of concern (VOC) juga memberi kesan di
mana ia lebih mudah merebak dan mampu merebak di dalam komuniti dalam tempoh
yang singkat.

Hasil dapatan kajian tempatan iaitu kajian RECoVaM mendapati terdapat
breakthrough infection dan kadar keseluruhan breakthrough infection adalah 1.3 bagi 100
orang. Separuh daripada kesemua breakthrough infection adalah di dalam lingkungan 30
hari selepas divaksin. Kadar breakthrough infection meningkat dengan peningkatan hari
sejak penerima dos lengkap vaksin dan kadar jangkitan adalah 5.2 hingga 5.3 dalam
tempoh 120 hari selepas dos lengkap.
