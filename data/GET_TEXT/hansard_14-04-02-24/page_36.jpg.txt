26 DR.02.12.2021

Jadi, soalan saya, macam mana kerajaan akan mengatasi masalah ini dengan
sikap warga begini? Adakah kerajaan ingin menukarkan maksud selesai divaksinkan
daripada yang habis dua dos ini kepada mesti habis dos ketiga barulah dimaksudkan
sudah selesai divaksin seperti negara lain yang sudah melaksanakan? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila,
Yang Berhormat Timbalan Menteri.

Datuk Aaron Ago Dagang: Terima kasih Yang Berhormat. Kita memang sedar
yang pemberian dos ketiga ini agak slow. Tadi saya pun sudah memberi angka iaitu cuma
10.83 peratus rakyat Malaysia telah pun mengambil dos ketiga dan kebanyakannya
adalah di negeri Sarawak.

Apa Yang Berhormat katakan itu adalah benar tetapi kita tidak boleh membuat
compulsory ataupun diwajibkan terima dos. Sama juga dos satu dan dos kedua dahulu.
Ini adalah bergantung kepada individu. Akan tetapi, kita selalu membuat saranan terutama
sekali sekarang ini apabila variant of concern baharu Omicron ini telah pun timbul. / think
itulah kita akan lebih bersungguh-sungguh bagi mereka yang dewasa untuk mendapatkan
booster dose. Mungkin boleh dapat dos ketiga. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Saya
benarkan soalan tambahan ketiga. Sila, Yang Berhormat Kuala Selangor. Ringkas.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Amat menarik persoalan yang dibangkitkan oleh Yang Berhormat Kuala
Kedah dan juga Yang Berhormat Tebrau sebentar tadi. Akan tetapi, saya tidak mahu
melanjutkan isu yang perlu diperhatikan oleh KKM itu terutama tentang perkara-perkara
yang bersangkutan yang terkait dalam persoalan immunologic memory, humoral immunity
dan juga cellular-mediated immunity. Perkara itu sangat penting.

Namun, saya beralih, Tuan Yang di-Pertua. Kalau bolehlah, bagi meningkatkan
lagi dos booster ataupun dos penggalak ataupun dos ketiga, kalau dimaksudkan dengan
Sinovac itu, apakah langkah strategic communication yang boleh dilakukan oleh
kerajaan? Mungkin saya boleh mencadangkan sekali gus bahawa berapa peratus
sebenarnya di kalangan kakitangan KKM sendiri yang tertinggi, kakitangan-kakitangan
KKM tertinggi dan juga Ahli Kabinet kerajaan yang telah pun mengambil dos penggalak
ini?

Kalau boleh, mereka lakukan secara terbuka dan mengadakan sedikit media
event untuk menjadi satu bukti bahawa mereka pertama-tamanya adalah komited, kalau
benar perkara itu perlu dijadikan satu tindakan yang penting, walaupun tidak boleh
dijadikan satu yang mandatori. Terima kasih Tuan Yang di-Pertua. Minta pencerahan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Selangor. Saya yang pertama yang ambil dos penggalak. Terima kasih.
Sudah masuk dalam media. Sila, Yang Berhormat Timbalan Menteri.

01150

Datuk Aaron Ago Dagang: Terima kasih, terima kasih Yang Berhormat. Memang
soalan Yang Berhormat itu amat tepat bagi healthcare workers sendiri. Berapakah jumlah
mereka yang telah mendapat dos ketiga ini? Angka ini saya tidak ada di sini. Saya akan
memberi jawapan bertulis dalam hal ini. Tetapi itulah satu daripada yang dikatakan Yang
Berhormat ada cadangan supaya healthcare workers ini perlu mendapat booster dose
sebelum orang lain — ada dapat juga booster dose. Kita memang amat sukar sedikit dalam
hal ini tetapi daripada kesedaran yang ada sekarang ini, kita memang mengharapkan ubat
vaksin ini adalah amat-amat berkesan dalam menangani virus-virus COVID-19 ini. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya saya ingin menjemput Yang
Berhormat Tuan Sabri bin Azit, Yang Berhormat Jerai.
