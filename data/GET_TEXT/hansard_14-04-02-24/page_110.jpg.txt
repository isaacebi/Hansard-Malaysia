100 DR.02.12.2021

Seterusnya, Butiran 16700 — Rancangan Tebatan Banjir (TBT) dan Saliran
Bandar. Sebanyak RM730 juta diperuntukkan untuk ini.

01820

Saya ingin tahu, sama ada sebahagian daripada peruntukan ini akan
diperuntukkan untuk menyelesaikan beberapa masalah banjir knhususnya di kawasan
Parlimen Tuaran. Contohnya di Giling Laut, sekarang ini pembinaan jalan Pan Borneo
melalui di sana dan asal hujan satu dua jam, memang masalah banjir. Ini mengakibatkan
jalan itu kadang terputus. Ini merupakan jalan perhubungan yang sangat penting dari
Kota Kinabalu ke pantai timur, juga ke utara dan sebagainya. Saya ingin tahu, sama ada
diberi peruntukan untuk membina saliran yang melalui di Giling Laut tersebut supaya ini
dapat menyelesaikan masalah banjjir.

Begitu juga di Pekan Tenghilan. Di Pekan Tenghilan di kawasan Parlimen Tuaran
memang asal hujan dua tiga jam, memang masalah banjir dan sebagainya. Saya ingin
tahu, apakah peruntukan telah diberikan untuk sistem pengairan di sana supaya dapat
menyelesaikan masalah banjir ini?

Terakhir ialah Butiran 15300 — Mengorek Kuala-kuala Sungai. Sebanyak RM155
juta telah diperuntukkan untuk tujuan ini. Saya ingin tahu sama ada, ada peruntukan yang
telah dipohon ataupun diberikan untuk memperdalamkan lagi kuala Sungai Tepokon di
kuala Sungai Tuaran. Ini adalah sangat penting sebab penempatan di sana seperti
Kampung Sungai Damit dan sebagainya, setiap kali hujan memang kena banjir sebab ada
kaitan dengan kualanya.

Ini setiap kali pada ketika- untuk makluman Yang Berhormat, di Sungai Damit ini
saya sendiri pernah pun masuk di sana, apabila ada banjir dan ada yang terjumpa buaya
di dalam rumah pada ketika banjir dan sebagainya. Ini sudah berkali-kali. Dalam satu
tahun kadang-kadang dua tiga kali banjir melibatkan banyak rumah dan sebagainya. Jadi,
saya ingin tahu, sama ada peruntukan telah diberikan untuk memperdalamkan lagi kuala-
kuala Sungai Tepokon dan juga di kuala Sungai Tuaran itu sendiri?

Itu sahaja, Tuan Pengerusi. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tuaran. Seterusnya saya menjemput Yang Berhormat Setiu.

6.22 ptg.

Tuan Shahrizukirnain bin Abd Kadir [Setiu]: Assalamualaikum warahmatullahi
wabarakatuh... [Membaca sepotong doa]

Tuan Pengerusi, saya terus kepada Butiran 15100 — Mencegah Hakisan Pantai.
Saya ingin bertanyakan status projek-projek berikut:

(i) Projek Hakisan di Kampung Bari Besar yang telah menghampiri
kawasan perkuburan; dan

(ii) Projek Pengawalan Hakisan Pantai Kuala Nerus di Kampung
Mengabang Telipot, Batu Rakit.

Saya juga ingin bertanya berkait dengan isu hakisan di Terengganu di mana
banyak pantai di Terengganu yang telah terhakis. Apakah hasil kajian yang telah
dijalankan oleh pihak kementerian? Apakah pelan tindakan kementerian berdasarkan
hasil kajian tersebut?

Butiran yang kedua, Butiran 16700 — Rancangan Tebatan Banjir dan Saliran
Bandar. Pertama, Rancangan Tebatan Banjir Tok Jiring dan Batu Rakit. Saya ingin tahu
tentang status rancangan tebatan banjir ini.

Kedua, Rancangan Tebatan Banjir Sungai Renek, Jabi. Projek ini amat
diperlukan kerana apabila berlakunya banjir akibat limpahan air Sungai Renek di Jabi, ia
akan turut memberi kesan kepada beberapa buah kampung yang lain termasuklah
Kampung Tok Dor, Kampung Anak Ikan, Padang Lengkuas, Bukit Jeruk dan beberapa
