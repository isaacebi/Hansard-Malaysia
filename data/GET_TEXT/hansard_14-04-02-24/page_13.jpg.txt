DR.02.12.2021 3

pun hari ini kena COVID-19, habis daun-daun bertaburan jatuh. Ini bukan melawak, betul
Tuan Yang di-Pertua. Apatah lagi dengan hujan yang bertaburan di luar jangkaan pada
hari ini kerana perubahan iklim tadi.

Jadi soalan saya, saya percaya apa yang dilakukan oleh kementerian. Jadi saya
hendak tahu, bagaimanakah dan apakah tindakan seperti Yang Berhormat Menteri
menyebut tadilah, mengimport komponen-komponen untuk baja sintetik dan racun. Jadi,
apakah kaedah-kaedah alternatif dalam mengurangkan dan mungkin untuk jangka masa
yang panjang bagi menghapuskan penggunaan baja dan racun sintetik tanpa
menjejaskan produktiviti yang disebutkan oleh Yang Berhormat Menteri tadi? Malah hasil
pengeluaran dapat ditingkatkan.

Saya amat yakin dan percaya apa Yang Berhormat Menteri sebutkan tadi dalam
usaha-usaha inisiatif Yang Amat Berhormat Perdana Menteri daripada Bera yang juga
bekas Menteri Pertanian yang cukup mempunyai pengalaman yang luas dan Menteri
MAFI sekarang ini yang begitu prihatin...

Tuan Yang di-Pertua: Habiskan.

Datuk Seri Panglima Abdul Azeez bin Abdul Rahim [Baling]: ...Saya harap
kita dapat menyelesaikan masalah yang menimpa seluruh peladang, pesawah, penternak,
pekebun kecil di dalam negara Malaysia ini.

Di samping itu, saya harap...
Tuan Yang di-Pertua: Habiskan Yang Berhormat.

Datuk Seri Panglima Abdul Azeez bin Abdul Rahim [Baling]: ...Dalam masa
yang terdekat ini, kita dapat selesaikan demi kelangsungan Keluarga Malaysia, kestabilan
demi kemakmuran negara.

Saya harap dapat jawapan yang betul dan bagaimana in the short term kita boleh
dapat bantu seluruh petani yang ada hampir 973,281 orang, 60 peratus merupakan
mereka yang hendak subsidi ini yang terjejas. Terima kasih Tuan Yang di-Pertua. Allah
akan selamatkan mu.

Tuan Yang di-Pertua: Terima kasih.

Datuk Seri Dr. Ronald Kiandee: Terima kasih Yang Berhormat Baling, memang
benar Tuan Yang di-Pertua, harga racun serangga umpamanya dulu RM66 sekarang
dijual pada harga RM197.50, kenaikan 199 peratus. Racun kulat naik 20.7 peratus.
Racun siput naik hampir 20 peratus. Begitu juga baja sebatian Yara Blue umpamanya naik
19.4 peratus, Agrobridge naik 19.1 peratus, NPK Blue naik 14.5 peratus.

Memang benar kenaikan yang ketara dan real yang berlaku disebabkan oleh
harga pasaran dunia yang di luar kawalan MAFI Tuan Yang di-Pertua. Ini memberikan
kesan secara langsung kepada kos pengeluaran yang ditanggung oleh para petani di
negara kita.

Kalau melihat tentang isu kenaikan harga ini Tuan Yang di-Pertua, kita harus
melihat kepentingan consumer yang membeli sayur dan produk makanan. Kita juga harus
melihat kepentingan para petani di luar sana yang sebahagian besar daripadanya
merupakan petani yang berskala kecil.

Oleh sebab itu, soalan apa alternatif, langkah-langkah yang perlu diambil oleh
kerajaan. Memang benar kita menggalakkan pengurangan kebergantungan kepada baja
kimia. Kita menggalakkan petani untuk beralih untuk menggunakan pertanian organik
umpamanya.

Oleh sebab itu, di kementerian ini kita mengolah pelbagai pendekatan. Membuat
extension servis pengembangan untuk mengalihkan pertanian kebergantungan pertanian
melalui baja kimia kepada baja organik. Antara langkah dan inisiatif umpamanya:

(i) mengaplikasikan Teknologi Efektif Mikroorganisma (TEM),
menggalakkan penggunaan semula bahan sisa_pertanian
seperti pereputan jerami padi dan juga bahan baja organik;
