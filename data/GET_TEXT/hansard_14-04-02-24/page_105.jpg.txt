DR.02.12.2021 95

Tuan Mohamed Hanipa bin Maidin [Sepang]: Pagi tadi 65 orang, sekarang
sudah 73 orang. Saya harap usaha saya ini dapat dipertimbangkan nanti oleh pihak Tuan
Yang di-Pertua.

Saya terus pergi kepada Butiran 040100 — Bertugas ke Luar Negara. Tuan
Pengerusi, saya hendak tanyalah berkaitan dengan World Dubai Expo yang diadakan di
Dubai pada 1 Oktober 2021 sehingga 2022 nanti dan melibatkan antaranya Kementerian
KASA yang kalau ikut dalam laman web Malaysia di Dubai Expo itu, dia mengatakan
minggu ketiga dan hingga minggu kelima ialah di bawah KASA ya. laitu minggu ketiga
pada 17 Oktober hingga 23 Oktober, minggu keempat 24 Oktober hingga 30 Oktober dan
minggu kelima daripada 31 Oktober hingga 6 November 2021.

Persoalan yang saya ingin tanya, apakah peranan seorang yang bernama
ataupun seorang Yang Berhormat Senator yang bernama Jaziri Alkaf yang hadir juga
dalam ekspo di Dubai. Selepas itu dia dikatakanlah, saya menerima info ini, dia dikatakan
berlegar-legar di ekspo, seolah-olah dia adalah seorang Menteri di sektor KASA.

Untuk makluman Tuan Pengerusi, Yang Berhormat Menteri KASA hanya muncul
pada majlis perasmian minggu KASA di Pavilion Malaysia pada 18 Oktober. Soalan yang
saya hendak tanya ialah, siapakah yang membenarkan Yang Berhormat Senator ini untuk
menjadi — yang juga Pengerusi PBN Sarawak, mewakili Yang Amat Berhormat Menteri
KASA untuk melawat pelbagai pavilion negara-negara, seolah-olah beliau mewakili
Malaysia.

Kemudiannya, siapakah yang membiayai perbelanjaan beliau dan juga pegawai-
pegawai beliau? Saya juga dapat maklumat bahawa beliau juga menjadi saksi dalam
majlis tandatangan MOU. Ada dinyatakan dalam press statement the MOU was signed,
“Signing was witnessed by Senator Jaziri Alkaf Abdillah at the Malaysia Pavilion in Expo
2020 Dubai.” MOU itu melibatkan Malaysia GDC Fund Management Limited dan juga
World Credit Savings Limited (WCS) dan juga MASCO Ventures Limited (MASCO), tiga
pihak untuk dengan izin, to conduct many broking businesses specialising in digital asset.

Jadi saya hendak tanya Tuan Pengerusi, siapakah yang memberikan authority
kepada Senator ini untuk menjadi saksi dalam tandatangan MOU itu? Tuan Pengerusi,
menurut Facebook pegawai dia yang juga hadir sama bersama beliau, pegawai ini telah
memuatkan dalam Facebook bahawa kononnya Senator ini menjalankan tugas-tugas
politik dan juga diplomasi. Diplomatic and political assignment.

Saya hendak tanya apakah, bolehkah pihak kementerian memberikan
pencerahan, siapakah yang memberikan kuasa untuk dia menjalankan tugas-tugas ini?
Keduanya, apakah yang dimaksudkan dengan tugas-tugas ‘political assignment dan juga
diplomasi itu kerana ini juga dinyatakan dalam Facebook yang ditulis oleh pegawai dia
yang juga hadir dalam program itu.

Terakhir saya hendak tanya kepada pihak Menteri berkenaan dengan Ketua
Penolong Setiausaha, Unit Adaptasi Bahagian Perubahan Iklim.

01800

Pegawai ini dikatakan telah menjemput kawan-kawannya menghadiri dan turut
serta program di Dubai itu. Difahamkan dia punya immediate boss asalnya tidak
meluluskan cadangan dia untuk bawa kawan-kawan dia dan suruh_beliau
menjustifikasikan hal tersebut dan juga suruh dia buat semula proposal itu. Kita tahu kalau
kita hendak ke luar negara, kita kena buat satu proposal dan kena bentang kertas Kabinet.

Akan tetapi saya difahamkan beliau masih meneruskan juga lawatan itu walaupun
tidak melakukan perubahan semula pada proposal itu. Maknanya cadangan daripada bos
dia diabaikan. Adakah boleh Yang Berhormat Menteri beri pencerahan, mengapakah
orang seperti ini boleh menjemput kawan-kawannya untuk hadir dan menggunakan duit
rakyat untuk pergi ekspo itu. Saya minta kerajaan memberikan jawapan. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Sepang. Seterusnya saya menjemput Yang Berhormat Sik.
