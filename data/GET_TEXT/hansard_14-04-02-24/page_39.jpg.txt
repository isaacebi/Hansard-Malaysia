DR.02.12.2021 29

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua dan juga Yang Berhormat Timbalan Menteri. Pada dua tahun yang lepas
saya telah dijanjikan di dalam Dewan ini, Kementerian Dalam Negeri akan menyelaraskan
elaun-elaun seluruh anggota polis. Saya masih dapati bahawa anggota FRU mendapat
elaun terendah disebabkan kononnya FRU banyak stand by daripada bertugas. Saya
mohon jawapan daripada Yang Berhormat Timbalan Menteri. Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.

Tuan Jonathan bin Yasin: Terima kasih atas soalan itu. Pihak KDN akan meneliti
saranan daripada pihak Yang Berhormat. Terima kasih.

Timbalan Yang di-Pertua [Dato' Mohd Rashid Hasnon]: Baik. Ahli Yang
Berhormat, sekarang tamatlah sesi untuk...

Dato’ Mahfuz bin Haji Omar [Pokok Sena]: Tidak lepas juga.

Timbalan Yang di-Pertua [Dato' Mohd Rashid Hasnon]: ...Waktu pertanyaan-
pertanyaan bagi jawab lisan pada hari ini.

#1200

Dato’ Mahfuz bin Haji Omar [Pokok Sena]: Aik, tidak lepas juga. Tidak lepas
juga Pokok Sena, tiga orang tidak datang pun tidak lepas juga... [Ketawa]

Timbalan Yang di-Pertua [Dato’ Mohd Rashid Hasnon]: Sudah cukup tiga,
tidak boleh empat. Maksimum tiga.

Dato’ Mahfuz bin Haji Omar [Pokok Sena]: Tidak, soalan saya nombor 14
sahaja. Tiga orang datang, hari ini saya tidak lepas juga ya. Tidak pernah naik lagi
soalan... [Ketawa]

Timbalan Yang di-Pertua [Dato’ Mohd Rashid Hasnon]: Okey, saya beri
peluang. Sila Yang Berhormat Dato’ Mahfuz bin Haji Omar.

Dato’ Mahfuz bin Haji Omar [Pokok Sena]: Baik, terima kasih. Saya duk harap,
saya duk tunggu sebab tiga orang tidak datang, saya ingat boleh naik.

Timbalan Yang di-Pertua [Dato’ Mohd Rashid Hasnon]: Boleh, boleh. Saya
bagi peluang.

14. Dato’ Mahfuz bin Haji Omar [Pokok Sena] minta Menteri Sumber Manusia
menyatakan:
(a) berapa jumlah pusat bertauliah TVET swasta menutup operasi

ekoran kesan dari pandemik COVID-19; dan

(b) apakah rancangan persiapan baru TVET pasca COVID-19 dalam
menghadapi era baru.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Assalamualaikum warahmatullahi wabarakatuh. Terima kasih Tuan
Yang di-Pertua. Terima kasih Yang Berhormat Pokok Sena. Ada dua soalan yang
dibangkitkan di sini. Saya terus menjawab dengan masa yang singkat ini.

Tuan Yang di-Pertua, jadi soalan pertama berkenaan dengan TVET, jumlah dan
yang kedua berkenaan dengan rancangan baharu TVET pasca COVID-19. Kerajaan terus
bertindak untuk melihat keadaan pandemik COVID-19 dengan pelaksanaan latihan
secara dalam talian menjadi medium utama bagi memastikan program latihan di institut
latihan TVET dapat diteruskan.

Jadi bilangan pusat bertauliah yang masih aktif sehingga September 2021
sebanyak 1,233 yang melibatkan 4,961 program berdasarkan Standard Kemahiran
Pekerjaan Kebangsaan (NOSS). Daripada rekod itu hanya dua buah pusat latihan di
