DR.02.12.2021 113

Datuk Seri Panglima Wilfred Madius Tangau [Tuaran]: Terima kasih Yang
Berhormat. Saya dapat memahami bahawa Sabah atau negeri-negeri yang belum lagi
migrasi mengikut SPAN dan sebagainya, atau dengan lain perkataan, hal air belum lagi
diserahkan kepada Kerajaan Persekutuan atau pun diletakkan dalam Senarai Bersama.
Akan tetapi, saya fikir itu tidak berapa adil untuk meletakkan dalam pinjaman sebab ini
adalah perkara yang asas.

Kalau dalam hal air pun diletakkan sebagai pinjaman, saya ingat itu tidak berapa
adil. Saya ingat kalau itulah dasar Kerajaan Persekutuan, ia salah satu dasar yang perlu
dikaji semula. Oleh sebab ini berkenaan dengan air. Jadi, saya ingat tidak berapa
wajarlah dasar itu kalau itulah sebabnya. Sedangkan apabila disebut RM2.1 bilion
peruntukan untuk negeri dalam hal air tetapi akhirnya pinjaman. So, what difference does
it make? Kita boleh pinjam dari bank sahaja, tidak perlu lagi pilin Kerajaan Persekutuan
sebab dia punya interest empat peratus juga.

Dato’ Wira Haji Amiruddin bin Haji Hamzah [Kubang Pasu]: Yang Berhormat
Menteri, Kubang Pasu. Yang Berhormat Menteri sebut bagi negeri yang telah melakukan
migrasi, tidak ada lagi pinjaman. Akan tetapi, Kedah yang telah pun melakukan migrasi
masih ada lagi RM45.1 juta sebagai pinjaman. Terima kasih.

Dato’ Sri Tuan Ibrahim bin Tuan Man: Untuk makluman, negeri-negeri yang
melakukan migrasi, kita akan menilai aset yang sedia ada dan aset tersebut sebagai
jaminan kepada peruntukan yang diberi kepada negeri setelah kita tolak semua kos
pembangunan air di luar bandar. Akan tetapi, sesetengah negeri, hutangnya mungkin
dalam RM2 bilion atau RM3 bilion dan setelah kita tolak kos pembangunan air luar bandar,
mungkin dia akan dapat pengecualian pelepasan hutang sebanyak RM2 bilion, manakala
RM1 bilion lagi masih lagi dianggap sebagai hutang sebab ia tidak termasuk dalam
kategori pembangunan air luar bandar.

01920

Itu antara sebab kenapa sesetengah negeri migrate masih lagi ada kandungan
hutang. Sebab tidak semua bekalan air yang diberi dapat kita tolak kecuali kawasan luar
bandar. Manakala untuk makluman, selain daripada itu, negeri-negeri yang telah
melakukan migrasi juga sebenarnya buat pinjaman kepada PAAB untuk projek
pembangunan. Bukan semua geran, bukan ya. Dia masih lagi buat pinjaman oleh PAAB
bagi negeri di Semenanjung dengan peruntukan pembangunan di Sabah dan Sarawak
dalam bentuk pinjaman.

Walau bagaimanapun, selain daripada itu untuk makluman, di bawah peruntukan
Kementerian Pembangunan Luar Bandar, semua diberi peruntukan dalam bentuk geran
bagi bekalan air di kawasan luar bandar termasuk di Sabah dan Sarawak. Apa yang saya
sebutkan ini ialah hanya dalam konteks Kementerian Alam Sekitar dan Air sahaja. Yang
lain-lain masih lagi dalam bentuk geran untuk Sabah dan Sarawak.

Yang Berhormat Kubang Pasu ada membangkitkan beberapa projek yang diminta
secara detil. Saya rasa saya perlu beri secara bertulis ya. Sebab banyak perkara-perkara
yang — Masa saya sudah tidak ada. Untuk makluman juga sumber air merupakan geran,
manakala bekalan air dalam bentuk pinjaman melalui PAAB ataupun dalam bentuk DE.

Tuan Pengerusi, saya fikir masa kita terlewat ini dan banyak lagi perkara yang
saya hendak perlu detail-kan dan...

Dato’ Haji Che Abdullah bin Mat Nawi [Tumpat]: Tumpat ada ini, Tumpat.

Dato’ Tuan Ibrahim bin Tuan Man: Yang Berhormat Tumpat ada, banyak semua
ada tetapi ramai lagi yang ada dalam Dewan. Oleh sebab masa tidak mengizinkan...

Tuan Ahmad Tarmizi bin Sulaiman [Sik]: Sikit mungkin dari Sik.
Tuan Chan Foong Hin [Kota Kinabalu]: KK ada, KK ada.

Dato’ Tuan Ibrahim bin Tuan Man: ...Saya fikir saya akan jawab secara detailed
kepada semua Ahli-ahli Parlimen yang mengemukakan soalan.

Seorang Ahli: Tambah sikit masa lagi.
