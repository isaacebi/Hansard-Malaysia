DR.02.12.2021 37

Kepala B.22 [Jadual] -
Kepala P.22 [Anggaran Pembangunan 2022] -

Tuan Pengerusi [Dato’ Mohd Rashid Hasnon]: Ahli-ahli Yang Berhormat, kita
sambung perbahasan peringkat Jawatankuasa Kementerian Pembangunan Luar Bandar.

Saya ada senarai yang telah dibacakan semalam. la bermula dengan Yang
Berhormat Port Dickson, Yang Berhormat Dungun, Yang Berhormat Tampin, Yang
Berhormat Parit, Yang Berhormat Kangar, Yang Berhormat Baram, Yang Berhormat Kota
Belud, Yang Berhormat Libaran, Yang Berhormat Hang Tuah Jaya, Yang Berhormat
Tebrau dan Yang Berhormat Papar.

Maka dengan itu, saya ingin menjemput Yang Berhormat Port Dickson. Masa dah
termakan tadi, saya bagi empat minit seorang. Dipersilakan Yang Berhormat Port Dickson.

12.25 tgh.

Dato’ Seri Anwar bin Ibrahim [Port Dickson]: Tuan Pengerusi, oleh sebab saya
bantah keputusan tadi, bagi saya perbincangan kementerian ini walaupun penting, tidak
boleh mengatasi perkara yang mendesak iaitu kedudukan masalah harga barang dalam
negara kita sekarang yang melibatkan rakyat. Kalau kita bincang, kalau itu pun tidak boleh,
lebih baiklah saya serah kepada kawan-kawan lain membincangkan soal Kementerian
Pembangunan Luar Bandar.

Saya hendak tegaskan di sini bahawa Tuan Yang di-Pertua harus lebih prihatin
terhadap masalah rakyat dan harga barang... [Tepuk] kerana saya turun sendiri dua hari
yang lalu ke Shah Alam, semalam ke Kampung Kerinchi dan kehidupan orang memang
mendesak, tengok sikapnya dan marahnya.

Oleh sebab itu kita minta supaya ada jawapan yang tegas daripada kerajaan.
Berapa suntikan? Apakah peranan FAMA? FAMA bukan bawah KPDNHEP. FAMA di
bawah Kementerian Pertanian dan Industri Makanan. Ambillah sayur itu, bawa ke tempat
penjualan untuk pengguna. Ini yang harus kita tegaskan. Kalau kita hendak minta Menteri
yang berkenaan sahaja jawab, dia tidak boleh jawab bagi pihak kementerian lain. That is
how the Cabinet works.

Oleh sebab itu, kita katakan ada keperluan untuk empat kementerian minimum
untuk berbuat sesuatu, mengambil tindakan segera. Apakah yang belum boleh dibuat
umpamanya? Sayur dikeluarkan di Hulu Selangor, bawa sayur itu dengan lori FAMA, jual
di sini. Benda itu kita dah buat — pasar tani dah berpuluh-puluh tahun, ini belum dilakukan.
Ini sekurang-kurangnya boleh kurangkan sedikit harga penjualan. Akan tetapi hendak
jawab harga baja mahal, import dan sebagainya. Ya lah, belajar daripada pengalaman.

Tahun 1974 Tuan Yang di-Pertua, bila berlakunya demonstrasi Baling, harga
getah jatuh. Apakah jawapan Menteri pada ketika itu tahun 1974? Ini kerana stockpile
Amerika Syarikat, maka sabar-sabarlah tuan-tuan. Orang hendak mentekedarah pun tidak
cukup... [Tepuk] Jadi sekarang ini jawapannya sama daripada tahun 1974 rusuhan Baling
sampai sekarang, Menteri-menteri belum belajar lagi pengalaman dan derita rakyat.

Jadi sebab itu saya katakan, orang tidak mahu dengar masalahnya apa, orang
hendak tanya bagaimana boleh tolong selesaikan, ringankan sedikit beban hidup kami. Itu
saja diminta. Jadi sebab itulah saya gunakan peluang ini hanya untuk menekankan hal
yang sedemikian iaitu Parlimen lemah kalau tidak boleh beri ruang membahaskan isu
yang mendesak hari ini yang menekan rakyat. Janganlah tunggu sampai timbul lagi
demonstrasi besar-besaran ini. Kalau boleh, kita sedang fikirkan kemungkinan itu. Terima
kasih.

Tuan Khalid bin Abd Samad [Shah Alam]: Yang Berhormat Port Dickson, saya
hendak sokong apa yang diucapkan oleh Yang Berhormat Port Dickson di mana kita telah
dapati bahawa sebenarnya harga barang-barang, bahan pertanian dan sebagainya,
sebenarnya agak rendah di ladang dan di kebun tetapi peranan yang dimainkan oleh
orang tengah.
