DR.02.12.2021 51

Jadi antara lain kalau kita lihat khususnya pendidikan persendirian contohnya
German-Malaysian Institute yang dianggap sudah berkurangan tarikan kepada ramai
penuntut-penuntut yang mahu meningkatkan skill dan juga pengajian tinggi.

01450

Bolehkah kerajaan mempertimbangkan supaya IPTS yang disebutkan tadi sukar
mahu hidup, mati pun tidak mahu diangkat untuk menjadi sebuah institusi kemahiran dan
keusahawanan selain daripada INSKEN dan sebagainya. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Alor Gajah.

Dato’ Seri Mahdzir bin Khalid: Terima kasih. Saya ambil maklum dan ambil
perhatian apa yang disebut oleh Yang Berhormat berkaitan dengan IPTS sebentar tadi.
Saya terpaksa meneruskan jawapan dulu. Kemudian, yang selebihnya adalah berkaitan
dengan keusahawanan. Pada September 2021, seramai 5,378 orang usahawan telah
diluluskan pembiayaan mereka sebanyak RM383 juta. Ini di bawah Program MARA dan
kalau saya hendak detail out Yang Berhormat satu persatu satu sini banyak. Akan tetapi
dia ada sudah senarai yang berkaitan dengan peruntukan yang telah disediakan di bawah
MARA. Yang Berhormat Jerai.

Datuk Mohd Azis bin Jamman [Sepanggar]: Yang Berhormat Sepanggar, Yang
Berhormat Sepanggar.

Dato’ Seri Mahdzir bin Khalid: Yang Berhormat Hulu Selangor.
Puan June Leow Hsiad Hui [Hulu Selangor]: Ada.

Dato’ Seri Mahdzir bin Khalid: Ada ya. Ada. Yang Berhormat Hulu Selangor
juga bercakap mengenai dengan Orang Asli. Jadi, saya mendapat maklumat untuk
perkampungan Orang Asli. Adakah infra akan disediakan pada tahun 2022. Saya kira
semua sekali ameniti sosial yang dikemukakan oleh JAKOA Yang Berhormat untuk tiap-
tiap kawasan di tiap-tiap negeri. JAKOA negeri yang akan menukarkan kepada kerajaan
khususnya kepada KPLB untuk mendapat. Jadi JAKOA telah kemukakan. Saya tidak
dapat satu persatu halusi tentang permohonan dari JAKOA di tiap-tiap negeri di Malaysia
ini, yang ada Jabatan Hal Ehwal Orang Asli termasuk di Selangor.

Keduanya Yang Berhormat berkaitan dengan MARA. Ini berkaitan dengan inisiatif
pengurangan kemudahan pinjaman. Kadar pengurangan pinjaman pelajaran terkini yang
diberikan sebanyak 50 peratus sehingga maksimum 90 peratus kepada peminjam yang
layak tertakluk kepada syarat serta peraturan yang berkuat kuasa. Kemudahan ini adalah
tanpa faedah dan bayaran balik minimum. Kesemua kemudahan ini dimohon oleh
peminjam MARA secara atas talian melalui portal MARA.

Tuan Pengerusi [Dato' Mohd Rashid Hasnon]: Yang Berhormat Menteri, masa
sudah tamat Yang Berhormat Menteri. Kalau Menteri hendak...

Dato’ Seri Mahdzir bin Khalid: Boleh saya ambil sikit lagi masa. Saya hendak
jawab Yang Berhormat Sepanggar.

Tuan Pengerusi [Dato' Mohd Rashid Hasnon]: Yang Berhormat Sepanggar.
Ya.

Datuk Mohd Azis bin Jamman [Sepanggar]: Ada, ada. Terima kasih.

Puan Isnaraissah Munirah binti Majilis @ Fakharudy [Kota belud]: Yang
Berhormat Kota Belud juga Yang Berhormat Menteri.

Dato’ Seri Mahdzir bin Khalid: Okey. Yang Berhormat Sepanggar. Pertamanya
Yang Berhormat, tahun 2020 hanya RM449 juta peruntukan dibelanjakan daripada
RM880 juta. Untuk makluman Yang Berhormat, pada tahun 2019, jumlah keseluruhan
peruntukan negeri Sabah sebanyak RM835 juta dan dibelanjakan RM819 juta.

Bagi tahun 2020, jumlah keseluruhan wilayah Sabah RM797 juta dan
dibelanjakan RM768 juta bersamaan RM90.36 juta. Manakala bagi tahun 2019, untuk
