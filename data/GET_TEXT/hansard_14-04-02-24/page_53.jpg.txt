DR.02.12.2021 43

Diperuntukkan RM122 juta iaitu pengurangan RM24 juta berbanding tahun lalu. Pertama,
saya lihat dalam anggaran perbelanjaan kementerian dapat banyak butiran lain yang
melibatkan KEMAS di bawah program khusus melibatkan enam peruntukan lain bernilai
RM498 juta. Saya mohon kementerian jelaskan mengapa tidak disatukan sahaja dibawah
satu butiran.

Saya ingin bangkitkan isu Tadika-tadika KEMAS, khasnya di kawasan saya.
Pertama, Tadika KEMAS Kampung Rangalau di mana selalu kena banjir. Saya mohon
perhatian. Kemudian Tadika KEMAS Kampung Merabau. Saya pernah bangkitkan pada
tahun lepas. Yang ini pula Tadika KEMAS Kampung Merabau ini kerana masalah tanah.
Jadi, apabila masalah tanah terjadi, maka tidak dapat diperbaiki.

Kemudian, Tadika KEMAS Kampung Singgah Mata Taginambor. Ini pula
masalahnya tanah okey tetapi apabila diminta, alasan yang diberikan adalah tiada
peruntukan. Kemudian, saya juga ingin membangkitkan Tadika KEMAS Kampung
Timbang Dayang. Perkara yang sama juga dengan Kampung Rangalau tadi, isu banjir
beberapa kali air naik dan kemudian pendawaian yang lama yang berjuntai sampai ke
kawasan parit. Bagaimanakah kita mahu selenggarakan? Permohonan-permohonan
Tadika KEMAS ini kerana sebenarnya permohonan Tadika KEMAS ini banyak kami terima
di pusat khidmat Parlimen Kota Belud.

Kemudian Butiran 02300 — Jalan-jalan Luar Bandar dan Butiran 020400 — Jalan
Perhubungan Desa. Terima kasih kepada beberapa buah jalan utama yang telah pernah
diumumkan oleh Yang Berhormat Menteri pada bahas RMKe-12 yang lalu. Cuma kita Kota
Belud looking forward kepada bermulanya pembinaan jalan raya ini yang telah lama kami
minta seawal tahun 2022 yang telah diumumkan. Saya cuma berharap bahawa
pembinaan jalan-jalan utama ini tidak terkesan akibat kenaikan harga barang pembinaan
ya.

Saya juga ingin bercakap untuk bagi sahabat saya Yang Berhormat Labuan
kerana tidak dapat untuk menurut serta dalam perbahasan KPLB_ peringkat
Jawatankuasa. Mohon selaraskan agar Perbadanan Labuan dapat peruntukan juga
daripada KPLB untuk pembangunan luar bandar. Walaupun dalam Wilayah tetapi Labuan
juga punya jalan-jalan kampung daripada segi baik pulih rumah, longkang dan juga balai
raya.

Kemudian, Butiran 03200 — Skim Pembangunan Kesejahteraan Rakyat. RM384
juta diperuntukkan di bawah butiran ini yang mana saya dimaklumkan peruntukan ini
disediakan bagi tujuan membaik pulih rumah serta membina baru rumah di bawah
Program Perumahan Rakyat Termiskin (PPRT). Bagaimana ingin memohon dan di
Parlimen Kota Belud, beberapa buah rumah yang akan dibina di bawah program ini. Saya
mohon maklumat tentang itu.

Kemudian, Butiran 02503 — Pembangunan Ekonomi Luar Bandar dan di bawah
Butiran 02600 — Pembangunan Ekonomi Komuniti. RM15.3 juta diperuntukkan untuk
Pembangunan Ekonomi Luar Bandar dan RM16 juta bagi pembangunan ekonomi
komuniti pada tahun hadapan. Saya ingin bertanya, apa jenis-jenis pembangunan
ekonomi dan komuniti di bawah butiran ini yang akan dibelanjakan. Berapa pula yang
akan diperuntukkan untuk Sabah?

Kemudian, sejauh manakah peranan kementerian membangunkan usahawan
luar bandar pasca COVID-19 dan bantuan-bantuan yang disediakan? Saya juga ingin tahu
setakat ini berapakah jumlah yang diluluskan di bawah Program Desa Lestari, Program
Peningkatan Pendapatan serta Rural Tourism KPLB di bawah kawasan Parlimen Kota
Belud. Terakhir Tuan Pengerusi, apakah program dan bantuan yang disediakan pada
tahun 2022 kepada usahawan-usahawan wanita luar bandar di Sabah?

Sebelum itu, saya juga ingin petik Butiran 02003 — Bekalan Air Luar Bandar
Sabah. Diperuntukkan RM129 juta untuk tahun 2022 iaitu pengurangan hampir sekali
ganda ya berbanding tahun ini iaitu RM239 juta. Jadi, saya juga mohon untuk kementerian
ini melihat kepada keperluan bekalan air dan loji kami di Kota Belud. Untuk itu Tuan
Pengerusi, terima kasih.
