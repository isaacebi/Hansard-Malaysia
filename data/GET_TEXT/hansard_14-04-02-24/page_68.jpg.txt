58 DR.02.12.2021

Saya rasa yang — kerana saya lihat Yang Berhormat Menteri, saya tidak pasti
siapa yang draf garis panduan dan cara-cara permohonan lesen minuman keras DBKL
ini. Ini kerana saya rasa format pembentangan ini teruk sangat. Kalau tidak ada orang
untuk draf betul-betul, boleh minta bantuan daripada pihak sini. Kami boleh draf dengan
cara yang lebih terang dan juga jelas kerana apa yang ditunjukkan tidak jelas.

Juga bagi mereka anggota dalam lembaga pelesenan /iquor ini. Saya rasa mereka
ini pun tidak tahu. Mereka as blurred as the Minister. Mereka tidak tahu dengan undang-
undang. Mereka tidak tahu dengan industri penjualan arak. Mereka tidak tahu prosedur
dan yang teruk sangat ialah yang saya tahu surat daripada industri yang penjual /iquor ini
bila mereka hantar kepada Menteri, Menteri tidak baca. Mereka hantar kepada lembaga
pelesenan liquor ini, mereka juga tidak baca. Tidak tahu isi kandungan, mereka tidak
faham. Apa yang mereka buat ialah Menteri kata mereka ikut jadi pak turut sahaja. Ini
adalah masalah yang kita hadapi di dalam KL ini.

Tuan Pengerusi [Dato’ Mohd Rashid Hasnon]: Yang Berhormat Seputeh, masa
sudah tamat. Rumuskan.

Puan Teresa Kok [Seputeh]: Okey, saya hendak rumuskan. Tuan Pengerusi,
saya hendak minta Yang Berhormat Menteri. Perdana Menteri kata setiap anggota
Jemaah Menteri harus dinilai oleh orang ramai selepas 100 hari kan. / think your 100th
day is coming. Kalau hendak tanya warga kota Kuala Lumpur, what is your impression on
the Minister. Menteri yang jaga Kuala Lumpur ini. Mereka akan bangkitkan isu ini.

Oh! Dia larang penjualan arak. Dia sendiri pun tidak faham apa itu. Dia campurkan
yang arak dengan samsu haram dan sebagainya. Ini menunjukkan yang mereka memang
tidak tahu, jabatan pelesenan penjualan /iquor ini juga tidak tahu. That is a problem we
are facing in KL now. So, saya hendak mintalah Yang Berhormat Menteri. Your 100th day
is coming. Please stop this — hentikan isu ini. Biarkan kita —- Kuala Lumpur adalah satu
bandar yang aman. Biarkan isu ini tamatkan.

Tuan Pengerusi [Dato’ Mohd Rashid Hasnon]: Rumuskan. Masa sudah agak
lewat.

Puan Teresa Kok [Seputeh]: Okey, saya hendak hentikan. Saya hendak minta
Yang Berhormat Menteri sekarang jangan selalu kata win, win. Tiada isu siapa who wins,
who loses. Yang sekarang ialah ahli politik yang bangkitkan isu ini dan kecoh satu negara.

Saya berharap isu ini akan ditamatkan dan saya berharap yang isu ini Menteri
sudah ada banyak perbincangan dengan pihak industri dan juga Ahli Parlimen. Saya rasa
janganlah mainkan isu ini dan dijadikan satu isu di Kuala Lumpur dan merosakkan imej
baik dan merosakkan kebebasan dan juga keamanan di kalangan warga kota Kuala
Lumpur. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Seputeh. Seterusnya, saya jemput Yang Berhormat Padang Rengas. Tiada dalam Dewan.
Saya jemput Yang Berhormat Wangsa Maju.

01520

3.20 ptg.

Datin Paduka Dr. Tan Yee Kew [Wangsa Maju]: Tuan Pengerusi, saya ingin
merujuk kepada Butiran 020200 — Dewan Bandaraya Kuala Lumpur. Ketika kita
membahaskan Belanjawan Persekutuan, saya terpanggil membangkitkan proses
belanjawan oleh DBKL.

Sukar dipercayai bahawa bajet DBKL yang lebih besar dari Selangor dirancang,
diputuskan dan dilaksanakan oleh hanya lima orang individu sahaja iaitu Datuk Bandar
dan empat orang pengarah eksekutif yang dilantik oleh beliau. Tiada perbahasan wakil
rakyat mengenai bajet, tentang bagaimana cukai harus dikutip dan bagaimana dana
tersebut dibelanjakan dan tiada Jawatankuasa PAC untuk menyemak ketirisan
perbelanjaan.
