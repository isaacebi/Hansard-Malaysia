106 DR.02.12.2021

01850

Isu bekalan air ini telah lama berpanjangan dan hampir semua daerah di Sabah,
Tuan Pengerusi, perlu ada satu penyelesaian yang muktamad. Sekian, terima kasih. Tuan
Pengerusi.

Tuan Pengerusi: Terima kasih Yang Berhormat Kalabakan. Saya jemput
seterusnya Yang Berhormat Tumpat.

6.50 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pada perbahasan peringkat Jawatankuasa Kementerian Alam Sekitar dan Air.

Saya ingin menyentuh Butiran 96000 — Bahagian Bekalan Air. Pertama dan
utama. Saya mohon kementerian menjelaskan mengenai perkembangan terkini projek
kenaikan taraf perkhidmatan Bekalan Air Negeri Kelantan yang berada di bawah
tanggungjawab Kementerian Alam Sekitar dan Air. Berapa buah projek telah berjaya
disiapkan dalam tahun ini serta berapakah sasaran yang ditetapkan bagi tahun 2022 dan
2023?

Saya juga ingin mengetahui berapakah peruntukan yang diperlukan oleh
kementerian bagi tujuan penaiktarafan tersebut? Saya juga ingin mengetahui
perkembangan binaan tiga loji rawatan air yang utama iaitu pembinaan Loji Rawatan Air
Chicha fasa dua Kota Bharu yang mampu menampung kapasiti 40 juta sehari. Pembinaan
loji rawatan air Tanjung Emas, Kota Bharu yang mampu kapasiti 30 juta sehari serta
pembinaan loji rawatan air Bukit Copak, Gua Musang. Apakah perkembangan terkini
mengenai status pembinaan loji-loji ini serta pelan jangka masa pembinaan loji ini dijangka
siap?

Selain itu, saya juga mohon kementerian untuk memperincikan mengenai status
penukaran paip, 511 kilometer di seluruh negeri Kelantan. Berapa peratus terkini, projek
penukaran paip ini siap bagi tahun 2021 dan seterusnya? Saya mengharapkan
kementerian mengambil langkah yang proaktif dan serius bagi membantu menyelesaikan
masalah bekalan air bersih di negeri Kelantan demi kebaikan rakyat negeri Kelantan.

Seterusnya, Butiran 14200 — Pemulihan Struktur saya ingin bertanya mengenai
status rancangan untuk menaik taraf Jeti Kok Majid di Tumpat yang menjadi nadi kepada
penduduk setempat di sana untuk pelbagai urusan harian. Apakah projek ini termasuk
dalam salah satu projek rancangan kementerian bagi tahun hadapan? Saya mohon agar
kementerian dapat mempertimbangkan peruntukan bagi penaiktarafan jeti ini bagi
keselesaan penduduk di Kepulauan Telok Renjuna sebagaimana yang pernah saya
sentuh dalam beberapa perbahasan saya sebelum daripada ini.

Masih di bawah butiran yang sama. Kementerian telah memperkenalkan program
denai sungai kebangsaan dengan sasaran pembinaan 10 ribu kilometer denai menjelang
tahun 2030 bagi memastikan kelestarian alam sekitar dan sungai lebih terjamin. saya ingin
mengetahui apakah ada rancangan khusus bagi pembinaan danai-denai ini di sungai-
sungai dalam Parlimen Tumpat. Oleh sebab di sini banyak sungai-sungai yang begitu
cantik dan menarik bagi tujuan kelestarian yang dimaksudkan. Jika ada berapa lamakah
ia dijangka siap dan di bahagian mana sungai-sungai di Tumpat ini?

Seterusnya Butiran 13900 — Rancangan Kawalan dan Isyarat Bahaya Banjir.
Baru-baru ini berlaku isu banjir temenung di Jajahan Pasir Emas serta di beberapa tempat
khususnya di Kampung Luar, Kampung Tersang, mukim ataupun daerah Gual Periuk
dalam Parlimen Rantau Panjang, Kelantan. Saya difahamkan ia berkait dengan projek
pembinaan tempat banjir Sungai Lancang di kawasan berkenaan yang menyebabkan air
tidak dapat bergerak keluar dan menyebabkan berlaku fenomena banjir temenung selama
17 hari bermula daripada 11 November yang lalu.

Pada kebiasaannya saya diberi maklum oleh penduduk setempat. Banjir akan
surut dalam masa 24 jam sahaja, namun kali ini termenung sehingga 17 hari dan
melibatkan kerugian besar kepada petani-petani di sana yang merupakan Ahli Pertubuhan
