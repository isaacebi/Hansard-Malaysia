DR.02.12.2021 107

Peladang yang mengusahakan padi, sayur-sayuran, buah-buahan dan juga tanaman
kelapa. Saya sendiri telah mengadakan lawatan dan sangat bersimpati dengan apa yang
menimpa petani-petani kita di unit peladang kampung luar dan unit peladang Kampung
Tersang, Gual Periuk yang mana tanaman mereka ditenggelami air sehingga sedalam
dua meter selama 17 hari yang menjejaskan pengeluaran makanan negara.

Sehubungan itu, saya mohon kementerian untuk menjelaskan keadaan yang
berlaku tersebut tidak berlaku setiap tahun ini baharu berlaku pada tahun ini, serta
rancangan kementerian bagi memastikan sebarang bentuk projek semasa yang sedang
berlangsung pada masa depan tidak memudaratkan kepada penduduk setempat
khususnya dengan isu banjir termenung yang melibatkan kerugian petani-petani kita.

Seterusnya Butiran 167000 — Rancangan Tebatan Banjir (RTB) dan Saliran
Bandar. Saya mohon perhatian kementerian mengenai Projek Pembangunan Lembangan
Bersepadu Sungai Golok fasa 1 yang melibatkan jajaran Tumpat dan Pasir Mas.

Soalan saya adalah berapa peratuskah projek ini telah berjaya disiapkan oleh
pihak kementerian ketika ini dan bilakah jangkaan Projek Lembangan Sungai Fasa 2 dan
Fasa 3 yang melibatkan jajaran lain akan disiapkan oleh kementerian? Mohon respons
daripada kementerian tepat masanya. Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Tumpat. Terakhir, saya jemput Yang Berhormat Sungai Siput.

6.56 ptg.

Tuan Kesavan a/l Subramaniam [Sungai Siput]: Terima kasih Tuan Pengerusi
mengizinkan Sungai Siput mengambil bahagian dalam perbahasan _peringkat
Jawatankuasa Kementerian Alam Sekitar dan Air.

[Tuan Yang di-Pertua mempengerusikan Jawatankuasa]

Saya merujuk kepada Butiran 020100 — Alam Sekitar. Baru-baru ini, masyarakat
Orang Asli Kampung Percih di Sungai Siput telah meluahkan keluhan dan kebimbangan
mereka menerusi Tok Batin dan juga TV3 yang telah membuat liputan berkenaan sumber
air keruh seperti warna teh tarik.

Tuan Pengerusi, saya difahamkan punca kepada masalah ini adalah disebabkan
penerokaan ke atas tanah Bukit Kanji yang bersebelahan Kampung Percih, Sungai Siput
sejak tiga tahun yang lalu. Penerokaan ini menyebabkan penduduk yang seramai 350
orang terdedah kepada pelbagai ancaman dan kerosakan. Ancaman seperti tanah runtuh.
Penduduk di sini bergantung kepada air keruh sebagai minuman.

Setiap kali berlakunya hujan lebat, sumber air keruh berubah warna seperti teh
tarik. Persoalan-persoalan yang dibangkitkan oleh penduduk di sini ialah kenapakah pihak
berkuasa hanya menutup mata berkaitan projek ini sedangkan risiko amat tinggi kepada
350 penduduk Kampung Percih. Ketenteraman mereka bagaikan diragut. Saya mohon
penjelasan dan juga tindakan kementerian dalam isu berhubung dengan projek ini.

Tuan Pengerusi, seterusnya saya merujuk kepada Butiran 030300 — Pengaliran
dan Saliran. Banjir merupakan salah satu isu besar di kawasan Parlimen Sungai Siput
yang melibatkan beberapa buah kampung seperti Kampung Lintang, Chior, Lasah, Balai
Polis Lintang, Kampung Tok Sirat dan juga taman-taman persekitaran Pekan Sungai Siput
khususnya Taman Muhibah Jaya 2 yang sering berlaku banjir kilat.

Tuan Pengerusi, saya menghargai keprihatinan dan juga kepedulian Yang
Berhormat Kementerian berkenaan sejak zaman Pakatan Harapan hingga hari ini yang
telah mendengar perbahasan saya sejak beberapa tahun yang lalu sehinggakan pada
tahun ini telah meluluskan peruntukan sebanyak RM20 juta bagi menyelesaikan masalah
ini secara mutlak.
