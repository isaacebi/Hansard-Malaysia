88 DR.02.12.2021

ada satu, bagilah satu jurutera daerah iaitu jurutera daerah JPS untuk jaga Baling dan
juga Sik.

Puan Nor Azrina binti Surip [Merbok]: Setuju dengan Yang Berhormat Baling.

Datuk Seri Panglima Abdul Azeez bin Abdul Rahim [Baling]: Saya mohon
agar pihak KSU, agar pihak kementerian...

Tuan Ahmad Tarmizi bin Sulaiman [Sik]: Setuju dengan Yang Berhormat
Baling. Sik setuju sangat.

Datuk Seri Panglima Abdul Azeez bin Abdul Rahim [Baling]: Okey tidak apa.
Saya mohon pihak kementerian, Ketua Setiausaha Negara (KSU) dan Ketua Pengarah
JPA mengambil tindakan yang wajar untuk mewujudkan jawatan, perjawatan khas untuk
jurutera daerah bagi kawasan Baling dan Sik. Saya tidak kedekut, Tuan Pengerusi. Saya
boleh cakap hanya untuk kawasan saya. Oleh sebab Baling dan Sik berpisah tiada. Kami
sungai sama, caruk sama, semua sama. Jadi saya minta, saya harap perkara ini dapat
dilakukan.

Cadangan ini juga saya hendak bagi tahu sekali lagi, gred ini juga sekurang-
kurangnya gred 48 manakala jurutera di bawah JD mesti dilantik gred 44 atau 48.
Sedangkan pada hari ini, saya respek. Bukan saya pertikai. Saya hendak compare sahaja.
JD kalau kita tengok guru besar dan juga pengetua sekolah boleh dapat gred 54,
takkanlah JD hendak jaga satu kawasan yang besar. Baling dan Sik ini lebih besar dari
Melaka, lebih besar dari Perlis, lebih besar daripada negeri-negeri yang lebih besar. Dua
daerah ini sahaja. Jadi, saya harap perkara ini dapat dilakukan.

Last ya, saya sudah minta. Saya hendak puji pula. Apa yang betul, saya kena
cakap betul. [Membaca sepotong ayat al-quran] Bercakaplah kamu benar, walaupun
pahit. Akan tetapi, ini tidak pahit, ini betul. Saya hendak mengucapkan setinggi-tinggi
penghargaan syabas dan tahniah kepada Kementerian KASA, khususnya kepada Yang
Berhormat Menteri dan team-nya dan seluruh anggota KASA kerana dapat menjayakan
program Denai Sungai Kebangsaan (DSK) yang telah dilancarkan hampir 10,000
kilometer akan menjadi kenyataan dalam tahun 2030. Jadi, saya juga difahamkan terdapat
2,986 lembangan sungai di seluruh negara yang telah terbentuk daripada 10,198 aliran
sungai yang berjarak 60,593 kilometer.

Projek DSK ini memberi manfaat dan membantu Jabatan Alam Sekitar (JAS)
memantau kualiti air sungai di samping mencegah berlaku pencemaran sungai. Hal ini,
sekali gus menghalang pihak yang tidak bertanggungjawab menjadikan sungai sebagai
lokasi pencerobohan dan tempat pembuangan sisa.

Komuniti Keluarga Malaysia juga boleh beriadah sambil melestarikan alam sekitar
serta menggiatkan aktiviti-aktiviti ekopelancongan. Kolaborasi dan kerjasama KASA
dengan kementerian-kementerian lain dan agensi-agensi kerajaan khususnya KPKT,
KKR, MOTAC, JKR dan pihak PBT amat bertepatan. Saya juga mencadangkan agar
KASA perlu melibatkan NGO-NGO dan pihak swasta sebagai rakan strategik.

Persoalan saya, apakah strategi dan pelan tindakan bagi program DSK ini?
Bagaimana dari segi tadbir urus dan pelaksanaan program ini? Di manakah target area
dan berapa jumlah lokaliti kawasan denai-denai yang akan dibangunkan sehingga tahun
2030? Tolong jangan lupa Baling dan Sik. Kami mempunyai sungai yang indah, cantik
demi kestabilan dan kemakmuran negara untuk buat khas Keluarga Malaysia. Terima
kasih Tuan Pengerusi.

Tuan Pengerusi: Terima kasih Yang Berhormat Baling. Yang Berhormat Kulim-
Bandar Baharu, silakan.

5.27 ptg.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum warahmatullahi wabarakatuh...

Tuan Pengerusi: Waalaikummussalam.
