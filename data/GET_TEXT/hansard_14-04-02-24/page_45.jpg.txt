DR.02.12.2021 35

lihat kalau pergi ke sana sekali lagi Menteri KPDNHEP pula menolak tanggungjawab
kepada kementerian-kementerian yang lain.

01220

Jadi perkara ini tidak akan selesai Tuan Yang di-Pertua. Minta petua yang lebih
adil dan saksama dan melihat kepada kepentingan rakyat biasa di bawah sana. Terima
kasih.

Tuan Wong Hon Wai [Bukit Bendera]: Tuan Yang di-Pertua, saya turut ingin
mencelah.

Timbalan Yang di-Pertua [Dato' Mohd Rashid Hasnon]: Boleh saya panggil
minta...

Dato' Seri Anwar bin Ibrahim [Port Dickson]: Sebelum panggil Menteri, saya
fikir bukan tugas Menteri hendak arah Menteri lain.

Timbalan Yang di-Pertua [Dato' Mohd Rashid Hasnon]: Faham-faham, saya
faham.

Dato’ Seri Anwar bin Ibrahim [Port Dickson]: la hanya tugas Yang Amat
Berhormat Perdana Menteri. Jadi saya hendak minta maaf, kena tegur Tuan Yang di-
Pertua dalam hal ini. Kalau tanya Yang Berhormat Menteri, Yang Berhormat Menteri dah
jawab bahawa ada dalam bidang tugas beliau tentang penguat kuasa dan sebagainya.
Monopoli dan kartel import itu pertanian. Kewangan, suntikan tambahan atau tidak, itu
Kementerian Kewangan. Daripada segi mikro, keupayaan, EPU atau ICU, menambah
peruntukan itu Menteri Ekonomi.

Kalau kita teruskan dengan perbahasan terbatas, ia tidak memenuhi tuntutan
sekarang supaya ada rangka penyelesaian segera. Jadi saya hendak memberitahu,
Timbalan Yang di-Pertua boleh memberitahu Tuan Yang di-Pertua, keputusan Kamar
Khas yang melibatkan seorang Menteri tidak mungkin dapat menyelesaikan masalah
kenaikan harga barang yang menekan rakyat sekarang ini. Jadi, kalaupun Menteri kata
dia akan mempersilakan, itu hanya cadangan.

Saya hendak mendapat ketegasan, apakah empat orang Menteri itu boleh hadir
dalam Kamar Khas untuk bincang. Walaupun tuntutan awal kita perbahasan di sini tetapi
kalau Tuan Yang di-Pertua berkeras memutuskan Kamar Khas, ia mestilah memenuhi
syarat yang kita tetapkan.

Timbalan Yang di-Pertua [Dato' Mohd Rashid Hasnon]: Baik.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih.

Timbalan Yang di-Pertua [Dato' Mohd Rashid Hasnon]: Saya beri kebenaran,
sila.

Dato Sri Alexander Nanta Linggi: Tuan Yang di-Pertua, kalau pandangan saya,
memandangkan mendengar pandangan daripada Yang Berhormat Port Dickson tadi,
mungkin usul ini dari mulanya tidak menepati, mungkin salah tujuannya kalau hendak
mendengar keseluruhannya.

Terima kasihlah, kerana bagi saya, saya telah menjelaskan pada menjawab MQT
ataupun pada hari Selasa. Jadi, mungkin usul ini tajuknya perlu diperluaskan selain
daripada terlalu khusus kepada KPDNHEP. Cuma kalau hendak mendengar dari
KPDNHEP, mungkin saya ulang jawapan pada hari Selasa itu. Terima kasih.

Timbalan Yang di-Pertua [Dato' Mohd Rashid Hasnon]: Baik, terima kasih.
Saya perlu rumuskan benda ini, saya tidak mahu berpanjangan.

Dato’ Seri Anwar bin Ibrahim [Port Dickson]: Tuan Yang di-Pertua, /ast iaitu
Tuan Yang di-Pertua, Yang Berhormat Menteri KPDNHEP telah menjelaskan untuk
petang ini dia akan hanya mengulangi penjelasan yang telah dibuat. Oleh sebab itu, ia
mesti melibatkan Kementerian Kewangan, Ekonomi dan Kementerian Pertanian. Jadi
kena buat keputusan walaupun soalan itu khusus, betul. Harga barang kita tanya Menteri
