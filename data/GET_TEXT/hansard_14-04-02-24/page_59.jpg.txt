DR.02.12.2021 49

Untuk makluman Yang Berhormat, bekalan air bagi perkampungan Orang Asli,
853 buah kampung Orang Asli, 303 buah kampung menggunakan air terawat daripada
sistem retikulasi yang dibekalkan oleh pihak berkuasa air negeri dan 403 buah kampung
Orang Asli pula menggunakan sistem alternatif.

Untuk makluman Yang Berhormat, JAKOA Pahang sentiasa berusaha untuk
menyelesaikan isu ini dengan mengadakan sesi libat urus dengan mesyuarat bersama
kementerian, JAKOA, Ibu Pejabat KPLB Pahang dan Pengurusan Air Negeri Pahang.

01440

Untuk makluman Yang Berhormat, JAKOA Pahang akan mengenal pasti dan
mencadangkan senarai kampung Orang Asli untuk diangkat dalam permohonan Projek
Bekalan Air Luar Bandar dan kelulusan cara berperingkat berdasarkan kelulusan
peruntukan Kerajaan Pusat kepada kementerian dan JAKOA.

Tahun 2022, RM2,483,190 diperuntukkan untuk melaksanakan sembilan projek
bekalan air terawat bagi negeri Pahang dan lokasi kampung Orang Asli terbabit yang akan
dikenal pasti sewajarnya.

Jalan perhubungan desa, kos keseluruhan RM250 juta bagi membina, menaik
taraf, menyenggara jalan perhubungan di kampung Orang Asli. Membina jalan
perhubungan desa dari Kampung Orang Asli Simui Lama RPS Lenjang, Lipis, Pahang
sepanjang 27 kilometer. anggaran kos RM30 juta. Menaik taraf, membaik pulih,
menyenggara jalan sedia ada di perkampungan Orang Asli termasuk Parlimen Cameron
Highlands dan Lipis di negeri Pahang dengan kos keseluruhan RM2 juta.

Program pembangunan infra dan ameniti sosial perkampungan Orang Asli
dengan kos keseluruhan RM319 juta bermula daripada Rancangan Malaysia Ke-10
sehingga tahun 2021. JAKOA telah membelanjakan peruntukan RM312 juta bagi tujuan
penyediaan kemudahan prasarana yang selamat dan kondusif di 853 buah kampung
Orang Asli dan penyediaan kemudahan seperti bekalan elektrik, dewan orang ramai,
kemudahan sukan dan sebagainya secara tidak langsung untuk memberi kemudahan
accessibility dalam aspek pembelajaran kanak-kanak untuk Orang Asli.

Tuan Pengerusi, peruntukan bagi Rancangan Malaysia Ke-12, JAKOA telah
diluluskan peruntukan sebanyak RM40 juta bagi membina dan menaik taraf,
menyenggara jalan perhubungan sedia ada di perkampungan Orang Asli. Kerja menaik
taraf jalan perhubungan Pos Senderut, Lipis Pahang, kerja menaik taraf jalan
perhubungan Lubuk Muman, Pos Senderut, Lipis Pahang dan kerja-kerja di Kampung
Orang Asli Bertang.

Akhirnya rumah PPRT dan bantuan Orang Asli. Peruntukan diperuntukkan tahun
2022 sebanyak RM5 juta bagi Program Bantuan Rumah Orang Asli. JAKOA Pahang telah
mengenal pasti sebanyak 600 unit untuk mendapat bantuan baik pulih. Justeru itu, dengan
peruntukan sebanyak RM910,000 JAKOA Pahang berupaya merancang untuk sebanyak
70 buah rumah dibaik pulih dan disasarkan pelaksanaannya 30 projek baik pulih.

Kementerian juga memperuntukkan sebanyak RM6.5 juta untuk melibatkan
pembinaan 48 unit bina baharu dan 237 unit baik pulih rumah. Ini ada peningkatan
sebanyak 47.9 peratus. Ini Yang Berhormat Cameron Highlands membangkitkan.

Tuan Ramli bin Dato’ Mohd Nor [Cameron Highlands]: Terima kasih Yang
Berhormat Menteri.

Dato’ Seri Mahdzir bin Khalid: Terima kasih. Yang Berhormat Pokok Sena?

Tuan Pengerusi [Dato’ Mohd Rashid Hasnon]: Yang Berhormat Pokok Sena
tidak ada.

Dato’ Seri Mahdzir bin Khalid: Yang Berhormat Jempol? Yang Berhormat
Jempol, permohonan tiga buah rumah kawasan berkenaan. Pelaksanaan Projek JPD
tertakluk kepada syarat-syarat yang ditetapkan dalam garis panduan. Yang Berhormat
boleh mengemukakan permohonan JPD berkenaan dan kementerian akan melaksanakan
siasatan dan tindakan selanjutnya.
