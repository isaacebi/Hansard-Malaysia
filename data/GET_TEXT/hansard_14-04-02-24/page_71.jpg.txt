DR.02.12.2021 61

Tuan Pengerusi, kita semua sedia maklum iaitu bahawa Kuala Lumpur ini adalah
ibu negara Malaysia, ibu pentadbiran mungkin Putrajaya lah. Jadi, Kuala Lumpur ini
terkenal sebagai ibu negara Malaysia. Apa yang saya hendak sebutkan di sini akhir-akhir
ini kita tengok itu seolah-olah Kuala Lumpur ini sudah menjadi sebagai London ia ibu
negara United Kingdom.

Ini kerana jalan-jalan di Kuala Lumpur ini dan juga berbagai-bagai bangunan
baharu yang dibina, saya tengok kebanyakan daripada mereka ialah nama-namanya itu
nama-nama Inggeris seperti Hampshire building dan banyak lagi lah ya. Malah, jalan-jalan
pun tetapi dan juga development pembangunan kawasan, taman-taman perumahan di
kala kita tengok nama-namanya semua itu merupakan nama-nama Inggeris ya.

Saya rasa iaitu bahawa setiap pembangunan kawasan itu sudah tentulah perlu
mendapat kebenaran daripada pihak bandar raya untuk menentukan nama tempat di
pembangunan itu. Akan tetapi seperti mana yang saya sebut tadilah ya kita tengok itu
bahawa nama-nama sudah pun nama-nama Inggeris ini telah pun masuk dalam bandar
raya kita.

Ada orang kata itu bahawa terpaksa nama itu ditukar dalam bahasa Inggeris
kerana dia akan dapat menarik perhatian pembeli-pembeli yang mahu membeli
bangunan-bangunan ataupun rumah-rumah kalau sekiranya dia mempunyai nama
Inggerislah. Kadangkala tempat itu pun kalau walaupun ada nama dalam bahasa Malaysia
tetapi ia ditukar kepada nama Inggeris seperti Bangsar South.

Saya rasa Bangsa South itu kita perkataan bahasa Malaysia ia selatan. Apa
salahnya kita panggil Bangsar Selatan. Siapakah ini?

Tuan Ahmad Fahmi bin Mohamed Fadzil [Lembah Pantai]: Lembah Pantai
kawasan saya.

Dato’ Seri Mohamed Nazri bin Abdul Aziz [Padang Rengas]: Yang Berhormat
Lembah Pantai you curi masa / buat apa?

Tuan Ahmad Fahmi bin Mohamed Fadzil [Lembah Pantai]: Saya setuju, saya
setuju.

Dato’ Seri Mohamed Nazri bin Abdul Aziz [Padang Rengas]: Okey, kalau
setuju saya duduk.

Tuan Ahmad Fahmi bin Mohamed Fadzil [Lembah Pantai]: Saya setuju.

Tuan Khalid bin Abd Samad [Shah Alam]: Lain kali Yang Berhormat Padang
Rengas janganlah masuk lambat. [Ketawa]

Tuan Pengerusi [Dato' Mohd Rashid Hasnon]: Yang Berhormat Lembah
Pantai.

Tuan Ahmad Fahmi bin Mohamed Fadzil [Lembah Pantai]: Saya setuju dan —
saya setuju sebab itulah dari awal saya dipilih saya perjuangkan nama Kampung Kerinchi.

Saya harap ke mana sahaja Yang Berhormat Padang Rengas pergi, kita boleh
pertahankan sama ada Yang Berhormat Padang Rengas pergi ke mana-mana
termasuklah ke Switzerland katakan pertahankan nama seperti Kampung Kerinchi,
Kampung Abdullah Hukum. Apakah pandangan Yang Berhormat Padang Rengas?

Dato’ Seri Mohamed Nazri bin Abdul Aziz [Padang Rengas]: [Berucap tanpa
menggunakan pembesar suara]

Tuan Pengerusi [Dato' Mohd Rashid Hasnon]: Switch on the mic.

Dato’ Seri Mohamed Nazri bin Abdul Aziz [Padang Rengas]: Betul Yang
Berhormat Lembah Pantai sebut itu betul kerana ini tidak silap saya kawasan dia. Memang
waktu kita bersekolah dahulu tempat itu namanya Kampung Kerinchi malah ada sekolah
yang dibina untuk mereka yang peralihan dari sekolah kebangsaan Melayu ke sekolah
kebangsaan Inggeris.

Banyak dibina Kampung Kerinchi ya betul. Dia nama ini dia ada kaitan dengan
tempat itu ya tetapi kalau hendak dikatakan kita paksa tukar kerana orang hendak beli
