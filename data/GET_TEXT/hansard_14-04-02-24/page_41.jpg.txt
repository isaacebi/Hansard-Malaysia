DR.02.12.2021 31

Keduanya, berkenaan dengan sistem yang kita- sekiranya berlaku sistem
pengajian TVET ini. Buat masa sekarang kerajaan telah membuat pengumuman tidak
akan melaksanakan MCO di tempat-tempat tertentu kecuali ada tempat-tempat yang
dikatakan merebak, akan berfokus iaitu ditutup di tempat yang tertentu sahaja.

Tidak kepada keseluruhan tempat. Katalah, TVET, ILP di Malaysia ini ada 32 buah
tempat. Sekiranya berlaku sesuatu yang di luar jangkaan di satu ILP itu, hanya satu itu
sahaja difokuskan dan akan ada penumpuan ataupun pemantauan yang secara terperinci
untuk kita meneruskan agenda-agenda pengajian TVET ini di peringkat seluruh Malaysia
ini. Sekian, terima kasih.

Dato’ Mahfuz bin Haji Omar [Pokok Sena]: Terima kasih.

Timbalan Yang di-Pertua [Dato’ Mohd Rashid Hasnon]: Baik Ahli-ahli Yang
Berhormat. Maka, tamatlah Sesi untuk Pertanyaan-pertanyaan Bagi Jawab Lisan pada
hari ini. Terima kasih Ahli-ahli Yang Berhormat. Usul.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.07 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan  Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga selesai dibahaskan dan diputuskan di peringkat Jawatankuasa
Kementerian Pembangunan Luar Bandar, Kementerian Wilayah
Persekutuan dan juga Kementerian Alam Sekitar dan Air bagi Rang
Undang-undang Perbekalan 2022 dan Usul Anggaran Perbelanjaan
Pembangunan 2022 dan selepas itu Majlis Mesyuarat akan ditangguhkan
sehingga jam 10 pagi, hari Isnin, 6 Disember 2021”.

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Pembangunan Usahawan dan Koperasi [Tuan Muslimin
bin Yahaya]: Tuan Yang di-Pertua, saya mohon menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]
