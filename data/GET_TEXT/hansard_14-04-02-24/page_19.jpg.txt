DR.02.12.2021 9

efektifnya implementasi strategi ini sebab kita lihat tahun lepas, dan tahun ini ada 400
lebih pelajar yang keluar daripada sekolah dan alasannya untuk berkahwin. So, something
is wrong somewhere.

Saya harap Yang Berhormat Menteri dapat memberikan satu- pelan perancangan
bukan sahaja atas strategi yang diterbitkan oleh Pakatan Harapan tahun lepas, tetapi
pelan tindakan oleh kementerian sendiri seperti di negara Bangladesh dan Zambia yang
bukan sahaja Kementerian Pembangunan Wanita, Keluarga dan Masyarakat yang terlibat
dalam usaha untuk membanteras perkahwinan bawah umur tetapi Kementerian Belia dan
Sukan juga. Mohon pencerahan daripada Yang Berhormat Menteri. Terima kasih.

Dato’ Seri Ahmad Faizal bin Azumu: Terima kasih Yang Berhormat Batu
Kawan. Saya amat bersetuju dengan kebimbangan rakyat dan kita berkenaan dengan
peningkatan yang begitu tinggi dalam kalangan remaja yang berkahwin bawah umur ini
sehingga jumlah 445 orang.

Satu perkara yang perlu kita sama-sama lakukan ialah untuk memperbanyakkan
lagi program-program yang dapat mengisi masa mereka untuk mereka lebih mendapat
pengaruh daripada rakan sebaya dalam program-program yang baik untuk mereka lebih
dapat membuka peluang daripada segi pelajaran dan juga skil untuk mendapat peluang
pekerjaan yang lebih baik instead daripada kita mencari jalan mudah dengan berkahwin
dalam usia yang begitu muda.

Jadi, ini perkara yang perlu kita memperkemaskan lagi dan perbanyakan lagi.
Saya berpandangan bahawa program-program yang pihak Kementerian Belia dan Sukan
sendiri lakukan perlu diperkemas dan diperbanyakkan lagi dengan bantuan semua
pemimpin masyarakat. Jika kita dapat bekerjasama dengan baik, insya-Allah masalah
yang kita sebutkan ini dapat dikurangkan.

Soalan tadi berkenaan dengan KPI, saya mohon ampun dan maaf kerana saya
sendiri tidak ada maklumat mengenai apakah KPI, tetapi saya sendiri tidak berpuas hati
dengan apa yang telah kita laksanakan. Kita sebenarnya semua sepatutnya buat kerja
lebih lagi untuk memastikan permasalahan ini dapat kita rungkai dan selesaikan dengan
lebih baik. Terima kasih Yang Berhormat.

Tuan Yang di-Pertua: Terima kasih Sibuti. Maafkan saya, Sibuti dah bangun
lama.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Persoalan yang telah dibangkitkan oleh Yang Berhormat Batu Kawan ini juga
pernah dibangkitkan oleh Sibuti pada ucapan dasar berkenaan tentang peranan
Kementerian Belia dan Sukan.

Ini memandangkan program-program yang dijalankan oleh Kementerian
Pembangunan Wanita, Keluarga dan Masyarakat terlampau kepada wanita-centric
ataupun hanya tertumpu kepada golongan perempuan bawah umur memandangkan
kejadian berlakunya perkahwinan bawah umur ini adalah antara lelaki dan perempuan.

Juga, masalah ini banyak berlaku di kawasan luar bandar terutama ketika
pandemik. Saya ingin mengetahui, adakah kerajaan ataupun Kementerian Belia dan
Sukan dan Yang Berhormat Menteri sendiri bersedia untuk menerajui program-program
berkaitan tentang awareness berkenaan tentang perkahwinan bawah umur ini Yang
Berhormat Menteri?

Dato’ Seri Ahmad Faizal bin Azumu: Jawapan kepada persoalan itu tentunya
saya bersedia untuk menerajui program-program awareness untuk mengelakkan
perkahwinan bawah umur ini dan memastikan anak-anak muda kita lebih memberi fokus
kepada pendidikan dan juga memajukan diri dalam mendapatkan skil-skil yang boleh
memajukan diri mereka, memudahkan mereka mendapat peluang pekerjaan dengan gaji
yang lebih tinggi.

Ini perkara yang perlu diberikan fokus. Termasuk di kawasan-kawasan luar
bandar yang kita bimbang jika ada golongan ibu bapa pula yang ingin menyelesaikan
masalah dengan mencari jalan mudah mengahwinkan anak dalam usia yang muda.
