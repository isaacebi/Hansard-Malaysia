54 DR.02.12.2021

Datuk Seri Panglima Wilfred Madius Tangau [Tuaran]: Tuaran, Yang
Berhormat Menteri.

Dato’ Seri Mahdzir bin Khalid: Yang lain saya jawab secara bertulis sahaja.
Tuan Pengerusi [Dato’ Mohd Rashid Hasnon]: Yang lain bertulis.

Datuk Seri Panglima Wilfred Madius Tangau [Tuaran]: Tuaran?

Dato’ Seri Mahdzir bin Khalid: Yang Berhormat Tuaran, kita jawab bertulis.

Datuk Seri Panglima Wilfred Madius Tangau [Tuaran]: Okey, okey. Boleh,
boleh.

Dato’ Seri Mahdzir bin Khalid: Untuk Yang Berhormat Kota Belud, ada soalan
yang berkaitan dengan jalan. Saya ingat jalan ini Yang Berhormat sudah tahu. Menaikkan
taraf jalan Dudar-Taburan-Mendawang. Menaikkan Jalan Sayap dan menaikkan jalan
Tengkurus-Lahanas Siba-Lahanas Sokid. Ada banyak nama jalan di sini. Kemudian ada
yang berkaitan dengan pembangunan usahawan luar bandar.

Puan Isnaraissah Munirah binti Majilis @ Fakharudy [Kota Belud]: Tadika,
Yang Berhormat.

Dato’ Seri Mahdzir bin Khalid: Kemudian, ada lebih kurang RM1.3 juta untuk
luar bandar. Kemudian, loji bekalan air ada disediakan di Kota Belud. Lima semuanya
sekali.

Puan Isnaraissah Munirah binti Majilis @ Fakharudy [Kota Belud]: Tadika
KEMAS?

Dato’ Seri Mahdzir bin Khalid: Tadika? Sekejap bah. Oh! Tadika tidak ada di
sini. Saya akan jawab secara bertulis, Yang Berhormat.

Puan Isnaraissah Munirah binti Majilis @ Fakharudy [Kota Belud]: Boleh.
Terima kasih.

Dato’ Seri Mahdzir bin Khalid: Jadi, Ahli-ahli Yang Berhormat, saya minta maaf
kerana masa sudah habis. Jadi, saya akan jawab semua secara bertulis dan, insya-Allah,
saya akan bagi semua detail berkaitan dengan pembangunan di kawasan masing-masing.
Kita ada senarai ikut Parlimen yang ada di kementerian sama ada jalan raya, sama ada
bekalan elektrik, bekalan air, ameniti sosial dan juga kesejahteraan rakyat. Baik pulih
rumah, rumah baharu, rumah PPRT dan juga pembangunan usahawan. Saya ucapkan
terima kasih banyak.

Tuan Pengerusi, terima kasih kerana ini adalah peringkat jawatankuasa dan saya
mengucapkan terima kasih kepada 25 orang yang terlibat dalam membahaskan
Kementerian Pembangunan Luar Bandar. Assalamualaikum warahmatullahi
wabarakatuh.

Tuan Pengerusi [Dato’ Mohd Rashid Hasnon]: Walaikumsalam warahmatullahi
wabarakatuh. Terima kasih Yang Berhormat Menteri atas jawapan itu.

Ahli-ahli Yang Berhormat, masalahnya ialah bahawa wang sejumlah
RM3,520,264,300 untuk Kepala B.22 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.22 diperintah jadi sebahagian daripada Jadual]

Tuan Pengerusi [Dato’ Mohd Rashid Hasnon]: Masalahnya ialah bahawa
perbelanjaan di bawah Kepala P.22 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.22 jadi sebahagian daripada Anggaran Perbelanjaan]
