84 DR.02.12.2021

sukan di hadapan. Saya juga sebagai seorang daripada presiden sukan, saya masih
pegang Persatuan Renang Malaysia, kita akan pastikan kita adalah yang terbaik.

Yang Berhormat Padang Rengas...
Tuan P. Prabakaran [Batu]: Yang Berhormat Menteri, mohon mencelah...

Dato’ Seri Dr. Shahidan bin Kassim: Yang Berhormat Padang Rengas
menyebut tentang bandar-bandar — nama-nama di Kuala Lumpur, bandar raya cantik
tetapi nama pun seolah-olahnya banyak yang telah di bahasa Inggeris-kan. Jadi, seolah-
olahnya kalau tidak bahasa Inggeris, tidak lakulah bangunan.

Yang Berhormat, saya setuju Yang Berhormat bahawa bukan nama tersebut yang
boleh melakukan apa-apa usaha perniagaan yang kita buat. Akan tetapi, lokasinya dan
juga Kuala Lumpur sendiri, Kuala Lumpur ini di mana-mana sahaja kita buat
pembangunan, dia akan mendapat sambutan. Cuma pada masa yang lepas, kadang-
kadang orang melihat nama tersebut tidak berapa diminati untuk rumah harga mahal,
untuk M40 ataupun high-end tetapi sekarang ini kita kena lihat high-end telah berlaku
sampai ke Selangor dan juga Negeri Sembilan. Ini menunjukkan bahawa — saya setuju,
bukan nama yang sebenarnya yang menentukan bahawa tempat itu boleh maju ataupun
tidak.

Jawatankuasa Penamaan Bangunan yang ditubuhkan DBKL dengan sokongan
Dewan Bahasa dan Pustaka sebelum ini telah mempertimbangkan dan pada 30 Ogos
2012, nama baharu bagi Bangsar South telah ditukarkan kepada Bangsar Selatan. Ini
mungkin — ini tahun 2012 Yang Berhormat. Jadi bermakna kata — terima kasih dan banyak
nama-nama lain yang kita rasa...

Tuan Ahmad Fahmi bin Mohamed Fadzil [Lembah Pantai]: Yang Berhormat
Menteri.

Dato’ Seri Dr. Shahidan bin Kassim: Seolahnya macam kalau tidak nama
Inggeris, kita tidak jadi hebat, kita akan pertimbangkan semula. Contoh macam Kerinchi,
saya berada di Kerinchi sebelum Yang Berhormat lahir lagi. Ya, silakan.

Tuan Ahmad Fahmi bin Mohamed Fadzil [Lembah Pantai]: Saya jaga Kerinchi
sekarang. Yang Berhormat Menteri, adakah Yang Berhormat setuju sekiranya kita
wartakan sebuah kawasan itu sebagai Kampung Kerinchi supaya selam-lamanya nama,
identiti, sejarah Kampung Kerinchi itu akan terpahat dan tidak boleh dibuang oleh sesiapa
pada masa hadapan. Adakah boleh kita lakukan?

Dato’ Seri Dr. Shahidan bin Kassim: Ya. Yang ini kita akan pertimbangkan.

Tuan Ahmad Fahmi bin Mohamed Fadzil [Lembah Pantai]: Saya pernah bawa,
tetapi macam-macam halangan yang timbul. Adakah Yang Berhormat Menteri boleh,
mungkin kita boleh jumpa untuk uruskan segera isu ini.

Dato’ Seri Dr. Shahidan bin Kassim: Ya. Benda ini akan diberi pertimbangan.
Sebab saya kena tengok dahulu Yang Berhormat. Saya boleh beri jawapan bertulis, tetapi
saya hendak beritahu bahawa sebahagian besar daripada apa yang telah pun kita buat
sekarang kita akan kekalkan sepanjang masa.

Contohnya, kawasan hijau dan kawasan riadah, kita mesti pertahankan sampai —
kalau boleh sampai Hari Kiamatlah. Akan tetapi, kalau tidak pun mungkin sampai masa
memang tanah seluruh dunia sudah tidak cukup, masa itu kita terpaksa, itu lainlah. Akan
tetapi, kalau boleh kawasan hijau dan kawasan lapang, kawasan riadah ini kena wartakan
sampai — macam saya letakkan dahulu kawasan hutan mestilah dikekalkan selagi ada
bulan dan matahari, sampai Hari Kiamat.

Jadi, kita tidak boleh ubah lagi. Kalau kita ubah, maka apa yang telah dicadangkan
oleh beberapa orang Ahli Yang Berhormat berhubung dengan pengurangan karbon ini,
tidak akan mendatangkan apa-apa kesan kalau sekiranya kita tidak buat apa-apa
tindakan.

Tuan Pengerusi: Yang Berhormat tinggal seminit Yang Berhormat.
