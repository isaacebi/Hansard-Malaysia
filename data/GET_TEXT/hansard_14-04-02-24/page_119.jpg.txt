DR.02.12.2021 109

Untuk tahun 2022 hanya RM6 juta diperuntukkan, KASA akan cuba mencari dana-
dana lain termasuk dana tambahan daripada badan swasta dan sebagainya. Yang
Berhormat Kulim Bandar Baharu ada?

Tuan Pengerusi: Ada.

Dato’ Sri Tuan Ibrahim bin Tuan Man: Yang Berhormat Kulim Bandar Baharu
membangkitkan soal cadangan penubuhan Hulu Muda ataupun Hulu Muda Basin Autoriti.
Kementerian ingin menjelaskan bahawa kuasa ke atas kawasan tadahan air dan sungai
terletak di bawah bidang kuasa kerajaan negeri.

Perkara ini jelas diperuntukkan dalam Perlembagaan Persekutuan. Jadi
kementerian menyambut baik cadangan penubuhan ini namun sebagai penyelesaian
kepada isu sungai dan rentas negeri, baru-baru ini Perdana Menteri telah mengumunkan
satu- dana kepada negeri-negeri yang telah menjaga hutan, dan rizab kawasan tadahan
air.

Kementerian menyambut baik kenyataan Perdana Menteri sekurang-kurangnya
negeri-negeri yang menjaga hutan dan kawasan tadahan air dapat dana daripada sumber
tersebut. la akan diurus oleh Kementerian Sumber Tenaga dan Sumber Asli (KeTSA).

Walau bagaimanapun oleh sebab dia di bawah bidang kuasa negeri, saya fikir
penyelesaian yang paling baik ialah win-win situation. Di mana pihak yang mendapat
agihan bekalan air dari negeri tersebut turut memberi perhatian kepada pengorbanan
yang telah dibuat oleh kerajaan negeri menjaga kawasan itu.

Kalau kerjasama tidak diberi dan kita hendak manfaat, saya fikir ia tidak akan
mencapai matlamat ke arah situasi menang-menang dalam suatu perkara yang
dibangkitkan. Yang Berhormat Kulim Bandar Baharu juga membangkitkan mengapa.

Datuk Seri Saifuddin Nasution bin Ismail [Kulim-Bandar Baharu]: Sebelum
itu. Tuan Pengerusi dengan izin.

Tuan Pengerusi: Ya.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Menteri, saya faham soal autoriti air yang disebut sebagai bidang kuasa negeri
tetapi yang saya bangkitkan teras kepada penghujahan saya waktu berbahas tadi
merupakan air ini saya katakan sebagai saya sebutkan tadi sebagai mother of all
economic activities.

Saya kaitkan dengan kepentingan strategik Northern Corridor Economic Region
(NCER) Wilayah Ekonomi Koridor Utara. Tiga buah negeri dengan saiz ekonomi RM147
billion, cukai kepada Persekutuan RM17 bilion. Jadi jaminan jangka panjang, air ini isu
strategik tidak padan diletak di bawah autoriti negeri. Dia perlu ada punca kuasa lain sebab
itu kita cadangkan Hulu Muda Basin Authority yang dimodelkan dengan Murray-Darling di
Australia. Sebab ini isu strategik. Kepentingan strategik negara tidak padan letak bawah
pentadbiran daerah Padang Terap, tidak padan. Okey, itu isunya.

Dato’ Sri Tuan Ibrahim bin Tuan Man: Okey.

Datuk Seri Saifuddin Nasution bin Ismail [Kulim-Bandar Baharu]: Saya fikir
kena sedikit anjakan, tidak boleh terikat dengan ketentuan undang-undang semasa.
Dahulu air bawah negeri juga, kemudian kita buat WASIA kemudian kita buat SPAN, pusat
ambil alih. Itu point saya. Jadi water catchment area merupakan keutamaan yang cukup
penting. Mesti ada ikhtiar daripada Kerajaan Persekutuan.

Dato’ Sri Tuan Ibrahim bin Tuan Man: Okey terima kasih. Saya lihat bahawa
secara menyeluruhnya, saya bersetuju bahawa air ini perlukan sumber yang perlu kita
urus secara lebih holistik tetapi kita ada beberapa kekangan-kekangan yang perlu kita
atasi dan saya fikir Yang Berhormat Kulim Bandar Baharu memahami bagaimana
peruntukan-peruntukan dalam Perlembagaan Persekutuan yang telah memberi hak.

Antara itu cadangan-cadangan perlu diselesaikan di peringkat perundingan ke
arah menjaga sumber tersebut untuk dimanfaatkan oleh ketiga-tiga negeri. Ada pun
penyelesaian jangka panjang bagi seluruh sistem bekalan air sebenarnya di pihak
