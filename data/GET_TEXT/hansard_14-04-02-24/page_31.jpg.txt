DR.02.12.2021 21

bahawa one-channel system seperti yang diusulkan dalam draf MOU merujuk pada
proses pengrekrutan yang akan dilakukan oleh sistem dalam talian yang digunakan oleh
Kerajaan Malaysia sepertimana yang dikehendaki oleh Yang Berhormat Seputeh tadi...
[Ketawa]

Jadi, itu perkara-perkara yang ada lagilah. Dalam saya hendak jawab daripada
segi fakta, saya ingat saya boleh jawab dalam lain masa fakta-fakta antara sebab ini very
sensitive, kita tidak boleh sebut fakta yang kita tidak pasti. Ada fakta-fakta yang pasti, yang
tepat yang kita akan umumkan dari semasa ke semasa, insya-Allah. Sekian, terima kasih.

Tuan Yang di-Pertua: Terima kasih Yang Berhormat Jempol.
Dato’ Haji Salim Sharif [Jempol]: Terima kasih Tuan Yang di-Pertua.

Puan Teresa Kok [Seputeh]: Kalau ada masalah, kakak Seputeh sedia bantu
ya. Yang Berhormat Timbalan Menteri.

Dato’ Haji Salim Sharif [Jempol]: Okey amoi. Okey amoi.
Datuk Haji Awang bin Hashim: Terima kasih kakak.

Dato’ Haji Salim Sharif [Jempol]: Terima kasih Tuan Yang di-Pertua. Terdapat
agensi ataupun agen pembantu rumah yang tidak bertanggungjawab membuat
keuntungan segera dengan mengeksploitasikan rakyat Malaysia yang terdesak untuk
mendapatkan pembantu rumah ini. Jadi ada yang mengecas seorang pembantu rumah
ini dengan kadar RM13 ribu hingga RM15 ribu. Ini macam jual orang lagi untunglah
daripada jual barang lain.

Jadi dalam keadaan ini di mana pembantu rumah susah didapati. Jadi adakah
kementerian mengkaji semula peraturan 773 yang dimaksudkan tadi itu, berapakah
agensi yang melanggar peraturan daripada segi caj yang digunakan? Rekrut orang ini
bagi, kemudian ambil semula, tidak ganti, hilang dan sebagainya. Akhirnya mereka yang
dapat pembantu rumah ini, hanya bertahan sekadar satu atau dua minggu tetapi rugi
RM15 ribu. Apakah tindakan kepada agensi tersebut?

Tuan Yang di-Pertua: Terima kasih.

Datuk Haji Awang bin Hashim: Terima kasih sahabat saya Yang Berhormat
Jempol. Ya, memang kerajaan telah meletakkan syarat untuk pengambilan dan latihan
setiap seorang pekerja dari Indonesia ataupun maid ini dengan tidak melebihi RM5,400
setiap pengrekrutan yang kita buat ini. Jadi apabila macam ini, apabila ada berlaku
pelanggaran daripada agensi swasta yang mana disebut oleh Yang Berhormat Jempol
tadi, sehingga RM15 ribu.

Jadi keadaan ini, kita tengok satu keadaan yang tidak sihat. Jadi peningkatan dan
enforcement sedang dilakukan dan insya-Allah, saya akan mendapat maklumat secara
terperinci daripada segi fakta dari Jabatan Imigresen Malaysia daripada segi pendakwaan
yang kita buat dan menjawab secara bertulis. Insya-Allah, sekian terima kasih.

Tuan Yang di-Pertua: Terima kasih Yang Berhormat Timbalan Menteri. Saya
menjemput Yang Berhormat Sabak Bernam, Dato’ Haji Mohd Fasiah bin Mohd Fakeh.

9. Dato’ Haji Mohd Fasiah bin Mohd Fakeh [Sabak Bernam] minta Menteri
Kesihatan menyatakan, setakat manakah kejayaan Program Imunisasi COVID-19
Kebangsaan (PICK) dan setakat manakah pencapaian imuniti kelompok di kalangan
warga dewasa di negara ini mengikut negeri serta nyatakan apakah keperluan dan
kepentingannya untuk suntikan vaksin booster iaitu suntikan vaksin COVID-19 dos ke-3
dan seterusnya.

Timbalan Menteri Kesihatan II [Datuk Aaron Ago Dagang]: Tuan Yang di-
Pertua. Status pelaksanaan Program Imunisasi COVID-19 Kebangsaan ataupun PICK
sehingga 30 November ini adalah seperti berikut. Di peringkat dewasa, 96.9 peratus sudah
mendapat dos lengkap ataupun 22.689 juta orang. Di peringkat remaja yang lengkap dos
merupakan 86.1 peratus ataupun 2.7 juta orang.
