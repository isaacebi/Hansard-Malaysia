DR.02.12.2021 39

Kalau fungsinya sama sahaja mengapa ia perlu ditubuhkan di negeri Pakatan
Harapan? Tidakkah ia akan berlaku pertindihan tanggungjawab yang menyebabkan
pembaziran peruntukan perbelanjaan kerajaan.

Malahan, ini kurang mencerminkan masyarakat desa sebagai satu Keluarga
Malaysia sebagai mana yang dilaung-laungkan kerana terdapat dua nakhoda dalam satu
kapal. Justeru itu, saya mencadangkan supaya kewujudan JPKK di negeri yang dikuasai
oleh Pakatan Harapan difikirkan semula kedudukannya supaya ia benar-banar
mencerminkan kesepakatan dan keharmonian hidup bersama masyarakat desa.

Akhir sekali, saya hendak menyentuh perkara yang berkaitan dengan kemudahan
awam yang mencakupi Butiran 02200 sehingga Butiran 02401 — Jambatan Luar Bandar,
Jalan Luar Bandar dan Kemudahan Awam. Saya difahamkan beberapa kemudahan
awam yang terdapat di kawasan Parlimen Tampin telah diluluskan seperti pembinaan
jambatan di Kampung Kurnia Diraja dan Kampung Pasir Besar, Gemas. Ini bagi
menggantikan jambatan gantung yang sentiasa rosak apabila banjir berlaku.

Kedua, jalan pintas antara Felda Bukit Jalung ke Pekan Gemas. Saya ingin
bertanya apakah peruntukan dalam perbelanjaan tahun 2022 termasuk dua perkara yang
saya sebutkan tadi. Kalau ya bilakah ia dilaksanakan dan bila ia dijangka siap? Terima
kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Tampin.

Tuan Sivarasa Rasiah [Sungai Buloh]: Tuan Pengerusi, Sungai Buloh sini.
Saya hendak bangkitkan Peraturan Mesyuarat berkaitan dengan jawapan dan persoalan
sebab dalam peringkat Dasar dalam perbahasan saya, saya telah melontarkan beberapa
soalan spesifik kepada Kementerian Pembangunan Luar Bandar.

Khususnya tentang jumlah penerimaan student ke dalam MRSM iaitu student
bukan bumiputera berdasarkan kuota 10 peratus. Walaupun itu di peringkat dasar sudah
lama saya masih belum terima jawapan-jawapan kepada soalan saya. Boleh Tuan
Pengerusi mengarahkan jawapan itu dihantar kepada saya serta-merta. Terima kasih.

Tuan Pengerusi [Dato' Mohd Rashid Hasnon]: Yang Berhormat Sungai Buloh
biasanya jawapan kena diberi dalam tempoh lima hari bekerja...

Tuan Sivarasa Rasiah [Sungai Buloh]: Betul, tetapi saya sudah buat. Ini saya
bangkitkan dalam peringkat Dasar. Sudah lebih daripada lima hari kerja. Jadi, saya
bangun untuk mengingatkanlah.

Tuan Pengerusi [Dato' Mohd Rashid Hasnon]: Baik, ambil perhatian. Baik,
terima kasih.

Tuan Sivarasa Rasiah [Sungai Buloh]: ...dan minta bantuan Tuan Pengerusi
supaya kementerian bagi jawapan itu. Terima kasih Tuan Pengerusi.

Tuan Pengerusi [Dato' Mohd Rashid Hasnon]: Baik, terima kasih. seterusnya
saya ingin menjemput Yang Berhormat Parit.

12.36 tgh.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh, salam sejahtera. Terima kasih Tuan Pengerusi kerana memberikan peluang
kepada saya. Saya terus kepada Butiran 030100 — Pembangunan Usahawan Desa. Saya
melihat kerajaan telah memperuntukkan RM2.56 juta ke dalam butiran ini dan saya yakin
serta percaya bahawa peruntukan ini sudah tentu ia akan membantu kerajaan untuk
membangunkan semula perniagaan usahawan desa yang terkesan akibat pandemik
COVID-19 ini.

Saya ingin tahu adakah peruntukan yang sedia ada ini mencukupi untuk
menjalankan program-program pembangunan usahawan desa dan melalui peruntukan ini
juga saya ingin mendapatkan penjelasan tentang apakah usaha-usaha yang akan
dilaksanakan oleh kementerian bagi merapatkan jurang pembangunan dan pendapatan
