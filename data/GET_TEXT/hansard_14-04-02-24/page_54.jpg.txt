44 DR.02.12.2021

Tuan Pengerusi [Dato’ Mohd Rashid Hasnon]: Terima kasih Yang Berhormat
Kota Belud. Yang Berhormat, kita ada tiga lagi Ahli-ahli Yang Berhormat. Kalau ikut
senarai ini kita ada terhad dengan masa. Yang Berhormat Libaran, Yang Berhormat Hang
Tuah Jaya dan Yang Berhormat Papar, saya beri masa tiga minit sebelum kita break.
Silakan. Ini kerana Yang Berhormat Menteri hendak menjawab pada 2.30 petang.

12.55 tgh.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi. Butiran 020000 — Pembangunan Infrastruktur dan Kemudahan Asas.
Pembangunan boleh memberi kesan terhadap sosioekonomi sesebuah kawasan.
Pembangunan juga yang berlaku sama ada di bandar atau luar bandar boleh mengubah
landskap sesebuah tempat yang sama. Ada merangkumi sudut ekonomi pendidikan,
sosial, politik mahupun infrastruktur.

Sehubungan itu Tuan Pengerusi, demi kesejahteraan masyarakat memantapkan
pembangunan. Saya ingin menarik perhatian Kerajaan Persekutuan supaya mengambil
maklum pembangunan infrastruktur struktur asas di kawasan iaitu di kawasan Parlimen
Libaran yang merangkumi jalan, bekalan elektrik, air dan juga jambatan. Jadi daripada
segi naik taraf jalan luar bandar yang merangkumi naik taraf jalan dari Kampung Dangdulit
ke Kampung Kuala Gum Gum, naik taraf jalan dari Kampung Wawasan Desa ke Kampung
Semawang dan naik taraf jalan di Kampung Memanjang.

Jalan ini untuk makluman Tuan Pengerusi, jalan ini ialah memang jawapannya
saya tahu diserahkan kepada kerajaan negeri. Akan tetapi, memandangkan jalan ini
diperlukan dan memang begitu teruk sekali untuk digunakan oleh masyarakat yang tinggal
di sana. Jadi, saya mohon supaya kerajaan memberi peruntukan untuk memperbaiki jalan
ini dan seterusnya menaik taraf.

Daripada segi bekalan air luar bandar pula, termasuk bekalan air dari Kampung
Wawasan Desa ke Kampung Semawang. Bekalan elektrik di Kampung Beriawa, bekalan
panel solar di Libaran dan Kampung Pembaguan. Daripada segi bekalan air luar bandar,
ia terdiri daripada saluran bekalan paip daripada- air bersih dari Tanah Besar ke Kampung
Pulau Nunuyan yang mempunyai penduduk yang begitu padat sekali. Saluran air bersih
ke Kampung Lubok juga.

Selain itu, saya juga ingin sentuh ialah isu peruntukan bantuan pembaikan rumah
untuk golongan miskin. Saya menyambut baik agenda ini, namun_ terdapat
ketidakcukupan daripada segi pelaksanaan. Difahamkan bahawa kerajaan akan merujuk
kepada kerajaan tempatan untuk memilih individu yang memerlukan setiap kelulusan.
Namun ramai rakyat, semua akan merujuk kepada Ahli Parlimen dan mohon juga untuk
peruntukan ini disalurkan ke kawasan saya di Libaran.

Justeru, saya ingin minta Kerajaan Persekutuan supaya rujuk kepada Abhli-ahli
Parlimen juga sebelum sebarang keputusan atau kelulusan dibuat memandangkan Ahli
Parlimen juga merupakan barisan utama yang faham akan keperluan rakyat dan mereka
yang memerlukan bantuan yang sebenarnya. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Libaran. Seterusnya Yang Berhormat Hang Tuah Jaya.

12.58 tgh.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Pengerusi.
Bawah RMKe-12 telah pun dinyatakan bahawa antara_ strategi Kementerian
Pembangunan Luar Bandar ini ialah untuk mencergaskan industri kotej di luar bandar.
Saya lihat dalam butiran perbelanjaan ini dalam program KESEDAR, ada baru-baru ini
dinyatakan tentang Program Industri Kote) Bersepadu bagi menjana ekonomi.

Jadi saya ingin tanya Kementerian Pembangunan Luar Bandar, apakah hanya di
KESEDAR sahaja ataupun di tempat-tempat yang lain? Ini kerana kita tahu ini merupakan-
