DR.02.12.2021 79

tahu bahawa bola sekarang, pertama kita ada KLFA. Presidennya ialah Yang Berhormat
Shah Alam, tahniah Yang Berhormat Shah Alam. Yang Berhormat Shah Alam pun terlupa
beritahu bahawa saya hadir- sejak saya jadi Menteri ini, saya hadir di semua perlawanan
bola sepak untuk memberi sokongan, semangat dan mungkin kalau Menteri Wilayah
Persekutuan hadir, tentulah mereka melihat ada sesuatu yang merupakan bonus kepada
mereka. Jadi saya hadir dan kita menang. Syukur a/hamadulillah.

Keduanya, untuk menguruskan perlawanan, ia dibuat oleh KL City FC yang mana
presidennya ialah Tan Sri Annuar Musa. Jadi kena ucap tahniah kepada kedua-dua
mereka dan mereka telah menarik Piala Malaysia di padang sana dan saya tak turun pun,
okeylah itu sebab kalau terlampau ramai tidak bagus. Jadi, saya berada di pentas
memerhatikan kawan-kawan kita yang bergembira mengambil piala kerana ia berlaku.
Walaupun Yang Berhormat Seputeh, saya ingat dia hendak ucap terima kasih, ucaplah
terima kasih.

Kalau saya pergi kepada Facebook sekarang, majoriti warga Wilayah akan
menyokong saya tentang cuti yang telah diberikan. Semua Ahli Parlimen berseronok,
Yang Berhormat Shah Alam pun seronok, Yang Berhormat tidak tahu menghargai bola.
Ini kali yang 100 tahun. Tidak ada umur yang ada 100 tahun di Parlimen ini. Kali yang
100 tahun KL telah menang Piala Malaysia, kali yang ke-100, cukup bermakna. Orang
berebut hendak ambil 100 tetapi 100, dengan izin Allah SWT, kita menang di Kuala
Lumpur.

Terima kasih dan kita berterima kasih sebab seronok dan menyatakan syukur kita
kepada Allah SWT. Kita bagi kelegaan pada Wilayah Persekutuan untuk bercuti pada hari
Jumaat. Kita tidak bagi cuti serta-merta pada esok hari yang sering kali dibuat oleh semua
negeri yang menang Piala Malaysia tetapi di Wilayah ini kita bagi tempoh sampai hari
Jumaat setelah saya merujuk perkara ini kepada pihak kerajaan.

Kepada Yang Amat Berhormat Perdana Menteri, saya ucapkan terima kasih dan
KSN telah memaklumkan bahawa saya baca ini ya, “Kerajaan telah bersetuju supaya hari
Jumaat, 3 Disember 2021 diisytiharkan sebagai hari kelepasan am tambahan bagi
Wilayah Persekutuan Kuala Lumpur, Putrajaya dan Labuan sempena kejuaraan pasukan
KL City FC. Perisytiharan pelepasan am tambahan ini dibuat selaras dengan subseksyen
9(2) Akta Hari Kelepasan Am 1951 [Akta 369] bagi Wilayah Persekutuan.”

Jadi kalau Yang Berhormat bertanya, adakah dirujuk ke Kabinet dan sebagainya,
saya di antara Menteri-menteri- dibandingkan dengan Perdana Menteri, Menteri-menteri
sekarang semua standard lah. Di antara Menteri yang tidak memikirkan kalau jadi Menteri,
oh! Kita berkuasa penuh untuk buat itu dan ini. Tidak, saya tidak pernah buat demikian.
Bagi saya yang penting, semua orang ada seorang sedikit kuasa, dikumpulkan, saya
membuat keputusan terakhir.

Keputusan untuk bercuti setelah ditekan dengan teruknya oleh warga Wilayah,
maka kita telah merujuk kepada Yang Amat Berhormat Perdana Menteri dan Yang Amat
Berhormat Perdana Menteri telah merujuk kepada Ketua Setiausaha Negara dan inilah
keputusan yang dibuat. Saya cuma umum sahaja. Sebenarnya saya tidak mahu umum,
saya hendak beri orang lain umum tetapi nampaknya mereka kata saya yang paling layak
mengumumkannya sebab pada malam tersebut nama saya tidak diumumkan, jadi saya
umumlah pada hari tersebut... [Ketawa] Jadi Ahli-ahli yang bersetuju tentang cuti ini, kata
setuju.

Tuan Ahmad Fahmi bin Mohamed Fadzil [Lembah Pantai]: Kasihan.

Dato’ Seri Dr. Shahidan bin Kassim: Jadi setuju. Jadi, banyak suara bersetuju
kecuali Yang Berhormat Seputeh yang mengatakan bahawa wajar ataupun tidak. Saya
hendak beritahu bank-bank tidak bercuti sebab saya telah mendapat makluman daripada
Yang Berhormat Menteri Kewangan tentang kesannya untuk minggu ini tetapi pasaran
saham BSKL mengatakan cuti dan semua yang lain mengambil cuti.

Jadi Yang Berhormat, yang lain-lain itu boleh difikirkan daripada segi
perundangan tetapi cuti untuk Wilayah setelah 32 tahun menunggu. 30 tahun dahulu-
pada zaman Yang Berhormat Tuan Khalid Samad jadi Presiden, Tan Sri Annuar jadi
Presiden KL City FC dan saya Menteri Wilayah Persekutuan... [Tepuk]
