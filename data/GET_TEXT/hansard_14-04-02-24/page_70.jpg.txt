60 DR.02.12.2021

Kelima, sejauh manakah pengurusan untuk tapak penjaja-penjaja kecil bebas
daripada suasana pentadbiran yang kadang-kadang tidak telus dan bebas?

Seterusnya Butiran 020200 -— Dewan Bandaraya Kuala Lumpur. Saya
dimaklumkan terdapat tujuh buah tapak perlombongan yang terbiar di bandar Kuala
Lumpur. Adakah DBKL merancang untuk menjadikan tapak-tapak perlombongan ini
diubah menjadi taman rekreasi untuk kegunaan penduduk ibu kota?

Seterusnya, adakah DBKL merancang untuk tidak mengenakan saman kepada
motosikal yang diparkir di tempat-tempat yang memang tiada ruang parkir khusus untuk
motosikal? Apakah perancangan DBKL untuk menyediakan tempat-tempat parkir khusus
ini?

Ketiga, apakah pelan jangka masa panjang oleh kementerian untuk
menyelesaikan masalah gelandangan yang masih wujud di sekitar Bandar Raya Kuala
Lumpur?

Keempat, bagaimanakah DBKL akan menyelesaikan masalah kebersihan di
Kuala Lumpur? Sebagai contohnya di kawasan Pasar Chow Kit.

Kelima, apakah perancangan oleh DBKL bagi penyelesaian cukai pintu yang
sekian lama tertunggak?

Seterusnya Butiran 020300 — Perbadanan Putrajaya. Pertama, apakah tindakan
yang dibuat oleh Perbadanan Putrajaya untuk memastikan harga hartanah di Putrajaya
tidak melambung sehingga ia mencecah harga di luar kemampuan rakyat?

Kedua, adakah kuarters-kuarters penjawat awam yang dibina di Putrajaya sudah
mencukupi bagi menampung keperluan sedia ada?

Ketiga, apakah perancangan Perbadanan Putrajaya pada waktu ini bagi
menjadikan Putrajaya sebagai salah sebuah tempat pelancongan sesuai dengan
berakhirnya PKP pada tahun ini?

Keempat, sejauh manakah tahap pengangkutan awam telah disediakan di
Putrajaya pada waktu ini?

Seterusnya, Butiran 020500 — Majlis Sukan Wilayah Persekutuan. Peruntukan
telah dikurangkan kepada RM9,046,300 pada tahun 2022 sedangkan perancangan-
perancangan sukan bagi menghadapi SUKMA yang melibatkan pertandingan di peringkat
nasional melibat seluruh negeri. Pohon penjelasan bagaimana peruntukan ini akan
dibelanjakan dan digunakan dengan pengurangan yang ada.

Kedua, adakah Majlis Sukan Wilayah Persekutuan menghulurkan sokongan dan
bantuan berterusan pada waktu ini agar prestasi kecemerlangan sukan seperti sukan hoki
sentiasa dapat dipertingkatkan di peringkat Wilayah Persekutuan. Saya berharap bahawa
pasukan hoki di Wilayah Persekutuan dengan adanya sebagai satu feeder pemain kepada
pasukan hoki negara kita melihat sekarang ini pasukan hoki kebangsaan bawah 21 tahun
dalam Hoki Piala Dunia Remaja sangat cemerlang prestasinya.

01530

Jadi saya mengharapkan supaya Majlis Sukan Wilayah Persekutuan akan
menjadi pembekal kepada pemain-pemain hoki bagi kecemerlangan sukan hoki negara.
Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Yang Berhormat Dungun. Yang
Berhormat Padang Rengas ada di Dewan. Sila saya jemput Yang Berhormat Padang
Rengas.

3.30 ptg.

Dato’ Seri Mohamed Nazri bin Abdul Aziz [Padang Rengas]: Tuan Pengerusi,
terima kasih. Saya hendak merujuk kepada Butiran 020200 — Dewan Bandar Raya Kuala
Lumpur dan juga Butiran 02000 — Jalan-jalan dan Jambatan-jambatan.
