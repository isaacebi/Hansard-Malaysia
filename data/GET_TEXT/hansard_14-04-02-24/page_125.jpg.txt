DR.02.12.2021 115

Dato’ Tuan Ibrahim bin Tuan Man: Yang Berhormat untuk makluman, perkara
ini telah pun saya jelaskan dalam jawapan tadi dan sebelum ini dalam Dewan yang mulia
ini bahawa dalam keperluan bersama tiga-tiga negeri yang bergantung pada Lembangan
Hulu Muda, maka sepatutnya aspek-aspek win-win situation ataupun menang-menang itu
dapat kita capai di mana pengorbanan kerajaan Kedah yang tidak menebang hutan
perlukan suatu perkongsian sumbangan walaupun tidak dalam bentuk bayaran.

Akan tetapi baru-baru ini bila Perdana Menteri telah umumkan peruntukan
ataupun dana kepada mana-mana negeri yang jaga hutan, jaga kawasan tadahan air akan
diberi peruntukan. Saya fikir ini antara berita yang melegakan sikit bagi negeri Kedah
khususnya.

Akan tetapi saya bersetuju bahawa sebarang lembangan sungai berkongsi negeri
hendaklah berkongsi juga tentang manfaat yang kita dapat dengan negeri yang telah
berkorban. Sekurang-kurangnya dua-dua pihak mendapat manfaat daripada penjagaan
dan bekalan air bagi negeri-negeri tersebut.

Tuan Pengerusi, saya fikir itu jawapan saya hendak sebut...

Tuan Shaharizukirnain bin Abd Kadir [Setiu]: Setiu sikit Yang Berhormat
Menteri.

Dato’ Tuan Ibrahim bin Tuan Man: Banyak lagi, tapi oleh sebab itu saya fikir
saya perlu jawab secara bertulis. Sebahagiannya projek termasuklah saya minta maaf
Yang Berhormat Wangsa Maju. Saya sudah ada jawapan berhubung dengan perkara
dibangkitkan dan tapi oleh sebab masa tidak mengizinkan, saya akan jawab secara
bertulis termasuk isu SPRM yang dibangkitkan tadi ya. Terima kasih.

Tuan Pengerusi: Terima kasih Yang Berhormat Menteri di Kementerian Alam
Sekitar dan Air. Oleh itu, tamatlah perbahasan dan jawapan Yang Berhormat Menteri pada
peringkat Jawatankuasa bagi Kementerian Alam Sekitar dan Air.

Yang Berhormat semua, masalahnya ialah bahawa wang sejumlah
RM565,535,200 untuk Kepala B.33 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.33 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala P.33
Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]
[Kepala P.33 jadi sebahagian daripada Anggaran Perbelanjaan]

[Majlis Mesyuarat bersidang semula]

[Tuan Yang di-Pertua mempengerusikan Mesyuarat]

Tuan Yang di-Pertua: Terima kasih Bentara. Ahli-ahli Yang Berhormat,
Mesyuarat Dewan ini ditangguhkan sehingga jam 10 pagi, hari Isnin, 6 Disember 2021.

Assalamualaikum warahmatullahi taala wabarakatuh, dan salam sejahtera.

[Dewan ditangguhkan pada pukul 7.28 mlm]
