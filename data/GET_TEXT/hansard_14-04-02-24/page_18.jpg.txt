8 DR.02.12.2021

Untuk makluman Yang Berhormat Batu Kawan, isu berkenaan perkahwinan
bawah umur ini diterajui oleh Kementerian Pembangunan Wanita, Keluarga dan
Masyarakat (KPWKM). Pada tahun 2020, KPWKM telah membangunkan satu Pelan
Strategik Kebangsaan bagi Menangani Punca Perkahwinan Bawah Umur. Pelaksanaan
program ataupun tindakan ini melibatkan 61 buah agensi Kerajaan Persekutuan, agensi-
agensi kerajaan negeri, pertubuhan bukan kerajaan serta pertubuhan antarabangsa. KBS
merupakan salah sebuah kementerian yang turut terlibat dalam melaksanakan inisiatif-
inisiatif yang telah digariskan dalam pelan strategik berkenaan.

Pelan strategik ini telah menggariskan enam faktor utama yang menjadi punca
kepada perkahwinan bawah umur di Malaysia. la turut menggaris strategi dan tindakan-
tindakan yang perlu diambil oleh pelbagai pihak bagi menangani perkara ini. Di bawah
pelan ini, KBS terlibat secara langsung dengan pelaksanaan inisiatif-inisiatif di bawah
faktor satu, iaitu punca pendapatan yang rendah dan kemiskinan dengan objektif
meningkatkan keberkesanan perlindungan sosial dan bantuan sara hidup kepada
kumpulan isi rumah B40.

KBS turut terlibat dengan inisiatif-inisiatif di bawah faktor tiga iaitu kekurangan
akses kepada pendidikan dan kehadiran ke sekolah yang rendah di bawah objektif
meningkatkan akses kepada pendidikan dan kehadiran ke sekolah melalui dasar
perundangan program dan advokasi.

Di bawah faktor satu strategi tiga, memperkukuh penyelarasan dan penumpuan
kepada program sokongan sosioekonomi dan outreach sedia ada, KBS terlibat dalam
pelaksanaan program peningkatan pendapatan atau keusahawanan melalui Program
Inkubator dan Makerspace-MyBiz Hub@ILKBS. Selain itu, di bawah strategi ini juga KBS
turut melaksanakan program latihan dan kemahiran kerjaya atau TVET serta
melaksanakan latihan TVET kepada keluarga B40.

Melalui faktor tiga pula di bawah strategi tiga iaitu menambah baik dasar dan
perundangan mengenai pendidikan dan pendidikan wajib. KBS telah menawarkan
pendidikan TVET dan kemahiran kepada belia yang telah tercicir daripada pendidikan.
KBS melalui ILKBS telah menawarkan latihan kemahiran sepenuh masa kepada belia
yang tercicir bagi kursus-kursus soft skills yang mempunyai syarat kelayakan minimum
mulai tahun 2021.

Di samping itu juga, kementerian sangat menggalakkan para remaja dan belia di
negara ini terlibat secara aktif dalam program-program anjuran KBS seperti Program Kem
Anak Muda, Program Anugerah Remaja Perdana Rakan Muda, Program Reben Kuning
dan juga program berbentuk kesukarelawanan.

Dengan melibatkan diri dalam program-program yang berbentuk pemantapan jati
diri dan pembinaan karakter serta membangun potensi diri, kami yakin ia secara tidak
langsung akan mengurangkan kecenderungan remaja atau belia untuk berkahwin awal
dan seterusnya dapat membantu membanteras perkahwinan bawah umur. Terima kasih
Yang Berhormat.

Tuan Yang di-Pertua: Terima kasih, Yang Berhormat Batu Kawan.

Puan Kasthuriraani a/p Patto [Batu Kawan]: Terima kasih Yang Berhormat
Menteri atas jawapan. Terima kasih Tuan Yang di-Pertua. Dengan pengumuman
penetapan umur 18 tahun sebagai kelayakan mengundi, maka saya berharap Yang
Berhormat Menteri juga akan memikul tanggungjawab untuk turut serta dalam usaha
untuk membanteras perkahwinan bawah umur atau perkahwinan kanak-kanak.

Yang Berhormat Menteri, dari tahun 2020 sehingga kini, jumlah anak muda yang
dikesan berhenti sekolah atas alasan berkahwin seramai 445 orang, dengan 411 orang
perempuan dan 34 orang lelaki. Satu) angka yang amat mengejutkan dan
membimbangkan. Akan tetapi, saya juga ingin ucapkan terima kasih atas kerajaan ini yang
meneruskan Program Pelan Strategik Kebangsaan Bagi Menangani Punca Perkahwinan
Bawah Umur yang diterbitkan oleh Pakatan Harapan.

Namun, saya ingin tahu di sini, apakah KPI penglibatan dan implementasi enam
strategi yang telah dimaklumkan tadi oleh Yang Berhormat Menteri? Sekadar mana
