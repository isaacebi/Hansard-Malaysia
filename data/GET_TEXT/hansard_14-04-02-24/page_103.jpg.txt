DR.02.12.2021 93

Dalam semakan saya juga di Parlimen Raub, hanya ada dua buah stesen
pengukuran kelebatan hujan yang terdapat di hutan simpan. Stesen-stesen ini perlu
diperbanyakkan di kawasan-kawasan hutan simpan untuk persediaan amaran awal
kepala air serta kemungkinan banjir yang boleh berlaku. Sedikit lagi.

Tuan Pengerusi [Dato’ Mohd Rashid Hasnon]: Minta rumuskan.

Tengku Zulpuri Shah bin Raja Puji [Raub]: Diharap bajet serta butiran yang
saya sebut tadi ada sedikit ruang bagi kementerian memasukkan satu kajian EIA secara
menyeluruh untuk semua kawasan pertanian khasnya di Parlimen Raub, mungkin juga di
Kelantan. Semoga sungai-sungai ini dapat dipelihara serta mewujudkan pertanian lestari.
Terima kasih.

Tuan Pengerusi [Dato’ Mohd Rashid Hasnon]: Baik, terima kasih Yang
Berhormat Raub. Seterusnya saya jemput Yang Berhormat Kuala Krai.

5.49 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Terima kasih Tuan Pengerusi kerana memberi peluang kepada saya untuk mengambil
bahagian dalam perbahasan peringkat Jawatankuasa Kementerian Alam Sekitar dan Air.
Saya ingin menyentuh Maksud P.33, Butiran 15400 — Rancangan Pengurusan Sungai
Saliran Mesra Alam. Saya ingin menanyakan apakah projek-projek di bawah butiran ini
yang akan disalurkan pada tahun 2022 kepada negeri Kelantan termasuklah Kuala Krai.

01750

Menerusi butiran ini saya ingin menyenaraikan beberapa perkara yang sangat
mendesak terutama apabila musim tengkujuh melanda. Saban tahun kawasan-kawasan
ini mengalami banjir kilat yang berpunca daripada sistem saliran yang tidak teratur,
masalah perparitan dan juga akibat daripada pembangunan tanah yang tidak terancang.
Satu perancangan sistem saliran yang bersepadu untuk menangani masalah kuantiti,
kualiti air larian hujan dan banjir kilat. Beberapa kawasan dalam perkampungan Guchil
khasnya Guchil 5, 6 dan 7, kawasan ini amat-amat memerlukan kepada saliran mesra
alam dan kolam takungan.

lsu yang sama di Kampung Ngangah dan kawasan perumahan Desa Permai juga
memerlukan saliran mesra alam dan kolam takungan. Isu banjir di Kampung Bedal yang
juga sentiasa mengalami banjir kilat. Untuk pengetahuan Yang Berhormat Menteri,
lawatan telah dibuat oleh pihak JPS Kelantan pada akhir tahun lepas. Selepas isu ini saya
bangkitkan. Saya ingin bertanya sejauh mana perkembangan kepada penyelesaian
kepada isu ini? Untuk isu ini saya juga mencadangkan agar saliran mesra alam dan kolam
takungan juga dapat diwujudkan.

Tuan Pengerusi, butiran yang seterusnya ialah Butiran 15300 — Mengorek kuala-
kuala sungai. Meneliti peruntukan butiran ini, terdapat kenaikan sebanyak lebih RM52 juta.
Saya harap kenaikan ini akan dapat mengurangkan serta menyelesaikan masalah-
masalah yang melibatkan sungai termasuk sungai-sungai di dalam kawasan Kuala Krai.
Terdapat tiga batang anak sungai yang perlu diberi perhatian serius.

Pertama ialah Sungai Krai yang merupakan salah satu sungai yang terletak di
kawasan bandar Kuala Krai. Panjang keseluruhan sungai ini adalah 15 kilometer. Sungai
ini merupakan sub empangan Sungai Kelantan. Setiap kali musim tengkujuh, sungai ini
mengalami limpahan sedalam anggaran 0.5 meter hingga 3.0 meter dan
menenggelamkan sebahagian kawasan penempatan kawasan bandar Kuala Krai yang
tinggal berhampiran sungai.

Keduanya Tuan Pengerusi ialah Sungai Durian. Perkampungan yang
berhampiran dengan sungai ini terjejas teruk semasa musim banjir. Keadaan ini selalu
berlaku akibat peningkatan paras air dari Sungai Durian serta arus deras dari kawasan
hulu sungai telah menyebabkan hakisan tebing berlaku. Panjang Sungai Durian ialah 40
kilometer yang bermula dari sempadan Terengganu dan jumlah air yang banyak dari
