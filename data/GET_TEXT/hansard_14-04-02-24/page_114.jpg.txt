104 DR.02.12.2021

01840

Saya hendak mendapatkan penerangan daripada Yang Berhormat Menteri sama
ada projek ini akan berlangsung atau tidak dan Sabah juga merupakan negeri yang
mengalami kadar NRW yang paling tinggi di antara Malaysia. Kalau menurut SPAN, 52.5
peratus pada tahun 2018 dan ini JANS, Pengarah JANS Ir. Edward Lingkapo, dia sendiri
berkata kecurian air terawat yang setinggi 8,000,000 sehari di Kota Kinabalu mampu
menampung isu bekalan air di beberapa buah kawasan di Kota Kinabalu termasuk
Universiti Utama Kondominium dan University Condo Apartment.

Saya minta — apakah pelan atau rancangan yang terlibat dalam Butiran 95000 —
NRW Nasional yang berjumlah RM300,000,000 yang akan mengambil untuk mengatasi
masalah NRW yang tertinggi di Sabah ini? Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kota Kinabalu. Seterusnya, saya menjemput Yang Berhormat Libaran.

6.41 ptg.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi. _ Untuk memberi peluang kepada saya untuk perbahasan peringkat
Jawatankuasa. Saya terus ke Butiran 030000 — Pengurusan Air dan Pembetungan.
Bencana jika berlaku boleh mengundang kemudaratan kepada masyarakat dan harta
benda. Kemungkinan besar juga ia melibatkan kehilangan nyawa insan yang tercinta.

Bencana juga mempunyai kesan sosial dan ekonomi yang nyata atas komuniti
atau untuk negara yang dilanda bencana. Sama ada bencana alam atau bencana akibat
daripada kelalaian manusia. Apabila bencana melanda, individu, industri, memudaratkan
masyarakat atau rakyat di kawasan tersebut. Dengan itu, saya mohon kepada kerajaan
bekerjasama dalam menyalurkan bantuan kepada mangsa yang terlibat bagi menyelamat,
mengurangkan kesusahan dan tekanan yang mereka hadapi.

Tuan Pengerusi, kita faham Malaysia sebagai sebuah negara yang membangun
dan berkonsep sebagai sebuah negara yang berkebajikan, telah menggubal dasar
berkaitan dengan pengurusan bencana negara yang sistematik dan berkesan. Justeru
itu, demi keprihatinan dan kesejahteraan rakyat, saya ingin menarik perhatian Kerajaan
Pusat supaya dapat membuat pengurusan air dan pembetungan banjir yang terkesan di
beberapa buah kawasan iaitu di kawasan Parlimen Libaran yang sering di landa banjir.

Untuk makluman, kawasan-kawasan ini pada masa tengkujuh dan hujan lebat,
memang tidak lari daripada banjir dan menyusahkan rakyat di kawasan ini serta harta
benda. Tempat-tempat yang saya kesan ialah Sungai Memanjang, Kampung Sungai
Gongom, Taman Fajar, dalam sebuah taman dan juga Taman Rajawali yang berdekatan
di DUN Sungai Sibuga. Begitu juga sungai di peringkat empat DUN, Sungai Manila.

Tuan Pengerusi, saya ingin supaya kerajaan mengambil tindakan dan membantu
supaya rakyat di kawasan ini dapat kita bantu untuk keselesaan mereka supaya tidak lagi
terlibat dengan banjir.

Seterusnya, adalah wajarnya sistem penyampaian bantuan kepada mangsa
banjir turut juga diberi perhatian sewajarnya bagi memudahkan lagi pengurusan bantuan
bagi tujuan penyaluran bantuan seperti kewangan dan bukan kewangan yang lebih efisien
dicadangkan tetapi dana tabung dan maklumat sehenti dapat diwujudkan bagi
memudahkan mengumpul sumbangan dan pengagihan bantuan dapat dilaksanakan.

Tuan Pengerusi, saya tidak mengambil masa untuk berucap dan saya ucapkan
ribuan terima kasih dan saya menyokong.

Tuan Pengerusi [Dato’ Mohd Rashid Hasnon]: Terima kasih Yang Berhormat
Libaran. Ahli-ahli Yang Berhormat, kita ada lagi tiga orang pembahas sebelum di gulung
sekitar pukul 7.00 malam. Saya jemput sekarang Yang Berhormat Kalabakan.
