DR.02.12.2021 15

01100

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua dan soalan pertama tadi adalah daripada sebelah sana, Tuan Yang di-Pertua dan
yang kedua adalah dari sini. Terima kasih kepada Yang Berhormat Timbalan Menteri atas
jawapan. Saya ingin bertanya, apakah KPI pengambilan pelajar bagi tahun 2022 nanti
setelah UPSR dimansuhkan oleh pihak KPM dan apakah langkah bagi memastikan
pelajar-pelajar MRSM ini terus cemerlang dengan syarat kemasukan baharu_ nanti?
Terima kasih Tuan Yang di-Pertua.

Datuk Haji Hasbi bin Habibollah: Terima kasih Yang Berhormat Kuala Krai. Jadi,
tentang kemasukan kualiti kecemerlangan student yang masuk ke MRSM_ ini
sebagaimana kita ketahui sekarang ini ujian Tingkatan 3 pun sudah tidak ada. Jadi, so far,
kita tetap mengadakan ujian kemasukan ini pada dua tahap iaitu kemasukan untuk naik
Tingkatan 1 dan juga yang dikekalkan untuk naik Tingkatan 4. Jadi, dari sini kita
memastikan kecemerlangan quality of student memasuki MRSM ini dijaga dengan baik.
Ini tetap dikekalkan. Jadi, rasanya itulah jawapan saya. Terima kasih.

Tuan Yang di-Pertua: Maaf tadi saya silap. Sebenarnya soalan tambahan kedua
sepatutnya sebelah sini.

Dato’ Haji Salim Sharif [Jempol]: Boleh tambahan sedikit tak Tuan Yang di-
Pertua? Tambah sedikit yang tadi.

Tuan Yang di-Pertua: Cukuplah.
Dato’ Haji Salim Sharif [Jempol]: Tidak berapa jawab tadi.

Tuan Yang di-Pertua: Sudah habis dah. Yang Berhormat Datuk Ahmad Jazlan
bin Yaakub. Silakan.

5. Datuk Ahmad Jazlan bin Yaakub [Machang] minta Menteri Sumber Manusia
menyatakan apakah langkah yang akan dilaksanakan kementerian bagi mengatasi
masalah isu p-hailing yang tiada perlindungan keselamatan sosial, gaji tetap, pengiktirafan
sebagai pekerja dan perlindungan di bawah Akta Kerja 1955.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim. Terima kasih Tuan Yang di-Pertua. Terima kasih sahabat, Yang
Berhormat Machang.

Tuan Yang di-Pertua, berdasarkan soalan yang dibangkitkan ini, kerajaan
memang mengakui yang buat masa sekarang pekerja dalam sektor p-hailing ini tidak
diliputi di bawah undang-undang buruh seperti Akta Kerja 1955 [Akta 265]. Liputan Akta
265 adalah khusus kepada pekerja yang ditakrifkan di bawah jadual pertama Akta 265
iaitu yang memasuki kontrak perkhidmatan dan bersetuju untuk berkhidmat dengan
majikan. Akta 265 tidak meliputi hubungan contract for service sebagaimana dimeterai
oleh pekerja yang terlibat dalam kontrak bebas ataupun contract for service seperti mana
sektor p-hailing.

Walau bagaimanapun, bagi menjaga kebajikan mereka, jaringan keselamatan
bagi pekerja sektor p-hailing disediakan di bawah Skim Keselamatan Sosial Pekerjaan
Sendiri (SKSPS). Akta Keselamatan Sosial Pekerjaan Sendiri 2017 iaitu Akta 789 yang
dikuatkuasakan oleh PERKESO bermula 1 Oktober 2021.

Pekerja dalam sektor ini dikehendaki secara mandatori mendaftar dan mencarum
di bawah Akta 789 sebagai salah satu pelan bagi memastikan kategori tersebut
mempunyai perlindungan sosial. Ini kerana mereka merupakan golongan yang berisiko
mengalami kemalangan semasa menjalankan pekerjaan.

Pihak kementerian kini sedang dalam proses untuk meminda Akta 265. Antara
cadangan pindaan akta tersebut adalah bagi memasukkan seksyen 101C baharu yang
memperuntukkan iaitu seksyen 101C yang baharu, yang memperuntukkan takrifan
berhubung pekerja dan majikan. Cadangan pindaan ini adalah salah satu usaha kerajaan
