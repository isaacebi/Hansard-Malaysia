DR.02.12.2021 27

13. Tuan Sabri bin Azit [Jerai] minta Menteri Dalam Negeri menyatakan langkah-
langkah terkini bagi semakan elaun anggota polis dan anggota penguatkuasa agensi
bawah KDN yang perlu bersesuaian dengan peningkatan kos sara hidup masa kini.

Timbalan Menteri Dalam Negeri II [Tuan Jonathan bin Yasin]: Terima kasih
Tuan Yang di-Pertua, terima kasih kepada soalan daripada Yang Berhormat Jerai. Tuan
Yang di-Pertua, dalam memastikan kebajikan penjawat awam sentiasa terbela, kerajaan
sentiasa berusaha untuk menambah baik pelaksanaan pemberian elaun dalam
perkhidmatan awam selaras dengan hala tuju semasa perkhidmatan dan keperluan yang
dinamik.

Melalui Pekeliling Perkhidmatan Bilangan 10 Tahun 2019 Tuan Yang di-Pertua,
tiba pengukuhan pelaksanaan pemberian elaun dan perkhidmatan awam bagi Sistem
Saraan Baru (SSB) 1992 dan Sistem Saraan Malaysia 2002, kerajaan menyemak dan
mengukuhkan pelaksanaan pemberian elaun agar ia kekal relevan dan memenuhi
keperluan serta kehendak perkhidmatan selain memastikan kebajikan penjawat awam
terbela.

Kementerian Dalam Negeri sentiasa peka dan prihatin dalam usaha menjaga
kebajikan penguat kuasa jabatan, agensi di bawahnya terutamanya_berkaitan
penambahbaikan pemberian elaun. Antara langkah yang diambil oleh kerajaan ialah
melaksanakan semakan kadar elaun sedia ada bagi memastikan ia kekal relevan,
memanjangkan elaun sedia ada kepada jabatan, agensi di bawah KDN yang
melaksanakan tugas yang setara bagi memastikan kesaksamaan dalam pemberian elaun
dan memohon elaun-elaun baharu berdasarkan keunikan tugas anggota penguat kuasa.

Antara yang telah dipertimbangkan oleh pihak KDN ialah satu kenaikan kadar dan
pemanjangan pemberian insentif penguatkuasaan banduan, Jabatan Penjara Malaysia.
Ini elaun antara RM90 hingga ke RM200 dan juga pemberian elaun khas iaitu ini telah
dipanjangkan kepada semua di barisan hadapan (frontliners) dalam menghadapi
pandemik COVID-19 dan ia telah dibayar kepada 60,000 anggota penguat kuasa daripada
Bahagian Penguatkuasaan dan Kawalan KDN, Polis Diraja Malaysia, Jabatan
Sukarelawan Malaysia, Jabatan Imigresen Malaysia, Jabatan Penjara Malaysia, Agensi
Antidadah Kebangsaan, Agensi Penguatkuasaan Maritim Malaysia dan ESSCOM.

Selain yang ketiga juga ada elaun kesusahan pada anggota-anggota polis, JIM,
RELA yang bertugas di kawasan pedalaman dan ia telah dilaksanakan sejak tahun 2020
di mana bagi mereka yang bertugas di kawasan pedalaman RM500, pedalaman 1, RM500
akan diberikan, yang bertugas pula di pedalaman 2, RM1,000 akan diberi kepada anggota
berkenaan dan di kawasan pedalaman 3 yang jauh daripada kawasan-kawasan hutan,
mereka akan menerima elaun sebanyak RM1,500.

Yang masih dalam kajian sekarang ialah:

(i) bayaran insentif jurulatih Polis Diraja Malaysia;

(ii) kenaikan kadar bayaran insentif penyelam Polis Diraja
Malaysia;

(iii) kenaikan kadar bayaran_ insentif Pasukan Simpanan

Persekutuan Polis Diraja Malaysia;
(iv) pemanjangan bayaran insentif penguat kuasa...

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat. Masa sudah tamat.

Tuan Jonathan bin Yasin: ...Dan

(v) bayaran insentif Unit Trup Tindakan Cepat, Institusi Jabatan
Penjara Malaysia; dan

(vi) kenaikan kadar bayaran insentif pengawasan pelatih di Pusat
Pemulihan Penagihan Narkotik (PUSPEN), Agensi Antidadah
Kebangsaan.
