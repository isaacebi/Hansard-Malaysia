92 DR.02.12.2021

yang akan datang. Ini penting untuk kita sebagai satu suara di dalam ASEAN juga untuk
keseluruhannya.

So, untuk itu lagi sekali saya minta sangat, buat sesuatu keputusan di atas tarif
air di dalam negara kita dan juga tarif air IWK di negara kita sebab bagikan mereka
lanjutkan industri ini dengan cara yang terbaik. Selepas itu semua boleh dapatkan air 24
jam sehari, 360 hari setahun. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Langat. Seterusnya, saya jemput Yang Berhormat Raub.

5.43 ptg.

Tengku Zulpuri Shah bin Raja Puji [Raub]: Terima kasih Tuan Pengerusi.
Bismillahi Rahmani Rahim. Assalamualaikum warahmatullahi wabarakatuh, salam
sejahtera. Saya pergi kepada Butiran 95000 — NRW Nasional. Saya ingin mendapatkan
status terkini Program Projek NRW di Pahang khasnya di Parlimen Raub kerana banyak
lagi tangki air yang bermasalah. Juga saya ingin mendapat jawapan yang terkini NRW di
Pahang. Data yang terakhir pada saya tahun 2018, NRW di Pahang 48.7 peratus.

Saya ingin pergi juga Butiran 22000 — Rancangan Bekalan Air Negeri Pahang.
Apakah program status terkini? Berapakah hutang Kerajaan Negeri Pahang yang terkini
berkenaan dengan pinjaman air?

Saya juga ingin pergi Butiran 030300 — Pengairan dan Saliran berserta dengan
Butiran 030100 — Institut Penyelidikan Air Kebangsaan Malaysia (NAHRIM) dan juga
bersekali dengan Butiran 02000 — Pengurusan Alam Sekitar dan Perubahan Iklim.

Bolehkah saya mendapatkan penjelasan daripada pihak kementerian, apakah
strategi perbelanjaan serta perancangan bagi pembangunan setempat untuk
mengelakkan berlakunya perubahan iklim secara mendadak yang mengakibatkan hujan
turun dengan lebat daripada kebiasaan serta boleh mengakibatkan bencana alam seperti
kepala air, banjir kilat, tanah runtuh serta banjir besar yang disebabkan oleh aktiviti-aktiviti
manusia terhadap hutan dan guna tanah seperti pembalakan, perlombongan, pembinaan
lebuh raya serta pembukaan ladang secara besar-besaran.

Tidak dinafikan, salah satu faktor penyebab perubahan iklim atau taburan hujan
yang lebat pada sesuatu kawasan disebabkan oleh perubahan monsun. Apa yang saya
ingin mendapat penjelasan daripada pihak kementerian berkenaan guna tanah seperti
pertanian yang berskala kecil yang tidak memerlukan syarat EIA. Maksud di sini mungkin
satu ekar, dua ekar, lima ekar ataupun yang tidak disyaratkan oleh EIA.

Sebagai contoh, yang senang saya bawa cerita di Parlimen Raub. Banyak aktiviti
pertanian persendirian yang berskala kecil tetapi jika dikumpulkan semua pengusaha
pertanian ini, ia akan menjadi satu skala yang besar. Jadi, jika kita lihat daripada segi
undang-undang ia hanya merujuk kepada satu bahagian sahaja. Akan tetapi kalau
individu yang berbeza, ia tidak termasuk. Jadi, mesti ada satu kaedah supaya EIA ini
dibuat untuk kesemua sekali kawasan ini.

Perkara ini saya ingin mendapat perhatian serius daripada pihak kementerian
kerana ia telah menjadi masalah besar kepada penduduk Parlimen Raub berkenaan
bekalan air bersih yang telah berlarutan lebih daripada lima tahun. Ini terutamanya di
kawasan zon loji Bilut. Loji Bilut ini hanya mampu beroperasi memproses sehingga 1,000
NTU. Sekiranya berlaku hujan lebat di hulu sungai, kekeruhan air ini boleh meningkat
sehingga 10,000 NTU. Apabila ini berlaku, loji terpaksa diberhentikan operasi satu hari
hingga dua hari setiap kali hujan lebat.

Pembinaan loji baharu Bilut tidak boleh menyelesaikan masalah ini dalam jangka
masa yang panjang. Suatu pemantauan sungai di hulu disebabkan oleh perkara ini
perlulah dipantau. Pertanian ini biasanya dibuat berhampiran dengan sungai. Sudah tiba
masanya pihak Kementerian Alam Sekitar dan Air mengetuai ataupun /ead, bekerjasama
dengan Jabatan Pertanian JPSM, Kementerian Luar Bandar serta Kerajaan Negeri
Pahang duduk bersama-sama berbincang, mendapatkan satu format baharu atau satu
kajian EIA yang terkini dengan kajian hakisan yakni hidrologi, meteorologi dan perubahan
cuaca bagi menjaga sungai-sungai ini dan juga bencana alam.
