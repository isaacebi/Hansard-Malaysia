14 DR.02.12.2021

Sehingga kini, terdapat 55 buah MRSM telah beroperasi di seluruh negara
termasuk dua buah MRSM yang baharu memulakan operasi pada tahun ini iaitu MRSM
Bera, Pahang dan MRSM Bagan Datuk, Perak. Kapasiti pelajar bagi keseluruhan 55 buah
MRSM adalah berjumlah 42,189 orang.

Selain itu, sebanyak tujuh buah MRSM baharu telah diluluskan di dalam
Rancangan Malaysia Ke-12. Daripada jumlah tersebut, sebanyak tiga buah MRSM
sedang dalam pembinaan dan selebihnya adalah dalam peringkat pra pelaksanaan.
Justeru, menjelang tahun 2025, dijangka sebanyak 62 buah MRSM_secara
keseluruhannya akan beroperasi di seluruh negara dengan kapasiti pelajar berjumlah
46,539 orang.

Untuk makluman Yang Berhormat, buat masa ini MARA akan memberi
penumpuan terhadap operasi 55 buah MRSM sedia ada dan memastikan tujuh buah
MRSM yang sedang dan akan dibina di bawah Rancangan Malaysia Ke-12 ini dapat
disiapbkan dalam tempoh masa yang ditetapkan. Namun, sekiranya terdapat sebarang
cadangan pembinaan MRSM bahatu, ia adalah tertakluk kepada keperluan dan kelulusan
yang diberikan oleh pihak kerajaan.

Jadi perancangan dalam masa jangka panjang, perancangan jangka masa
panjang MARA adalah untuk mewujudkan MRSM di kawasan Lembah Klang bagi
menampung permohonan yang tinggi di kalangan para pelajar dari Lembah Klang yang
merangkumi 50 peratus daripada keseluruhan jumlah permohonan semasa. Terima kasih.

Puan Hajah Natrah Ismail [Sekijang]: Soalan saya kedua.
Tuan Yang di-Pertua: Terima kasih. Soalan tambahan pertama dulu ya.

Puan Hajah Natrah Ismail [Sekijang]: MRSM mengesahkan bahawa telah
menerima sebanyak 74,472 permohonan dari seluruh negara bagi kemasukan bagi tahun
2022. Daripada jumlah ini, sudah pasti kapasiti MRSM sedia ada tidak mampu untuk
menampung jumlah permohonan yang tinggi saban tahun.

Soalan saya, adakah pihak kementerian berhasrat untuk menyasarkan sekurang-
kurangnya sebuah MRSM diwujudkan di setiap daerah? Apakah status pembinaan MRSM
di Parlimen Sekijang yang pernah dirancang sebelum ini? Terima kasih.

Datuk Haji Hasbi bin Habibollah: Terima kasih Yang Berhormat Sekijang.
Memang betul kemasukan pada tiap-tiap tahun itu memang tinggi. Jadi di sini,
terutamanya sebagaimana saya jawab tadi di Lembah Klang, 50 peratus daripada
keseluruhan jumlah permohonan semasa adalah daripada Lembah Klang. Jadi di sini iaitu
tentang tiap-tiap daerah boleh dikatakan dalam tiap-tiap sebuah negeri. Memang tiap-tiap
negeri ada MRSM dan ada yang lebih dari sebuah, itu sudah pastinya ya.

Jadi insya-Allah, sebagaimana yang kita ketahui permohonan memang tinggi
tetapi kita kena mengikut saringanlah melalui ujian kKemasukan ke MRSM ini. Dari sana,
itu merupakan kaedah kita ya untuk menyaring kemasukan. Tentang di Sekijang tersebut,
terus terang saya tidak ada faktanya. Saya pun hendak tahu juga. Saya akan check
dengan kementerian. Terima kasih.

Tuan Abdul Latiff bin Abdul Rahman [Kuala Krai]: [Bangun]

Tuan Yang di-Pertua: Terima kasih. Ada soalan tambahan sebelah sini?
Tuan Abdul Latiff bin Abdul Rahman [Kuala Krai]: Tuan Yang di-Pertua.
Datuk Seri Mohd Redzuan bin Md Yusof [Alor Gajah]: [Bangun]

Dato' Haji Salim Sharif [Jempol]: [Bangun]

Tuan Yang di-Pertua: Ya ada, Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih.

Tuan Yang di-Pertua: Yang Berhormat Kuala Krai bangun dulu.
