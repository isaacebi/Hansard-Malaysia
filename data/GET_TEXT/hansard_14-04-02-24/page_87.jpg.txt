DR.02.12.2021 77

Persekutuan telah mencapai tahap 101 daripada 100 hari yang kita ada lagi sembilan hari.
Kita telah pun mencapai tahap 101 untuk melawat kawasan.

Dan Jalan Chan Sow Lin yang merupakan janji saya, sebenarnya secara rasminya
saya kena bagi tahu kepada Yang Berhormat Cheras tetapi saya tidak maklumkan
kepadanya lagi, tetapi secara tidak langsung sudah berlaku lawatan di tempat-tempat
pembancuh simen. Malaysia sebagai negeri yang sentiasa mengutamakan dunia dalam
pertandingan, jadi mengikut Yang Berhormat, tempat loji pembancuh simen yang terbesar
di dunia ialah di Jalan Chan Sow Lin. Saya belum mengiktiraf lagi keputusan dunia ini.
Saya akan memaklumkan kemudian.

Berhubung dengan Yang Berhormat Segambut yang juga maklumkan tentang
libat urus yang dibuat, dalam masa tiga bulan ini, kita telah berjumpa dengan Ahli Parlimen
empat kali. Walaupun sesetengahnya notis agak pendek, tetapi kita terus berjumpa sebab
dalam keadaan masa-masa begini, kita kena berjumpa dengan Ahli Yang Berhormat dan
kita berbincang. Sesetengahnya telah kita persetujukan dan sesetengahnya kita bawa
untuk pertimbangan. Akan tetapi, dalam keadaan sekarang, saya rasa antara Menteri
yang paling banyak jumpa Ahli Parlimen merupakan Ahli Parlimen Wilayah. Akan tetapi,
kompelin pun banyak dari sini juga.

Jadi, walau bagaimanapun, terima kasih Yang Berhormat Segambut sebab
memahami tentang apa yang berlaku. Saya jawab satu sahaja Yang Berhormat iaitu
berhubung dengan aduan jalan berlubang. Semua aduan jalan berlubang 100 peratus kita
ambil tindakan. Malah ada tempat yang orang tidak complainpun kita pergi tampal sebab
semasa kita lalu, kita berjumpa dengan jalan berlubang. Jadi, berhubung tentang
prestasinya, saya akan maklumkan selepas 100 hari ini. Dalam keadaan sekarang ini, di
mana sahaja jalan berlubang Yang Berhormat maklum, kita akan sampai dalam tempoh
dua jam.

Dato’ Sri Hasan bin Arifin [Rompin]: Tuan Pengerusi, Rompin. Rompin, Tuan
Pengerusi. Rompin ingin bertanya kepada Yang Berhormat Menteri. Pada
keseluruhannya, lif-lif bagi rumah murah di sekitar Kuala Lumpur ini dalam keadaan yang
sangat daif dan memberi satu keadaan yang kurang menyenangkan di kalangan
penduduk. Adakah kerajaan hendak beri peruntukan untuk menyelenggarakan seluruh
penyelenggaraan lif PPR ini di Bandar Raya Kuala Lumpur ini?

Tuan Ahmad Fahmi bin Mohamed Fadzil [Lembah Pantai]: Yang Berhormat
Menteri, Lembah Pantai. Berkait dengan Yang Berhormat Segambut.

Dato’ Seri Dr. Shahidan bin Kassim: Sebab soalan ini soalan Yang Berhormat
Segambut dahulu. Yang Berhormat Segambut punya persoalan.

Puan Hannah Yeoh [Segambut]: Jalan berlubang, saya rasa di Kuala Lumpur
masih banyak jalan berlubang, Yang Berhormat Menteri. Jadi, kalau kata dua jam selesai
patching, saya rasa kurang tepat.

Dato’ Seri Dr. Shahidan bin Kassim: Dua jam action akan diambil. Makna kata,
saya akan maklum kepada Datuk Bandar. Datuk Bandar ada di belakang. Datuk Bandar
akan maklum kepada pasukannya dan lawatan dibuat segera.

Berhubung sama ada berlaku tampalan atau tidak, Yang Berhormat kena bagi
maklum balas balik kepada saya. Contohnya, ada beberapa orang yang sentiasa
melaporkan kepada saya. Jalan Maarof di Bangsar, Jalan Hartamas, Selayang — Mereka
ini maklum kepada saya balik jalan telah ditampal. Jadi, saya tengok rekod.
Sesetengahnya rekod, dia bagi dalam masa dua jam, tiga jam.

01650

Saya perhati perkara ini dengan detailed kerana saya beri nombor telefon peribadi
dan saya monitor secara peribadi. Jadi, hal lain-lain pun Datuk Bandar pun ada nombor
telefon, timbalan pun ada nombor telefon. Jadi, kami tiga-tiga menerima panggilan telefon
dan selalunya SMS untuk memaklumkan tentang perkara ini.

Walau bagaimanapun Yang Berhormat, kalau masih terdapat perkara-perkara
yang disebut bahawa tidak ditampung dan sebagainya, Yang Berhormat boleh SMS saya.
