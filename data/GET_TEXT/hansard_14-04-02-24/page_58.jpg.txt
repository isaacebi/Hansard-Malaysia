48 DR.02.12.2021

Bermula dari hari semalam, Yang Berhormat Cameron Highlands, Yang
Berhormat Pokok Sena, Yang Berhormat Jempol, Yang Berhormat Sandakan, Yang
Berhormat Pontian, Yang Berhormat Hulu Selangor, Yang Berhormat Jerai, Yang
Berhormat Sepanggar, Yang Berhormat Sibuti, Yang Berhormat Tuaran dan Yang
Berhormat Dungun. Itu pada 1 November 2021.

Butiran yang ada di sini untuk hari semalam, Yang Berhormat Cameron Highlands
telah membangkitkan perkara-perkara berkaitan dengan perkampungan Orang Asli
khususnya di Lemoi, Sendrut, Kampung Utama, Pos Telanok, Sungai Koyan. Apakah
kekangan yang dihadapi dalam melaksanakan bantuan? Terdapat juga jalan kegunaan
Orang Asli di Gua Musang yang tidak diselenggarakan.

Kementerian mengambil maklum akan permohonan Yang Berhormat. Senarai-
senarai disebut oleh Yang Berhormat ada yang telah dikemukakan dan ada yang belum
dikemukakan. Kementerian akan mengikut garis panduan sepertimana yang selalu dibuat
iaitu prioriti yang diberi oleh kerajaan negeri dan kita akan follow ataupun ikut projek-projek
itu untuk kita laksanakan. Garis panduan perlaksanaan Jalan Perhubungan Desa dan
Program Ameniti Sosial yang berkuat kuasa serta mengikut peruntukan tahunan semasa.

Bekalan Air Luar Bandar (KPLB) adalah dipertimbangkan juga mengikut senarai
keutamaan daripada UPEN negeri yang diangkat untuk kelulusan kerajaan. Bagi bekalan
air retikulasi kampung Orang Asli 2022, projek baru diperuntukkan sebanyak RM39 juta
dan untuk negeri Pahang retikulasi air negeri Pahang 2022, jumlahnya RM65 juta.
Retikulasi bekalan air luar bandar Kampung Pantus dianggar kos bernilai RM2.24 juta,
manfaat untuk 60 buah rumah.

Bagi penyaluran bantuan khusus 2022, diperuntukkan sebanyak RM6.5 juta bagi
PPRT Orang Asli melibatkan 48 binaan rumah baru. Sebanyak 230 unit baik pulih. Ini
merupakan peningkatan sebanyak 47.9 peratus berbanding dengan tahun 2021 RM4.4
juta.

Bagi Parlimen Cameron Highlands, diunjurkan sebanyak empat unit dan 15 unit
baik pulih dengan jumlah RM414 ribu diperuntukkan tahun 2022.

Tuan Pengerusi, pada tahun 2021 JAKOA telah diluluskan peruntukan
pembangunan sebanyak RM102.7 juta sehingga 28 November 2021, baki peruntukan
pembangunan dan sebanyak RM48 juta. Peruntukan tersebut telah disalurkan kepada
JAKOA negeri dan agensi pelaksana tujuan pelaksanaan projek pembangunan yang telah
dirancang pada tahun semasa.

Pada tahun 2021 di peruntukan untuk negeri Pahang bagi masyarakat Orang Asli
sebanyak RM11 juta manakala peruntukan di Parlimen Cameron Highlands RM4.865 juta
dan projek-projeknya ada disenaraikan di sini seperti bina baru tadika, bekalan air terawat,
infrastruktur, ameniti sosial, ekonomi usahawan dan bantuan rumah.

Untuk maklum Yang Berhormat, sebanyak 853 perkampungan Orang Asli di
seluruh semenanjung yang diiktiraf, sejumlah 147 buah kampung Orang Asli masih tidak
menerima bekalan elektrik. Manakala di Pahang yang mempunyai 264 perkampungan
masih terdapat 61 buah yang tiada bekalan elektrik. Di Cameron Highlands, kampung
Orang Asli yang tidak mendapat bekalan elektrik merupakan sebanyak 42. KPLB dan
JAKOA sedang berusaha menyediakan kemudahan tersebut dan perancangan
pembangunan tersebut dilaksanakan secara berterusan berdasarkan peruntukan yang
telah diluluskan oleh kerajaan.

Bagi tahun 2022, beberapa siri perbincangan di antara TNB dan juga NGO bagi
bekalan alternatif tenaga Solar dan membangunkan mini hidro sedang diusahakan dan
bakal dilaksanakan di Pos Lenjang, Titom, Lemoi dan beberapa perkampungan di Pos
Sendrut. Bagi tahun 2022 perancangan peruntukan sebanyak RM95 ribu akan
dibelanjakan bagi melaksanakan sebanyak dua projek pembekalan elektrik di negeri
Pahang. Pemasangan meter elektrik di Kampung Gerigih, Bera Pahang RMS50 ribu dan
pemasangan meter elektrik di kampung Sungai Dua Hulu Bentong, Pahang sebanyak
RM45 ribu.
