72 DR.02.12.2021

syarat yang menyusahkan bantuan untuk di salurkan kepada rakyat. Yayasan Wilayah
Persekutuan hendak kawal semuanya, seolah-olah begitu. Jangan lebih sudu daripada
kuah. Ini aduan daripada rakyat sejak tahun lalu. Mohon Yang Berhormat Menteri beri
pencerahan. Janganlah semua projek besar di Wilayah Persekutuan ini kroni hendak
sapu. Kasihan kontraktor kecil yang sudah tiada projek lagi. Jangan menyusahkan warga
kota Wilayah Persekutuan, adalah cerminan kepada keseluruhan Malaysia. Jagalah imej
Kuala Lumpur, Putrajaya dan Labuan di mata pelancong serta pelabur asing. Jauhi rasuah
serta ketirisan. Sekian, Tuan Pengerusi. Terima kasih.

Tuan Pengerusi: Terima kasih. Seterusnya Yang Berhormat Segambut.

4.22 ptg.

Puan Hannah Yeoh [Segambut]: Terima kasih Tuan Pengerusi. Yang
pertamanya untuk kod 010000 saya mulakan dengan pujian bagi Yang Berhormat
Timbalan Menteri Kementerian Wilayah kerana setakat ini kerajaan baharu ini, jawapan
yang paling memuaskan dalam sidang selalunya datang dari Yang Berhormat Timbalan
Menteri Wilayah Persekutuan. Bila sesi soal jawab, beliau datang bersedia dan
jawapannya lengkap.

Untuk kedua, untuk Yang Berhormat Menteri saya lihat kali ini Yang Berhormat
Menteri ini lebih ramah mesra berbanding Menteri yang dulu, Yang Berhormat Tan Sri
Datuk Seri Panglima Haji Annuar bin Haji Musa kerana bulan pertama sudah berjumpa
dengan ahli Parlimen pembangkang tetapi cadangan penambahbaikan saya kepada Yang
Berhormat Menteri adalah jangan bagi kita notis selalu /Jast minute. Satu jam sebelum
mesyuarat call kita, suruh kita datang. Kuala Lumpur besar Yang Berhormat Menteri,
bukan macam Arau. Sangat besar, satu jam memang kita tidak sempat untuk datang.

Kalau kita lihat pengumuman cuti awam juga, saya hanya hendak untuk rekod
sama ada, ada persetujuan Kabinet atau tidak kerana kita lihat Yang Berhormat Menteri
Sumber Manusia sudah ada keluarkan kenyataan yang dilihat bercanggah. Jadi agak
keliru untuk warga Kuala Lumpur di luar sana. Yang ketiganya dalam belanjawan ini saya
tidak nampak ada belanjawan untuk persiapan kalau COVID-19 melanda kita sekali lagi.

Kalau kita ada lockdown, kalau kita perlukan buat saringan percuma untuk
golongan B40, saya tidak lihat di mana bajetnya kerana PKPD yang lalu semua tidak ada
bajet. Ahli Parlimen semua kena pergi cari dana untuk bantu sumbangan makanan dan
kotak-kotak untuk bantu penduduk yang kena Jock up ya.

Yang keempat Jawatankuasa Hal Ehwal Selain Islam. Saya tidak lihat ada dalam
Kementerian Wilayah ini, belanjawan ini dan saya minta boleh tidak kita adakan lebih
banyak lagi, wujudkan lebih banyak lagi krematorium ataupun fasiliti untuk golongan
bukan Islam di Kuala Lumpur. Seterusnya untuk kod yang sama, pengurusan Yayasan
Wilayah Persekutuan. Kita lihat sudah ada dua laporan yang telah dibentangkan dalam
Parlimen ini, satu laporan PAC, satu lagi laporan Ketua Audit Negara. Rata-rata
mempunyai cadangan penambahbaikan untuk pengurusan di Wilayah Persekutuan.

Jadi saya hendak tahu apa langkah-langkah penambahbaikan yang telah
diwujudkan untuk menambah baik ketelusan pentadbiran di Kuala Lumpur. Satu lagi untuk
rumah Residensi Wilayah Keluarga Malaysia. Kita tidak ada bantahan terhadap projek
seperti ini, Cuma lokasinya selalu dipilih tidak sesuai. Langsung tidak ada akses kepada
pengangkutan awam. Belakang bukit. Tempat yang jauh-jauh yang tidak ada transport.
Jadi bila masuk kawasan seperti ini dan density-nya sangat tinggi, 800 unit, 1,000 unit,
perumahan di sekitar mesti bising kerana sudah tidak ada tempat untuk tempat letak
kereta tidak ada. Jadi saya minta cari lokasi yang sesuai, yang ada akses kepada KTM
dan LRT.

Seterusnya untuk Dewan Bandaraya Kuala Lumpur 020200. Setakat ini mereka
agak bekerjasama dengan Ahli Parlimen di Wilayah Persekutuan. Cuma saya minta
menambah ahli jurutera kerana sekarang ini selalu tidak cukup. Jadi bila kita hantar
laporan ataupun permintaan kita tunggu beberapa bulan kerana mereka terlalu banyak
skop kerja mereka dan tidak boleh cover untuk semua orang.
