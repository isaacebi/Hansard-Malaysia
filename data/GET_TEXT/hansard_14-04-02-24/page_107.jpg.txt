DR.02.12.2021 97

Seterusnya yang terakhir Butiran 15000 - Kerja-kerja Kecil JPS, Pelbagai Negeri.
Saya juga ingin bangkitkan keperluan penambahan pegawai JPS dan Jurutera Daerah
Sik seperti mana yang dinyatakan oleh Yang Berhormat Baling tadi. Isu yang sama iaitu
kami bersama berkongsi jurutera daerah untuk tiga Daerah Sik, Baling dan Kuala Muda.
Saya ingin mohon pihak kementerian untuk memperincikan tentang kerja-kerja kecil JPS
di Daerah Sik khususnya, terutama bagi tujuan mendalamkan sungai-sungai yang cetek
akibat mendapan pasir dan lumpur akibat banjir dan runtuhan tebing yang memerlukan
kerja-kerja membaik pulih segera. Ini termasuklah Sungai Cepir, Sungai Namit, Sungai
Teloi dan kampung saya sendiri, Sungai Pau. Tuan Pengerusi, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Sik. Seterusnya saya menjemput Yang Berhormat Kubang Pasu.

6.06 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Pengerusi. Bismillahi Rahmani Rahim, Assalamualaikum  warahmatullahi
wabarakatuh. Maksud Bekalan B33 Butiran 040400 Kod 40000 Indah Water Konsortium
(IWK) RM110 juta bagi tahun 2022 dan sama juga bagi tahun semasa iaitu RM110 juta.
Apakah kementerian mengambil kira kesediaan rakyat yang bertambah baik melunaskan
bil pembetungan masing-masing dan pertambahan pengguna yang berbayar bertambah
dengan begitu banyak membolehkan pemberian kepada IWK ini dikurangkan sehingga
IWK dapat beroperasi tanpa sumbangan daripada pihak kerajaan. Mohon penjelasan.

Maksud pembangunan P.33, Butiran 06500 - Rancangan Bekalan Air Negeri
Kedah, RM121.2 juta yang terdiri daripada RM76.1 juta secara langsung dan RM45.1 juta
dari pinjaman. Mohon diperincikan RM121.2 juta ini untuk projek bekalan air apa di negeri
Kedah. Apabila disebut RM76.1 juta secara langsung, bermaksud ia dibiayai oleh
Kerajaan Persekutuan dan dinyatakan RM45.1 juta secara pinjaman. Adakah ia
bermaksud negeri Kedah meminjam dari Kerajaan Persekutuan? Jika betul tanggapan
saya ini, bukankah operator bekalan air sudah migrate dan semua infrastruktur air yang
baharu dibiayai oleh Perbadanan Aset Air Berhad iaitu PAAB.

Kedua, Butiran 28000 dan 29000 - Rancangan Bekalan Air Sabah dan
Rancangan Bekalan Air Sarawak, anggaran belanjawan pembangunan sebanyak
RM226.8 juta dan RM156.4 juta masing-masing. Kedua-duanya melalui pinjaman.
Kenapa tiada pembiayaan langsung dari Kerajaan Persekutuan, walhal bekalan air bagi
Sabah dan Sarawak ini sudah tentulah kebanyakannya bagi membekalkan air ke luar
bandar.

Butiran 13400 - Pembangunan Sumber Air Negara. Sebanyak RM12.7 juta pohon
penjelasan. Projek apakah yang dilakukan untuk pembangunan sumber air negara ini?
Butiran 13500 Pemulihan Empangan sebanyak RM47.5 juta mohon penjelasan
empangan mana dan skop kerja yang terlibat. Butiran 16700 - Rancangan Tebatan Banjir
(RTB) dan Saliran Bandar. Sebanyak RM730.3 juta. Pohon penjelasan butiran projek
RTB mana dan projek saliran bandar mana dan jumlah bagi setiap projek. Juga mohon
penjelasan projek RTB Sungai Bata dari Changlun ke Jitra yang telah diluluskan dalam
RMKe-12, tahap pelaksanaannya bagi tahun hadapan sehingga siap projek.

Butiran 07200 - Jabatan Alam Sekitar sebanyak RM89.7 juta, pohon perincian
projek. Butiran 80000 - Projek Pembetungan Negara, RM817.5 juta. Mohon perincian
projek. Saya juga ingin membangkitkan sepertimana sahabat saya Yang Berhormat
Kulim-Bandar Baharu tadi, kelewatan yang teramat sangat iaitu Projek Pembinaan Loji
Rawatan Kumbahan Serantau di Batu, Jinjang Kepong iaitu CSTP Batu. Kelewatan lebih
1,800 hari.

01810

Sepatutnya siap pada 13 Disember 2018 tetapi kemajuan fizikal sekarang hanya
46 peratus serta berlaku kacau ganggu kepada penduduk sekitar apabila terdapat insiden
limpahan kumbahan. Apakah status mutakhir projek ini? Bila projek ini akan disiapkan dan
