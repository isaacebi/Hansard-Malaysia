DR.02.12.2021 13

Jika ada lagi kes-kes spesifik, Yang Berhormat Cameron Highlands sendiri tahu,
kita sangat mengalu-alukan supaya maklumat-maklumat yang belum lagi permohonan
mereka dapat diproses, dapat dikemukakan dan kita akan berusaha untuk membantu
sebaik dan secepat yang mungkin. Terima kasih.

Tuan Yang di-Pertua: Terima kasih. Yang Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Jikalau tadi dibicarakan isu anak-anak Orang Asli yang masih tidak mempunyai dokumen
yang sah. Saya ingin membawa perhatian Yang Berhormat Timbalan Menteri kepada isu
anak-anak warga yang tidak mempunyai dokumen. Sekitar tahun 2018 dan 2019, KPM
telah bekerjasama dengan JPN di peringkat daerah. Di antara PPD dan juga JPN untuk
menyelesaikan dua masalah.

Pertamanya, membawa anak-anak yang tidak ada dokumen masuk ke sekolah
melalui Zero Reject Policy yang dilakukan oleh KPM dan bekerjasama dengan JPN antara
sekolah, PPD dan juga JPN mendaftarkan anak-anak tersebut supaya mempunyai
dokumen yang sah. Kini kita tidak mendengar apa-apa kehangatan lagi mengenai Zero
Reject Policy di peringkat KPM tetapi kita ingin tahu di pihak Jabatan Pendaftaran Negara
(JPN) di peringkat daerah, apa masih ada lagi usaha, kerjasama dengan KPM untuk
mendaftarkan anak-anak yang tidak ada dokumen ini yang masuk sekolah? Terima kasih
Tuan Yang di-Pertua.

Tuan Yang di-Pertua: Terima kasih Yang Berhormat.

Tuan Jonathan bin Yasin: Terima kasih atas soalan itu. Sebenarnya, soalan asal
yang telah dikemukakan jauh daripada soalan Yang Berhormat sebentar tadi. Namun,
berkenaan dengan perkara ini saya fikir ia melibatkan banyak perkara dan banyak
kementerian.

Dr. Maszlee bin Malik [Simpang Renggam]: Mungkin jawapan bertulis Yang
Berhormat Timbalan Menteri.

Tuan Jonathan bin Yasin: Kita akan bagi jawapan bertulis yang melibatkan polisi
juga. Terima kasih.

Tuan Karupaiya a/l Mutusami [Padang Serai]: Soalan tambahan.
Tuan Yang di-Pertua: Maaf.

Tuan Karupaiya a/l Mutusami [Padang Serai]: Soalan tambahan, Padang
Serai.

Tuan Yang di-Pertua: Tidak cukup masa, maaf.

Tuan Karupaiya a/l Mutusami [Padang Seraij]: Ini surat beranak Tuan Yang di-
Pertua.

Tuan Yang di-Pertua: Maaf, maaf.

Tuan Karupaiya a/l Mutusami [Padang Serai]: Ini hal besar dalam negara kita
sekarang.

Tuan Yang di-Pertua: Maaf, tiada masa. Yang Berhormat Sekijang, silakan.

4. Puan Hajah Natrah binti Ismail [Sekijang] minta Menteri Pembangunan Luar
Bandar menyatakan, jumlah Maktab Rendah Sains MARA (MRSM) yang sedia ada di
seluruh negara, dan apakah perancangan pihak kementerian dalam mewujudkan lebih
banyak MRSM baharu di seluruh negara bagi menampung keperluan pelajar-pelajar.

Timbalan Menteri Pembangunan Luar Bandar Il [Datuk Haji Hasbi bin
Habibollah]: Bismillahi Rahmani Rahim. Assalamualaikum — warahmatullaahi
wabarakaatuh. Terima kasih Tuan Yang di-Pertua dan terima kasih Yang Berhormat
Sekijang.
