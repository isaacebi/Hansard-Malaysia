DR.02.12.2021 87

Beruas, Yang Berhormat Hang Tuah Jaya, Yang Berhormat Rasah dan Yang Berhormat
Batu Gajah.

Kalau tidak ada yang 18 orang tadi, tidak ada, saya akan jemput mereka yang
kemudian ini. Silakan Yang Berhormat Baling.

01720
5.20 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi kerana memberi peluang kepada Baling dalam perbahasan Kementerian
Alam Sekitar dan Perairan (KASA).

Butiran 020000 — Pengurusan Alam Sekitar dan Perubahan Iklim. Kita semua
sedia maklum fenomena perubahan iklim dan hujan lebat menyebabkan banjir yang teruk
berlaku di negeri Kedah khususnya di kawasan di Baling dan Sik. Menurut Pengarah
Meteorologi Kedah, negeri dijangka menerima hujan melebihi purata tahunan dalam
tempoh tiga bulan bermula September. September hingga kini, kami telah menerima banjir
air setinggi sembilan kaki lebih enam kali. lanya berikutan fasa peralihan monsun, dari
Monsun Barat Daya kepada Monsun Timur Laut yang menyebabkan berlaku tiupan angin
dari pelbagai hala dan berubah-ubah selain hujan dan ribut petir.

Berdasarkan purata taburan hujan dalam tempoh 30 tahun, peningkatan ini amat
dahsyat dijangka melebihi 30 peratus dalam masa tiga bulan ini. Purata taburan hujan
juga yang mana lazimnya kita menerima hanya 50 hingga 150 milimeter, kini sudah
mencecah melebihi 350 milimeter. Jadi saya selaku Ahli Parlimen dan pejabat saya
sendiri, kami telah mengambil inisiatif untuk tidak mahu melihat isu banjir sangat serius
yang berlaku dalam kawasan daerah kami kerana kerugian besar dijangka masa panjang
amat-amat memedihkan.

Apatah lagi untuk mereka memulakan kehidupan, will take them at least three
months, sir. |tulah yang sedang berlaku di negeri Kedah. Jadi pihak kami, selain daripada
cadangan, saya selaku Ahli Parlimen telah mengambil inisiatif sendiri untuk menyewa
backhoe, excavator untuk mengorek dan melebarkan sungai atas inisiatif sendiri.

Justeru, pada perbahasan bajet yang lalu. Saya telah memaklumkan kepada
Dewan Yang Mulia ini agar satu peruntukan khas menjadikan satu projek pilot di kawasan
daerah Parlimen Baling dan Sik yang hanya memerlukan RM100 juta untuk
menyelesaikan 100 peratus kelebaran sungai, korek sungai, luruskan sungai, caruk-caruk
di kawasan kami. Jadi, ini amat penting. Justeru, saya mohon agar kementerian ambil
tindakan dengan segera demi kestabilan dan kemakmuran Keluarga Malaysia yang
dibawa oleh Yang Amat Berhormat Perdana Menteri.

Sekali lagi saya mohon Kementerian Kewangan untuk menyalurkan peruntukan
yang mencukupi kepada Kementerian Alam Sekitar dan Perairan (KASA) agar fenomena
banjir ini dapat diselesaikan. Bukan sekadar dibendung, akan tetapi diselesaikan. Kalau
ianya berjaya, Baling dan Sik ini di kawasan pilot project, ini akan menjadi template untuk
seluruh negara. Saya tahu kawan-kawan saya di Kelantan sudah mula risau hendak balik
kawasan mereka di Rantau Panjang, di Tumpat dan sebagainya.

Jadi tidak mahu fenomena kecil-kecil jadi kawan, sudah besar jadi lawan. Ini amat
bahaya. Apatah lagi banjir adalah fenomena jangka masa panjang yang bukan sahaja
merugikan rakyat malah boleh mencabut atau menghilangkan nyawa dalam apa yang
sedang berlaku pada tahun-tahun yang lalu. Jadi di kawasan saya, ini satu perkara lagi
yang penting Tuan Pengerusi yang saya kena cakap. Sudah empat kali saya cakap dalam
Dewan Yang Mulia ini, saya harap hari ini Yang Berhormat Menteri dengar dan tindakan
akan diambil secara terus, jangan tunggu lama-lama.

Saya hendak bagi tahu di kawasan Baling dan Sik terpaksa berkongsi seorang
jurutera daerah iaitu JPS di Merbok. Kawasan Merbok, Tuan Pengerusi orang Kedah.
Merbok jauh hendak pergi ke Sik dengan Baling itu jauh. Hendak lintas nu ke Kuala Ketil
baru nak mai. Jadi saya minta biarlah Merbok jaga Merbok, kalau Sungai Petani sudah
