40 DR.02.12.2021

antara bandar dan luar bandar? Apakah bentuk program memperkasakan usahawan luar
bandar yang akan diwujudkan bagi memberikan sumber pendapatan alternatif kepada
para usahawan desa?

Seterusnya Butiran 051000 — Bantuan Makanan Tambahan KEMAS. Saya ingin
merakamkan ucapan tahniah kepada kerajaan atas peruntukan Bantuan Makanan
Tambahan KEMAS sebanyak RM140 juta. Menerusi peruntukan ini, bagaimanakah
jumlah peruntukan ini akan dibagikan kepada sesebuah Tabika dan Taska KEMAS?

Adakah diberikan secara purata atau per kepala mengikut kapasiti Tabika dan
Taska KEMAS tersebut? Saya ingin mengetahui adakah menu makanan tambahan ini
akan disemak semula bagi memastikan menu yang disediakan benar-benar menepati
standard untuk membangunkan minda kanak-kanak? Saya juga ingin mengetahui sejauh
manakah penyediaan makanan ini disediakan berasaskan menu yang mengikut selera
kanak-kanak di sesuatu kawasan seperti Pantai Timur, Pantai Barat dan juga utara yang
mungkin berbeza-beza?

Seterusnya Butiran 00604 — Institut Kemahiran MARA. Kita sedia maklum bahawa
penubuhan GIATMARA bertujuan menyediakan latihan kemahiran teknikal dan
vokasional kepada belia-belia di luar bandar di dalam bandar bagi memenuhi keperluan
industri dan keperluan kegiatan ekonomi serta keusahawanan di dalam negara.

GIATMARA telah menempa pelbagai kejayaan sama ada dalam negara mahupun
juga di luar negara. Saya ingin mencadangkan kepada kerajaan sekiranya dapat
dilaksanakan pembinaan sebuah GIATMARA khusus kepada masyarakat Orang Asli bagi
meningkatkan sosioekonomi masyarakat Orang Asli yang ada di dalam negara kita. Saya
yakin dan percaya sekiranya perkara ini dapat dilaksanakan, sudah tentu ia akan memberi
manfaat kepada masyarakat khususnya Orang Asli.

Seterusnya Butiran 03100 — Lembaga Pemulihan dan Penyatuan Tanah
(FELCRA). Saya menyambut baik terhadap usaha kerajaan dalam membina perumahan
generasi kedua FELCRA bagi anak-anak FELCRA. Saya ingin bertanya kepada pihak
kementerian adakah terdapat sebarang perancangan dan makluman bagi cadangan
pembinaan rumah generasi kedua di Felcra Nasaruddin Belia di dalam kawasan saya
Parlimen Parit?

Saya mohon kepada kerajaan supaya turut mempertimbangkan projek
perumahan generasi kedua di Felcra Nasaruddin Belia di kawasan saya. Seterusnya saya
juga ingin mengutarakan masalah yang berlaku di Felcra Nasaruddin Belia iaitu
perumahan mereka tidak mempunyai sistem perparitan yang baik.

01240

Jadi, saya mohon kementerian untuk mengambil perhatian terhadap masalah ini
dan juga memohon kepada kerajaan untuk mempertimbangkan jalan dari Seri Iskandar
ke Felcra Nasaruddin Belia bagi memudahkan akses perjalanan penduduk untuk ke
Felcra Nasaruddin Belia mahupun ke Seri Iskandar. Pada masa yang sama, boleh juga
membantu- kerana di Seri Iskandar, penempatan anak-anak di sekolah tidak mencukupi
dan bila ada akses perjalanan tersebut, anak-anak, murid-murid, pelajar boleh untuk
belajar, khususnya di Felcra Nasaruddin. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Parit. Seterusnya saya menjemput Yang Berhormat Kangar.

12.40 tgh.

Tuan Noor Amin bin Ahmad [Kangar]: Terima kasih Tuan Pengerusi. Kangar
bangun untuk membahaskan Maksud Bekalan/Pembangunan 22, Kementerian
Pembangunan Luar Bandar.

Pertama, tentang Butiran 010700 — Pelaburan dan Kawal Selia Anak Syarikat.
Saya merujuk kepada Aktiviti 7 di bawah Program 1 kementerian di mana digariskan tiga
fungsi dalam muka surat 211. Saya tidak pasti bagaimana fungsi ini dapat berjalan apabila
melihat jumlah peruntukannya terlalu kecil iaitu tidak sampai RM1.5 juta.
