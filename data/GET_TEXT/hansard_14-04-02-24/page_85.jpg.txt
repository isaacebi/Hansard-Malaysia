DR.02.12.2021 75

Berhormat Selayang di mana tempat sekitar Pasar Selayang itu sangat padat dan tidak
boleh ada projek penyembelihan ayam tersebut dan memang tidak cukup parkir lagi.

Saya memohon dengan Yang Berhormat Menteri untuk mengkaji balik, pastikan
tukar kawasan itu pergi ke Selangor, tempat yang luas, senang untuk mereka adakan
projek penyembelihan ayam halal. Memang memberi kesan buruk kepada penduduk di
sana. Sekian, terima kasih.

Tuan William Leong Jee Keen [Selayang]: Terima kasih. Saya minta
dimasukkan dalam ucapan saya dan saya ulang lagi bahawa Menteri Besar Selangor
setuju untuk berbincang dan memberikan sebuah tempat yang lebih sesuai. Oleh itu, saya
minta Yang Berhormat Menteri untuk mengkaji semula keputusan ini demi kesihatan
semua rakyat Kuala Lumpur atau Selangor. Sekian, terima kasih.

Tuan Pengerusi: Terima kasih. Akhir sekali Yang Berhormat Cheras, silakan.

4.37 ptg.

Tuan Tan Kok Wai [Cheras]: Terima kasih Tuan Pengerusi. Terlebih dahulu saya
ingin juga mengucapkan tahniah kepada pasukan KL City FC yang menjuarai piala Kuala
Lumpur tahun ini. Syabas kepada Yang Berhormat Shah Alam yang merupakan mantan
Menteri Wilayah, merangkap Presiden Persatuan Bolasepak Kuala Lumpur. Rasa
simpatilah saya kepada Menteri semasa, yang tidak dijemput turun padang untuk
menikmati kegembiraan dan keriangan kemenangan.

Tuan Pengerusi, saya ingin merujuk kepada perasmian Penyempurnaan Puncak
Menara Merdeka 118 dua hari yang lalu oleh Yang Amat Berhormat Perdana Menteri.
Saya mohon penjelasan dan soalan saya adalah, bagaimana Puncak Menara Merdeka
Kuala Lumpur pemangkin baharu ekonomi Kuala Lumpur yang dilaungkan oleh Yang
Amat Berhormat Perdana Menteri.

Yang Amat Berhormat Perdana Menteri juga berkata puncak Menara Merdeka
118 ia akan memberi peluang komuniti setempat membangunkan perniagaan seperti
Jalan Petaling, Kampung Atap, Pudu dan sebagainya. Apakah perangsangan yang dapat
menambah tarikan di sekitar puncak Menara Merdeka 118 ini?

Saya ingin tanya juga, di samping itu apakah Program Geran Komuniti Merdeka
118 yang disebutkan oleh Yang Amat Berhormat Perdana Menteri yang dapat
mengaktifkan semula komuniti dan membina lebih banyak peluang untuk pertumbuhan
sosioekonomi dan sebagainya. Saya ingin memohon penerangan yang lanjut.

Juga satu persoalan mengenai sekitar kawasan Menara Merdeka 118 iaitu
misalnya Jalan Petaling, Jalan Balai Polis dan sebagainya. Saya mendapati kebanyakan
kawasan itu ada terdapat bangunan-bangunan dan kemudahan awam, jalan-jalan dan
lorong-lorong tepi dan belakang yang kini dalam keadaan usang dan rosak. Kalau Menara
Merdeka 118 ini menjadi satu kebanggaan kepada negara tetapi kawasan sekitarnya
tidak, ini akan defeat the purpose. Saya harap satu perhatian dapat diberikan oleh pihak
kementerian dan DBKL untuk mempertingkatkan keseluruhan kawasan itu.

01640

Seterusnya, Tuan Pengerusi, saya ingin tanya, bilakah Pelan Struktur Kuala
Lumpur 2040 akan disediakan untuk pameran dan pendengaran awam? Pelan ini
sepatutnya dilancarkan pada awal tahun 2021, tahun ini, tetapi kelewatan dan
penangguhan pelancarannya terlalu lama dan sukar diterima. Perintah Kawalan
Pergerakan tidak harus dijadikan “kambing hitam” yang melengahkan pelancaran ini.
Apakah sebab sebenarnya kelewatan ini?

Saya juga ingin merujuk kepada prestasi Yang Berhormat Menteri. Juga
sepertimana yang dirujuk oleh Yang Berhormat Batu tadi mengenai sebuah loji
pembancuh simen di kawasannya, di kawasan Cheras iaitu di Jalan Chan Sow Lin
merupakan sebuah kawasan yang teruk sekali di mana terdapat 11 buah loji pembancuh
simen dalam lingkungan tidak melebihi satu kilometer. Saya menganggap ini merupakan
kawasan yang mempunyai paling banyak loji pembancuh simen dalam dunia ini. la satu
