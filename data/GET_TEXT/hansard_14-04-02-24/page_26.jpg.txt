16 DR.02.12.2021

untuk memperjelaskan hubungan pekerjaan pada masa hadapan seperti dalam ekonomi
gig.

Ini kerana, pada masa sekarang terdapat /acuna — bahasa undang-undang /acuna
ataupun bahasa kita jurang, terutamanya dalam menentukan kategori kontrak sama ada
kontrak perkhidmatan ataupun contract of service ataupun kontrak untuk perkhidmatan,
contract for service.

Kementerian Sumber Manusia sedang mengadakan beberapa siri sesi libat urus
bersama dengan pihak-pihak berkepentingan seperti penyedia perkhidmatan dan pemain
industri. Ini bertujuan untuk melihat dengan lebih mendalam sama ada terdapat keperluan
untuk menggubal sebuah perundangan baharu khusus untuk melindungi dan menjaga
kepentingan serta kebajikan mereka yang terlibat dalam ekonomi gig.

Kerajaan juga akan memperhalus bentuk perlindungan tambahan yang diperlukan
oleh pekerja dalam ekonomi gig yang meliputi sektor p-hailing bagi memastikan golongan
ini menerima perlindungan yang sewajarnya. Sekian, terima kasih.

Tuan Yang di-Pertua: Terima kasih. Silakan Yang Berhormat Machang.

Datuk Ahmad Jazlan bin Yaakub [Machang]: Terima kasih Tuan Yang di-
Pertua. Terima kasih atas jawapan daripada Yang Berhormat Timbalan Menteri. Saya
bersetuju sekiranya pihak kementerian ingin membawa pindaan terhadap akta yang
mewajibkan semua yang terlibat dengan p-hailing ini akan diwajibkan mendaftar dalam
PERKESO dan juga SOCSO kerana kita tahu mereka ini sememangnya mudah terdedah
kepada kemalangan yang terlalu berisiko.

Soalan saya Yang Berhormat Timbalan Menteri, ada atau tidak data ataupun
dalam rekod kementerian berapa ramai kah semua mereka yang terlibat dengan p-hailing
ini dan berapa ramai kah juga di kalangan mereka yang telah terlibat dalam kemalangan
dan tidak mempunyai perlindungan PERKESO dan juga SOCSO? Terima kasih Tuan
Yang di-Pertua.

Tuan Yang di-Pertua: Terima kasih Yang Berhormat. Silakan.

Datuk Haji Awang bin Hashim: Terima kasih sahabat yang membangkitkan. Dari
segi data yang kita ada, untuk maklumat terkini soalan yang terakhir tadi. Ada tiga perkara
yang dibangkitkan.

Pertamanya, berkenaan dengan pelindungan. Keduanya berkenaan dengan data
mereka yang terlibat dengan kemalangan. Seterusnya, mereka yang telah mendaftar
sebagai pencarum PERKESO. Alhamdulillah, kita terus berusaha bagi pihak PERKESO
dengan kita melaksanakan beberapa program iaitu bagi kita memberi perlindungan
kepada golongan-golongan seperti yang disebutkan tadi iaitu p-hailing dan juga e-hailing
ini.

Dengan kita merangsang satu program yang dinamakan Foodpanda, Grab Food,
Shopee Food yang mana mereka ini kita sarankan, kita menggalakkan mereka supaya
mencarum di bawah Pertubuhan Keselamatan Sosial yang berkuat kuasa pada 1 Oktober
2021.

Datuk Ahmad Jazlan bin Yaakub [Machang]: Jumlah mereka yang telah
mendaftar dan yang belum mendaftar?

Datuk Haji Awang bin Hashim: Seperti saya sebut tadi. Jumlah nanti saya akan
bagi secara bertulis. Saya tidak dapat fakta lagi.

Datuk Ahmad Jazlan bin Yaakub [Machang]: Okey, bertulis tidak apa. Terima
kasih.

Datuk Haji Awang bin Hashim: Okey, terima kasih. Yang seterusnya, kita juga
terus memberi perlindungan kepada golongan ini di mana kita turut menyediakan elaun
sebanyak RM600 sebulan selama tempoh maksimum enam bulan bagi mereka yang
sedang mencari pekerjaan. Bila mendapat pekerjaan dalam bentuk p-hailing dan juga e-
hailing ini juga dalam masa bulan dalam perkhidmatan gig ini, yang mana mereka
