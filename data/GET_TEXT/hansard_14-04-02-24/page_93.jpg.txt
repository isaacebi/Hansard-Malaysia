DR.02.12.2021 83

bangun. Kalau tidak, kalau berani dia bangunlah tanya, kata dia tidak berpuas hati, sudah
tentu puas hati. Terima kasih kerana dia telah berpuas hati.

Tuan Khalid bin Abd Samad [Shah Alam]: Saya bangun, pasal stadium itu saya
tidak puas hati.

Dato’ Seri Dr. Shahidan bin Kassim: Stadium tidak berpuas hati.

Tuan Khalid bin Abd Samad [Shah Alam]: Itu hendak kena buat satu
keputusan.

Dato’ Seri Dr. Shahidan bin Kassim: Akan dibagi jawapan dengan hebatnya
sekejap lagi kerana...

Tuan Khalid bin Abd Samad [Shah Alam]: Banyak lagi isu tetapi tidak sempat
hendak tanya.

Dato’ Seri Dr. Shahidan bin Kassim: ...Dia mengganggu kertas-kertas saya
hendak jawab ini menyebabkan saya ada masalah. Okey, Yang Berhormat. Jadi, bandar
raya sekarang ini ditadbir adil dan saksama dengan cara pendekatan saya dan Yang
Berhormat Timbalan Menteri saya bawa sekarang menunjukkan bahawa kami bukan
sahaja melibatkan Ahli-ahli Yang Berhormat daripada segi pelaksanaan tetapi daripada
segi perancangan. Kita akan libatkan Yang Berhormat untuk sama-sama melihat
perancangan Bandaraya Kuala Lumpur 2040.

Tuan Khalid bin Abd Samad [Shah Alam]: Yang Berhormat Menteri, saya
mengesyorkan bahawa Yang Berhormat Menteri memulakan balik Majlis Mesyuarat Majlis
Menteri yang melibatkan semua Ahli-ahli Parlimen dalam perbincangan bersama dengan
Datuk Bandar, DBKL dan sebagainya.

Ini termasuklah persoalan meluluskan bajet, perancangan dan sebagainya kerana
mereka merupakan wakil rakyat. Benda ini telah ditimbulkan — saya rasa hampir semua
Ahli Parlimen Wilayah Persekutuan Kuala Lumpur dan saya harap Yang Berhormat
Menteri akan melakukan itu ya. la merupakan satu-satunya platform untuk diadakan forum
dan perbincangan.

Dato’ Seri Dr. Shahidan bin Kassim: Telah dirancang dengan hebatnya. Saya
telah bercadang untuk memanggil mereka selepas 9 hari bulan, selepas 100 hari saya
melibatkan mereka sebab sekarang ini hendak bagi perhatian kepada benda-benda yang
saya rasa berbangkit, yang perlu diberi perhatian serta-merta.

Jadi, yang itu sudah termasuk, sebelum buat libat urus dengan mereka Yang
Berhormat, saya ada jumpa mereka empat kali, secara tidak rasmi berkali-kali, saya
beritahulah ya. Jadi dengan itu tidak ada masalah.

Tuan Khalid bin Abd Samad [Shah Alam]: Bukan, ini bukan soal jumpa,
sembang-sembang Yang Berhormat Menteri.

Dato’ Seri Dr. Shahidan bin Kassim: Tidak, bukan jumpa sembang-sembang.
Ini adalah secara rasminya jangan ya, kita akan jemput mereka.

Tuan Khalid bin Abd Samad [Shah Alam]: Ya, secara rasmi institusikan kerana
itu platform yang penting.

Dato’ Seri Dr. Shahidan bin Kassim: Kalau pernah Menteri dahulu buat, yang
baik saya akan ikut jadi, tidak ada masalah. Yang Berhormat pernah buat dahulu saya
tengok baik saya akan ikut tetapi ada benda Yang Berhormat tidak baik dahulu, saya tidak
ikutlah. Akan tetapi yang baik. Okey, kemudian yang telah ditimbulkan oleh Yang
Berhormat Dungun, bagaimana kita hendak mempertingkatkan hoki dan juga lain-lain
sukan.

01710

Saya hendak beritahu Yang Berhormat, kita telah meletakkan matlamat bahawa
kita hendak menang semua pertandingan sukan yang diadakan. Kita meletakkan untuk
jadi champion dalam slogan ‘We Are The Champion’. Yang Berhormat, kita akan letakkan
