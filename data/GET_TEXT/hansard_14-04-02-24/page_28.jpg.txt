18 DR.02.12.2021

dibincangkan dan ditangani secara bersama oleh kedua-dua pihak dengan baik dan
berhemah melalui jawatankuasa ini terutamanya untuk meningkatkan kualiti penyampaian
perkhidmatan kesihatan dan tahap kesihatan rakyat di negeri Sabah. Sekian, terima
kasih.

Tuan Yang di-Pertua: Terima kasih Yang Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Tuan
Yang di-Pertua, kita tidak nafikan bahawa sistem kesihatan semakin bertambah baik.
Akan tetapi, di manakah kedudukan Sabah sekarang? Nisbah doktor kepada penduduk
Sabah yang paling tinggi di Malaysia 1:850 berbanding Kuala Lumpur 1:244 dan juga
berbanding nisbah nasional 1:454.

Lebih teruk lagi, lebih satu pertiga penduduk Sabah tinggal lebih daripada lima
kilometer daripada segala jenis kemudahan kesihatan di mana hospital dan _ klinik
kesihatan kami kurang pakar, kakitangan, fasiliti juga peralatan perubatan.

So, sudah tiba masanya pada kita, pada saya kerajaan menukar pendekatan dan
mencari kaedah baharu. Soalan tambahan saya, adakah kementerian akan memberikan
sepenuhnya peruntukan dan kuasa kepada Jabatan Kesihatan Negeri Sabah (JKNS)
dalam menetapkan sendiri strategi, perolehan, projek serta rancangan-rancangan yang
lebih selari dan sesuai dengan keperluan rakyat Sabah.

Soalan tambahan saya kedua, adakah kita bersedia terutamanya daerah luar
bandar menghadapi sekiranya gelombang yang kita tidak jangka bila akan berlaku ini.
Terima kasih.

Tuan Yang di-Pertua: Terima kasih. Yang Berhormat Timbalan Menteri.

Datuk Aaron Ago Dagang: Terima kasih Yang Berhormat. Memanglah dalam
hal kesihatan ini di bawah jawatankuasa yang ditubuhkan oleh Kementerian Kesihatan
kita telah membincangkan banyak isu, tidak kurang daripada 10 isu. Selain daripada
wabak COVID-19, kita juga dalam Jawatankuasa Khas itu antara Kementerian Kesihatan
dan juga Kerajaan Negeri Sabah kita membincangkan isu-isu yang betul-betul menjadi
masalah kepada kita seperti dan selalu disebutkan apabila kita ingin membangunkan
fasiliti kesihatan. Masalahnya adalah dari segi tanah, mendapat tanah yang boleh tempat
kita membuat fasiliti berkenaan.

Juga di Sabah kita memang difahamkan masalah air yang belum sepenuhnya
mendapat rawatan sewajarnya ataupun yang bersih. Kita juga faham keadaan hospital
ataupun klinik yang mungkin dikatakan tidak mencukupi, kita sedar semua ini. Oleh sebab
itu dalam pelbagai perbincangan ini di bawah Jawatankuasa Kementerian Kesihatan,
semua ini telah kita rungkai dan telah kita senaraikan sebagai isu yang amat penting,
bukan sahaja untuk Sabah, juga untuk Sarawak.

Kita memang mengetahui, dari segi fasiliti, dari segi kekurangan pakar dan
sebagainya, kita memang mengetahui masalah ini. Oleh sebab itu, kita amat bekerja
sesungguhnya supaya ia dapat ditangani, mungkin bukan dalam jangka masa yang
singkat, tapi dalam masa yang panjang, yang penting sekarang kita sudah ada strategi,
sudah ada libat urus di antara kedua-dua Kerajaan Persekutuan dan kerajaan negeri.

Daripada segi soalan kedua tadi untuk memohon supaya JKNS diberi kuasa
autonomi untuk mengadakan sendiri peruntukan dan sebagainya, sekarang ini pun sistem
kerajaan memang begitu. Dari kerajaan negeri, setiap jabatan kita menyuruh dalam setiap
bajet adalah diunjurkan oleh jabatan-jabatan berkenaan. Ini kemudian dibawa pada
peringkat nasional untuk dipertimbangkan. / think, tadi, yang lain saya sudah lupalah.
Terima kasih.

Tuan Yang di-Pertua: Terima kasih. Ada soalan tambahan sini? Tidak ada,
silakan Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua. Saya
secara peribadi memang menyokong kalau kuasa autonomi ini dapat diberikan kepada
negeri Sabah berkenaan dengan perancangan hal ehwal kesihatan.
