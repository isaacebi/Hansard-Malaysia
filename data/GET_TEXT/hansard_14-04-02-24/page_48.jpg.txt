38 DR.02.12.2021

Inilah di mana pihak kerajaan kena step in, dia kena berperanan untuk
menentukan bahawa tidak ada mana-mana pihak mengambil kesempatan daripada
suasana yang sedia ada yang menyebabkan harga ayam, harga sayur-sayuran dan
sebagainya semua melambung.

Kalau kerajaan hendak lepas tangan dan kata serah kepada kuasa pasaran
semata-mata, kita dapati bahawa kuasa pasaran dikuasai dan dipengaruhi oleh kartel,
oleh golongan yang mempunyai monopoli dan sebagainya.

Tuan Pengerusi [Dato’ Mohd Rashid Hasnon]: Ya, terima kasih Yang
Berhormat Shah Alam.

Tuan Khalid bin Abd Samad [Shah Alam]: Maka kita hendak pihak kerajaan,
Kabinet bekerjasama untuk menyelesaikan masalah ini... [Tepuk] Bukan memberi alasan
demi alasan. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Shah Alam. Saya harap Yang Berhormat Shah Alam hadir Mesyuarat Kamar Khas pada
petang ini.

01230

Saya jemput seterusnya Yang Berhormat Dungun tidak ada di dalam Dewan.
Saya jemput Yang Berhormat Tampin.

12.30 tgh.

Datuk Dr. Hasan bin Bahrom [Tampin]: Terima kasih Tuan Pengerusi. Tampin
mengambil bahagian dalam perbahasan_ peringkat Jawatankuasa Kementerian
Pembangunan Luar Bandar. Merujuk kepada Butiran 030000 — Pengupayaan Ekonomi
Luar Bandar. Peruntukan yang diberikan adalah sejumlah RM1.648 bilion yakni membina
nilai Keusahawanan di kalangan masyarakat luar bandar adalah penting khususnya
generasi muda agar mereka bersama-sama membangun kampung atau desa.

Minda keusahawanan ini perlu dibangunkan agar generasi muda tetap tinggal di
desa supaya kampung tidak hanya dihuni oleh warga emas kerana generasi muda
berminat dan ramai berhijrah ke bandar untuk mendapatkan pekerjaan. Ini kerana,
beranggapan desa tidak mempunyai sumber pendapatan yang sesuai.

Justeru itu saya mencadangkan agar kerajaan mengatur strategi yang berfokus
dalam memastikan generasi muda kekal dalam membangun desa dengan semangat
keusahawanan yang berdaya saing. Butiran 040100 — Komuniti Desa dan Butiran 040200
— Institut Kemajuan Desa (INFRA). Peruntukan yang diberikan sebanyak RM14 juta mesti
diurus dengan baik. Saya ingin mengemukakan beberapa persoalan adalah berapa
banyak kursus ataupun latihan seminar dan bengkel yang telah dikendalikan?

Berapakah ramai masyarakat desa terlibat dalam latihan yang dianjurkan? Sejauh
manakah latihan bengkel ataupun kursus yang telah dilaksanakan memberi kesan kepada
para peserta yang terlibat sehingga mampu membangun masyarakat desa.

Seterusnya Tuan Pengerusi Butiran 050000, Butiran 050300 — Pusat Komuniti
Desa (PKD) yang diperuntukkan sejumlah RM3.3 juta. Sejauh manakah PKD ini telah
memberi manfaat dan digunakan semaksimum mungkin oleh masyarakat desa? Salah
satu fungsi PKD adalah sebagai pusat pengumpulan produk usahawan desa.

Soalnya, apakah PKD telah betul-betul melaksanakan tugasnya sebagai pusat
pengumpulan produk desa atau fungsinya hanya sekadar catatan dalam kertas cadangan
sahaja. Apakah produk desa yang telah berjaya dikumpulkan sebagai hasil usaha yang
dilakukan dan berapa banyak produk usahawan desa telah berjaya dijana dalam
meningkatkan sumber pendapatan desa?

Seterusnya Butiran 050700 — Elaun Jawatankuasa Pembangunan Keselamatan
Kampung (JPKk). Apakah fungsi yang dimainkan oleh JPKK? Apakah fungsi JPKK sama
dengan peranan yang telah dilakukan oleh Majlis Pembangunan Komuniti Kampung
(MPKk) yang ada di negeri Pakatan Harapan?
