DR.02.12.2021 47

Datuk Seri Dr. Haji Dzulkefly bin Ahmad [Kuala Selangor]: Sedikit Yang
Berhormat Papar kalau laluan diberi. Yang Berhormat Papar, 30 saat Kuala Selangor.

Oleh sebab tidak sempat untuk berbahas, saya menyambut pandangan Yang
Berhormat Papar tadi kerana bukan sahaja di Papar, Sabah. Akan tetapi juga di Kuala
Selangor, Tuan Pengerusi yang memerlukan jalan-jalan luar bandar ini diberikan
perhatian dengan peruntukan RM1 bilion lebih itu. Kita mengharapkan jalan-jalan di
Sungai Buloh di Kampung Bukit Kuching, Jeram, Jalan Mawar di kampung Bukit Kuching,
Jeram juga. Di Jeram sahaja ini semua, di Kampung Simpang Tiga, Jeram.

Yang Berhormat Papar, terima kasih di atas laluan ini kerana saya juga mahukan
perhatian diberikan kepada jalan-jalan luar bandar di Kuala Selangor, khususnya tempat-
tempat saya sebutkan. Terima kasih Yang Berhormat Papar.

Tuan Pengerusi [Dato’ Mohd Rashid Hasnon]: Minta rumuskan Yang
Berhormat Papar.

Tuan Haji Ahmad bin Hassan [Papar]: Jadi saya merayu kepada kerajaan
apabila kerja untuk melebar jalan di kampung saya ini dihentikan, saya merayu sekali lagi
supaya ia diteruskan. Ini kerana kita- walaupun sebagai Wakil Rakyat Pembangkang, tidak
semestinya semua rakyat yang tinggal di Kampung Benoni itu pembangkang.

Jadi yang kedua ialah banyak jaringan jalan di kampung-kampung yang masih
belum dibuat ataupun dibaik pulih. Saya merayu sekali lagi kepada kerajaan supaya
memberi perhatian kepada penduduk-penduduk yang terjejas kerana tiadanya jalan-jalan
penghubung yang baik di kampung. Ini telah menyulitkan mereka untuk bergerak dari
sebuah tempat ke sebuah tempat. Kata orang Papar, “Tolong tahabis sedia atur bah,
kerana peruntukan ini pun untuk rakyat juga.” Terima kasih. Papar mengundur diri.

Tuan Pengerusi [Dato’ Mohd Rashid Hasnon]: Terima kasih. Ahli-ahli Yang
Berhormat, Majlis bersidang semula sebagai Majlis Mesyuarat.

[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat ditempohkan dan akan disambung semula pada jam 2.30 petang
dengan jawapan daripada Menteri. Terima kasih Ahli-ahli Yang Berhormat.

[Mesyuarat ditempohkan pada pukul 1.10 tengah hari]
01430

[Mesyuarat disambung semula pada pukul 2.30 petang]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Tuan Pengerusi [Dato’ Mohd Rashid Hasnon]: Ahli-ahli Yang Berhormat,
sekarang saya jemput Menteri Pembangunan Luar Bandar untuk menjawab perbahasan
di peringkat Jawatankuasa. Dipersilakan Yang Berhormat Menteri. Masa 20 Minit.

2.33 ptg.

Menteri Pembangunan Luar Bandar [Dato’ Seri Mahdzir bin Khalid]:
Assalamualaikum warahmatullahi wabarakatuh Tuan Pengerusi. Terima kasih kepada
Ahli-ahli Yang Berhormat yang telah pun membuat perbahasan dalam sesi perbahasan
belanjawan peringkat Jawatankuasa bagi Belanjawan 2022 untuk Kementerian
Pembangunan Luar Bandar.
