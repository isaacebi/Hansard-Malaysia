DR.02.12.2021 67

Dalam pada itu, tentang cuti esok yang diumumkan oleh Yang Berhormat Menteri
di Kuala Lumpur, Labuan dan Putrajaya, saya ada tiga soalan untuk Yang Berhormat
Menteri jawab.

Soalan pertama, adakah pengumuman cuti mendadak esok ini telah mendapat
kelulusan daripada Kabinet Menteri? Sekiranya tidak, adakah mana-mana Menteri boleh
umum pada bila-bila masa mengikut budi bicara mereka hari cuti unum?

Soalan kedua, berapa kerugian ekonomi yang akan diakibatkan esok oleh
pengumuman cuti am ini? Pembatalan kelas-kelas, peperiksaan, mesyuarat, conference
dan juga pembatalan hari bicara di Mahkamah Persekutuan, Mahkamah Rayuan di
Putrajaya, Mahkamah Tinggi di Jalan Duta, majistret di Labuan dan juga pembatalan tiket
kapal terbang, bilik-bilik hotel, siapa akan tanggung? Adakah Menteri akan tanggung
kerugian semua ini?

Soalan ketiga, hari cuti bukan satu ganjaran yang sesuai untuk semua pemain
pasukan KL City FC ini bagi jasa kemenangan bola sepak mereka. Mengapa Menteri
tidak berikan mereka ganjaran, reward dalam bentuk kewangan? Mungkin RM50,000
seorang atau lebih. Ganjaran dalam bentuk kewangan ini akan menggalakkan, bukan
hanya pemain bola sepak KL City FC, ia akan juga menggalakkan semua ahli-ahli sukan
di seluruh Malaysia untuk lebih rajin dalam pertandingan mereka untuk strive for the best,
dengan izin.

Itu soalan sahaja. Terima kasih.
= 1600

Tuan Pengerusi [Dato’ Mohd Rashid Hasnon]: Terima kasih Yang Berhormat
Kepong. Seterusnya, saya jemput Yang Berhormat Lembah Pantai.

4.00 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Pengerusi. Maaf saya berdiri di tepi tadi. Saya ingin merujuk Butiran 020100 —
Sosioekonomi. Saya ingin mulakan dengan bertanya kepada Yang Berhormat Menteri,
apa status rancangan Kementerian Wilayah Persekutuan untuk menyediakan perumahan
Rumah Mampu Milik bagi golongan berpendapatan rendah.

Apakah sasaran bagi Kementerian Wilayah Persekutuan untuk melaksanakan
Residensi Prihatin Keluarga Malaysia dan status perlaksanaannya dan pada masa yang
sama di kawasan Kuala Lumpur kita sedia maklum ramai yang mohon rumah PPR kerana
Rumah Mampu Milik ini sering kali bagi ramai warga miskin kota mereka tidak anggap
rumah mampu milik tetapi rumah mampu lihat.

Berapakah unit PPR yang masih kosong? Berapa ramai yang mohon untuk tinggal
di rumah-rumah PPR? Begitu juga- adakah perancangan Kementerian Wilayah
Persekutuan untuk menambah jumlah rumah PPR kerana bagi mereka yang tinggal di
rumah PPR, jarang mereka berpeluang untuk membeli Rumah Mampu Milik seperti yang
saya sebutkan tadi, lebih sebagai rumah mampu lihat.

Seterusnya saya ingin menyentuh Butiran 020200 — Dewan Bandaraya Kuala
Lumpur dibaca bersekali dengan Butiran 030100 — Perancangan dan Pengurusan
Pembangunan.

Saya ingin tanya Yang Berhormat Menteri, apakah status persiapan draf
terbaharu Pelan Bandaraya Kuala Lumpur 2040? Apakah perancangan bilakah ia akan di
wartakan? Apakah statusnya sekarang? Adakah sesi pendengaran diteruskan? Adakah
Ahli-ahli Parlimen di Kuala Lumpur khususnya akan dilibatkan secara terus atau directly
untuk mendapatkan maklum balas serta pemahaman kami tentang isu-isu kawasan dalam
usaha mewartakan Pelan Bandaraya Kuala Lumpur 2040?

Walaupun Yang Berhormat Shah Alam merupakan sahabat saya tetapi saya
harus sebut di sini ramai di kalangan Ahli-ahli Parlimen merasa sedikit janggal bila Pelan
Bandaraya Kuala Lumpur 2020 yang lalu telah diwartakan sebelum berbincang dengan
