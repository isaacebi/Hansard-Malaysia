62 DR.02.12.2021

tetapi saya rasa itu kalau tanya kepada developer yang penting dalam pemasaran ialah
location number one, location juga number two dan location number three.

Orang beli kerana tempat itu mungkin lebih dekat dengan bandar raya ke apa ke.
Jadi, tidak boleh kalau kita kata semata-mata kerana hendak melariskan penjualan kita
tukar kepada Bahasa Inggeris, ini tidak betul ya. Kadangkala kita ini terlalu sangat hendak
mengutamakan nama-nama dalam Bahasa Inggeris, amat susahlah kita.

Makna, kita tidak mengagungkan Bahasa Malaysia. Jadi, sebab itu dalam masa
yang singkat ini saya hendak minta kepada pentadbiran bandar raya Kuala Lumpur. Nama
Kuala Lumpur; lumpur sahaja tetapi sebenar terkenal di seluruh dunia. Apakah ada pada
nama saya hendak tanya? Jadi sebab itu saya minta supaya Dewan Bandaraya Yang
Berhormat Menteri sahabat karib saya ada di sini datang dari hulu Malaya pun daripada
Perlis, ya sila pertahankan nama tempatan ya.

Jadi, inilah permintaan saya kepada orang hulu sana. Saya pun orang hulu juga
jadi kita mesti pertahankan nama-nama dalam bandar raya kita supaya lebih
mencerminkan bahawa bandar raya itu adalah bandar raya ibu negara Malaysia. Terima
kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Padang Rengas. Seterusnya saya jemput Yang Berhormat Shah Alam.

3.37 ptg.

Tuan Khalid bin Abd Samad [Shah Alam]: Assalamualaikum warahmatullahi
wabarakatuh, salam sejahtera. Sebelum saya masuk bab Maksud Bekalan dan
Pembangunan bawah B.32.

Pada mulanya saya hendak ucapkan terima kasihlah kepada semua yang
mengucapkan tahniah kepada pasukan bola sepak KL City yang merupakan pasukan bola
sepak yang dimiliki oleh KLFA. Saya masih sebagai Presiden KLFA daripada 2019 hingga
2023 walaupun bukan lagi Menteri Wilayah Persekutuan.

Saya hendak sebutlah bahawa kejayaan itu tidak mungkin tercapai tanpanya
sokongan yang padu daripada Kementerian Wilayah Persekutuan dan juga daripada
DBKL dan saya harap bahawa sokongan ini akan berterusan ya di bawah Yang Berhormat
Menteri Wilayah yang baharu.

Tuan Mohamed Hanipa bin Maidin [Sepang]: [Tidak jelas]

Tuan Khalid bin Abd Samad [Shah Alam]: ...yang telah hadir bersama tetapi
malangnya tidak dijemput untuk turun.

Tuan Mohamed Hanipa bin Maidin [Sepang]: [Ketawa] Hendak tanya itulah itu.
Tuan Khalid bin Abd Samad [Shah Alam]: Itu saya rasa cukup kesal.
Tuan Mohamed Hanipa bin Maidin [Sepang]: /t’s okay, it’s okay.

Tuan Khalid bin Abd Samad [Shah Alam]: Saya pun tidak dijemput tetapi saya
ambil dasar ‘malu apa bossku’. Walaupun tidak dijemput saya turun sahaja kerana saya
tahu — ini tidak samalah dengan malu apa bossku. Dalam kes saya, saya berhak kerana
sebagai Presiden KLFA sama ada dijemput ataupun tidak jemput bila team saya menang,
memang sepatutnya saya ada di sana ya.

So, saya harap bahawa Yang Berhormat Menteri Wilayah yang baharu akan
kembalikan Stadium Kuala Lumpurlah ya kepada KLFA ataupun paling kurang tidak
hendak beri kepada KLFA, kembalikan kepada pasukan bola sepak KL City Football Club
kerana pasukan bola sepak memerlukan satu stadium.

Malangnya ia sekarang ini diserahkan kepada syarikat swasta yang tidak ada
kena mengena dengan pasukan bola sepak itu ya. Saya harap bahawa Yang Berhormat
Menteri boleh mempertimbangkan keputusan itu kembali untuk memberikan sokongan
yang lebih padu.
