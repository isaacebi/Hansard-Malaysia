DR.02.12.2021 101

buah kampung lagi. Malah, ia juga turut menjejaskan kawasan penanaman padi seluas
800 hektar yang melibatkan Skim Bukit Jeruk, Gong Telikun, Kepala Gajah dan Gong
Machang. Jadi, saya mencadangkan agar Rancangan Tebatan Banjir Sungai Renek
dibina bagi mengatasi masalah yang saya sebutkan tadi.

Tuan Pengerusi, limpahan air di Sungai Setiu sering terdedah kepada risiko banjir
terutama di Kampung Guntung, Kampung Tasik, Kampung Chalok, Kampung Gong
Terap, Kampung Bukit Kemubu, Permaisuri dan Nyatoh. Kawasan ini juga memerlukan
pembinaan rancangan tebatan banjir bagi menyelesaikan isu banjir yang sering melanda
kawasan tersebut.

Seterusnya, Butiran 13400 — Pembangunan Sumber Air Negara. Isu air di Daerah
Setiu agak serius dan agak kritikal. Gangguan bekalan air kerap berlaku dan telah
menghantui sebahagian besar penduduk di kawasan Setiu disebabkan paip-paip lama
yang sudah uzur dan perlu penggantian segera. Pohon pihak kementerian dapat
membantu menyelesaikan masalah ini dengan kadar segera. Sekian, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Setiu. Seterusnya, saya jemput Yang Berhormat Wangsa Maju.

6.26 ptg.

Datin Paduka Dr. Tan Yee Kew [Wangsa Maju]: Terima kasih Tuan Pengerusi.
Terdapat peningkatan berterusan peruntukan bajet untuk Kementerian Alam Sekitar dan
Air beberapa tahun kebelakangan ini yang merupakan petanda baik. Walau
bagaimanapun, kita harus memastikan dana tersebut digunakan dengan betul dan tiada
ketirisan.

Pada tahun 2017, Kerajaan Barisan Nasional telah menganugerahkan konsesi
kepada syarikat bernama Pakar Scieno TW bagi mengendalikan Program Pemantauan
Kualiti Alam Sekitar atau Environment Quality Monitoring Program (EQMP) dengan kos
sebanyak RM846 juta. Pada tahun 2019, Yang Berhormat Menteri di bawah Pakatan
Harapan, Yang Berhormat Yeo Bee Yin mengarahkan supaya mengkaji semula program
EQMP selepas ia gagal dalam peranannya sebagai sistem amaran awal (early warning
system) dalam kes pencemaran Sungai Kim Kim pada tahun 2019.

Saya difahamkan bahawa pihak kementerian juga telah membuat laporan SPRM
pada tahun yang sama terhadap Pakar Scieno TW Sdn. Bhd. Soalan saya, apakah status
hasil siasatan SPRM terhadap kes tersebut? Adakah kes ini dibiarkan senyap selepas
Perikatan Nasional merampas kerajaan?

Saya juga ingin tahu, mengapakah program yang memakan belanja hampir RM1
bilion ini tidak disenaraikan dalam bajet walaupun kerajaan masih membayar
perkhidmatannya setiap tahun? Saya telah melihat semua butiran tetapi tidak
menemuinya. Adakah ia sengaja disembunyikan atau ia telah dimasukkan di tempat lain
tanpa diberikan butiran? Saya minta Yang Berhormat Menteri menjawab.

Tuan Pengerusi, pencemaran air, pencemaran tanah dan pencemaran udara
berlaku hampir setiap hari. Yang terbaru berlaku di Kampung Pasir Gudang Baru minggu
lalu di mana nelayan tidak dapat turun ke laut akibat pencemaran laut. EQMP yang mahal
nampaknya tidak berkesan. Apakah tindakan yang telah diambil kementerian terhadap
Pakar Scieno TW kerana kegagalan mereka melaksanakan tugas dan berfungsi dengan
baik? Rakyat berhak mendapatkan jawapan.

Tuan Pengerusi, merujuk kepada Butiran 030300. Kami khuatir syarikat
pembuatan kitar semula kertas terbesar di Asia, Nine Dragons Paper telah mendapat
kelulusan EIA untuk menubuhkan kilang di Bentong.

01830

Tuan Pengerusi, industri pembuatan kertas dan kitar semula merupakan
penyumbang besar kepada aktiviti pencemaran. Saya ingin tahu apakah langkah-langkah
berjaga-jaga yang telah diambil bagi mengelakkan sisa air terbuang dari kilang kitar
