82 DR.02.12.2021

Dato’ Seri Dr. Shahidan bin Kassim: Sepuluh minit. Alhamdulillah Tuan
Pengerusi.

Puan Teresa Kok [Seputeh]: Yang Berhormat Menteri.
Dato’ Seri Dr. Shahidan bin Kassim: Ya, Yang Berhormat Seputeh.

Dato’ Seri Dr. Shahidan bin Kassim: Ya, dalam ucapan penggulungan Yang
Berhormat Menteri yang lepas itu, kata...

Dato’ Seri Dr. Shahidan bin Kassim: Sekarang ini kita pergi kepada- apa...?

Puan Teresa Kok [Seputeh]: Kedai serbaneka, kedai runcit itu semua
dibenarkan, ini semua dilaporkan dalam surat khabar tetapi dalam guideline, garis
panduan DBKL ini, saya masih tunggu apakah black and white kerana Yang Berhormat
Menteri cakap dalam Dewan Rakyat tetapi ia tidak dikeluarkan oleh DBKL dalam bentuk
garis panduan yang baharu.

Dato’ Seri Dr. Shahidan bin Kassim: Ya, Yang Berhormat, kita telah jumpa-
tetapi hendak cakap pasal arak lama sangat tidak berapa bagus, banyak benda lain yang
harus diberi perhatian.

Yang ini dia orang sudah faham, yang tidak faham Yang Berhormat ya. kita telah
berbincang dengan pengeluar, kita telah berbincang dengan bottler dan juga pengedar,
kita telah bincang dengan peruncit. Yang Berhormat, mereka telah bersetuju termasuk
kedai serbaneka dan juga kedai ubat. Mereka telah faham dan mereka telah bersetuju,
saya bawa Lembaga Pelesenan Eksais duduk sekali.

Ini tidak pernah berlaku dalam sejarah, kita buat supaya dengan cara tersebut
semua pihak berpuas hati. Semua pihak berpuas hati cuma semasa kita membuat libat
urus itu kali yang pertama saya libatkan Ahli-ahli Parlimen. Akan tetapi kali yang kedua
dan ketiga, saya tidak berani libatkan Ahli Parlimen sebab mereka sering marah pada
saya pasal notis. Kata saya bagi notis pendek, dua jam dan sebagainya. Mereka kata ini
bukan Arau, ini hulu Malaya lah, Arau tidak — Arau merupakan negeri yang moden, bandar
diraja.

Jadi, Yang Berhormat jangan memikirkan bahawa seolah-olahnya kita keciwi
dengan izin, tentang Kuala Lumpur ini. Kita datang ke Kuala Lumpur lebih awal daripada
Yang Berhormat. Saya duduk ada di Kuala Lumpur ini pada tahun 1970 begitulah
seterusnya.

Okey, kemudian yang berikutnya ialah perkara yang ditimbulkan oleh Yang
Berhormat Wangsa Maju.

Puan Teresa Kok [Seputeh]: Tidak jawab soalan saya. Adakah garis panduan
baharu akan dikeluarkan?

Dato’ Seri Dr. Shahidan bin Kassim: Ada, ada... [Pembesar suara dimatikan]
Tuan Pengerusi: Yang Berhormat, tolong Yang Berhormat.

Puan Teresa Kok [Seputeh]: /[Bercakap tanpa menggunakan pembesar suara]
Tuan Pengerusi: Yang Berhormat, tolong.

Dato’ Seri Dr. Shahidan bin Kassim: Ya. Jadi Yang Berhormat berpuas hati
tentang perkara ini sebab secara rasmi saya sudah jawab, itu yang kita akan laksanakan.

Kemudian, Yang Berhormat Wangsa Maju. Yang Berhormat Wangsa Maju telah
menimbulkan beberapa perkara iaitu berhubung dengan kononnya bandar raya ini dikawal
oleh datuk bandar dan juga empat orang pegawai eksekutif.

Yang Berhormat, kita ada Lembaga Penasihat Bandaraya dan kita ada Yang
Berhormat Menteri lagi dan Yang Berhormat Timbalan Menteri. Jadi, bermakna tidak ada
satu perkataan mereka buat kerja dengan secara berleluasa. Dibuat dengan teratur dan
cukup baik. Kalau Yang Berhormat tidak percaya tanya Yang Berhormat Shah Alam
bahawa dia berpuas hati dengan apa yang telah berlaku di bandar raya itu sebab dia tidak
