22 DR.02.12.2021

Jadi, keseluruhannya sekarang ini rakyat Malaysia yang sudah mendapat dos
lengkap merupakan 77.8 peratus, atau bersamaan dengan 25.4 juta orang. Jadi
difahamkan juga, semua negeri telah mencapai liputan pemberian vaksin melebihi 85
peratus bagi populasi dewasa kecuali negeri Kelantan dan Sabah yang mendapat 80.3
peratus dan 75 peratus kedua-duanya.

01130

Walau bagaimanapun, pusat pemberian vaksin masih terus dibuka untuk populasi
yang masih belum mendapatkan vaksinasi mereka. Kejayaan PICK ini boleh dilihat
daripada segi keberkesanan vaksin ini di dalam mengurangkan risiko jangkitan, risiko
jangkitan serius dan kematian akibat COVID-19.

Satu kajian keberkesanan pemberian vaksin ini telah pun diadakan oleh PICK
bersama-sama dengan Institut Penyelidikan Klinikal di bawah Institut Kesihatan Negara
(NIH) dan Badan Bertindak Imunisasi Covid-19 (CITF) yang dijalankan pada 1 April hingga
12 September ini yang melibatkan 1.2 juta penerima vaksin.

Daripada hasil kajian ini didapati keberkesanan vaksin secara keseluruhan dalam
mengurangkan risiko jangkitan adalah 88 peratus, mengurangkan risiko bergejala dengan
86 peratus, mengurangkan kemasukan ke ICU sebanyak 83 peratus dan mengurangkan
risiko kematian sebanyak 88 peratus.

Jadi vaksinasi lengkap ini telah dapat mengurangkan risiko mendapat jangkitan
COVID-19 sebanyak 9.5 kali dibandingkan dengan mereka yang tidak mendapat vaksin.
Vaksin lengkap ini juga dapat mengurangkan risiko kematian sebanyak 18 kali dan
berbandingkan mereka yang tidak menerima vaksin.

Secara keseluruhan vaksin-vaksin yang telah diberi di dalam PICK adalah
berkesan dalam mencegah dan mengurangkan jangkitan termasuk jangkitan bergejala
penyakit COVID-19 serta jangkitan serius dan kematian di kalangan pesakit COVID-19. la
juga berkesan dalam mengurangkan beban dalam sistem kesihatan negara.

Kementerian kesihatan Malaysia telah memulakan pemberian vaksin penggalak
satu dos tambahan bermula pada 13 Oktober tahun ini. Tujuan ini adalah untuk
memastikan imuniti yang diperoleh selepas menerima dos lengkap dapat dikekalkan untuk
tempoh yang maksimum atau optimum khususnya terhadap jangkitan varian Delta.

Inisiatif ini juga dilaksanakan untuk mengelakkan peningkatan semua kes COVID-
19 di negara ini, terutamanya di kalangan kumpulan berisiko tinggi. Dos penggalak ini
diberikan kepada individu dewasa berumur 18 tahun ke atas dengan keutamaan kepada
kumpulan rentan dan berisiko tinggi. Keutamaan juga diberi kepada mengikut umur dan
juga kepada petugas barisan hadapan, petugas dan penghuni di pusat jagaan kesihatan,
individu yang mempunyai comorbidity, wanita yang sedang mengandung kepada mereka
yang perlu ke luar negara.

Sehingga 30 November, bilangan penerima dos penggalak (booster dose) adalah
2.5 juta ataupun bersamaan dengan 10.8 peratus bagi penduduk dewasa di seluruh
negara dan yang terbanyak adalah di Sarawak dengan 648,885 penerima. Sekian terima
kasih.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Dipersilakan Sabak Bernam.

Dato’ Haji Mohd Fasiah bin Mohd Fakeh [Sabak Bernam]: Terima kasih
kepada Tuan Yang di-Pertua. Terima kasih kepada Yang Berhormat Timbalan Menteri.
Kita dapati walaupun kerajaan telah memberikan vaksin dos pertama, dos kedua dan juga
kali ini menggunakan booster — Kita masih dapati bahawa rakyat di sana mereka yang
menerima vaksin masih lagi positif. Sebagai contoh di Parlimen ini; semenjak dari 22
