DR.02.12.2021 103

Tuan Pengerusi [Dato' Mohd Rashid Hasnon]: Minta rumuskan Yang
Berhormat, baik. Terima kasih Yang Berhormat Tebrau. Seterusnya saya jemput Yang
Berhormat Kota Kinabalu.

6.35 ptg.

Tuan Chan Foong Hin [Kota Kinabalu]: Tuan Pengerusi, saya ingin merujuk
kepada Butiran 13900 — Rancangan Kawalan dan Isyarat Bahaya Banjir, Butiran 14500 —
Menaiktaraf Infrastruktur dan Saliran Bandar, Tebatan Banjir dan Butiran 16700 —
Rancangan Tebatan Banjir (RTB) dan Saliran Bandar.

Bagi Butiran 14500 — Menaiktaraf Infrastruktur dan Saliran Bandar, Tebatan Banjir
dikurangkan hampir setengah daripada RM33 juta kepada RM17 juta. Bagi Butiran 13900
— Rancangan Kawalan dan Isyarat Bahaya Banjir dia sudah naik daripada RM47 juta
kepada RM67 juta. Untuk Butiran 167000 — Rancangan Tebatan Banjir (RTB) dan Saliran
Bandar pun nampak kenaikan daripada RM575 juta ke RM730 juta. So, saya ingin
mendapatkan perincian untuk macam mana yang adjustment di antara ketiga-tiga yang
butiran ini.

Saya juga ingin bertanya kepada Yang Berhormat Menteri. Berapakah dalam
jumlah yang saya sebut tadi itu digunakan untuk menyelesaikan masalah banjir yang
selalu berlaku dekat kawasan saya di Kota Kinabalu? Untuk makluman Yang Berhormat
Menteri, untuk tahun ini Kota Kinabalu sudah dilanda keenam kali banjir kilat yang
berskala besar. Banyak tempat sudah dibanjiri seperti Kampung Likas di mana rumah
mantan Ketua Menteri Sabah, Datuk Seri Panglima Salleh Said Keruak. Rumah dia pun
dilanda oleh banjir.

Bundusan, Penampang, Inanam, Basilitu, Menggatal, Kampung Kobusak,
Kampung Sugut, Kampung Kibabaig, Kampung Mogonibung dan Kampung Kohizan dan
juga ini Kolombong. Kolombong ini merupakan satu kawasan industri ringan. So, itu amat
penting. Kalau Kota Kinabalu sebagai ibu negeri di Sabah pun selalu dilanda banjir ini,
saya rasa sesuatu yang tidak kenalah dan saya harap Yang Berhormat Menteri boleh
mengambil langkah untuk menyelesaikan maslah banjir kilat yang tahun ini semakin
serius.

Yang Berhormat Keningau juga merupakan Yang Berhormat Timbalan Ketua
Menteri Sabah. Dia pernah mencadangkan melalui ini Jabatan Pengairan dan Saliran
(JPS) Sabah mencadangkan untuk menjalankan kajian atau melaksanakan ini satu pelan
sistem atau juga dikenali sebagai Likas Barrage yang meliputi dua tadahan sungai utama
dengan keluasan 50.3 kilometer persegi meliputi Likas dan Darau.

Projek ini dianggarkan dengan nilai RM850 juta. Saya sudah dimaklum daripada
jawapan-jawapan daripada Kamar Khas bahawa projek ini masih belum diterima dan
masih dalam peringkat kaji selidik. Saya minta Yang Berhormat Menteri untuk
mempercepatkan segala rancangan untuk mengatasi masalah banjir di Kota Kinabalu.

Seterusnya, saya ingin merujuk kepada Butiran 28000 — Rancangan Bekalan Air
Sabah yang diperuntukkan RM226 juta pada tahun depan melalui pinjaman, seperti rakan
saya Yang Berhormat Kubang Pasu dan Yang Berhormat Tuaran sudah bertanya.
Kenapakah dia melalui pinjaman? Tidak bolehkah ini melalui pembiayaan langsung? Dan
daripada ini, Yang Berhormat Tuaran berkata yang di bahagian utara di Kota Kinabalu
tahun ini selalu mengalami masalah kekurangan air.

Kekurangan air ini— yang saya hendak tanya. Ini Projek Bekalan Air Kota
Kinabalu Fasa Tiga ini iaitu pembinaan Empangan Papar. Ini yang selalu dikatakan dapat
mengatasi isu kekurangan bekalan air. Adakah ini akan berlangsung? Projek ini yang
bernilai RM3 bilion ini dicadangkan sejak tahun 2010 dan ditangguhkan berikutan
bantahan pelbagai pihak seperti penduduk di kawasan hulu sungai Papar yang bimbang
kehilangan Tanah Hak Adat Negeri (NCR) dan selain juga ini pembinanya didakwa boleh
merosakkan alam sekitar.
