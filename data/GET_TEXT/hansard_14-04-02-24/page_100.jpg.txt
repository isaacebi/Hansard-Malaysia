90 DR.02.12.2021

punca kuasa yang menyelia, supervise dan yang regulate perkhidmatan bekalan air di
negara kita. Melalui punca kuasa ini, Kerajaan Pusat ada autoriti dalam sistem bekalan air
dan perkhidmatan bekalan air. Di situ diwujudkan Pengurusan Aset Air Berhad dan
diletakkan di bawah Menteri Kewangan Diperbadankan untuk mengambil alih semua aset
air negeri yang melakukan migrasi dan Pengurusan Aset Air ini juga mengambil alih
pinjaman negeri kepada Persekutuan iaitu hutang untuk mewujudkan prasarana bekalan
air...

Tuan Pengerusi [Dato’ Mohd Rashid Hasnon]: Minta rumuskan, Yang
Berhormat.

Datuk Seri Saifuddin Nasution bin Ismail [Kulim-Bandar Baharu]:
..Kemudian akan memajak semula kepada negeri. Saya ingin tahu, bolehkah
kementerian jelaskan prestasi negeri yang telah melakukan migrasi dengan prestasi
negeri yang belum melakukan migrasi?

Prestasi ini diukur dari sudut, pertama, tarif air bagi setiap negeri dan kedua, apa
lagi kekangan yang mengakibatkan negeri-negeri ini terhalang daripada melakukan
migrasi ini sebab saya percaya ini adalah model yang terbaik. Jika sekiranya migrasi ini
dipersetujui seperti mana model Pulau Pinang pada tahun 2011, hutang sebesar RM700
juta mengecil tinggal RM60 juta menjadikan Pulau Pinang negeri yang paling kecil hutang
dengan Persekutuan dan negeri yang paling murah tarif air kepada rakyat di bawah
PBAPP. Ini Timbalan Menteri tahu sebab dari Pulau Pinang, Tuan Pengerusi pun tahu.
Kedua-duanya dari Pulau Pinang. Jadi, saya minta injury time sedikit, dengan izin.

Tuan Pengerusi [Dato’ Mohd Rashid Hasnon]: Baik.

Datuk Seri Saifuddin Nasution bin Ismail [Kulim-Bandar Baharu]: Jadi, Tuan
Pengerusi, isu yang saya hendak bangkitkan ini adalah kerana ada dua isu utama yang
saya faham daripada isu air ini.

Pertama adalah water catchment area yang perlu segera diwartakan. Kalau zon
utara, Ulu Muda seluas 163,000 hektar itu kalau ada autoritinya — sekarang tidak ada
autoriti yang mengawalnya. Jika berlaku gangguan terhadap bekalan air ini, ia akan
menjejaskan aktiviti ekonomi dan kehidupan. Peri pentingnya kepentingan Ulu Muda ini,
maka ia perlu satu autoriti dan perlu satu biayai punca kuasa dan ia perlu digazet segera.
Ini akan memberi kelegaan kepada potensi pelaburan yang masuk ke negara ini.

Jadi, itu sebahagian daripada hujah saya mengambil bahagian dalam peringkat
Jawatankuasa bagi Kementerian Alam Sekitar dan Air. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kulim-Bandar Baharu. Seterusnya, saya jemput Yang Berhormat Kuala Langat.

5.35 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi. Kuala Langat hendak ambil bahagian juga. Saya hendak refer kepada
Kod 20000 — Perkhidmatan dan Perbekalan.

Tadi saya dengar Yang Berhormat Kulim-Bandar Baharu, saya dengar Yang
Berhormat Baling telah berucap tentang isu air. Saya ingat sekarang kita sudah sampai
dah ke tahap di mana kementerian kena ada rancangan jangka panjang dan juga jangka
pendek untuk kita pastikan bahawa air ini jangan jadi satu isu pada musim-musim yang
akan datang. Ada negeri-negeri yang tidak ada air dan lepas itu kita buat firefighting untuk
bawa air kepada mereka semua. Saya ingat kita kena faham bahawa suasana cuaca
sekarang pun sudah berubah dan kita kena pastikan bahawa negeri-negeri masing-
masing ada air.

Oleh sebab itu, saya ingat kita sudah sampai kepada satu tahap di mana Akta
WASIA ini kena dilihat balik sekali. Kita telah gubal WASIA pada tahun 2000. Sekarang
tahun 2021. Ada banyak yang telah berubah dalam 21 tahun ini. Akta WASIA ini saya
ingat sekarang kita kena lihat daripada segi macam mana Persekutuan akan main
