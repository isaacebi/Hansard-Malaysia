2 DR.02.12.2021

Kumpulan petani yang terkesan dengan kenaikan harga baja dan racun adalah
seramai 276,621 orang, merangkumi tanaman buah, sayur, tanaman ladang kontan,
kelapa, bunga-bungaan, herba dan rempah ratus dengan keluasan beberapa jenis
tanaman seluas 405,509 hektar. Manakala seramai 356,000 orang pesawah padi dengan
keluasan bertanam sebanyak 608,000 hektar juga turut terkesan.

Secara umumnya, petani mengalami peningkatan kos input pertanian sebanyak
21 peratus bagi kategori sayur daun dan 17 peratus masing-masing bagi kategori sayur-
sayuran dan buah-buahan berikutan peningkatan harga baja dan racun. Manakala
pesawah padi, mengalami peningkatan kos sebanyak 11.9 peratus khususnya
disebabkan peningkatan harga racun.

Dalam hal ini, Yang Amat Berhormat Perdana Menteri baharu-baharu ini telah
mengumumkan beberapa langkah intervensi khususnya bagi membantu petani dan
pesawah yang terjejas. Antaranya:

(i) dana sebanyak RM200 juta sebagai pinjaman agromakanan
pada kadar faedah sifar peratus dengan moratorium bayaran
balik pinjaman selama enam bulan yang akan disalurkan melalui
TEKUN dan Agrobank; dan

(ii) peruntukan tambahan sebanyak RM62 juta melalui Pertubuhan
Peladang Kebangsaan (NAFAS) bagi subsidi dan insentif padi di
bawah Bajet 2022 di mana bantuan subsidi racun makhluk
perosak untuk pesawah dinaikkan daripada RM200 sehektar
semusim kepada RM300.

Pada masa yang sama, MAFI juga telah mengemukakan cadangan kepada
Kementerian Kewangan untuk kerajaan menawarkan insentif tambahan kepada petani
yang terjejas. Cadangan tersebut masih di peringkat penelitian dan perbincangan lanjut
bersama dengan Kementerian Kewangan.

Yang Berhormat, kerajaan akan terus mengambil langkah menangani kenaikan
harga baja dan racun bagi memastikan produktiviti pengeluaran tidak terjejas dan bekalan
sentiasa mencukupi dengan harga yang stabil dan berpatutan. Sekian.

Tuan Yang di-Pertua: Silakan Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Saya menyambut baik usaha dan inisiatif yang telah diambil oleh
pihak MAFI, khususnya dalam menangani isu ini, apatah lagi memberi bantuan kepada
LPP dan Pertubuhan Peladang Kawasan (PPK) daerah malah negeri, semua dapat
peruntukan. Saya ucapkan syabas dan terima kasih.

Saya cuma ingin menyatakan bahawa apa usaha yang dibuat oleh MAFI dan
KPDNHEP kerana menubuhkan sebuah jawatankuasa kecil untuk menangani isu harga
baja ini. Kalau kita tengok pada hari ini, memandangkan perubahan angin monsun timur
laut daripada segi taburan air hujannya yang mendadak, menjejaskan seluruh petani dan
negara. Jadi, saya harap dengan apa yang dilakukan, kenaikan harga baja dan racun
pada hari ini sangat membebankan petani, peladang dan pesawah. Kenaikan yang
berterusan ini boleh menjejaskan kualiti pengawalan kerana kesukaran para petani,
peladang membeli baja dan racun seperti biasa.

01010

Tuan Yang di-Pertua, saya minta sedikit masa sebab ini saya buat kajian, dua
minggu saya buat kajian khas berkaitan dengan ini.

Hari ini kalau kita tengok harga baja, kalau dulu harga baja pada tahun ini, harga
baja jenama Taaveekun. Tahun 2021 bulan Februari, harga RM180 untuk 20 liter tong.
Hari ini sudah mencecah RM550 setong. Bermakna naik 57 peratus. Di antara baja yang
naik pada hari ini kalau kita tengok dulu RM130, hari ini RM190 yang disebutkan oleh
Yang Berhormat Menteri tadi.

Jadi soalan saya pada hari ini, memandangkan hari ini bukan manusia sahaja
kena COVID-19 Tuan Yang di-Pertua, this is a fact. Dengan jujur, di Baling pokok getah
