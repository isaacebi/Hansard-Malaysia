94 DR.02.12.2021

beberapa anak sungai juga menjadi penyumbang utama kepada peningkatan paras air,
seterusnya hakisan tebing di kawasan tersebut.

Tuan Pengerusi, sungai yang ketiga ialah Sungai Geh yang merupakan salah satu
sungai yang terletak di kawasan Kampung Keroh, Bukit Sireh dan Telekong. Panjang
keseluruhan sungai adalah 25 kilometer. Sungai ini merupakan anak sungai dalam sub
lembangan Sungai Nal dan lembangan Sungai Kelantan. Setiap kali musim tengkujuh
sungai ini akan melimpahi tebing kerana kedalaman sungai sedia ada yang cetek dan
tidak dapat menampung jumlah larian air yang banyak. Kampung-kampung yang sering
ditenggelami air seperti Kampung Keroh, Bukit Sireh dan kawasan-kawasan sepanjang
Sungai Geh.

Saya ingin mencadangkan agar sungai-sungai ini dipulihara kembali, di dalam
dan dilebarkan, dibina ban sungai, menaik taraf saliran, pembinaan rumah pam, pintu
kawalan air, flap gate dan lain-lain mengikut kesesuaian dan keperluan.

Tuan Pengerusi, seterusnya ialah Maksud P.33, Butiran 14500 — Menaiktaraf
Infrastruktur dan Saliran Bandar, Tebatan Banjir. Melalui butiran ini saya ingin menyentuh
berkaitan denai Sungai Kerukut, denai yang berada di tengah Bandar Kuala Krai ini dan
bersambung dengan Tangga Krai yang sebelum ini dikenali dengan Tangga Bradley yang
dibina pada tahun 1927 dan menjadi mercu tanda dan tempat sukatan banjir sehingga ke
hari ini.

Denai Kerukut tersebut berakhir di Tasik Krai yang berhampiran dengan Zoo
Kuala Krai. Ini sangat penting dan amat sesuai jajaran ini dijadikan sebagai kawasan
pelancongan kerana nilai sejarah, keindahan serta keunikan yang tersendiri. Beberapa
elemen untuk tujuan tersebut seperti interlocking paving, skywalk, rubber walling,
menstabilkan tebing serta jambatan perlu diwujudkan. Saya pohon denai Sungai Kerukut
ini diberi perhatian dengan serius oleh pihak kementerian.

Terakhir Tuan Pengerusi ialah Butiran 16700 — Rancangan Tebatan Banjir (RTB)
dan Saliran Bandar. Saya mengucapkan tahniah atas kenaikan peruntukan di bawah
butiran ini. Saya ingin mengambil perhatian Yang Berhormat Menteri berkaitan beberapa
buah jambatan yang perlu perhatian pihak kementerian iaitu dengan membina jambatan
baru bagi menggantikan jambatan sedia ada di beberapa kampung dan ini perlu mendapat
kerjasama daripada pihak JPS sama ada Kuala Krai ataupun negeri.

Antaranya Jambatan Kampung Belanga, Jambatan Kampung Aur Duri, Jambatan
Kampung Pasir Jering, Jambatan Temalir, Jambatan Kampung Bahagia, Jambatan
Kampung Sungai Pas, Jabatan Kampung Telekong, Kampung Jelawang, Jambatan
Sungai Sam, Jambatan Chatel, Jambatan Kampung Pasir Gajah, Ulu Manah, Enggong,
Sungai Sam, Jambatan Kampung Keroh dan beberapa kampung lagi. Itu adalah
sebahagian daripada apa yang boleh saya sebut pada petang ini.

Terima kasih Tuan Pengerusi. Semoga mendapat perhatian yang sewajarnya
daripada pihak kementerian. Saya menyambut balik belanjawan di_peringkat
Jawatankuasa kementerian ini dengan cadangan dan persoalan yang dilontarkan tadi oleh
saya. Terima kasih. Wassamualaikum.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Krai. Seterusnya, saya menjemput Yang Berhormat Sepang.

5.55 ptg.

Tuan Mohamed Hanipa bin Maidin [Sepang]: Terima kasih Tuan Pengerusi.
Tuan Pengerusi, saya pertamanya ingin mengambil kesempatan ini untuk memberitahu
kepada Tuan Pengerusi bahawa saya telah mengemukakan satu usul ya di bawah
Peraturan 18 yang telah diterima oleh pihak Pejabat Yang di-Pertua berkenaan dengan
beberapa orang pelajar di Sekolah Menengah Seri Puteri, Cyberjaya yang disahkan positif
COVID.

Tuan Pengerusi [Dato’ Mohd Rashid Hasnon]: Ramai.
