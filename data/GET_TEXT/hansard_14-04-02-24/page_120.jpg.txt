110 DR.02.12.2021

kementerian kita sedang merangka suatu perancangan besar bagaimana untuk pastikan
sekuriti air ini diletakkan sebagai keutamaan termasuk pada masa hadapan.

Itu antara jaminan yang saya boleh bagi kepada Yang Berhormat Kulim Bandar
Baharu berhubung dengan perkara yang dibangkitkan. Berhubung dengan kelewatan
tentang projek yang telah dibangkitkan kelewatan iaitu Projek Rangkaian Paip
Pembetungan di Bayan Baru Pulau Pinang, Fasa 2.

Untuk makluman pemberian EOT sebanyak enam kali dengan kelewatan melebihi
300 hari disebabkan berlakunya pertukaran jajaran paip pembetungan daripada mengelak
laluan yang dipenuhi dengan aktiviti-aktiviti lain seperti TNB, paip bekalan air dan
sebagainya. Walau bagaimanapun jajaran baru semua terdapat juga halangan yang agak
besar berhubung dengan penemuan batu yang agak keras yang memerlukan letupan oleh
pihak kontraktor. Perkara ini menyebabkan perubahan skop dan pertambahan kuantiti dan
menyebabkan penambahan skop sebanyak RM11 juta kepada projek ini. Berdasarkan
penelitian terkini dan program kerja dikemukakan oleh pihak perunding projek ini dijangka
siap pada 28 Julai 2023. Itu untuk makluman Yang Berhormat.

Yang Berhormat Kuala Langat membangkitkan isu. Yang Berhormat Kuala Langat
ada. Saya ingat dia keluar. Saya akan jawab secara bertulis dan saya telah maklum
kepada beliau. Yang Berhormat Raub membangkitkan isu EIA sebagai satu mekanisme
dan dicadangkan supaya penggunaan tanah...[Disampuk]

Datuk Seri Saifuddin Nasution bin Ismail [Kulim-Bandar Baharu]: Tuan
Pengerusi, Tuan Pengerusi. Bahagian saya tadi ada satu lagi yang saya ingat Yang
Berhormat Menteri tertinggal. Soal peranan pengurusan aset air di bawah Menteri
Kewangan (Diperbadankan) di mana Pulau Pinang melakukan migrasi tahun 2011. Ada
satu lagi komponen iaitu pembinaan Mengkuang Dam yang ada dua fasa lagi belum siap.

Jadi saya bangkitkan tadi ketika pengurusan aset air mengambil alih aset air
Pulau Pinang. Antaranya adalah termasuk perjanjian ditandatangani itu untuk membina
Mengkuang Dam dengan nilai RM1.2 bilion dan ada dua fasa lagi yang belum siap.

Dato’ Sri Tuan Ibrahim bin Tuan Man: Ya. Untuk makluman kita pun, saya rasa
sudah jawab dalam Dewan ini beberapa kali berhubung dengan isu yang dibangkitkan
oleh Ketua Menteri Pulau Pinang sendiri. Kita telah pun selesai dalam Fasa 1, dan
tandatangan penyerahan telah pun dibuat. Manakala Fasa 2 dalam proses penyiapan.
Cuma Fasa 3 di peringkat kementerian mendapati bahawa ia belum menjadi keperluan
buat masa ini.

Untuk makluman Dewan yang mulia knususnya Yang Berhormat Kulim-Bandar
Baharu, bahawa Empangan Mengkuang ini penggunaannya yang sangat minimum ya.
Pulau Pinang punya rizab air yang tertinggi lebih daripada 30 peratus rizab air berbanding
negeri-negeri lain.

Oleh itu keutamaan diberi dengan peruntukan yang sedia ada untuk memenuhi
keperluan-keperluan yang agak kritikal di tempat-tempat lain. Manakala, kajian terhadap
keperluan Fasa 3 akan dilakukan oleh pihak kementerian bila mana sampai waktu yang
kita lihat kesesuaian dan kepentingan pada waktu itu. Itu penjelasan saya berhubung
dengan Empangan Mengkuang. Terima kasih.

Datuk Seri Saifuddin Nasution bin Ismail [Kulim-Bandar Baharu]: Sedikit
jaminan saya hendak minta daripada Yang Berhormat Menteri. Saya tidak mahu
mengganggu lagi selepas ini. Yang Berhormat Menteri, kalaupun pusat memilih untuk
downscale spesifikasi pembinaan sebab kosnya sekarang bukan RM1.2 bilion lagi. Yang
Berhormat Menteri tahu benda itu. Kita mohon supaya ia tidak dilakukan keputusan secara
sebelah pihak, unilateral decision. Yang Berhormat Menteri mungkin berpendapat bahawa
sumber air bekalan air Pulau Pinang sudah mencukupi tetapi perancangan keperluan air
ini harus melihat lima, 10 ke-20 tahun akan datang.

01910

Pembinaan Mengkuang Dam itu adalah untuk comply dengan keperluan masa
hadapan. Sekarang mungkin tidak cukup tetapi apabila sudah cukup, baru kita tengok
saiz dam tidak cukup padan untuk memuat berapa bilion liter air yang kita maksudkan.
