DR.02.12.2021 111

Jadi, pertama, projek itu sudah di-downscale. Kedua, Fasa 2B dan 2C itu sudah
kelewatan.

Saya bangkitkan ini sebab di Dewan Undangan Negeri Pulau Pinang baru-baru
ini, sewaktu berbincang dengan Ketua Menteri — beliau tidak sempat hadir. Saya diminta
untuk membangkitkan perkara ini. Jadi, saya hendak tekankan bahawa dia tidak boleh
tengok dari sudut sekarang sudah cukup. Tidak. Kena tengok keperluan akan datang.
Perkara ini sudah diselesaikan seawal tahun 2011 tentang kapasiti dam. Tidak boleh kata
sekarang cukup, maka kita kena downscale.

Dato’ Sri Tuan Ibrahim bin Tuan Man: Masa saya — sorry. Sebenarnya isu ini
telah dibangkitkan banyak kali dalam Dewan dan jawapan telah pun saya beri kepada
pertanyaan-pertanyaan yang dibangkitkan. Apa yang dibangkitkan itu ialah kita menerima
— Untuk makluman juga, bahawa selain daripada isu Empangan Mengkuang, Pulau
Pinang juga sedang berusaha untuk mendapatkan bekalan air daripada Perak Utara bagi
keperluan pada masa hadapan.

Saya lihat bahawa 30 peratus reserve ini antara tertinggi di Malaysia berbanding
negeri-negeri yang lain. Ada sesetengah negeri kosong reserve margin langsung. Oleh
kerana itu, kita harus melihat secara menyeluruh keperluan pembangunan bukan hanya
kepada satu-satu perkara.

Walau bagaimanapun, saya jelaskan bahawa isu Mengkuang Dam dan keperluan
Pulau Pinang telah pun dijawab berulang kali dalam Dewan ini dan saya fikir perkara itu
telah jelas. Terima kasih Yang Berhormat.

Oleh kerana masa saya tidak ada, saya fikir— Yang Berhormat Raub ada? Yang
Berhormat Raub tidak ada, saya jawab bertulis.

Tengku Zulpuri Shah bin Raja Puji [Raub]: Raub ada, ada.

Dato’ Sri Tuan Ibrahim bin Tuan Man: Sorry, Yang Berhormat Raub ada. Yang
Berhormat Raub bangkitkan isu EIA berhubung dengan kawasan-kawasan pertanian yang
kecil. Untuk makluman, bahawa EIA ini terikat dengan syarat-syarat yang tertentu dengan
keluasan, ada Jadual 1 dan Jadual 2.

Walau bagaimanapun, di peringkat kementerian, kita memastikan bahawa
pematuhan kepada EIA yang telah dimohon dapat kita pantau berterusan. Namun begitu,
selain daripada pihak kementerian, agensi-agensi yang lain juga turut sama memantau.
Saya akui bahawa perkara yang dibangkitkan oleh Yang Berhormat Raub ialah berhubung
dengan implikasi daripada pertanian ini menyebabkan kadar untuk rawatan air yang teruk,
lebih daripada 3,000 NTU di loji tersebut.

Tengku Zulpuri Shah bin Raja Puji [Raub]: Yang Berhormat Menteri, saya
hendak tambah sedikit. Sebenarnya apa yang ingin saya nyatakan bukan hanya di Raub
sahaja. Saya rasa mungkin di kawasan lain pun sama juga. Sekiranya kawasan pertanian
ini dibuka dalam skala kecil tetapi individu-individu ini kalau dikumpulkan, ia akan menjadi
satu skala yang besar. So, kalau skala yang besar ini tidak ada satu inisiatif daripada
pihak kementerian untuk menyelesaikan masalah EIA, jadi perkara ini tidak akan
berkesudahan akhirnya.

Jadi, apa yang saya minta itu ialah satu paradigma baharu supaya perkara ini
boleh dibincangkan dengan kerajaan negeri atas kapasiti di bawah kementerian Yang
Berhormat Menteri. Terima kasih.

Dato’ Sri Tuan Ibrahim bin Tuan Man: Terima kasih. Cuma pandangan saya
bahawa isu untuk mengawal ini bukan hanya terikat dengan EIA, tetapi peraturan-
peraturan yang ada di peringkat kerajaan tempatan, di peringkat kerajaan negeri
sebenarnya turut sama membantu.

Sebab, kalau kita hendak supaya semua projek pertanian yang kecil ini perlu ada
proses EIA, saya fikir kita tidak mampu di peringkat untuk memastikan semua. Akan
tetapi, penguatkuasaan di peringkat PBT, kerajaan negeri dan sebagainya termasuk
agensi-agensi supaya mereka mematuhi peraturan-peraturan terutama tentang projek-
projek yang mesti ada buffer zone di kawasan sungai dan sebagainya.
