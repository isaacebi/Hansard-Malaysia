DR.02.12.2021 81

Putrajaya telah merancang 300 kilometer laluan basikal yang mana tujuh dari 13 laluan
tersebut diasingkan dari laluan kenderaan.

01700

Laluan ini menghubungkan laluan kediaman, kawasan pekerjaan, kawasan riadah
dan taman-taman awam. Untuk makluman, DBKL juga sedang merancang dan membina
rangkaian hijau yang menghubungkan Wangsa Maju ke KLCC dengan jarak lebih kurang
lapan kilometer, berkonsepkan laluan basikal, pejalan kaki dengan teduhan pokok-pokok
rendang.

Selain itu, perancangan laluan basikal, pejalan kaki bermula dari Bukit
Damansara melalui Taman Botani, bersambung ke laluan River of Life dengan jarak 18
kilometer yang juga diteliti oleh DBKL. Selain daripada perancangan untuk menjadikan
tujuh buah kawasan tasik di utara Kuala Lumpur sebagai pusat rekreasi riadah yang pasif
dan aktif. la termasuk jajaran laluan basikal sepanjang 62.5 kilometer, melibatkan
kawasan sekitar tujuh buah tasik dengan laluan sambungan hingga ke Taman Eko Rimba
Kuala Lumpur.

Keduanya, perkara yang telah ditimbulkan oleh Yang Berhormat Seputeh. Yang
Berhormat Seputeh berminat arak, saya tahu. Saya telah menjawabnya dengan
sewajarnya dan saya ulang sekali lagi Yang Berhormat Seputeh berhubung dengan arak.
Semua jawapan yang saya bagi ini saya telah libat uruskan dengan semua pihak, yang
saya tidak libat uruskan lagi ialah dengan mereka yang protes tentang arak ini, yang terdiri
daripada pelbagai pihak.

Di antaranya ialah Hindu Sangam, Malaysia Hindu Dharma Mamandram,
Pertubuhan Perpaduan dan Integrasi Hindu, persatuan Buddhist dan juga persatuan
Kristian. Mereka ini protes. Apabila protes, maka ia telah dibuat keputusan lagi dari tahun
2020, setelah dilibat urus pelbagai pihak dan ditangguhkan keputusannya sehingga 2021.

Saya tangguhkan sebulan lagi untuk membolehkan kita libat urus lagi sekali
dengan semua Abhli-ahli Parlimen dan keputusan itu telah kita buat. Keputusan yang kita
buat, saya telah umumkan semasa di peringkat dasar dahulu dan keputusan itu telah
diterima oleh pelbagai pihak.

Di antaranya, yang penghabisan sekali itu ayat yang berbunyi iaitu sekiranya telah
ditolak permohonan mereka, mereka boleh membuat rayuan kepada Jawatankuasa
Eksais Dewan Bandaraya Kuala Lumpur. Jadi, saya ingin semua pihak telah menerimanya
dan kita tahu bahawa persatuan penjual, pengeluar arak dan Yang Berhormat pengguna
arak, jadi mereka telah bersetuju pada dasarnya.

Kemudian, secara rasminya jawapannya adalah seperti berikut. Setakat ini
Dewan Bandaraya Kuala Lumpur masih mengekalkan Garis Panduan Lesen Minuman
Keras yang telah diumumkan sebelum ini, pada 1 November 2021. Saya ingin merujuk
kepada sesi libat urus yang terakhir bersama Lembaga Pelesenan Eksais dan pengeluar,
pembotolan, pengedar, pemborong, peruncit, termasuk pemilik kedai serbaneka pada 20
November 2021 yang lalu.

Untuk makluman Tuan Pengerusi, hasil daripada sesi libat urus tersebut, saya
ingin menyatakan di sini bahawa tindakan penguatkuasaan akan diberi penekanan atas
penjualan illicit liquor atau yang diharamkan penjualan oleh Jabatan Kastam Diraja
Malaysia yang dijual secara berleluasa di merata tempat. Tindakan penguat kuasa akan
dilakukan secara bersepadu melibatkan semua agensi kastam, polis dan juga
Kementerian Kesihatan.

Walau bagaimanapun, ini yang saya rasa Yang Berhormat patut dengar,
sekiranya terdapat penolakan permohonan ke atas lesen minuman keras berdasarkan
garis panduan yang telah ditetapbkan, pemohon boleh mengemukakan rayuan ke
Lembaga Pelesenan Eksais bagi pertimbangan semula. Penguatkuasaan dan
pengeluaran lesen arak baharu pada tahun hadapan akan diperketat. Kemudian Tuan
Pengerusi, berapa minit boleh saya sambung?

Tuan Pengerusi: Sepuluh minit Yang Berhormat Menteri.
