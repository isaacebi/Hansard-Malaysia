DR.02.12.2021 5

Tuan Yang di-Pertua: Maaf saya tinggal 12 minit, ada dua soalan lagi.

Dato’ Mahfuz bin Haji Omar [Pokok Sena]: Penting ini.

2. Tuan Wong Hon Wai [Bukit Bendera] minta Menteri Pengajian Tinggi
menyatakan, jumlah graduan yang tamat pengajian di Fakulti Perubatan dan Fakulti
Undang-undang IPTA dan IPTS pada tahun 2020-2021, dan sama ada angka ini melebihi
keperluan pasaran kerja, dan apa strategi untuk memastikan satu imbangan yang sihat
antara keperluan dan permintaan pasaran kerja dan aspirasi negara.

Menteri Pengajian Tinggi [Datuk Seri Dr. Noraini binti Ahmad]: Terima kasih,
Tuan Yang di-Pertua dan saya ingin mengambil kesempatan untuk mengucapkan ribuan
terima kasih kepada Yang Berhormat Bukit Bendera atas soalan yang diajukan.

Untuk makluman Yang Berhormat, pada tahun 2020, seramai 2,967 orang
graduan perubatan telah dihasilkan oleh institusi pendidikan tinggi dalam negara. Jumlah
ini merangkumi 958 orang graduan daripada universiti avam dan 2,009 orang graduan
keluaran institusi pendidikan tinggi swasta.

01020

Pelan Strategik KKM 2016-2020 menetapkan sasaran nisbah doktor perubatan
Kerajaan Persekutuan, penduduk di Malaysia menjelang tahun 2025 adalah sebanyak
1:400. Bagi mencapai nisbah tersebut, purata keperluan tambahan setiap tahun adalah
seramai 4,000 orang. Dengan merujuk kepada statistik sedia ada, keluaran graduan
perubatan tempatan berada di bawah unjuran keperluan KKM.

Walau bagaimanapun, di bawah Akta Perubatan 1971, semua graduan perubatan
termasuk dari luar negara wajib mendaftar dengan Majlis Perubatan Malaysia untuk
menjalani khidmat wajib. Bagi memastikan satu imbangan yang sihat antara keperluan
dan permintaan pasaran kerja dan aspirasi negara, KPT dari semasa ke semasa
memantau pengambilan pelajar Sarjana Muda Perubatan yang kini ditetapkan
berdasarkan kepada kapasiti IPT dan tertakluk kepada kuota yang ditetapkan oleh pihak
Majlis Perubatan Malaysia.

Dalam hal ini, berikut adalah antara langkah yang telah diambil oleh KPT.
Pertama, melaksanakan penilaian kapasiti pengambilan pelajar perubatan di IPT setiap
lima tahun. Ini dilaksanakan berdasarkan penilaian yang ketat oleh MQA dengan tujuan
untuk memastikan jumlah pengambilan pelajar yang munasabah mengikut keperluan
semasa negara. Ketika ini kapasiti pengambilan pelajar perubatan di IPT dalam negara
adalah berdasarkan kuota sedia ada iaitu sebanyak 4,820 orang pelajar bagi semua IPT.

Keduanya pula memperkemas mekanisme kelulusan pengubahan fakulti dan
penawaran program baharu perubatan. Melalui penubuhan Jawatankuasa Teknikal
Program Sarjana Muda Perubatan dan Sarjana Muda Pembedahan Pergigian,
jawatankuasa ini dipengerusikan oleh Ketua Pengarah Pendidikan Tinggi turut dianggotai
oleh wakil KKM, Majlis Perubatan Malaysia, Majlis Pergigian Malaysia, Majlis Dekan
Perubatan, Majlis Dekan Pergigian dan MQA.

Jawatankuasa ini berperanan menilai semula permohonan-permohonan baharu.
Bagi maksud program undang-undang pula, pada tahun 2020, seramai 1,704 orang
graduan telah dikeluarkan oleh IPT tempatan. Ini merangkumi 1,098 orang graduan
universiti awam dan 606 orang graduan IPTS.

Suka juga saya hendak kongsikan di sini bahawa ketika ini, moratorium program
undang-undang yang telah dilaksanakan hampir 15 tahun masih lagi berkuat kuasa.
Secara relatifnya, ratio nisbah peguam kepada penduduk di Malaysia adalah selaras
dengan nisbah peguam kepada penduduk di beberapa negara lain.

Berdasarkan Laporan Kajian Semakan Semula Moratorium Undang-undang pada
tahun 2017, UK yang mempunyai penduduk seramai 63.74 juta orang mempunyai nisbah
peguam kepada penduduk sebanyak 1:500, Korea pula 1:3,891 sementara Singapura
