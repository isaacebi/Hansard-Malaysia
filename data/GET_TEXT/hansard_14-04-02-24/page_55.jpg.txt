DR.02.12.2021 45

satu perkara yang paling penting dalam usaha untuk menjana_ pendapatan,
keusahawanan terutamanya ataupun perniagaan dan juga pendapatan di luar bandar.

Kedua juga Tuan Pengerusi, berkaitan dengan RMKe-12. Lebih ramai penyertaan
wanita dan belia diharapkan ataupun dirancang untuk dimasukkan dalam pengurusan
ataupun kepimpinan JPKK. Ini ada di dalam Butiran 050700 berkaitan dengan elaun.

01300

Kita sekarang bergerak ke arah itu dengan kesaksamaan gender dan dengan
adanya Undi 18 ini, saya percaya ia menjadi perkara yang lebih mustahak lagi untuk kita
memasukkan yang muda-muda ini Tuan Pengerusi ke dalam kepimpinan JPKK ataupun
sebagai negeri MPKK. Jadi saya ingin tanya, apakah perancangan kementerian berkaitan
tentang hal ini? Apakah kita hanya sekadar akan ikut cara lama ataupun ada circular
ataupun peraturan-peraturan yang baharu yang akan memaksa paling tidak pun
penyertaan anak-anak muda dan juga wanita ini di peringkat JPKK?

Ketiga Tuan Pengerusi ialah tentang Butiran 050300 — Pusat Komuniti Desa
(PKD). Kita memperuntukkan RM3 juta. Saya senada dengan rakan-rakan, ramai Ahli
Parlimen ini terutamanya Ketua Pembangkang iaitu berkaitan dengan harga barang yang
meningkat ini. Adakah boleh dijadikan Pusat Komuniti Desa ini sebagi sebuah tempat
dalam keadaan sekarang ini dengan menggunakan peruntukan sedia ada untuk kita
membangun pusat penjualan desa yang tentunya kalau tidak ada masalah daripada segi
orang tengah dan sebagainya. Boleh terus pergi Tuan Pengerusi ke Pusat Komuniti Desa
ini. Maka harga barang itu akan pasti akan jauh lebih murah untuk manfaat rakan-rakan
ataupun rakyat di kawasan luar bandar terutamanya.

Keempat Tuan Pengerusi, ialah berkaitan dengan MRSM. Kita lihat ada
peruntukan tentang MRSM. Saya hendak sebut di Selangor ini Tuan Pengerusi. MRSM
yang pertama di Jasin tahun 1981, kemudian ada untuk anak-anak tentera di Terendak
pada 1983. Adanya di Alor Gajah tahun 2007. Sekarang yang belum ada Tuan Pengerusi,
hanya di Hang Tuah Jaya sahaja yang belum ada lagi. Jadi, kita hendak tanya kepada
kementerian. Ada tidak masuk dalam senarai supaya di kawasan Parlimen Hang Tuah
Jaya ada diwujudkan satu MRSM keperluan dan manfaat rakyat di kawasan itu?

Terakhir ialah KEMAS. Masa terbatas, cuma saya hendak tanya kepada
kementerian. Ada dalam senarai saya ini ada 41 Tabika KEMAS dalam kawasan Hang
Tuah Jaya. Jadi kalau saya kira-kira ini, ada kurang lebih dalam satu perempat yang
perlukan penambahbaikan yang perlukan penyelenggaraan. Jadi saya hendak minta
kalau boleh kementerian, Yang Berhormat Menteri benarkan saya kemukakan senarai
ini...

Datuk Seri Dr. Haji Dzulkefly bin Ahmad [Kuala Selangor]: Mencelah.
Mencelah sikit.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: ...Supaya kita boleh pastikan peruntukan sedia ada ini...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: ...Diberikan untuk menyenggara terutamanya bantuan KEMAS ini.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Hang Tuah Jaya. Kalau izinkan Tuan Pengerusi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Saya bagi. Silakan.

Tuan Pengerusi [Dato’ Mohd Rashid Hasnon]: Baik.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan

Pengerusi. Terima kasih Yang Berhormat Hang Tuah Jaya. Oleh sebab saya tidak
berkesempatan untuk berbahas di peringkat Jawatankuasa kementerian ini.
