DR.02.12.2021 33

hanya Menteri Kapit tadi. Akan tetapi kita tahu bahawa isu ini melibatkan pertanian,
melibatkan kewangan. Jadi, sebab itu konteks tidak boleh di Kamar Khas itu kerana dia
akan terbatas.

Jadi, saya sekali lagi menggesa Tuan Yang di-Pertua mengkaji semula keputusan
untuk membolehkan perbahasan dalam keadaan rakyat menanti tindakan segera yang
tidak boleh dilakukan oleh satu kementerian. Itu pandangan saya dan sepatutnya Perdana
Menteri atau Jawatankuasa Kabinet ditubuhkan dan memberikan penegasan tindakan
segera. Maknanya hari ini atau esok untuk meredakan tekanan rakyat.

Kita turun ke bawah, ada rakyat di bawah yang miskin ini B40 sudah tidak beli
sayur dah berminggu-minggu. Jadi kita tidak boleh. Ayam, tidak makan lagi sudah. Jadi,
kita tidak boleh katakan kita boleh bincang secara terhad. Jadi, sekali lagi saya tekankan
jangan tunggu sehingga kemarahan rakyat itu meluap-luap kerana tekanan. Minta lah
supaya perbahasan ini dibawa. Alasan terkuat adalah kerana kepentingan rakyat
sekarang.

Keduanya melibatkan terlalu banyak kementerian. la bukan satu sahaja. Saya
bukan hendak pertahankan Yang Berhormat Menteri. Akan tetapi saya hendak bagi tahu
bahawa tanggungjawab ini tanggungjawab bersama. Pertanian, kewangan, ekononii. Ini
kalau keputusan Tuan Yang di-Pertua bahawa keputusan ini hanya di Kamar Khas, saya
tidak fikir yang akan memenuhi keperluan dan tuntutan sekarang.

Timbalan Yang di-Pertua [Dato’ Mohd Rashid Hasnon]: Baik, terima kasih.

Dato’ Mahfuz bin Haji Omar [Pokok Sena]: Tuan Yang di-Pertua, saya mohon
menyokong cadangan Ketua Pembangkang tadi. [Tepuk] Ini perlu diberikan perhatian
supaya isu besar seperti ini perlu dibahaskan di dalam Dewan penuh ini.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Pokok Sena. Keputusan telah dibuat oleh Tuan Yang di-Pertua Dewan
Rakyat. Sekiranya perbahasan ini di Kamar Khas pun boleh memuatkan. Perlu ada
tambahan perbahasan kehadiran daripada Ahli-ahli Yang Berhormat lain pun boleh hadir.
Cuma tempat itu adalah agak terhad. Keputusan telah dibuat, terus akan dibuat
perbincangan pada petang ini, Yang Berhormat Port Dickson.

Dato’ Seri Anwar bin Ibrahim [Port Dickson]: Tuan Yang di-Pertua, saya
hendak jelaskan bahawa bukan soal kehadiran Ahli-ahli Yang Berhormat di sini. Juga
kehadiran Menteri-menteri berkenaan. Dia Menteri Kewangan, Menteri Ekonomi, Menteri
Pertanian dan Menteri Pengguna. Jadi minimum yang saya tahu ada empat. Jadi, kalau
keputusan Tuan Yang di-Pertua, apakah sudah ada jaminan bahawa keempat-empat
Menteri ini akan hadir di Kamar Khas.

Datuk Haji Hasanuddin bin Mohd Yunus [Hulu Langat]: Dengan izin, Hulu
Langat. Tuan Yang di-Pertua, Kamar Khas perbincangannya adalah one way, dengan izin.
Tidak ada perbahasan, tidak ada perdebatan untuk kami berhujah di situ. Saya
menyokong apa yang telah disebutkan oleh Ketua Pembangkang. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat Hulu
Langat, bila peraturan 18(1) bukan one way. Peraturan kalau one way itu ialah 17(1). Ini
peraturan 18(1) boleh dibahaskan di sana.

Datuk Haji Hasanuddin bin Mohd Yunus [Hulu Langat]: Okey, minta maaf.
terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih. Ahli
Yang Berhormat, saya hendak teruskan dengan sambungan perbahasan.

Dato’ Seri Anwar bin Ibrahim [Port Dickson]: Tuan Yang di-Pertua. Tuan Yang
di-Pertua belum menjawab apakah perbincangan mengenai harga barang yang menekan
kehidupan rakyat ini di adakan di Kamar Khas dengan terbatas kepada satu kementerian
atau jika serius Parlimen dan kerajaan memastikan perbahasan itu melibatkan saya kata
sekurang-kurangnya empat kementerian ekonomi, pengguna, kewangan dan pertanian.

Timbalan Yang di-Pertua [Dato’ Mohd Rashid Hasnon]: Baik, terima kasih.
Saya buat unjuran di sini terpulang kepada Menteri yang agensinya sekarang ini adalah
