DR.02.12.2021 69

Merujuk Butiran 040300 -— Penyelenggaraan Bas Putrajaya sebanyak
RM4,500,000. Berkenaan perkhidmatan percuma bas Go KL merupakan usaha yang baik
untuk warga kota dan para pelancong. Saya perhatikan perkhidmatan bas percuma ini
masih belum mendapat sambutan sepenuhnya. Masih kosong bila melalui jalan-jalan di
Kuala Lumpur. Saya ingin bertanya, berapakah kos operasi bulanan. Siapakah yang
menanggungnya? Promosi perkhidmatan hendak diperhebat dalam media sosial.

Tuan Pengerusi, berkenaan Butiran 020200 — Dewan Bandaraya Kuala Lumpur
yang mendapat peruntukan sebanyak RM4 juta bagi projek pembangunan komuniti dan
kesejahteraan bandar.

Soalan saya, bagaimana kementerian dan DBKL hendak menyelesaikan aduan
kerosakan lif di rumah pangsa dan PPR yang sudah lama berlarutan dan berulang kali
baik pulih dan rosak kembali. Apakah tidak ada satu rancangan untuk berganti baharu?
Banyak lif yang sering rosak seperti lif-lif di Blok A dan B Perumahan Awam Jalan Hang
Tuah, Salak Selatan dan sebagainya.

Tuan Pengerusi, saya juga ingin membangkitkan terdapat lebih kurang 40 ribu
pemohon untuk menyewa rumah pangsa dan PPR dalam senarai menunggu sedangkan
projek pembinaan rumah baharu sangat lambat. Apakah usaha untuk meningkatkan
pembinaan baru lebih banyak di blok PPR Kuala Lumpur ini?

Tuan Pengerusi, selain itu apa kedudukan rancangan pembangunan semula
rumah pangsa yang lama tertangguh sangat lama sehingga penduduk-penduduk dan
penyewa mula bosan dan sudah mencapai usia emas seperti projek Jalan San Peng, Loke
Yew, Cheras dan Bandar Tun Razak.

Tuan Pengerusi, saya merujuk kepada Butiran 010000 — Pengurusan peruntukan
sebanyak RM652 juta lebih.

01610

Saya ingin bertanya Yang Berhormat, apakah kedudukan tentang Jalan Scott
Villa. Menteri ada janji mahu jumpa pembantah-pembantah di Jalan Scott ini untuk
menyelesaikan masalah ini. Saya harap dalam tempoh satu atau dua minggu, boleh jumpa
mereka untuk menyelesaikan masalah yang mereka bantah. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bukit Bintang. Seterusnya, saya jemput Yang Berhormat Setiawangsa.

4.11 ptg.

Tuan Nik Nazmi bin Nik Ahmad [Setiawangsa]: Terima kasih Tuan Pengerusi.
Terima kasih kepada semua Ahli Yang Berhormat sekalian. Setiawangsa ingin turut serta
dalam perbahasan Butiran 010000 — Pengurusan dan Kod 20000. Setiawangsa hanya
ingin fokus tentang governance DBKL.

Isu pilihan raya tempatan atau local council elections dengan izin, sering menjadi
polemik sejak pembatalannya pada tahun 1965 di atas alasan ancaman konfrontasi
dengan Indonesia. Kemudian syor Suruhanjaya Diraja yang telah mengesyorkan untuk
diadakan semula pilihan raya tempatan.

Sering dimomokkan bahawa pilihan raya tempatan akan dikuasai oleh golongan
bukan Melayu, khususnya masyarakat Tionghoa kerana pada zaman merdeka dahulu,
merekalah majoriti di kota-kota di seluruh negara. Pada tahun 1970-an, hanya 15.5
peratus daripada warga kota di Semenanjung terdiri daripada masyarakat Melayu.
Namun, pada tahun 2016, 68 peratus daripada masyarakat bumiputera tinggal di bandar
dan kedua, 56 peratus warga kota adalah daripada masyarakat bumiputera.

Justeru, memang soal polemik kaum ini tidak sepatutnya timbul lagi. Namun,
ketika mana polemik ini terus bermain, mengapa kita tidak boleh laksanakan dahulu
pillhan raya tempatan di DBKL sebagai percubaan ataupun pilot project dengan izin,
supaya kemudian kita belajar daripada pengalaman tersebut selepas kita tidak
mengadakan pilihan raya tempatan sejak tahun 1965.
