46 DR.02.12.2021

Saya sekadar untuk merakamkan. Begitu juga keadaannya di beberapa Tabika
KEMAS, Tuan Pengerusi. Kerana sangat daif bangunan yang sudah usang, pagar sudah
hampir tumbang dan runtuh. Jadi, ingin saya nyatakan dengan jujur dan andainya perkara
ini dapat diberikan peruntukan yang munasabah, wajar untuk anak-anak kita di prasekolah
mendapat pendidikan yang baik termasuk di beberapa Tabika Kemas di Kuala Selangor.
Terima kasih Yang Berhormat Hang Tuah Jaya.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Selangor. Sila.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Saya setuju Yang Berhormat Kuala Selangor dan minta masuk juga dalam ucapan.
Tambahkan lagi peruntukan untuk ini, Tuan Pengerusi. Oleh sebab pada tahun 2020,
sebanyak RM7 juta. Pada tahun 2021, sebanyak RM9.5 juta. Pada tahun hadapan pun
sebanyak RM9.5 juta, walhal kita perlukan penambahbaikan KEMAS ini. Saya percaya
Ahli Parlimen dalam Dewan ini semua sama kerana kita tahu bahawa anak-anak kita
belajar di situ. Terima kasih, Tuan Pengerusi. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Hang Tuah Jaya. Terakhir, saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Pengerusi. Saya terus
kepada bekalan elektrik luar bandar yang mana diberi peruntukan RM300 juta iaitu ada
peningkatan dua kali- ganda.

Untuk pengetahuan Dewan, Parlimen Papar ada tiga DUN dan 100 lebih buah
kampung. Semua kampung ini terkesan menghadapi gangguan elektrik disebabkan
bekalan elektrik tidak cukup dan banyak peralatan yang rosak. Justeru itu, saya menyeru
kepada kerajaan supaya dapat menambah bekalan kuasa elektrik. Memandangkan
banyak taman perumahan yang telah dibuat oleh pemaju kerajaan.

Kata orang Papar, “Ampiti kami sedikit bah, jangan diambil semua barang-barang
atok, peruntukan atok...”

Tuan Pengerusi [Dato’ Mohd Rashid Hasnon]: [Ketawa]

Tuan Haji Ahmad bin Hassan [Papar]: Kepala P.22 Butiran 02003 — Bekalan Air
Luar Bandar. Dengan pengurangan peruntukan ini, seolah-olah kerajaan tidak mahu
mendahulukan keperluan rakyat iaitu di mana rakyat memerlukan bekalan air. Ini
seharusnya diberi sesuatu oleh kerajaan iaitu dengan membuat loji-loji air modular yang
compact dan sesuai untuk setiap kampung di pedalaman.

Jadi, walaupun saya maklum air sebenarnya berada di bawah kuasa kerajaan
negeri, namun saya sangat mengharapkan Kerajaan Persekutuan dan kementerian
mengambil berat tentang masalah air di Parlimen Papar ini. Semua kampung di Parlimen
Papar sangat mengharapkan Kerajaan Keluarga Malaysia dan untuk membantu
penduduk-penduduk yang terjejas. Akan tetapi, jangan pula jadi Keluarga MOU, di mana
sesiapa yang sign MOU sahaja dapat peruntukan seperti kami impi-impi pembangkang.
Ini memberikan gambaran bahawa Kerajaan Malaysia seolah-olah tidak tulus dan tidak
ikhlas untuk membantu rakyat di Papar.

Kedua ialah Butiran 02200 — Jambatan Luar Bandar. Sebanyak RM14.8 juta
diperuntukkan. Seperti mana yang kita tahu jambatan kedua Papar melintasi sungai Papar
hanya sepanjang 150 meter. Takkanlah kalau jambatan 150 meter tidak dapat dibuat.
Kalau dilihatkan di Semenanjung Malaysia ini, jambatan dua tingkat yang panjang boleh
dibuat, apa lagi kalau hanya yang 150 meter. Jadi janganlah cakap orang Papar, jangan
memalukan diri sendiri. Itu yang paling penting. Tolonglah mereka ini.

Jalan luar bandar juga iaitu Butiran 02300. Ini merupakan satu harapan orang-
orang kampung di mana Sabah harus diberikan peruntukan yang besar terutamanya di
kampung Papar di mana di kampung sendiri, Kampung Benoni. Kerja-kerja melebar dan
naik taraf jalan aspal telah dihentikan walaupun ia telah diluluskan setelah kita bertukar
kerajaan.
