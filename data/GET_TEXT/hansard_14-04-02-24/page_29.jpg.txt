DR.02.12.2021 19

Kenapakah saya cakap begitu? Ini kerana di Daerah Papar kita ada hospital
baharu, kononnya hospital baharu, tetapi sampai sekarang pun hospital ini belum siap-
siap. Siapakah yang rugi? Rakyat Papar yang rugi, rakyat sekeliling yang rugi. Jadi di
mana kesilapannya. Kalau ada kesilapan di sini, kalau misalkan kontraktor ini tidak dapat
menyelesaikan pembinaan hospital ini, maka kita ganti dengan kontraktor yang
berkemampuan.

Saya di sini sangat kesal, kerana apa? Kalau misalkan hospital ini tidak siap,
orang Papar yang akan susah. Mereka tidak dapat merasai keselesaan hospital baharu.
Jadi di sini juga kKenapa saya harus menyokong, kalau boleh kuasa autonomi itu harus
diturunkan ke negeri Sabah supaya pemantauan dapat dibuat secara konsisten dan ini
akan dapat memantau setiap pembangunan yang telah dilaksanakan itu akan dapat
dilaksanakan dengan cepat dan sempurna. Terima kasih.

Tuan Yang di-Pertua: Terima kasih.

Datuk Aaron Ago Dagang: Terima kasih Tuan Yang di-Pertua. Yang Berhormat,
memang kita semua sedar dengan isu autonomi ini sedang hebat dibincangkan dan
pelbagai jawatankuasa telah pun ditubuhkan untuk membincangkan isu autonomi dan
Malaysia Agreement 1963. Kita faham ia berjalan, tetapi dari segi Hospital Papar yang
dikatakan oleh Yang Berhormat ini, saya kana buat jawapan bertulis. Saya tahu, bukan
sahaja di Sabah, di Sarawak juga banyak hospital sakit yang memerlukan penjelasan yang
sepatutnya.

Saya memang dari tadi telah pun mengatakan mengapa isu autonomi ini amat
perlu dibincangkan dengan selanjutnya. Akan tetapi sekarang ini, dari Kementerian
Kesihatan kita memang bersungguh-sungguh untuk menyelesaikan isu-isu yang amat
penting pada setakat ini. Terima kasih.

Tuan Yang di-Pertua: Terima kasih. Yang Berhormat Seputeh.

[Soalan No. 7 — YB. Dato' Haji Che Abdullah bin Mat Nawi (Tumpat) tidak hadir]

8. Puan Teresa Kok Suh Sim [Seputeh] minta Menteri Sumber Manusia
menyatakan apakah Jabatan Tenaga Kerja dalam proses menghapuskan sistem
pengrekrutan dan penempatan pembantu rumah memandangkan lebih satu ribu agensi
pekerja asing tidak mempunyai bekalan pembantu rumah asing sejak 2016.

Timbalan Menteri Sumber Manusia [Datuk Haji Awang bin Hashim]:
Assalamualaikum warahmatullahi wabarakatuh, Bismillahi Rahmani Rahim. Terima kasih
Tuan Yang di-Pertua, terima kasih kakak saya Yang Berhormat Seputeh.

Tuan Yang di-Pertua, berdasarkan kepada soalan yang dibangkitkan, kerajaan
menerusi Jabatan Tenaga Kerja mengeluarkan lesen kepada agensi pekerjaan swasta
yang ingin menjalankan aktiviti merekrut pembantu rumah asing untuk bekerja di Malaysia.
Sehingga 30 September 2021, terdapat sebanyak 773 buah agensi pekerjaan swasta
yang aktif di bawah kategori B dan kategori C.

Berdasarkan data Jabatan Imigresen Malaysia (JIM), sehingga 31 Oktober 2021
terdapat seramai 88,752 orang pembantu rumah asing sedang bekerja di negara ini. MoU
ataupun memorandum persefahaman di antara Kerajaan Malaysia dan Indonesia
mengenai penggajian pembantu rumah asing telah tamat pada tahun 2016.

01120

Oleh sebab itu, tiada sebarang kemasukan baru pembantu rumah asing secara
terus dari negara Indonesia. Buat masa ini, kerajaan masih lagi berunding dengan pihak
Kerajaan Indonesia bagi mencapai kesepakatan untuk memeterai satu perjanjian baharu.
Walaupun agensi pekerjaan swasta tidak dibenarkan membuat pengambilan pembantu
rumah dari negara Indonesia, kerajaan tidak menghalang mana-mana agensi pekerjaan
swasta untuk membuat pengambilan dari negara sumber yang lain sepertimana Filipina
ataupun Kemboja.
