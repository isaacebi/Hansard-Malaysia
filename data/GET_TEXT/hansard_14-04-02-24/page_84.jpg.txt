74 DR.02.12.2021

Lagi satu lagi berkaitan dengan masalah PPR Sri Aman walaupun sudah banyak
kali dibangkitkan pada DBKL dan juga sekali kepada Yang Berhormat Menteri. Saya harap
isu ini akan selesai. Sebenarnya isu adalah berkaitan dengan PPR Sri Aman, kebanyakan
rumah hampir lebih daripada 50 peratus ada masalah leakage, dengan izin. PPR itu baru
dibangunkan empat tahun. Dalam rumah dan di luar rumah didapati ada masalah leaking
di mana punca daripada kontraktor-kontraktor semasa pembangunan itu tidak
menggunakan waterproofing yang berkualiti. Kalau hujan atau masalah paip cepat bocor
ia leaking dalam rumah dan di tempat lif. Ini akan memberi satu kesan keselamatan untuk
penduduk di sana dan juga masalah penyelenggaraan di PPR Sri Aman.

Saya mohon kepada Yang Berhormat Menteri untuk mengadakan satu
perjumpaan dengan Persatuan Penduduk dengan pejabat saya atau saya untuk
membangkitkan masalah-masalah di PPR Sri Aman. Apabila kita bangkitkan tiada apa-
apa respons daripada DBKL. Akan tetapi apabila kita bangkitkan kepada pihak media,
baru DBKL masuk ke kawasan itu buat touch up sedikit. So, saya harap pihak Yang
Berhormat Menteri yang sangat prihatin sekarang boleh menjemput kami bersama
persatuan penduduk untuk duduk dan berbincang bagi menyelesaikan masalah ini.

Saya ke Butiran 02000 — Jalan-jalan dan Jambatan-jambatan. Saya ternampak
ada penurunan peruntukan daripada RM152 juta ke RM32 juta. Ini satu penurunan yang
sangat ketara. Saya ingin mendapat satu penjelasan daripada Yang Berhormat Menteri,
kenapa ada penurunan yang sangat ketara. Bagi jalan-jalan bandar, ada banyak lagi jalan-
jalan yang ada pada tahap yang buruk ataupun teruk sekali.

Walaupun Yang Berhormat Menteri ada bagi phone number, saya harap inisiatif
itu akan membantu dalam pembaikan jalan-jalan. Saya rasa pihak Yang Berhormat
Menteri perlu serius dan menubuhkan sebuah jawatankuasa untuk turun dan memantau
keadaan jalan. Contoh di Jalan Sentul. Setiap kali kontraktor-kontraktor buat piping atau
TNB buat wiring, tidak turap dengan betul. So, jadi masalah di mana jalan itu menjadi
teruk, berlubang dan tidak stabil. Jadi, saya rasa pihak kementerian perlu turun ke Jalan
Sentul ini especially Jalan Sentul turap balik supaya penduduk di sana selesa dengan
jalan itu.

Tuan Pengerusi: Tolong habiskan Yang Berhormat.
Tuan P. Prabakaran [Batu]: Saya rasa itu sahajalah, terima kasih.

Tuan Pengerusi: Terima kasih. Yang Berhormat Selayang. Selepas Yang
Berhormat Selayang, Yang Berhormat Cheras.

4.34 ptg.

Tuan William Leong Jee Keen [Selayang]: Terima kasih Tuan Pengerusi. Saya
merujuk kepada Butiran 020200 — Dewan Bandaraya Kuala Lumpur dan juga Butiran
030100 — Perbadanan Putrajaya.

Saya meminta Yang Berhormat Menteri mengkaji semula keputusan untuk
membina sebuah pusat penyembelihan ayam di Pasar Borong Selayang. Penduduk telah
lama membantah untuk mengadakan pusat ini kerana memang tidak sesuai. Ada tiga
bantahan yang telah diberikan. Pertama ialah kesesakan jalan, kedua ialah kekhuatiran
selesema burung H1N1 dan kesihatan. Ini kerana tempat itu tidak sesuai dan padat
dengan penduduk. Ini ialah kawasan kediaman, ada masjid, surau dan sekolah.

Hari ini dengan adanya COVID-19, ini menunjukkan bahawa_ kekhuatiran
penduduk itu berasas dan oleh itu meminta Yang Berhormat Menteri untuk mengkaji
semula. Saya telah bincang dengan Yang Berhormat Menteri Besar Selangor dan Yang
Berhormat Menteri Besar Selangor setuju untuk menukar sebidang tanah di Selangor di
tempat yang lebih sesuai, jauh dari kediaman dan penduduk seperti operasi untuk pusat
ini dapat dijalankan tanpa menjadi satu bahaya kepada penduduk.

Tuan P. Prabakaran [Batu]: Yang Berhormat, saya mohon mencelah. Kawasan
Batu itu. One minute, 30 saat. Terima kasih kepada Ahli Parlimen Selayang, kawasan
yang dibangkitkan adalah di bawah Batu. Saya menyokong penuh ucapan Yang
