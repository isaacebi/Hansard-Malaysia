DR.02.12.2021 17

mendaftar dengan PERKESO, mereka juga akan menerima RM200 sebulan bagi setiap
pekerja yang telah digaji.

Itu adalah insentif-insentif rangsangan bagi kita meringankan beban mereka dan
juga memberi perlindungan mereka sekiranya berlaku apa-apa musibah ataupun benda
yang di luar jangkaan pada mereka. Keluarga mereka juga dilindungi dalam skim ini
termasuk dalam program yang kita sebut orang yang bekerja sendiri (OBS) yang tiada
ada majikan. Akan tetapi, mereka ada e-hailing dan p-hailing yang beroperasi bekerja di
rumah sepertimana bentuk mereka dalam membuat tempahan dalam online system ini.
Sekian terima kasih.

Tuan Yang di-Pertua: Terima kasih. Ada soalan tambahan? Tiada ya. Tidak ada,
saya teruskan dengan Yang Berhormat Puan Isnaraissah Munirah binti Majilis @
Fakharudy.

6. Puan Isnaraissah Munirah binti Majilis @ Fakharudy [Kota Belud] minta
Menteri Kesihatan menyatakan ada kementerian bercadang untuk memberikan kuasa
autonomi kepada Kerajaan Negeri Sabah bagi menguruskan perancangan dan
peruntukan kesihatan dengan lebih berkesan.

Timbalan Menteri Kesihatan Il [Datuk Aaron Ago Dagang]: Terima kasih Tuan
Yang di-Pertua. Mesyuarat Jemaah Menteri pada 5 September 2018 telah bersetuju
dengan penubuhan Jawatankuasa Khas Kabinet ataupun PEMANDU bagi menyemak dan
membuat mengesyorkan kepada kerajaan berhubung pelaksanaan hak-hak dan autonomi
Sabah dan Sarawak selaras dengan peruntukan-peruntukan yang terkandung di dalam
Perlembagaan Persekutuan, Perjanjian Malaysia 1963 dan perkara-perkara yang
terkandung di dalam carta 3 Annex A dan B IGC ataupun /Inter-Governmental Committee
Report 1962.

Susulan daripada itu, Mesyuarat Jawatankuasa Khas Kabinet atau PEMANDU ini
— untuk menyemak pelaksanaan Perjanjian Malaysia 1963, bilangan 2, tahun 2019 yang
dipengerusikan oleh Yang Amat Berhormat Perdana Menteri sendiri. Pada 17 Mei 2019
telah bersetuju supaya Kementerian Kesihatan Malaysia menubuhkan satu jawatankuasa
khas atau mengadakan satu sesi libat urus secara berkala antara Kerajaan Persekutuan
dan Kerajaan Negeri Sabah dan Sarawak untuk membincangkan perkara berkaitan
dengan isu-isu kesihatan di kedua-dua negeri.

Berdasarkan keputusan tersebut maka Kementerian Kesihatan Malaysia telah
menubuhkan jawatankuasa khas membincangkan isu-isu kesihatan negeri Sabah dan
Sarawak dan mesyuarat berkenaan perkara ini diadakan secara berasingan bagi kedua-
dua negeri tersebut.

01110

Antara peranan jawatankuasa ini adalah untuk menjadi platform untuk sesi libat
urus berterusan yang akan membincangkan isu-isu kesihatan antara Kerajaan
Persekutuan dan Kerajaan Negeri Sabah dan Sarawak.

Kedua, untuk mewujudkan suasana dan kerjasama yang lebih kondusif antara
Kerajaan Persekutuan dan kerajaan negeri. Ketiga memantapkan kerjasama strategik
antara Kerajaan Persekutuan dan kerajaan negeri. Susulan daripada keputusan tersebut,
Kementerian Kesihatan telah mengadakan mesyuarat Jawatankuasa Khas bagi
membincangkan isu-isu kesihatan negeri Sabah pada 29 Mac 2021 yang dipengerusikan
bersama oleh Ketua Setiausaha Kementerian Kesihatan Malaysia dan Yang Berhormat
Setiausaha Kerajaan Negeri Sabah.

Isu-isu utama negara seperti penularan pandemik COVID-19 yang mendadak
pada — dapat dibincangkan bersama antara Kerajaan Persekutuan dan kerajaan negeri.
Pelaksanaan langkah-langkah pencegahan secara pantas berkesan dan seragam dapat
dilaksanakan secara holistik.

Justeru, Kementerian Kesihatan menyasarkan agar isu-isu pengurusan,
perancangan operasi, peruntukan dan lain-lain yang berkaitan isu kesihatan dapat
