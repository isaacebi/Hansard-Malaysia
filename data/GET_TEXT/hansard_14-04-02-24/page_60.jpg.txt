50 DR.02.12.2021

Tuan Pengerusi, untuk kampung Orang Asli bagi Parlimen Jempol, antara
perancangan yang dilaksanakan adalah melibatkan ameniti sosial, bekalan elektrik,
bekalan air, pembaikan dan pembinaan jalan perhubungan desa serta Program Bantuan
Rumah Orang Asli. Ini termasuk jugalah Program Pembangunan Keusahawanan dan
Koperasi dan Pertanian termasuk pembekalan input pertanian (hands-holding) melalui
Program Quick Win JAKOA yang menyasarkan penduduk Orang Asli di bawah Program
Pembangunan Insan.

Cadangan peruntukan RM437,500 bakal disalurkan kepada penduduk Orang Asli
di Parlimen Jempol khususnya di Kampung Langkap Dangi, Sungai Klebang, Jeram
Padang, Lubok Tenggalan, Sungai Raya, Panchor, Lubok Lawang, Batu Peti, Temarum.
la akan memberi manfaat kepada penduduk Orang Asli seramai 507 orang ahli isi rumah.

Dato’ Haji Salim Sharif [Jempol]: Terima kasih Yang Berhormat Menteri.

Dato’ Seri Mahdzir bin Khalid: Untuk maklumat Yang Berhormat juga, projek
membina jalan dari Sungai Sebaling ke Bahau, Jempol Negeri Sembilan telah diluluskan
oleh Economic Planning Unit (EPU) Jabatan Perdana Menteri dalam Rolling Plan Pertama
RMKe-12, siling RM119 juta. Skop projek ini membina jalan sepanjang lapan kilometer,
menaik taraf sepanjang tujuh kilometer dengan spec JKR2 dan tiga buah jambatan agensi
pelaksana JKR. Projek ini dijangka di tender awal tahun 2022 dan dijangka siap pada
tahun 2025.

Untuk makluman Yang Berhormat, pada tahun 2022 kementerian telah
diperuntukkan RM384 juta di bawah Skim Pembangunan Kesejahteraan Rakyat. Daripada
jumlah tersebut, RM361 juta diperuntukkan untuk melaksanakan bantuan PPRT dan
sebanyak RM178 juta buah komponen bina baharu, RM182 juta untuk baik pulih yang
melibatkan 13,956 buah rumah dan memanfaatkan 69 ribu orang ahli keluarga. Ini saya
bercakap keseluruhan bajetlah Yang Berhormat.

Manakala RM10 juta disediakan untuk Program Latihan Kemahiran dan Kerjaya
(PLKK), RM10 juta untuk Program Peningkatan Pendapatan (PPP), RM2 juta untuk
Program Komuniti Sejahtera (PKS) dan RM1 juta untuk Program Bina Insan yang dijangka
akan memberi manfaat 3,610 orang peserta dan lebih 8,000 orang ahli isi rumah golongan
B40.

Bagi menarik penduduk di luar bandar dalam aktiviti keusahawanan, KPLB
melalui Bahagian Pembangunan Usahawan Desa telah melaksanakan program
sepanjang tahun 2021. Antaranya Program Sokongan Pengukuhan Keusahawanan Luar
Bandar, Program Pembangunan Keusahawanan Start Right, Skim Pembiayaan Ekonomi
Desa yang mana telah memberi manfaat hampir 700 orang usahawan dengan peruntukan
sebanyak RM3.8 juta.

Kementerian melalui Program Desa Mall beriltizam melatih penduduk luar bandar
ke arah menarik minat menceburi bidang keusahawanan seperti pemasaran produk
melalui platform e-dagang. Tahun 2022, peruntukan sebanyak RM15.3 juta iaitu
peningkatan sebanyak RM4.3 juta dari tahun sebelumnya, KPLB dan juga agensi telah
merencanakan beberapa program secara menyeluruh bagi membantu usahawan
meningkatkan taraf hidup ekonomi mereka.

Program-program tersebut termasuklah Program Rural Business Challenge 2.0,
PSR KPLB, Program Usahawan Bergerak, Rural Business Outlet, Program SPKLB dan
juga Program Outreach Usahawan.

Datuk Seri Mohd Redzuan bin Md Yusof [Alor Gajah]: Yang Berhormat
Menteri, mohon kalau boleh mencelah.

Dato’ Seri Mahdzir bin Khalid: Ya.

Datuk Seri Mohd Redzuan bin Md Yusof [Alor Gajah]: Alor Gajah Tuan
Pengerusi. Saya menyokong penuh segala inisiatif yang akan dan dilaksanakan oleh
KPLB cumanya kalau diberi ruang untuk penambahbaikan disebutkan keusahawanan tadi
kalau kita lihat pagi tadi pun disebutkan MARA, contohnya sedang membangunkan
banyak lagi Maktab Rendah Sains MARA dan kalau kita lihat banyak IPTS hari ini ada
separuhnya sukar hendak dilestarikan tentang pengoperasian institusi-institusi begini.
