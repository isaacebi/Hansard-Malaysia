DR.02.12.2021 89

Datuk Seri Saifuddin Nasution bin Ismail [Kulim-Bandar Baharu]: Tuan
Pengerusi, terima kasih.

Butiran 030200 — Perkhidmatan Pembetungan. Tuan Pengerusi, di kawasan saya
di Pantai Jerejak ada satu projek Persekutuan di bawah Jabatan Pembetungan iaitu projek
yang dinamakan Rangkaian Paip Pembetungan Bayan Baru, Pulau Pinang (Fasa 2).
Projek ini milik tapaknya 9 Oktober 2015, tarikh siap 8 Oktober 2018. Sekarang sudah
Disember 2021. Sudah lima kali extension ataupun sambungan kerja dibagi. Kelewatan
sudah lebih 330 hari dan di kawasan saya itu ditinggalkan sembilan lubang besar.

Pada 30 November tahun lepas berlaku kemalangan pemandu motosikal jatuh
lubang itu. Jadi saya bangkitkan ini di bawah butiran Perkhidmatan Pembetungan,
mahukan jawapan segera daripada kementerian, bila projek ini patut siap? Sebab satu,
kesesakan. Kedua, ancaman kepada khalayak. The extension sudah bagi lima kali. Sudah
lambat, hampir dekat setahun. Jadi kalau ikutkan denda lewat sehari itu sudah RM32,000
sehari.

Jadi, saya ingin tahu bila patut siap? Apa sebenarnya halangannya? Selain
daripada pengalihan utiliti seperti TIME dotCom ataupun penemuan hard material yang
lain. Saya hendak tahu apa punca kegagalan projek ini disiapkan mengikut jadual di
sebalik izin sambungan sudah lima kali diberikan.

Kedua, Butiran 06500 - Rancangan Bekalan Air Negeri Kedah dan Butiran 26000
- Rancangan Bekalan Air Negeri Pulau Pinang. Ini berkaitan Rancangan bekalan Air
Kedah dan Pulau Pinang. Tuan Pengerusi, dalam bab air ini sebenarnya kita ada dua
masalah utama iaitu kawasan tadahan air yang menjadi sumber air mentah dan kedua
adalah tarif air.

01730

Saya ingin tahu reaksi kementerian. Ketua Menteri Pulau Pinang pada 30 Mac
telah menulis kepada Yang Amat Berhormat Perdana Menteri waktu itu mengangkat
cadangan supaya diwujudkan Ulu Muda Basin Authority ataupun Pihak Berkuasa
Lembangan Ulu Muda. Kawasan hutan seluas 163,000 hektar yang terdiri dari hutan
berusia ratusan juta tahun yang bila hujan turun, hutan ini menampung air mengalir
mengikut Sungai Muda dan ia menjadi punca air, 70 peratus punca air untuk Perlis, 95
peratus sumber air untuk Kedah, 80 peratus sumber air Pulau Pinang.

Ini negeri terletak di bawah Northern Corridor Economic Region (NCER) dan
KDNK tiga negeri ini sahaja berjumlah RM148 bilion dan cukai persekutuan bernilai RM17
bilion. Demikian pentingnya kawasan tiga negeri ini. Sudah tentu air ini adalah mother of
all economic activities, dengan izin.

Jadi, saya ingin tahu, pertama, apakah reaksi terhadap syor yang diangkat oleh
Pulau Pinang untuk mewujudkan Ulu Muda Basin Authority yang dimodelkan dengan
Murray-Darling Basin Authority? Idea utamanya adalah supaya kawasan tadahan air ini
dipelihara dari keselamatannya, daripada segi kuantiti airnya dan daripada segi kualiti
airnya supaya tidak terjejas.

Supaya tidaklah nanti kita terdengar isu-isu yang berlegar di keliling seumpama
Kerajaan Kedah minta Pulau Pinang bayar RM50 juta, Kerajaan Negeri Kedah minta
Kerajaan Pusat bayar pampasan RM100 juta. Itu, saya sebagai Ahli Parlimen Kulim-
Bandar Baharu, tidak ada khilaf. Kerajaan Negeri Kedah patut dapat tetapi bukan Pulau
Pinang patut bayar. Dia patut ambil daripada biayai Kerajaan Persekutuan sebenarnya
sebagai harga kepada Kerajaan Negeri Kedah terlepas akibat daripada tidak boleh
melakukan aktiviti pembalakan.

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Di bawah butiran ini juga, Tuan Pengerusi, saya ingin tahu — kita sedia maklum
Akta Suruhanjaya Perkhidmatan Air Negara dan Water Services Industry Act adalah
