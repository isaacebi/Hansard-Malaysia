36 DR.02.12.2021

berkenaan tetapi penyelesaiannya tidak mungkin terikat dengan satu kementerian. Itu
yang kita tekankan.

Timbalan Yang di-Pertua [Dato' Mohd Rashid Hasnon]: Baik, baik.

Dato’ Seri Anwar bin Ibrahim [Port Dickson]: Kalau keputusannya hendak terus
bawa, saya nanti fikir kita tentu buat bantahan keras. Ini soal mendesak yang melibatkan
rakyat. Kalau ini bukan lagi krisis nasional, saya tidak tahu apa lagi krisis lain. Tunggu
orang serang bersenjata barulah ada krisis. Ini krisis nasional yang melibatkan kehidupan
rakyat, Tuan Yang di-Pertua.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Tidak payah, tidak
payah. Saya hendak...

Datuk Seri Dr. Haji Dzulkefly bin Ahmad [Kuala Selangor]: Kita memerlukan
satu pendekatan. [Pembesar suara dimatikan]

Timbalan Yang di-Pertua [Dato' Mohd Rashid Hasnon]: Saya hendak merujuk
kepada usul asal. Usul ini merupakan Usul daripada Yang Berhormat Pulai, usul yang
dibacakan tadi diserahkan kepada Kementerian Perdagangan Dalam Negeri dan Hal
Ehwal Pengguna (KPDNHEP).

Usulnya begitu, jawapannya telah dijawab oleh Tuan Yang di-Pertua Dewan
Rakyat tadi. Saya ingat, Yang Berhormat Port Dickson, Usul yang dibawa ini adalah
kepada KPDNHEP tetapi saya serahkan kepada perbahasan yang lebih menyeluruh
kerana ini Peraturan Mesyuarat 18(1), bukan 17(1) boleh dibahaskan di peringkat Kamar
Khas.

Tuan Sim Chee Keong [Bukit Mertajam]: Tuan Yang di-Pertua.
Datuk Seri Dr. Haji Dzulkefly bin Ahmad [Kuala Selangor]: [Bangun]

Timbalan Yang di-Pertua [Dato' Mohd Rashid Hasnon]: Tidak apa, saya dah
buat keputusan.

Tuan Sim Chee Keong [Bukit Mertajam]: Tuan Yang di-Pertua, tidak
menyelesaikan masalah yang...

Timbalan Yang di-Pertua [Dato' Mohd Rashid Hasnon]: Saya perlu teruskan
kepada — kita tidak mahu membuang masa, kita ada agenda hari ini. Silakan.

RANG UNDANG-UNDANG

RANG UNDANG-UNDANG PERBEKALAN 2022
DAN

USUL
ANGGARAN PEMBANGUNAN 2022

Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Kelapan]

[Majlis bersidang dalam Jawatankuasa]

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]
