DR. 27.7.2022 141

Tuan Mohamad bin Sabu [Kota Raja]: [Bercakap tanpa pembesar suara] Kalau
kami sudah kena halau sudah. Bila Yang Berhormat Timbalan Menteri tidak kena halau.
[Tepuk]

Dato’ Ramli bin Dato' Mohd Nor [Cameron Highlands]: Yang Berhormat, it’s not
that, bukan itu. Yang Berhormat Jelutong, sila gulung. [Dewan riuh] Yang Berhormat, maintain
decorum.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, akhir
sekali saya ... [Dewan riuh]

Akhir sekali Tuan Yang di-Pertua, saya percaya bahawa hari ini merupakan hari ini
dalam sejarah, begitu juga esok. Saya bangga dengan langkah-langkah yang telah diambil
oleh di sebelah sana dan sebelah sini kecuali seorang dua Ahli Parlimen yang masih lagi
menentang. Kita harus memastikan bahawa undang-undang ini diluluskan. Saya bangun
bersama-sama dengan semua Ahli Parlimen DAP untuk menyokong undang-undang ini.

Saya percaya apabila undang-undang ini diluluskan, kita akan pastikan bahawa kita
menghormati mandat rakyat, kita menghormati undi yang diberi oleh rakyat dan kita akan
juga berpegang kepada prinsip-prinsip asas, akhlak asas, moral-moral values yang asas
sebagai seorang manusia, tidak perlu jadi ahli politik. Saya tidak perlu jadi ahli politik untuk
membaca ataupun mengetahui ataupun dididik mengenai moral values sebagai seorang
manusia yang biasa. Kita berterima kasih di atas undang-undang ini dan saya berharap
bahawa undang-undang ini akan memberi didikan sedikit sebanyak kepada yang telah
melompat dan pergi ke sebelah sana terutamanya pengkhianat-pengkhianat. Saya mohon
menyokong, terima kasih.

Dato' Ramli bin Dato’ Mohd Nor [Cameron Highlands]: Terima kasih Yang
Berhormat Jelutong. Sekarang dipersilakan Yang Berhormat Hulu Rajang, memandangkan

Yang Berhormat Hulu Rajang tidak ada, Yang Berhormat Igan.

7.45 mlm.

Tuan Haji Ahmad Johnie bin Haji Zawawi [Igan]: Terima kasih Tuan Yang di-
Pertua. Assalamualaikum warahmatullahi wabarakatuh dan salam sejahtera. Terlebih dahulu,
Igan mengambil kesempatan ini untuk mengucapkan terima kasih kepada Tuan Yang di-
Pertua kerana memberi kesempatan kepada Igan untuk mengambil bahagian dalam
perbahasan mengenai Rang Undang-undang Perlembagaan (Pindaan) (No. 3) 2022
mengenai peruntukan larangan Ahli Dewan Rakyat bertukar parti.

Tuan Yang di-Pertua, sesungguhnya pembentangan rang undang-undang ini amat
dinanti-nantikan oleh bukan sahaja Ahli-ahli Dewan Rakyat yang ada di Dewan yang mulia
ini. Akan tetapi pembentangan rang undang-undang ini juga saat yang dinantikan oleh
seluruh rakyat di negara ini. Pembentangan rang undang-undang ini adalah suatu yang amat
penting dan bersejarah dalam konteks politik dan demokrasi di negara kita. Inilah pertama
kali sebuah rang undang-undang digubal sendiri oleh Ahli Parlimen kerajaan dan
pembangkang menerusi Jawatankuasa Pilihan Khas Parlimen.
