DR. 27.7.2022 11

Datuk Ignatius Dorell Leiking [Penampang]: Yang Berhormat Menteri, bawa juga
isu pampasan tanah di Penampang, Pan Borneo. Terima kasih.

Tuan Chan Foong Hin [Kota Kinabalu]: Satu tambahan lagi

Datuk Rozman bin Isli [Labuan]: Satu tambahan lagi untuk Labuan.

Timbalan Yang di-Pertua [Dato' Mohd Rashid Hasnon]: Saya bagi tambahan satu
lagi Yang Berhormat Kota Kinabalu.

Tuan Chan Foong Hin [Kota Kinabalu]: Terima kasih kepada Tuan Yang di-Pertua.
Menteri Kanan Kerja Raya, soalan saya ini mengenai dengan jalan persekutuan FT22 dari
Kota Kinabalu ke Sandakan bahagian dekat Telupid dan Beluran itu amat teruk, rosak dan
sering kali ada TikTok yang viral di mana keadaan jalan raya di sana macam keadaan bumi
di atas bulan.

So, baru-baru ini kerajaan sudah mengumumkan RM10.5 juta untuk disalurkan
melalui Pan Borneo dan juga JKR Sabah untuk memperbaiki keadaan di sana. So, soalan
saya dimaklumkan bahawa pengumuman itu dibuat selepas susulan lawatan kerja Menteri
Kanan pergi ke Sabah pada bulan Mei.

So, soalan saya kalau Menteri tidak melawat ke tempat ini, apakah perancangan
penyelenggaraan? Kenapa peruntukan itu baru diluluskan selepas susulan lawatan kerja
Menteri ke kawasan itu?

Timbalan Yang di-Pertua [Dato' Mohd Rashid Hasnon]: Terima kasih, sila.

Dato’ Sri Haji Fadillah bin Yusof: Yang Berhormat Sandakan patut ucapkan terima
kasihlah sebab sudah ada tindakan untuk kita mengambil tindakan di atas aduan jalan
tersebut.

Sebenarnya apa yang langkah jangka panjang yang kita buat sebab itu kita dulu
rancangkan jalan Pan Borneo Sarawak dan Sabah. Ini sebab kalau kita hendak maintain
jalan tersebut hanyalah— saya katakan tadi tempoh hayat sesuatu jalan lima ke tujuh tahun.
Kalau kita lima ke tujuh tahun tempoh hayat itu sudah habis dan kita hendak maintain menjadi
lebih mahal sebab kita terpaksa membuat tampalan sahaja dan sebagainya. Maknanya kita
kena buat baharu.

Oleh sebab itulah jangka panjangnya, penyelesaiannya ialah buat jalan baharu
dengan tingkatan kualiti dan standard jalan. Bukan sahaja daripada dua lorong menjadi empat
lorong tetapi kekuatan jalan itu pun kita tingkatkan. Itu jangka panjang.

Oleh sebab itu, jangka sederhana dan jangka pendek kita buat ialah untuk kita
selesaikan mana yang kritikal dulu. Oleh sebab itu, lanjutan daripada lawatan saya, so kita
sudah tubuhkan satu jawatan task force dipengerusikan oleh Yang Berhormat Timbalan
Menteri untuk melihat sepanjang jalan di Sabah itu mana jalan yang kritikal untuk kita buat
penyelenggaraan sementara supaya keadaan yang lebih selesa walaupun tidak memenuhi
standard sepenuhnya tetapi kita buat dulu. Ini langkah sementara. Sementara kita siapkan
Pan Borneo. Itu strategi yang kita laksanakan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Menteri.
Kepada Ahli Parlimen yang tidak dapat laluan kerana terhad kepada dua atau tiga orang,

boleh menulis terus kepada Menteri.
