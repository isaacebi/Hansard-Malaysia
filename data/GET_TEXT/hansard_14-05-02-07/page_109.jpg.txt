DR. 27.7.2022 104

COVID-19 tetapi juga disebabkan oleh keadaan ekonomi, disebabkan oleh pekerjaan,
disebabkan oleh berbagai-bagai isu. Sebab itu indikasi-indikasi bagaimana mereka ini
kecewa dapat kita lihat di bawah sana jumlah yang membunuh diri dan sebagainya.

Apatah lagi tindakan-tindakan ahli politik di Dewan Negeri atau di Dewan Rakyat
menyaksikan perubahan-perubahan kerajaan disebabkan oleh tindakan-tindakan segelintir
Ahli Parlimen ataupun Ahli Dewan Rakyat. Ini membuatkan rakyat begitu jemu dan lebih
parah lagi Tuan Yang di-Pertua ialah tindakan ini telah pun menyebabkan anak-anak muda
khususnya merasa mereka tidak mahu terlibat dalam apa yang dikatakan politik.

Sebab itu kalau kita rata-rata kita bertanya dengan anak-anak muda, adakah kamu
akan menyumbang? Adakah kamu akan memberikan pemikiran? Adakah kamu akan
memberikan idea-idea dalam membangunkan negara? Apakah jawapan mereka? Kami tidak
kisah. Apa nak jadi, jadilah. Kerajaan mana pun naik kami macam ini lah. Ini menunjukkan
bahawa terdapat daripada segi psikologi mereka sudah berasa jemu dan kita yakin kalau ini
berpanjangan, sesuatu musibah yang besar sedang melanda negeri kita.

Dalam kajian yang dibuat terhadap 1,000 orang mahasiswa di universiti, didapati satu
jumlah yang besar hampir 17 peratus daripada mereka menyatakan kalau mereka
mempunyai peluang untuk disogok dengan rasuah mereka akan terima asalkan apa yang
mereka hajati dapat. Apabila ditanya lagi, kenapakah kamu bersikap demikian? Mereka
menjawab, sesungguhnya apa yang di depan mata kami itulah yang membenarkan apa yang
kami fahami.

Maknanya dalam pemikiran anak-anak muda kita di universiti Tuan Yang di-Pertua,
mereka merasakan bahawa menukar kedudukan walaupun mereka telah pun dilantik dan
dipilih oleh rakyat dalam satu keadaan. Akan tetapi bagi mereka oleh sebab ada habuan duit
dan juga jawatan kamu rela bertukar, kamu rela mengkhianati perjuangan kamu dan kamu
rela memberikan apa juga yang telah kami berikan itu ditongsampahkan. Maksudnya di sini
Tuan Yang di-Pertua, kalaulah kami menjadi pemimpin seperti kamu, kami juga akan
membuat apa yang kamu buat. Ini...

Tuan Sanisvara Nethaji Rayer a/l Rajaji [Jelutong]: Yang Berhormat Sungai
Petani.

Dato’ Johari bin Abdul [Sungai Petani]: Ya. Sekejap, habis ini...

Tuan Sanisvara Nethaji Rayer a/l Rajaji [Jelutong]: Jangan mengata dekat Tuan
Yang di-Pertua. Seolah-olah mengata dekat Tuan Yang di-Pertua.

Tuan Ahmad Fahmi bin Mohamed Fadzil [Lembah Pantai]: [Ketawa] Mohon,
Lembah Pantai.

Timbalan Yang di-Pertua [Dato' Mohd Rashid Hasnon]: Ya, sila Yang Berhormat
Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih sahabat
saya Yang Berhormat Sungai Petani. Terima kasih Tuan Yang di-Pertua. Saya lihat yang kita
berbincang pada hari ini memang satu saat yang sangat bersejarah. Bukan hanya sebab bila
kita dengar ucapan-ucapan yang diberi memberi satu gambaran kematangan di kalangan

Ahli-ahli Parlimen yang senior dan yang junior, yang baharu dan yang lama bahawa business
