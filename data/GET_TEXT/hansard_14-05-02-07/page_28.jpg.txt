DR. 27.7.2022 23

Mungkin menjawab soalan beliau, kementerian isu yang dia bangkitkan tentang FLIT
dan MALE apabila pengumuman dibuat oleh Kementerian Pertahanan. Untuk pengetahuan
semua, kementerian telah melengkapkan semua proses penilaian tender bagi perolehan
FLIT-LCA dan juga MALE-UAS iaitu Medium-Altitude Long-Endurance Unmanned Aircraft
System untuk kegunaan Tentera Udara Diraja Malaysia. Ini kerana, saya tahu Yang
Berhormat Padang Serai juga seorang veteran dan bekas anggota ATM.

Peringkat seterusnya bagi perolehan FLIT-LCA dan sekarang ini dalam proses
rundingan harga kepada petender yang sudah dishortlisted. Petender bersetuju akan
dilaksanakan pemeriksaan fizikal sebelum kita muktamadkan oleh Kementerian Kewangan
bagi memilih pihak yang berjaya.

Manakala untuk MALE-UAS pula, Lembaga Perolehan telahpun- untuk pengetahuan
telah pun memperakui petender yang telah terpilih dan kita sekarang ini telah pun kemukakan
kepada Kementerian Kewangan untuk final decision. Secara keseluruhannya, Kementerian
Pertahanan dan ATM akan memberi komitmen sepenuhnya untuk memastikan projek-projek
semasa dan yang akan datang pada penyelarasan yang tepat bagi meningkatkan tahap
kesiagaan ATM khususnya kepada perolehan ini untuk keperluan TUDM bagi meningkat
keupayaan dan memantau situasi keselamatan di Laut China Selatan. Terima kasih.

Timbalan Yang di-Pertua [Dato' Mohd Rashid Hasnon]: Saya bagi sedikit soalan
tambahan kepada Yang Berhormat Libaran. Soalan tambahan ketiga. Sila.

Datuk Zakaria bin Mohd. Edris @ Tubau [Libaran]: Terima kasih Tuan Yang di-
Pertua kerana memberi laluan untuk soalan kepada Libaran. Tahniah juga kepada Yang
Berhormat Menteri Kanan dengan jawapan yang diberi. Tuan Yang di-Pertua, ruang angkasa,
laut dan darat ini merupakan aspek utama kedaulatan negara dan sememangnya juga
memerlukan sebuah pasukan tinggi utnuk memelihara daripada sebarang ancaman.

Tuan Yang di-Pertua, soalan saya mohon penjelasan mengenai tindakan
Kementerian Pertahanan terhadap salah laku dan pihak yang bertanggungjawab
menyebabkan kelewatan besar penyiapan kapal tempur pesisir pantai (LCS). Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Sila, Timbalan Menteri.
Satu minit.

Dato’ Sri Ikmal Hisham bin Abdul Aziz: Terima kasih soalan tambahan daripada
Yang Berhormat Libaran. Mengenai salah laku pihak yang bertanggungjawab...

Timbalan Yang di-Pertua [Dato' Mohd Rashid Hasnon]: Yes.

Dato’ Sri Ikmal Hisham bin Abdul Aziz: Memang diakui aset ini memang pun telah
terlewat daripada jadual yang sepatutnya. Kementerian Pertahanan - kita sudah tentulah
memberi kerjasama dan sokongan penuh kepada SPRM berhubung perkara yang disebut
oleh Yang Berhormat Libaran. Kementerian kita menyerah sepenuhnya kepada pihak
berkuasa untuk mengambil tindakan jika terdapat salah laku yang menyebabkan kelewatan
kapal ini, kapal LCS.

Saya mengalu-alukan mana-mana pihak sekiranya terdapat bukti baharu ataupun

maklumat tambahan untuk melaporkan terus kepada pihak berkuasa. Menteri Kanan
