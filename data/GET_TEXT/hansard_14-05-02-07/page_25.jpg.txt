DR. 27.7.2022 20

percuma? Oleh kerana saya perhati, khidmat ini semacam kurang mendapat sambutan
daripada rakyat di Kuala Lumpur ini. Minta penjelasan.

Datuk Seri Jalaluddin bin Alias: Yang Berhormat Bukit Bintang, kesesakan
ataupun traffic jam di Kuala Lumpur ini, dengan izin, bukan kerana bas sahaja tetapi kerana
pelbagai faktor lain. Antaranya ialah yang saya dah sebut dalam tempoh-tempoh yang lalu
yakni kesesakan berlaku kerana kemasukan atau limpahan kenderaan luar masuk, kemudian
sistem operasi tol kita, kenderaan berat memasuki waktu puncak dan beberapa perkara lain
yang sekarang ini sedang di dalam proses ataupun sedang dalam tindakan penguatkuasaan
yang lebih kerap lagi untuk mengurangkan kesesakan. Untuk makluman Dewan ya, Tuan
Yang di-Pertua, saya maklumkan di dalam Dewan ini, sekarang ini kita tambah lagi tidal flow.

Maknanya, laluan kontra yang boleh mengurangkan sikit traffic jam ini tetapi bagi
menjawab soalan daripada Yang Berhormat tadi, kita belanja berapa? Tahun 2019, sebanyak
RM8.2 juta kita bayar untuk GoKL sahaja. Tahun 2020 sebanyak RM12 juta, tahun 2021
sebanyak RM714 juta, tahun 2022 sebanyak RM24 juta dan tahun 2023, jangkaan kita ialah
kita terpaksa berbelanja RM27 juta untuk bayar bas sahaja.

Akan tetapi seperti yang saya jelaskan dalam soalan oleh Yang Berhormat Lembah
Pantai tadi, now is the time for us to campaign, untuk menjalankan kempen, dengan izin, bagi
warga kota menggunakan public transport supaya mereka dapat mengurangkan kemasukan
kenderaan peribadi di dalam kawasan Bandar Raya Kuala Lumpur.

Insya-Allah Tuan Yang di-Pertua, kita akan jalankan pelbagai pendekatan dan juga
usaha untuk mengurangkan. Bukan mencegah secara fota/ dalam soal traffic jam ini tetapi
mengurangkan traffic jam supaya at least, vehicle kita ini moving, ia tak stuck bum to bum

untuk berhenti di laluan di dalam Kuala Lumpur ini. Insya-Allah. Terima kasih.

7. Dato’ Mohd Nizar bin Haji Zakaria [Parit] minta Menteri Kanan Pertahanan
menyatakan:
(a) sejauh manakah tahap keupayaan tempur aset-aset Angkatan

Tentera Malaysia (ATM); dan

(b) sejauh manakah pemodenan aset-aset ATM telah dilaksanakan
bagi mempertahankan keamanan negara daripada sebarang
ancaman

Timbalan Menteri Pertahanan [Dato’ Sri Ikmal Hisham bin Abdul Aziz]: Bismillahi
Rahmani Rahim. Assalamualaikum warahmatullahi wabarakatuh, salam sejahtera. Terima
kasih kepada sahabat saya, Yang Berhormat Parit. Tahniah kepada beliau yang telah dilantik
menjadi Pengerusi SPNB yang baharu.

Menjawab soalan daripada Yang Berhormat Parit, untuk makluman semua dan Ahli-
ahli Dewan yang mulia ini, Angkatan Tentera Malaysia melalui Tentera Udara Malaysia
sedang melaksanakan Pelan Pembangunan Keupayaan Domain Udara bagi meningkatkan
keupayaan pertahanan ruang udara melalui Pelan Perolehan bagi Long-Range Air Defense
Radar System dan Medium Range Air Defense Missile System (MIRAD), dengan izin, serta

perancangan perolehan pesawat Fighter Lead In Trainer-Light Combat Aircraft.
