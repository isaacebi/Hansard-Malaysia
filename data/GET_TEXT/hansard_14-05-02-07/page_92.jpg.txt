DR. 27.7.2022 87

Datuk Seri Panglima Bung Moktar bin Radin [Kinabatangan]: Sekejap, bah.
Sekejap. Saya banyak isu saya mahu bawa ini.

Datuk Seri Panglima Wilfred Madius Tangau [Tuaran]: Sedikit sahaja.

Datuk Seri Panglima Bung Moktar bin Radin [Kinabatangan]: Sekejap. Tuan
Yang di-Pertua, satu lagi saya ingin mahu cadangkan kepada kerajaan bawa lagi satu RUU
baharu. Oleh sebab kalau kita wakil rakyat hendak diperkasakan, hendak di anjakan
paradigma dia, parti juga kena ada maruah. Mana-mana parti yang menang dalam pilihan
raya, membuat janji macam-macam, jadi kerajaan tidak tunai janji, maka di automatik boleh
di drop daripada kerajaan. Ini penting.

Oleh sebab salah satu faktor Pakatan Harapan gugur pada ketika itu mereka menipu
rakyat. Janji banyak, beratus-ratus, semua percuma. Akan tetapi, rakyat tunggu tidak ada
juga. PTPTN tidak juga. Minyak tidak juga. Itu tidak juga, ini tidak juga. Jadi, ini pun perlu
saya minta kerajaan buat satu RUU baharu iaitu mana-mana parti yang menyertai dalam
pilihan raya ia menang, janji banyak sama rakyat, jadi pemerintah tidak tahu apa ia buat.

Datuk Seri Panglima Wilfred Madius Tangau [Tuaran]: Penjelasan Yang
Berhormat.

Datuk Seri Panglima Bung Moktar bin Radin [Kinabatangan]: Dia tipu rakyat.
Maka dua tahun, setahun ia gugur daripada kerajaan.

Datuk Seri Panglima Wilfred Madius Tangau [Tuaran]: Penjelasan Yang
Berhormat Kinabatangan. Sedikit.

Datuk Seri Panglima Bung Moktar bin Radin [Kinabatangan]: Sedikit tidak apa,
ya.

Timbalan Yang di-Pertua [Dato' Mohd Rashid Hasnon]: Silakan.

Datuk Seri Panglima Wilfred Madius Tangau [Tuaran]: Terima kasih Yang
Berhormat Kinabatangan.

Adalah Yang Berhormat sedar bahawa selepas pilihan raya tahun 1986 kerajaan
yang mana waktu itu iaitu PBS telah meminda Perlembagaan negeri Sabah, Artikel 18 di
mana satu undang-undang Anti Lompat Parti telah dimasukkan di sana, okey.

Akan tetapi, selepas itu mahkamah mengatakan bahawa itu bertentangan dengan
Perlembagaan Persekutuan sebab Artikel 10 dalam Perlembagaan Persekutuan. Selepas itu
apabila UMNO mengambil alih kerajaan selepas lompat-melompat 1994, UMNO pula
meminda Perlembagaan Sabah itu dan membuang peruntukan anti lompat parti itu. Jadi,
adakah Yang Berhormat sekarang Timbalan Ketua Menteri akan balik Sabah nanti supaya
dipinda Artikel 18 itu dan dimasukkan balik anti lompat parti itu?

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Tuaran.

Datuk Seri Panglima Bung Moktar bin Radin [Kinabatangan]: Yang Berhormat,
kan kita sudah membahaskan RUU ini. Pada kebiasaannya undang-undang Perlembagaan
Persekutuan ini ia supersede dengan negeri-negeri.

Akan tetapi, kita biarlah minta kerajaan negeri itu masing-masing bawalah pergi ke

Dewan masing-masing. Kalau sudah Ahli Parlimen kita martabatkan, ‘dimaruahkan’, hendak
