DR. 27.7.2022 Ay

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya, saya ingin menjemput

Yang Berhormat Tuan Ahmad Fahmi bin Mohamed Fadzil, Lembah Pantai.

6. Tuan Ahmad Fahmi bin Mohamed Fadzil [Lembah Pantai] minta Menteri Wilayah
Persekutuan menyatakan adakah kementerian bercadang meningkatkan jumlah bas
percuma GoKL serta mewujudkan laluan khas bagi bas di Kuala Lumpur bagi menggalakkan
lebih ramai warga Lembah Klang menggunakan perkhidmatan pengangkutan awam dengan
lebih selesa.

Timbalan Menteri Wilayah Persekutuan [Datuk Seri Jalaluddin bin Alias]: Tuan
Yang di-Pertua, saya mengucapkan terima kasih kepada Yang Berhormat Lembah Pantai di
atas soalan yang dikemukakan kepada Kementerian Wilayah Persekutuan.

Untuk makluman Ahli Yang Berhormat dan Ahli-ahli Dewan yang mulia ini,
perkhidmatan bas percuma GokL ini telah pun beroperasi di 11 buah laluan di sekitar Kuala
Lumpur yakni empat laluan /ast mile dan tujuh laluan first mile. Kekerapan bas adalah lima
minit sehingga lapan minit di waktu puncak dan 15 minit sehingga 30 minit di luar waktu
puncak dengan melibatkan 60 buah bas yang beroperasi yakni 33 buah unit bas electric
vehicle dan 27 buah bas unit diesel.

Penggunaan bas ini dijangka dapat beroperasi sepenuhnya menjelang awal tahun
2023. Petunjuk prestasi utama ataupun KPI Kementerian Wilayah Persekutuan telah
menetapkan bahawa dua laluan baharu perlu diwujudkan dan akan diwujudkan pada setiap
tahun dan dijangka akan mula dilaksanakan pada awal Januari tahun 2023. Dengan
bertambahnya dua laluan baharu ini, kita menjangkakan, maaf ya. Dengan bertambahnya
dua laluan baharu ini, dijangkakan penambahan sebanyak 10 lagi buah bas GoKL diperlukan
dan akan menjadikan jumlah bas yang beroperasi sebanyak 70 buah bas untuk tahun 2023.

Perwujudan laluan baharu bertujuan untuk memastikan hala tuju Kuala Lumpur ke
arah membentuk jaringan pengangkutan awam yang bersepadu. Ini dilaksanakan melalui
kerjasama_ kolektif dengan Agensi Pengangkutan Awam Darat (APAD), Kementerian
Pengangkutan dan Prasarana Malaysia Berhad. Untuk makluman Ahli Yang Berhormat,
jumlah penumpang yang menggunakan perkhidmatan bas percuma GoKL adalah seramai
3.1 juta orang dari bulan Januari 2022 sehinggalah Mei 2022 berbanding dengan pada tahun
2019, seramai hampir 19 juta orang yang menggunakan perkhidmatan ini.

Dalam masa yang sama, Dewan Bandaraya Kuala Lumpur sedang menaik taraf
lorong-lorong bas sedia ada di jalan-jalan utama seperti Jalan Sultan Azlan Shah, Jalan
Tuanku Abdul Rahman, Jalan Raja Laut dan Jalan Dang Wangi. Kerja-kerja menaik taraf
lorong bas ini juga akan turut diperluaskan ke jalan-jalan utama yang lain di sekitar ibu kota
Kuala Lumpur. Kerja-kerja seperti mengecat semula lorong bas dan memasang papan tanda
(signage) dengan izin sedang dilaksanakan oleh konduktor dan dijangka siap pada
pertengahan bulan Ogos 2022.

DBKL kini sedang bekerjasama dengan Prasarana dalam menjalankan kajian
mengenai tahap keberkesanan penggunaan lorong bas sedia ada secara maksimum dari

segi tempoh masa perjalanan bas untuk tiba ke destinasi. Kajian yang dijalankan ini adalah
