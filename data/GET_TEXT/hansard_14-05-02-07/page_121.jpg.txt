DR. 27.7.2022 116

Sebagai mana disebut oleh beberapa teman daripada dua-dua belah pihak saya,
sampai masanya juga peruntukan Parlimen ini diberikan secara sama rata. Mungkin
menerusi Suruhanjaya Parlimen atau sebagainya bukannya lagi sebagai selective kerajaan
atau pembangkang ataupun yang tandatangan MoU ataupun tidak.

Namun, sedikit lagi Setiawangsa habis. Setiawangsa berharap bahawa apa yang
berlaku pada hari ini menjawab persoalan tentang MoU yang kita tandatangan di peringkat
Pakatan Harapan. Ramai juga mereka di dalam Dewan ini yang hari ini menyokong pindaan
ini tetapi mencemuh Pakatan Harapan apabila kita tandatangan MoU.

Akan tetapi, kita merasakan selepas siri pertukaran demi pertukaran kerajaan, kita
perlukan kestabilan tetapi kestabilan itu datang dengan harga beberapa reform. Jadi, sebab
itu kita menjadi pembangkang yang konstruktif dan berprinsip bukan opposition for opposition
sit.

Dua sahaja persoalan yang Setiawangsa hendak ajukan kepada kerajaan. Apakah
akan berlaku sekiranya Ahli Parlimen ini dipecat selepas tiga tahun? Adakah pilihan raya kecil
akan diadakan? Adakah kerajaan mampu ataupun ingin melihat juga tentang fix term
Parliament Act disebut oleh beberapa Ahli Yang Berhormat tadi sebagai juga satu cara untuk
menstabilkan Parlimen di negara kita.

Anak katak tingginya lompat,
Melompat pula di tengah malam,
Ramai manusia yang suka melipat,
Umpama katak yang tidak hadir di dalam.

Terima kasih.
1810

Tuan Yang di-Pertua: Terima kasih Yang Berhormat Setiawangsa. Sebelum kita
teruskan, saya hendak umumkan senarai pembahas sehingga pukul 8.30 malam. Mungkin
kita boleh habis. Yang Berhormat Kota Kinabalu, Yang Berhormat Sik, Yang Berhormat
Lembah Pantai, Yang Berhormat Dungun, Yang Berhormat Bukit Gelugor, Yang Berhormat
Hulu Rajang, Yang Berhormat Pokok Sena dan mungkin Yang Berhormat Rasah akhir sekali.
Silakan Yang Berhormat Batang Lupar.

6.10 ptg

Dato Sri Hajah Rohani binti Abdul Karim [Batang Lupar]: Assalamualaikum
warahmatullahi wabarakatuh dan salam Keluarga Malaysia. Terima kasih kepada Tuan Yang
di-Pertua. Terima kasih atas kesempatan yang diberikan pada Batang Lupar untuk
mengambil bahagian dalam perbahasan yang sangat penting ini. Terlebih dahulu, setinggi-
tinggi tahniah saya ucapkan kepada kerajaan, terutamanya kepada Yang Amat Berhormat
Perdana Menteri iaitu Ahli Parlimen Bera dan Menteri di Jabatan Perdana Menteri, Yang
Berhormat Santubong atas keutamaan yang diberikan kepada pindaan ini dan ia menjadikan
hari yang cukup bersejarah bagi dunia politik dan sistem demokrasi negara.

Tuan Yang di-Pertua, Rang Undang-undang Antlompat Parti ini harus menjadi realiti
secepat mungkin bagi memastikan ia tidak menghakis kredibiliti kerajaan pimpinan masa kini.
Rata-rata rakyat mahukan RUU ini dikuat kuasa sebelum PRU ke-15. Oleh itu, menjadi
