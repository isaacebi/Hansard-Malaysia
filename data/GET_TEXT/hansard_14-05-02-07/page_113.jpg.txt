DR. 27.7.2022 108

memberi keadilan pada pandangan saya yang membolehkan seseorang Ahli Parlimen
menguji mandat beliau, menguji populariti beliau. Sekiranya Ahli Parlimen tersebut berniat
untuk keluar dan juga untuk meninggalkan parti tersebut, beliau dapat menguji mandat beliau
melalui pilihan raya.

Sudah pasti saya ingat apa yang disebut oleh Yang Berhormat Santubong bahawa
sesebuah demokrasi sekiranya memerlukan implikasi kewangan untuk mengadakan pilihan
raya, kita perlu mengadakan pilihan raya tersebut untuk memastikan rakyat mendapat
keadilan dan juga memilih Ahli Parlimen yang selayaknya duduk di dalam Dewan ini.

Selain daripada itu, saya agak tertarik dengan apa yang disebut oleh Yang
Berhormat Semporna juga Yang Berhormat Jempol berkenaan tentang mengosongkan
kerusi Parlimen tersebut. Terlintas idea dan juga pemikiran saya sekiranya ini dijadikan satu
loophole kepada rang undang-undang ini di mana Ahli Parlimen dengan sengaja
meninggalkan kerusi dan juga mengosongkan kerusi kerana mendapat tawaran yang lebih
besar.

Ini mungkin akan menjadi satu a new form of political prop sekiranya loophole ini
tidak diperbaiki. Kita mungkin perlu memperhaluskan sekiranya Ahli Parlimen tersebut
dengan sengaja mengosongkan dan keluar dari parti hanya sekadar untuk memberikan
laluan kepada orang yang membayar beliau untuk bertanding dalam sebuah pilihan raya kecil
pada masa yang akan datang.

Selain daripada itu, saya juga ingin menyentuh berkenaan untuk kestabilan sebuah
negara. Ini seperti apa yang disebutkan oleh Yang Berhormat Kinabatangan. Kita asyik
memikirkan berkenaan tentang politik. Mungkin apa yang berlaku setelah 18 Mei, Barisan
Nasional tumbang dan Gabungan Parti Sarawak telah mengambil keputusan untuk keluar
daripada Barisan Nasional dan mengambil langkah berkecuali, friendly to the government
ketika itu tetapi tidak menyertai coalition yang besar di dalam Pakatan Harapan.

Saya merasakan kesibukan untuk merancang, scheme of things ini akan
membebankan masa depan rakyat terutama sekali golongan muda. Maka saya ingin
mencadangkan dalam untuk kita memperkukuhkan rang undang-undang ini, alangkah
baiknya untuk kerajaan menetapkan agar setiap Ahli Parlimen mempunyai peruntukan
minimum ataupun kerajaan yang memenangi pilihan raya ini akan memberikan sejumlah
peruntukan ataupun dana kepada parti-parti yang mempunyai kerusi. Dana ini akan dibahagi-
bahagikan dengan sama rata ataupun diberikan kepada calon-calon yang mungkin kalah
tetapi masih lagi menyelaraskan kawasan tersebut.

Setiap Ahli Parlimen memerlukan peruntukan sekurang-kurangnya untuk membayar
pusat khidmat. Bagi membolehkan Ahli Parlimen berpolitik secara sihat, secara profesional
maka kita janganiah membebani Ahli Parlimen yang kalah di dalam pilihan raya dalam blok
pembangkang dengan menghukum tanpa memberikan satu peruntukan yang bermaruah
untuk mengurus pusat khidmat, untuk membayar researcher, untuk membantu Ahli Parlimen
mengeluarkan fakta-fakta dan berbahas dengan baik di Parlimen.

Juga saya memohon agar kita dapat menyokong rang undang-undang ini di mana

dalam Jawatankuasa Larangan Antilompat Parti saya dapat melihat kami dapat duduk
