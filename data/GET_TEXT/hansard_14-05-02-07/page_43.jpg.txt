DR. 27.7.2022 38

dimeterai dalam memorandum persefahaman Pakatan Harapan dengan Perdana Menteri.
Kita telah tetapkan bahawa kalau tidak dibentangkan di Parlimen, kita anggap memorandum
persefahaman itu terbatal. Jadi saya ucap tahniah kepada Perdana Menteri kerana
menunaikan janji sepertimana dimeterai.

Perbincangan diadakan dengan teliti dan apa yang dibentangkan hari ini sebenarnya
tidak sepenuhnya memenuhi tuntutan atau usul yang dikemukakan oleh wakil-wakil PH dalam
mesyuarat. Walau bagaimanapun, kita mengambil kira beberapa pandangan lain dan kita
anggap ini satu permulaan yang sangat bermakna, sangat bersejarah. Kesannya bukan dari
segi undang-undang Perlembagaan tetapi pengertian moral, integriti Ahli Parlimen yang tidak
dianggap sebagai penjual maruah dan khianat kepada amanah yang ditunjukkan

Seperti kita tahu menurut kajian Kenneth Janda, Northwestern University sehingga
2009, 40 buah negara yang telah memperkenalkan undang-undang anti lompat parti ataupun
anti pembelotan, anti-defection. Walaupun ia banyak menyentuh tentang negara-negara
berkembang tetapi kita anggap seperti mana yang disebut oleh beliau, many nations enshrine
anti-defection provisions in their constitutions, which are not depositories of temporary
legislation supaya ia kekal mantap dalam sistem Perlembagaan dan politik dalam negara.

Tuan Yang di-Pertua, seperti mana kita sedia maklum perkara pembelotan ini
ataupun pengkhianatan ini bukan baharu. Ahli-ahli Yang Berhormat dari PAS tahu ia berlaku
sejak 1961 yang menyebabkan jatuhnya Kerajaan PAS Terengganu tetapi ia tidak menjadi
pengajaran kerana parti berkenaan juga kemudian bersengkokol dan mengizinkan hal ini
berlaku.

Jadi kita anggap ini soal maruah atau integriti Ahli-ahli Parlimen sehinggakan ada
yang diuar-uarkan Members of Parliament for sale. Soalnya bukan sahaja belot, khianat atau
lompat parti, soalnya yang harus diketahui oleh Perdana Menteri dan diperhatikan oleh
badan-badan seperti SRPM ialah kerana ia melibatkan rasuah, sogokan dan penipuan.
[Tepuk]

Dengan pindaan ini, ia tidak menyelesaikan. Kita mahu menggunakan pindaan ini
untuk bertanya SPRM, mengapa janji sogokan jawatan dan sogokan wang berjuta-juta ringgit
dipadamkan dan tidak disiasat. Jadi, pindaan Perlembagaan ini memberikan gambaran
bahawa ada sesuatu yang salah. Saya terima baik pandangan Perdana Menteri, ada yang
salah. Kalau tidak, mengapakah hendak pinda Perlembagaan?

Mengapakah hendak hentikan cerita khianat dan belot dan tipu ini? Ini kerana isu
maruah dan integriti Ahli Parlimen. Janji kepada rakyat kemudian tukar dan tukar itu alasan
apa? Alasan wang, alasan jawatan yang menjanjikan dan yang menerima wang dan jawatan
harus disiasat.

Sehingga hari ini belum ada siasatan. Jadi itu yang saya anggap hal yang mesti
dikaitkan dengan pindaan Perlembagaan kerana dalam kes mutakhir Langkah Sheraton, itu
banyak laporan yang dibuat Yang Amat Berhormat Perdana Menteri tetapi tidak ada siasatan

dan kenyataan susulan oleh SPRM.
