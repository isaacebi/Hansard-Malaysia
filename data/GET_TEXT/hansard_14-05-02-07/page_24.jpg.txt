DR. 27.7.2022 19

Selain daripada, itu Yang Berhormat, bayaran yang dikenakan kepada pengangkutan
awam ini termasuk RapidKL di bawah Prasarana dan sebagainya agak murah. Kita ada
program My50, RM50 unlimited ride. Maknanya dia beli kad RMS50, dia boleh guna sepanjang
tempoh dan laluan yang disediakan untuk satu bulan.

Apa yang kita lakukan oleh pihak kementerian melalui DBKL Yang Berhormat ialah
kita sudah bagi kepada, bulan Julai ya sebanyak 716 orang staf DBKL My50 secara percuma
untuk menggalakkan mereka menggunakan perkhidmatan awam ini rather than
menggunakan kenderaan persendirian. Ini yang dilakukan oleh DBKL. Saya harap supaya
perkara ini menjadi ikutan kepada agensi dan juga jabatan yang lain.

Tuan Ahmad Fahmi bin Mohamed Fadzil [Lembah Pantai]: Soalan saya fasal tram
tadi.

Datuk Seri Haji Mohd Salim Sharif [Jempol]: Terima kasih.

Tuan Ahmad Fahmi bin Mohamed Fadzil [Lembah Pantai]: Tram, tram. Adakah
kementerian akan mempertimbangkan?

Datuk Seri Haji Mohd Salim Sharif [Jempol]: Jawapan bertulislah.

#1100

Datuk Seri Jalaluddin bin Alias: Ya, itu di dalam perancangan kita. Macam mana
kita nak upgrade ataupun kita nak tambah tram kita sepanjang laluan yang telah kita
sediakan. Cumanya sekarang ini Yang Berhormat, macam laluan lorong bas ini, saya perlu
tambah sikit ya. Laluan lorong bas ini Yang Berhormat, kadang-kadang disalah guna. Saya
sudah membuat beberapa kenyataan, disalah guna oleh pengguna yang bukan bas.

Laluan bas ini cuma untuk lorong bas, teksi pun tak boleh guna sepatutnya. Apatah
lagi kalau mereka meletakkan kenderaan di laluan ini. Maka dengan itu, pihak DBKL akan
lebih aktif dan lebih serius lagi dalam menjalankan penguatkuasaan supaya lorong ini tidak
diganggu gugat oleh kenderaan lain untuk membolehkan public confidence sikitlah, dengan
izin, Tuan Yang di-Pertua. Bila guna bas, tak adalah lewat ke tempat kerja. Macam itulah.
Terima kasih.

Datuk Seri Haji Mohd Salim Sharif [Jempol]: Ya, sebelah sini.

Datuk Rozman bin Isli [Labuan]: Labuan.

Timbalan Yang di-Pertua [Dato’ Mohd Rashid Hasnon]: Untuk soalan tambahan
yang kedua, saya jemput Yang Berhormat Bukit Bintang.

Datuk Seri Haji Mohd Salim Sharif [Jempol]: Soalan dari sana.

Datuk Rozman bin Isli [Labuan]: Lepas KL, Labuan lah.

Timbalan Yang di-Pertua [Dato’ Mohd Rashid Hasnon]: Tidak apa, saya buat
keputusan.

Tuan Fong Kui Lun [Bukit Bintang]: Saya ingin bertanya Yang Berhormat Timbalan
Menteri. Memandangkan kesesakan lalu lintas di Kuala Lumpur ini amat teruk, sebagai
sebuah ibu kota di negara kita, kKementerian haruslah mencari jalan untuk mengatasinya.
Walaupun bas ini boleh dijadikan satu cara untuk mengatasi kesesakan di Kuala Lumpur ini,
saya ingin tanya, bagaimanakah kos operasi bas GoKL selama ini sejak memulakan servis
