DR. 27.7.2022 56

[Mesyuarat ditempohkan pada pukul 1.04 tengah hari]
01430

[Mesyuarat disambung semula pada pukul 2.30 petang]

[Dato' Ramli bin Dato' Mohd Nor (Cameron Highlands) mempengerusikan
Mesyuarat]

Dato’ Ramli bin Dato" Mohd Nor [Cameron Highlands]: Bismillahi Rahmani
Rahim. Sebelum saya memulakan perbahasan pada petang ini, saya ingin mengingatkan
kepada semua Yang Berhormat. Parlimen Malaysia terdiri dari Seri Paduka Baginda Yang di-
Pertuan Agong, Dewan Rakyat dan Dewan Negara. Cokmar yang berada di depan kita
adalah simbolik kurniaan Raja-raja Melayu. Tanpa keabsahannya, satu benda yang kita
bincang pun di dalam Dewan ini tiada keabsahan.

Apa yang saya mohon dalam perbahasan di dalam Dewan yang mulia ini, peraturan-
peraturan telah ditetapkan. Walaupun saya tahu Ahli-ahli Yang Berhormat semuanya faham
tetapi walau bagaimanapun saya ingin mengingatkan beberapa perkara. Peraturan
Mesyuarat 35(1) Ahli bangun apabila dipanggil. Peraturan Mesyuarat 37(1)(b) bila minta
penjelasan jika Ahli yang mempunyai floor membenarkan, barulah dibenarkan. Ahli-ahli
bercakap yang lain itu Ahli-ahli Yang Berhormat yang lain itu mohon diam.

Mesyuarat hendaklah diam apabila Pengerusi bercakap. Keputusan Pengerusi
adalah muktamad. Kelakuan degil sebut perkara yang tidak ada kena mengena boleh
dihalang. Tidak senonoh, menghina, tidak endah Pengerusi boleh diperintah keluar.
Pertanyaan tidak boleh menjadi helah untuk berbahas. Ini adalah basic kepada peraturan-
peraturan di dalam Majlis. Saya berharap kita dapat membincang dan membahas
kepentingan-kepentingan rakyat dengan teratur. Dipersilakan sesi petang ini saya menjemput

Yang Berhormat Langkawi.

2.35 ptg.

Tun Dr. Mahathir bin Mohamad [Langkawi]: Terima kasih Tuan Yang di-Pertua.
Hari ini kita akan membahas berkenaan dengan satu perkara yang terdapat dalam
Perlembagaan negara. Perlembagaan negara adalah undang-undang utama negara kita.
Sebab itu kita perlu hormati peruntukan undang-undang negara. Kalau ada sesuatu yang
perlu dipinda dalam undang-undang negara, ia hendaklah mendapat sokongan daripada dua
pertiga daripada Ahli Dewan yang hadir.

Saya dapati ada kalanya yang kita tidak menghormati undang-undang negara dalam
Dewan ini. Saya ingin baca satu peruntukan yang menunjuk bahawa kita tidak patuh kepada
undang-undang negara.

Perkara 48 (1)(e) tertakluk kepada peruntukan perkara ini, “seseorang hilang
kelayakan untuk menjadi Ahli mana-mana satu Majlis Parlimen jika dia adalah dan telah
didapati atau diisytiharkan tidak sempurna akal atau dia seorang bankrap atau dia memegang
sesuatu jawatan berpendapatan atau setelah dinamakan untuk pemilikan di mana-mana satu

Majlis Parlimen atau Dewan Undangan Negeri dan dia telah disabitkan atas satu kesalahan
