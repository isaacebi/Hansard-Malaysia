DR. 27.7.2022 125

Raja-Raja Melayu juga berlaku di sini. la memerlukan pindaan Perlembagaan yang
mempertanggungjawabkan kita pada hari ini untuk masa depan rakyat dalam negara kita.

Demikian juga tokoh-tokoh besar dunia seperti Abraham Lincoln bila beliau
membawa satu undang-undang untuk menghapuskan perhambaan di Amerika Syarikat
sehingga beliau dibunuh oleh John Wilkes Booth atas perjuangannya yang tuntas itu. Dibawa
undang-undang itu pada tahun 1863, 1 Januari 1863. Undang-undang itu dinamakan
Emancipation Proclamation. la dapat direalisasikan selepas beliau dibunuh beberapa tahun
kemudian.

Oleh sebab itu apa yang kita lakukan pada hari ini adalah merupakan suatu
kemenangan, suatu yang kita berikan keyakinan kembali kepada rakyat dan yang lebih
penting daripada itu ialah kita menghantar satu mesej yang jelas pada masyarakat
antarabangsa bahawa kita hari ini sedang bergerak untuk memulihkan negara kita. Apa pun
yang berlaku sebelum ini saya rasa ramai kawan-kawan telah berucap tentang hal Sheraton
Move, tentang hal bagaimana berlakunya lompat parti yang saya anggap Tuan Yang di-
Pertua it is water over the dam yang tidak perlu kita ungkit lagi.

Akan tetapi, hari ini kita bergerak untuk memulihkan negara kerana kita telah hilang
apa yang kita dikatakan we Jost the trust deficit. Negara asing, negara luar hari ini hilang
kepercayaan terhadap wibawa negara kita. MIT] Boleh memberikan fakta-fakta yang lebih
konstruktif, berapa ramai syarikat-syarikat multinasional yang telah mengalihkan destinasi
mereka dari Malaysia ke Vietnam. Mereka beralih ke Jakarta yang ada pada hari ini melihat
bahawa Presiden Jokowi yang lebih meyakinkan mereka.

Saya baharu selesai minum kopi dengan rakan-rakan diplomat dari Indonesia. Apa
mereka kata? Kita hendak share pada petang ini bahawa dalam satu penggal bapak Jokowi
masuk ke dalam kantornya secara faktanya dia telah memasukkan, Tuan Yang di-Pertua,
hampir 500 orang bekas Menteri, bekas gabenor, bekas tentera dalam penjara.

Maka dia telah menghantar satu isyarat yang jelas dan hari ini pelabur-pelabur,
syarikat multinasional Toyota, Honda, Hyundai, dan Sony beralih ke Jakarta. Ini jangan
dipandang ringan. Secara bergurau Tuan Yang di-Pertua, kita pernah berucap dahulu “Hati-
hati”. Ya, negara kita hari ini menjadi syurga kepada orang asing untuk datang. Orang Nepal
datang, Bangladesh datang, Indonesia menghantar pekerja-pekerja mereka datang jadi maid
dalam negara kita.

Satu hari esok kalau kita salah urus negara kita, kalau kita membiarkan semua ini
berlaku, hilang wibawa. Pohon jangan berlaku. Kita bimbang esok cucu saya, cucu anda
semua esok, mungkin mencari pekerjaan baharu di tanah besar Indonesia. Adakah ini satu
perkara yang tidak boleh berlaku?

Saya harap adanya pindaan ini meyakinkan kembali negara kita. Insya-Allah bila
berlakunya PRU mungkin tahun ini ataupun tahun depan, rakyat tidak lagi takut untuk keluar
mengundi. Kita bina kembali keyakinan mereka untuk keluar mengundi, insya-Allah. Saya
rasa apa pun yang akan berlaku selepas PRU yang akan datang kita boleh membina sebuah
kerajaan yang lebih baik.
