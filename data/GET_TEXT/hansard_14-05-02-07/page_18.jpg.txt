DR. 27.7.2022 13

peratus kepada RM270.39 bilion berbanding tempoh yang sama pada tahun lepas. Terima
kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Menteri.
Soalan tambahan pertama, sila Yang Berhormat Penampang.

Datuk Ignatius Dorell Leiking [Penampang]: Terima kasih Tuan Yang di-Pertua.
Terima kasih Yang Berhormat Menteri. Jawapan, / am satisfied with the answer and
congratulation.

Saya ingin tanya sebagai soalan tambahan Tuan Yang di-Pertua, bahawa kita tahu
Malaysia dan China. Malaysia ialah second largest trading partner dengan China selama 13
tahun dan kita juga dengar and we read bahawa Vietnam is the next manufacturing house or
power house dalam region kita.

01040

Soalan saya adalah sejauh manakah Dasar Sifar COVID-19 atau Zero-COVID-19
Policy China yang dilaksanakan akan menjejas Malaysia dan rakan-rakan RCEP dan jenis
industri yang akan terkesan di Malaysia dan juga langkah-langkah yang diambil kerajaan bagi
meningkatkan hubungan perdagangan dua hala dengan Vietnam?

Satu lagi Yang Berhormat Menteri, saya telah membangkit isu RCEP di DUN minggu
lepas DUN Sabah dan saya ingin memohon bahawa MITI memberikan penerangan lebih
mendalam berkenaan dengan RCEP kepada Kerajaan Negeri Sabah khususnya dengan
Rules of Origin and Preferential Certificate. Terima kasih.

Dato’ Seri Mohamed Azmin bin Ali: Terima kasih Yang Berhormat Penampang.
Saya bersetuju tentang situasi di negara China pada hari ini di mana kalau kita melihat banyak
laporan dan kajian yang telah pun diterbitkan akan berlaku kesederhanaan ataupun
kelembapan akibat Dasar Sifar COVID-19 yang diamalkan oleh negara China. Sudah
tentulah pergerakan dan penutupan sempadan itu memberikan kesan kepada facilitation of
trade and investment di antara negara China dengan negara-negara anggota RCEP.

Namun seperti yang saya sebutkan tadi, kalau kita melihat trade performance bagi
negara kita pada bulan Jun ini, ia berlaku peningkatan sebanyak 43.4 peratus kepada
RM270.39 bilion dan perdagangan dengan negara China yang juga merupakan anggota
negara RCEP telah mencatatkan pertumbuhan dua digit bagi 19 bulan berturut-turut. Jadi,
sementara dunia hari ini menghadapi kekangan dan juga cabaran yang besar, Malaysia akan
terus menjalin hubungan kerjasama diplomatik dan juga perdagangan dan pelaburan dengan
negara China dan juga negara-negara anggota RCEP.

Berhubung dengan persoalan yang dibangkitkan oleh Yang Berhormat Penampang
tentang bagaimana MITI boleh memainkan peranan untuk memberikan penerangan dan
kerjasama kepada kerajaan-kerajaan negeri, saya bersetuju sebab sebagai negara anggota
RCEP, manfaat ini harus juga digarap dan dikecapi oleh kerajaan-kerajaan negeri. Ini kerana
syarikat-syarikat dari negeri yang berkenaan harus diberikan penjelasan dan taklimat tentang
obligasi dan manfaat yang boleh diperolehi melalui Rules of Origin yang dibangkitkan oleh
Yang Berhormat Penampang.
