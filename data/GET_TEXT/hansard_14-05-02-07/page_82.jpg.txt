DR. 27.7.2022 ras

Datuk Seri Panglima Haji Mohd Shafie bin Haji Apdal [Semporna]: Tuan Yang di-
Pertua, yang saya jelaskan tadi itu there’s no clarity dari segi rang undang-undang yang perlu
ditekankan bahawa keadaan ini seharusnya tidak berlaku kerana itu suara individu tetapi
suara parti berbeza membolehkan supaya kerajaan — Seperti juga yang berlaku hari ini.
01550

Suara pembangkang sebetulnya tidak selari tetapi memorandum sudah signed,
banyak penyakit yang datang, kansernya tetapi kita biarkan keadaan itu supaya dihalusi oleh
Yang Berhormat Menteri, bagaimana membaikkan keadaan perundangan yang ada di negara
kita ini.

Satu, daripada segi punitifnya. Apabila saya lihat rang undang-undang ini, tidak ada
daripada segi-— tidak begitu berat sangat persoalan dibangkitkan tentang seseorang itu sudah
melompat, selepas itu dia boleh bertanding. Di Sabah, sampai dia bertanding— terkadang itu
Yang Berhormat Tuan Yang di-Pertua, ada di antara mereka mendapat imbuhan. Saya tidak
tahu betul kah tidak, RM5 juta, RM4 juta. Sudah dapat RM4 juta, RM5 juta, selepas itu apabila
bubar Dewan, dia menggunakan duit RM1 juta, RM4 juta fixed deposit, letak di akaun dia,
jadi business. Ke mana kita punya kaedah untuk hendak pastikan supaya tegah dia?

We must very punitive. Maka dengan itu, saya cadangkan supaya satu penggal
kepada Yang Berhormat melompat tidak boleh bertanding. Bukannya hukuman berat sangat,
kita tidak mahu nanti ada Yang Berhormat seperti Yang Berhormat Keningau pun, contohnya.
Rakan saya daripada sebelah sana. Daripada STAR, daripada PBS, daripada PBRS,
daripada UPKO, macam-macam parti sudah. Sudah tujuh parti yang masuk, ke mana hala
tuju kita? Individu kita kena urus, ahli-ahli politik ini, ROS kerana itu merupakan satu keadaan
yang boleh mengawal gabungan parti-parti. Akan tetapi dalam perundangan ini juga, seorang
individu perlu diurus oleh undang-undang yang ada ini. Tuan Yang di-Pertua...

Datuk Seri Panglima Abdul Azeez bin Abdul Rahim [Baling]: Baling. Yang
Berhormat Semporna, saya tertarik dengan perbahasan Yang Berhormat Semporna. Apakah
Yang Berhormat setuju, ROS juga adakan dalam sistem CTOS. Makna kerja, kalau dia sudah
masuk dalam parti ini, dia hendak pergi parti lain, tekan dalam CTOS itu, dia sudah blacklist
sudah, tidak boleh pergi parti lain. / think ini juga patut kita fikirkan macam CTOS. Kalau
tidak...

Datuk Mohd Azis bin Jamman [Sepanggar]: Setuju, setuju. Ini saya setuju Yang
Berhormat Baling.

Datuk Seri Panglima Abdul Azeez bin Abdul Rahim [Baling]: ...macam tujuh,
lapan, sembilan, sepuluh parti kan? Jadi, apakah pandangan Yang Berhormat Semporna?

Datuk Seri Panglima Haji Mohd Shafie bin Haji Apdal [Semporna: Memang saya
ingat kalau perkara ini perlu kita halusi seperti yang dinyatakan. Walaupun banyak
kepincangan rang undang-undang ini. Apabila saya halusi, membaca keadaannya, it is not a
complete kind of law. Not only untuk mencegah, bukan hanya menjadi deterrent yang ada
tetapi oleh kerana kita harus mempunyai pendekatan this is the law, kita kena bagi
persetujuan, sokongan yang padu untuk memulakan titik permulaan kepada kita
