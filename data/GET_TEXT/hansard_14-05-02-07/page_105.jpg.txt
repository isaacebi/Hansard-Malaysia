DR. 27.7.2022 100

pilihan raya. Maka, kita mesti melihat balik rang undang-undang ini. Sekali mungkin ya, untuk
kedua kali, mereka ini mungkin tidak boleh, tidak diizinkan melalui rang undang-undang ini
untuk bertanding waima atas nama mana-mana parti sekalipun.

Tuan Yang di-Pertua, saya berharap agar pihak kerajaan dapat membawa pindaan
baru sesegera yang mungkin selepas pindaan Perlembagaan ini diluluskan. Ini cadangan
saya, kalau apa yang ada ini pada pandangan saya sememangnya tidak akan menyelesaikan
masalah seperti yang saya katakan tadi. Jika lompat parti ini ialah penyakit, ini ialah barah
dan pindaan yang dicadangkan ini ialah ubatnya. Seterusnya, bagaimana- satu minit lagi
Tuan Yang di-Pertua, saya gulung. Seterusnya, bagaimana pula dengan status Ahli Dewan
Undangan Negeri? Kita harap apa yang kita putuskan pada hari ini akan disahut secepat
mungkin oleh pihak negeri masing-masing. Perlu kalau ada saya menyokong Yang
Berhormat Kinabatangan, kalau ada satu sidang khas di peringkat negeri juga, maka kita
berharap akan dapat disegerakan.

Jadi kesimpulannya Tuan Yang di-Pertua, kita berharap langkah yang diambil di
peringkat Dewan Rakyat ini akan turut diikuti dengan kata lainnya oleh Dewan Undangan
Negeri. Saya mohon maaf sekiranya pandangan saya ini tidak bertepatan dengan cita rasa
pindaan rang undang-undang ini. Akan tetapi apa yang saya katakan ini lahir daripada isi hati
saya, daripada rakyat yang saya wakili.

Terakhir Tuan Yang di-Pertua, kalau saya tidak bersetuju dengan parti saya, saya
UMNO - Barisan Nasional. Kalau tidak bersetuju, saya boleh keluar daripada parti. Akan
tetapi prinsip yang saya ambil kalau berlaku pada diri saya, saya akan kosongkan kerusi
tersebut dan saya tidak akan bertanding lagi sehingga tempoh pilihan raya yang akan datang.
Kita mesti ada prinsip, ada maruah, ada moral, jangan gadaikan keyakinan rakyat yang kita
wakili. Terima kasih banyak, Tuan Yang di-Pertua. Saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Machang. Seterusnya, saya jemput Yang Berhormat Selangau.

5.09 ptg.

Tuan Baru Bian [Selangau]: Tuan Yang di-Pertua, terima kasih kerana memberi
saya peluang untuk membahaskan Rang Undang-undang Lompat Parti. Ada beberapa
sebab kenapa kita harus menyokong Rang Undang-undang Lompat Parti ini. Alasan pertama
adalah untuk memastikan kestabilan dan ketahanan kerajaan. Undang-undang Anti Lompat
akan menghalang pihak daripada melakukan sebarang aktiviti yang menentang amalan
sistem berdemokrasi dan perbuatan lain dalam percubaan mereka untuk menggugat
kestabilan kerajaan yang dipilih.

01710

Tuan Yang di-Pertua, dalam beberapa tahun kebelakangan ini, Malaysia telah
berhadapan dengan kerajaan yang tidak stabil, yang kronik dan banyak membawa kepada
keburukan. Contoh amalan yang tidak diingini yang telah berlaku adalah seperti melepaskan
jawatan dan melantik untuk mendapatkan sokongan. Ini mengganggu tumpuan anggota

kerajaan daripada memberikan tumpuan dan keutamaan sepenuhnya kepada rakyat dalam
