DR. 27.7.2022 70

moral rakyat. Apabila berlaku skandal rasuah, penyelewengan waktu itu dilakukan oleh
pemimpin-pemimpin MCA dalam Koperasi Bersatu. Moral-moral rakyatnya, mereka
menghukum MCA kerana terlibat dalam penipuan dan presidennya dipenjarakan kerana
berlaku dalam Koperasi Bersatu pada waktu itu. Orang-orang Cina mengambil keputusan
menghukum pemimpin-pemimpin mereka.

Skandal berlaku kepada Maika Holdings, bagaimana didedahkan dalam Parlimen
dan di luar Parlimen. Jutaan ringgit disalahgunakan. Maka kaum India menghukum pemimpin
mereka terutama pemimpin-pemimpin MIC.

Sekarang kita lihat pula orang Melayu. Bagaimana mereka hendak pergi maruah
mereka? Ini yang disebut oleh Profesor Syed Hussein Al-Atas ataupun Profesor Dr. Kamal
Hassan. Rasuah ini soal maruah suatu kaum. Skandal 1MDB didedahkan di seluruh dunia
skandal yang terbesar. Ya, ada orang bukan Melayunya di situ Jno Low tetapi rata-ratanya
pemimpinnya orang Melayu. Misalnya bekas KSN, menerima elaun RM30,000 sebulan
selama enam tahun sekalipun tidak hadir mesyuarat. Pendedahan beli subang, beli gelang,
beli itu, skandal seks dan sebagainya menggunakan wang rakyat. Apakah sikap moral orang
Melayu untuk menghukum mereka yang terlibat dalam skandal 1MDB ini?

Kalaulah orang Melayu tidak menghukum pemimpin yang terlibat dalam skandal ini,
kita akan menjadi kaum yang cukup lemah pada masa akan datang. Ertinya moral orang-
orang Melayu ke arah mana. Kita bimbang melalui pilihan raya kadangkalanya tidak boleh
menukarkan kerajaan apabila sistemnya sebegitu rupa. Peruntukan Parlimennya, peruntukan
DUN-nya.

Mungkin tidak boleh berubah seperti yang berlaku di Sri Lanka. Bila datang pilihan
raya, golongan parti Ceylonese ataupun Sinhalese boleh menang dengan begitu hebat. Raja
paksa masuk pilihan raya, dia boleh cara psikologinya memaksa rakyat, psikologinya untuk
memilih bumiputera untuk terus memimpin. Tidak cukup duit, pinjam. Rasuah berleluasa.
Akhirnya, negara bankrupt. Apabila sudah bankrupt, baru rakyat ramai-ramai pergi mandi di
kolam Perdana Menteri.

Kita bimbang di Malaysia juga akan jadi begitu. Datang pilihan raya, golongan kurap
ini boleh menang juga. Dengan psychology effect, dengan isu kaum, jangan benarkan orang-
orang bukan Melayu memerintah. Jangan mereka menang banyak. Kurap pun kita kena
sokong orang Melayu. Kena sokong orang Islam. Akhirnya, hutang negara bertambah. Indeks
rasuah meningkat. Sampai negeri bankrupt, barulah rakyat hendak keluar pergi mandi di
kolam Menteri-menteri. Ketika itu tidak berguna lagi Tuan Yang di-Pertua.

01530

Apa yang berlaku di Sri Lanka sekarang ini. Keadaan demografi Sri Lanka lebih
kurang sama dengan kita. Di sini, di atas nama Melayu Islam, kita pertahankan kerajaan dan
dihasut rakyat, “Rasuah pun tak apa, menyeleweng pun tak apa” sebab mereka ini Melayu
dan Islam. Akhirnya, ayat-ayat yang dikumandangkan, [Membaca sepotong hadis] “Bukan
golongan aku orang yang berjuang atas semangat asabiyyah.” Kata Nabi, kita lupakan ayat
itu. Apa yang penting, ‘Melayu Isle’ mesti berkuasa.
