DR. 27.7.2022 64

itu melanggar keputusan parti. Perkara ini juga boleh berlaku di sebelah sana. Kalau sebelah
sana ada Ahli Parlimen yang tidak menyokong Yang Amat Berhormat Bera sebagai Perdana
Menteri, sokong Yang Berhormat Port Dickson sebagai Perdana Menteri. Maka kalau mereka
dipecat, dia juga tidak akan mendapat kesan sebab kerusinya masih kekal.

Jadi Tuan Yang di-Pertua, saya tahu bahawa keputusan ini dibuat kerana tidak ada
consensus dalam Jawatankuasa Pilihan Khas. Saya tahu bahawa kita memerlukan
consensus daripada semua parti supaya kita ada dua per tiga. Akan tetapi saya rasa ada
jalan keluar dia. Apa jalan keluar dia? Saya nak mendapatkan kepastian daripada Yang
Berhormat Menteri semasa menggulung nanti ialah bahawa kalau seseorang Ahli Dewan
Rakyat itu asas dia ialah keahlian keanggotaannya kepada parti. Apabila seseorang Ahli
Dewan Rakyat itu asas dia kepada parti maka dia juga tertakluk kepada undang-undang
tubuh parti ataupun perlembagaan parti. Saya nak bangkitkan dan supaya Yang Berhormat
Menteri boleh jawab dalam perkara ini.

Kalau dalam perlembagaan parti, sesebuah parti politik diletakkan, dikhususkan
bahawa kalau dalam keadaan-keadaan yang saya sebut tadi, umpamanya dari segi
sokongan kepada Perdana Menteri, undian kepada belanjawan, undian dalam Perlembagaan
Persekutuan, kalau seseorang Ahli Dewan Rakyat itu dia melanggar keputusan parti dan
dalam perlembagaan parti ditulis secara jelas, kalau keadaan-keadaan sebegitu, Ahli Dewan
Rakyat itu melanggar keputusan parti, maka he ceases to be a member ataupun keahliannya
tergantung atau keahliannya terlucut secara automatiknya, tergugur secara automatiknya.
Maka, bolehkah itu tidak dianggap sebagai pemecatan dan dia akan hilang kerusi apabila
pimpinan parti menulis surat kepada Tuan Yang di-Pertua bahawa keahliannya sudah
tergugur kerana dia melanggar perlembagaan parti. Jadi, itu bagi saya merupakan salah satu
way out supaya parti-parti politik dapat kita ada safeguard yang lebih ketat.

Saya nak memberitahu kepada Yang Berhormat Menteri, kalau Yang Berhormat
Menteri esok gulung mengatakan bahawa ini boleh dilaksanakan saya berjanji DAP akan
merupakan parti politik yang pertama kita akan pinda perlembagaan parti untuk masukkan
seksyen ini dalam perlembagaan parti kita. Sebab kita nak full prove. Kita tidak mahu satu
Perlembagaan dipinda bahawa ia tidak boleh dilaksanakan dengan full prove. Jadi saya harap
Yang Berhormat Menteri boleh jawab dalam penggulungan esok.

Perkara yang terakhir, saya tahu masa sudah habis. Saya ringkas sahaja iaitu
berkenaan Jadual Kelapan. Jadual Kelapan ini merujuk kepada untuk dewan undangan
negeri. Saya nak tanya sama ada walaupun ada pindaan kepada Jadual Kelapan ini, sama
ada dewan-dewan undangan negeri boleh menggubal undang-undang anti lompat parti
mereka, enakmen anti lompat parti mereka sendiri. Umpamanya di Pulau Pinang, sebenarnya
sudah ada Enakmen Anti Lompat Parti. Kalau mereka tak ikut apa yang kita rangka sini, kalau
dewan undangan negeri merangka undang-undangnya sendiri yang mungkin lebih ketat,
adakah dewan undangan negeri dibenarkan merangka ataupun menggubal enakmen

undang-undang negeri mereka.
