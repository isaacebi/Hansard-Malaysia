DR. 27.7.2022 62

memperjuangkan pindaan ini dan beliau tidak pernah berputus asa. [Tepuk] Walaupun
mendapat rintangan, mendapat tentangan dalaman tetapi beliau begitu konsisten dalam
perkara ini. Saya ucapkan tahniah.

01500

Kedua, saya nak menyatakan bahawa — ini menunjukkan bahawa_ proses
penggubalan undang-undang kita. Sepatutnya apa yang berlaku dalam proses pada kali ini
dijadikan sebagai rujukan kepada penggubalan undang-undang kita pada masa hadapan
kerana kita melihat apabila sesuatu rang undang-undang itu dirujuk kepada Jawatankuasa
Pillhan Khas, maka kita boleh memperincikan lagi pindaan tersebut. Kita dapat
memperuntukkan pindaan tersebut. Apa yang penting apabila kita rujuk kepada satu
Jawatankuasa Pilihan Khas bipartisan maka kita boleh mencapai consensus untuk membawa
pindaan kepada sesuatu rang undang-undang itu. Ini merupakan satu proses yang progresif.

Ketiga Tuan Yang di-Pertua, saya nak merakam bahawa saya berdiri di sini mewakili
parti saya DAP, untuk menyokong penuh terhadap pindaan Perlembagaan ini untuk
membawa satu undang-undang anti lompat parti yang telah diperjuangkan selama ini oleh
pimpinan DAP sejak tahun 70-an lagi. Sejak Yang Berhormat Iskandar Puteri pada ketika itu
merupakan Ketua Pembangkang dalam Dewan yang mulia ini dan juga tidak lupa kepada
mendiang Dato’ Seri Utama Karpal Singh yang konsisten memperjuangkan antilompat parti
ini sehingga akhir hayat beliau.

Pada hari ini, kita dapat lihat hasilnya bahawa satu pindaan Perlembagaan dapat
dibawa dan ini merupakan satu hasil kepada persefahaman MOU di antara Pakatan Harapan
dengan kerajaan yang tanpa persefahaman ini sudah tentu pindaan hari ini tidak mungkin
dapat di adakan kerana kita tahu sebarang pindaan Perlembagaan Persekutuan memerlukan
majoriti dua per tiga. Pada hari ini, dalam konteks senario politik tanpa persefahaman antara
Pakatan Harapan dengan kerajaan tidak mungkin sesuatu pindaan Perlembagaan dapat
diadakan.

Ini merupakan satu keunikan Tuan Yang di-Pertua. Dalam politik negara kita yang
tak stabil pada hari ini, kita ada persefahaman. Kita ada understanding di antara
pembangkang dengan kerajaan. Parti yang digulingkan oleh pihak sana menjadi kerajaan
mereka tetapi pada hari ini kita berlapang dada. Kita memberikan persefahaman kepada
kerajaan untuk membawa pembaharuan, untuk membawa reform, untuk membawa perkara-
perkara yang apa dikatakan oleh Yang Berhormat Pengerang pagi tadi sebagai political reset
dan kita menyokong penuh political reset tersebut.

Saya nak menyatakan kepada Yang Amat Berhormat Bera secara terbuka supaya
jangan tunduk kepada apa-apa tekanan dalaman parti beliau [Tepukj. Bawalah
pembaharuan, bawalah reform apa-apa undang-undang yang dapat kita memperkemaskan
sistem politik negara kita ini, kita akan menyokong. Dalam baki beberapa bulan mandat
parlimen ini, saya berharap Yang Amat Berhormat Bera berani untuk meninggalkan satu
legasi untuk beliau sebagai Perdana Menteri yang dapat melaksanakan reform dengan
sokongan penuh, sokongan kuat dari blok pembangkang khususnya Pakatan Harapan.
