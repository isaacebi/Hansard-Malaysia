DR. 27.7.2022 92

Saya yakin, jikalau Yang Amat Berhormat Perdana Menteri dan kerajaan ini dapat
lakukan perkara tersebut, rakyat akan sokong dan kita di blok pembangkang juga akan angkat
dan sokong kerana akhirnya walaupun kita berada di parti yang berbeza tetapi idaman kita
untuk membina Malaysia yang maju itu adalah the common dream which we can do together.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Muar. Seterusnya saya ingin menjemput Yang Berhormat Jempol. 10 minit.

4.39 ptg.

Datuk Seri Haji Mohd Salim Sharif [Jempol]: Bismillahi Rahmani Rahim.
Assalamualaikum warahmatullahi wabarakatuh. Salam sejahtera dan salam Keluarga
Malaysia.

Terima kasih Tuan Yang di-Pertua kerana mengizinkan saya untuk turut serta dalam
perbahasan Rang Undang-undang Perlembagaan (Pindaan) (No. 3) 2022. Pertamanya, saya
ingin merakamkan ucapan tahniah kepada kerajaan yang komited untuk melindungi hak dan
suara Keluarga Malaysia selaku pemilihan pemilih dalam pilihan raya. Terima kasih juga saya
ucapkan kerana telah melakukan berbagai-bagai sesi libat urus yang menyeluruh bersama
pihak yang berkepentingan, NGO, Ahli Parlimen kerajaan dan juga pembangkang serta
rakyat.

Sesungguhnya, RUU ini merupakan proses penting dan titik bersejarah buat negara
bagi memastikan kuasa rakyat sentiasa dipelihara dan tidak dipermainkan oleh ahli politik.
Oleh yang demikian, RUU ini wajar disokong dan diluluskan dengan sebulat suara supaya
dapat dilaksanakan dengan kadar segera.

01640

Tuan Yang di-Pertua, pasca PRU-14 kita telah menyaksikan beberapa siri PRK yang
telah dilaksanakan kerana kekosongan kerusi akibat kematian penyandang seperti di
Parlimen Tanjung Piai. Bagi Cameron Highlands dan Kimanis pula PRK terpaksa diadakan
kerana mahkamah memutuskan untuk membatalkan keputusan semasa PRU yang ke-14.
Manakala, Parlimen Port Dickson PRK terpaksa dibuat kerana penyandang mahu memberi
laluan kepada individu lain untuk diangkat sebagai Ahli Parlimen.

Merujuk kepada Fasal baharu 3 yang bertujuan untuk memotong Fasal (6) Perkara
48 iaitu membolehkan mana-mana Ahli Dewan Rakyat untuk melepaskan keahlian untuk
bertanding semula dalam pilihan raya pada bila-bila masa. Saya bimbang perkara ini boleh
menjadi liabiliti kerana terdapat ruang untuk ahli politik mengambil kesempatan demi
kepentingan parti politik dan juga individu. Tindakan mengosongkan kerusi dan dibenarkan
bertanding pada bila-bila masa boleh dianggap sebagai memainkan suara rakyat yang telah
selesai membuat pilihan raya semasa pilihan raya yang diadakan.

Umum mengetahui kos perbelanjaan untuk mengadakan PRK menelan belanja yang
besar dan mencecah jutaan ringgit. Contohnya, RM3.6 juta di Parlimen Port Dickson.
Mengosongkan kerusi sesuka hati demi agenda politik atau peribadi dan perlu mengadakan

PRK, kos terpaksa ditanggung oleh kerajaan adalah tidak boleh diterima sama sekali. Adalah
