DR. 27.7.2022 10

ialah dua tiga kali sudah di Dewan ini saya pernah mengajukan berkenaan dengan U-turn di
Kampung Kawang.
#1030

Di mana biarlah saya simpan di sini. Kalau dapat dilihat, di sini adalah U-turn yang
sudah sedia ada. Hanya orang kampung Kawang ingin dapat melintasi di sini supaya mereka
akan dapat melalui jalan ini untuk masuk ke kampung. [Merujuk kepada dokumen] Kalau
tidak, mereka akan terpaksa mengambil dua kilometer lagi untuk ke U-turn seterusnya. Ini
membuang masa kepada mereka, begitu juga dengan dari segi petrol dan sebagainya.

Jadi, kalau ketika ini apa yang terjadi ialah yang berwarna kuning ini adalah laluan
yang dipakai oleh orang-orang Kampung Kawang dan kampung-kampung di sekitarnya.
[Merujuk kepada dokumen] Di mana mereka ini sudah banyak kena tangkap dan didenda
oleh pihak berkuasa. Jadi, ini saya tidak mahu berlaku dan berulang. Apa yang paling penting,
kenapakah kerajaan susah sangat untuk mendapatkan cadangan jalan baharu di sini di, di
tepi jalan sini. [Merujuk kepada dokumen] Jadi saya mahu kerajaan ambil lah perhatian
kepada orang ini.

Begitu juga dengan U-turn di Kampung Mook, di mana di Kampung Mook ini banyak
kampung yang di sekitarnya. Apabila pagi mereka memang susah sekali, terlalu ramai dan
banyak orang menggunakan jalan ini. Jadi, di sanalah kita melihat kesesakan untuk orang
U-turn. Kita mesti tahu di highway adanya on coming car, susah untuk mereka melimpas
apabila on coming car itu datang.

Timbalan Yang di-Pertua [Dato' Mohd Rashid Hasnon]: Jadi apa soalannya?

Tuan Haji Ahmad bin Hassan [Papar]: Jadi, saya ingin dan mahu kerajaan
mengambil tindakan yang sewajarnya untuk perkara ini. Tolong, saya betul-betul meminta
tolong. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Papar. Sila.

Dato’ Sri Haji Fadillah bin Yusof: Terima kasih Yang Berhormat Papar. Tuan Yang
di-Pertua, soalan itu mungkin keluar daripada asas persoalan tadi tetapi saya akan
mengambil maklum apa yang dipersoalkan dan dihasratkan oleh Yang Berhormat Papar.

Cuma untuk makluman umum, bila kita membina satu highway yang dalam skop
empat lorong iaitu dua hala. U-turn ini biasanya dalam technical drawing ia ialah jarak antara
satu U-turn dengan satu U-turn memang dua kilometer. Sebab kalau kita buat lebih pendek
daripada itu ia akan membahayakan pengguna jalan raya sebab bila highway, kenderaan
akan bergerak laju dan Yang Berhormat Papar juga mengatakan tadi memang susah hendak
keluar dan masuk bila adanya U-turn dan sebagainya.

Akan tetapi, apa pun, apa yang disuarakan oleh Yang Berhormat Papar tadi saya
akan berbincang dengan JKR negeri Sabah untuk melihat aduan dan cadangan dan
bagaimana kita dapat mengurangkan rungutan orang ramai berhubung kait dengan
penggunaan jalan tersebut. Akan tetapi yang lebih utama keselamatan pengguna adalah
lebih utama berbanding dengan keselesaan. Ini sebab keselamatan lebih utama dalam skop

teknikal ini. Terima kasih.
