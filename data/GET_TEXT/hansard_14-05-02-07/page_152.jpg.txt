DR. 27.7.2022 147

Dato’ Ramli bin Dato’ Mohd Nor [Cameron Highlands]: Yang Berhormat, sila
gulung.

Tuan Cha Kee Chin [Rasah]: Ya saya ambil seminit untuk merumuskan. Terima
kasih. Komitmen terhadap parti tersebut yang telah memberikan watikah sebagai calon mesti
diteruskan, mesti dipegang secara berprinsip sepanjang tempoh masa. Oleh sebab kita tahu
rakyat ataupun pengundi yang mengundi pada hari ini— tadi seperti mana yang saya
sebutkan bukan sebab muka kita handsome dan sebagainya. Sebab prinsip yang didukung
oleh parti tersebut dan jentera parti yang membantu seseorang calon dalam sepanjang
kempen ataupun urusan yang berkaitan dengan pilihan raya.

Jadi saya berharap pada hari ini dan esok, semua di kalangan kita akan sama-sama
dapat memahat sejarah dalam Demokrasi Berparlimen kita. Ini supaya pada PRU yang akan
datang, kita sama-sama memastikan tiada lagi kejadian-kejadian yang berlaku sebelum ini.
Bukan setakat Langkah Sheraton di peringkat pusat Tuan Yang di-Pertua, di banyak negeri.

Kalau kita imbas kembali...

[Pembesar suara dimatikan]

Dato’ Ramli bin Dato’ Mohd Nor [Cameron Highlands]: Yang Berhormat. Yang
Berhormat...

Tuan Cha Kee Chin [Rasah]: ...Di Perak, di Kedah, di Melaka, di Johor. [Bercakap
tanpa pembesar suara] Saya— sedikit lagi Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat, sila
gulung.

Tuan Cha Kee Chin [Rasah]: Saya harap sebelum PRU-15, kita dapat pastikan
bukan setakat di peringkat pusat tetapi semua negeri dengan adanya Akta Anti Lompat Parti
ini. Oleh sebab dua tahun yang lepas, selain dari Langkah Sheraton, di Johor kita tengok ada
yang lompat parti, ADUNnya Melaka, Perak, Kedah dan sebagainya.

Dato’ Ramli bin Dato’ Mohd Nor [Cameron Highlands]: Yang Berhormat, Yang
Berhormat.

Tuan Cha Kee Chin [Rasah]: Jadi, saya harap sama-samalah kita mendukung
undang-undang ini. Akhirnya ia akan menjadi undang-undang yang akan menjamin prinsip
berparlimen, prinsip pengundian rakyat yang dihormati.

Dato’ Ramli bin Dato’ Mohd Nor [Cameron Highlands]: Yang Berhormat, amaran
pertama.

Tuan Cha Kee Chin [Rasah]: Okey, terima kasih Tuan Yang di-Pertua. Petang-
petang sabar Tuan Yang di-Pertua. Terima kasih.

Dato’ Ramli bin Dato’ Mohd Nor [Cameron Highlands]: Memandangkan masa ada
lagi setengah jam dan pembahas ada empat orang. Maka saya akan beri lima minit untuk
setiap pembahas. Dalam senarai adalah Yang Berhormat Hulu Selangor, Yang Berhormat
Pasir Gudang, Yang Berhormat Raub dan /ast sekali Yang Berhormat Tanjong Manis. Silakan
Yang Berhormat Hulu Selangor.

Datuk Seri Dr Mujahid Yusof Rawa [Parit Buntar]: Tuan Yang di-Pertua, Parit

Buntar ada minta tadi Tuan Yang di-Pertua. Mohon Tuan Yang di-Pertua. Parit Buntar minta
