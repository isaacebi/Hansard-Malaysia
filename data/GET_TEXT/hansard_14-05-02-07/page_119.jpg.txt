DR. 27.7.2022 114

di Jerman. Pilihan Raya Bundestag di Jerman, pengundi ada dua undi. Satu untuk Parti List
dan satu untuk Ahli Parlimen secara individu.

Kita ada kes disebut juga oleh Yang Berhormat Pengerang sebentar tadi Tan Sri
Datuk Seri Utama Shahrir bin Abdul Samad Ahli Johor Bahru tahun 1978-1990 dan tahun
2004 sehingga tahun 2018. Beliau dipecat daripada UMNO ketika krisis team A dan team B
dan meletak jawatan dan bertanding bebas.

Dia telah buktikan sokongan rakyat terhadapnya dan menang dalam pilihan raya
tersebut. Mungkin juga ada timbul, kita bukanlah merasakan bahawa parti politik ini ada
monopoly of truth atau wisdom dengan izin. Ada rakyat merasakan bahawa parti politik telah
pun tersasar daripada perjuangan.

Maka, mekanisme yang ada pada dalam pindaan Perlembagaan ini yang
membolehkan keputusan ini kembali kepada rakyat sebagaimana disebut oleh Yang
Berhormat Stampin daripada rakyat kita dipilih, maka kepada rakyat kita kembali.

Yang Berhormat Pengerang juga ada menyebut bahawa bagaimana dalam RUU ini
dibezakan antara dengan izin pre dan post-election coalition. Di negara kita selama berpuluh-
puluh tahun sejak merdeka kita sudah biasa dengan pre-election coalition tetapi kita lihat
sejak tahun 2020, post-election coalition menjadi semakin lazim. Ini amalan di banyak negara
lain.

Mungkin ada beberapa wakil rakyat sendiri menyebut kita bertanding pergi ke pilihan
raya tidak ada yang mendapat majoriti kerusi. Saya ingat Yang Berhormat Pengerang tadi
sebut apa? ‘Bercinta selepas kahwin?’ Jadi, bagi saya tidak ada masalah tentang perkara ini
kerana kita perlu ada peluang supaya sebuah kerajaan stabil dapat dibentuk selepas pilihan
raya.

Cuma, yang paling penting saya ingat tadi Yang Berhormat Port Dickson sebut
tentang soal moral. Bagaimana kerusi Parlimen ataupun DUN bila pindaan dibuat juga di
peringkat negeri, bukan kerusi-kerusi ini bukanlah barang jualan untuk didagang bukan
komoditi. Ini adalah amanah besar daripada pengundi.

Saya ingat pilihan raya tahun 2018, kita kutip derma kalau kawan-kawan lama saya
daripada PAS dalam tin milo misalnya. Kita kutip derma daripada rakyat, ada usaha kumpul
duit untuk bawa pengundi-pengundi pulang dari luar termasuk luar negara. Yang pengundi
minta tidak banyak, yang mereka minta ialah untuk wakil rakyat menghormati mandat yang
mereka berikan dan tunai tanggungjawab tersebut.

Oleh sebab itu bila Yang Berhormat Machang sendiri sahabat saya sebut tadi tentang
scheme of things. Ini sesuatu perkara yang sangat-sangat bagi saya hina dan memalukan.
Kita sebagai wakil rakyat tengah-tengah pandemik rakyat hilang kerja, hilang mata pencarian
tetapi di sini waktu itu Yang Berhormat Pagoh hendak agih-agihkan jawatan-jawatan
kerajaan, jawatan-jawatan GLC seolah-olah ini kerajaan milik peribadi semata-mata untuk
menjadi Yang Amat Berhormat Perdana Menteri.

Tuan Sanisvara Nethaji Rayer a/l Rajaji [Jelutong]: Yang Berhormat.

Tuan Nik Nazmi bin Nik Ahmad [Setiawangsa]: Ya.
