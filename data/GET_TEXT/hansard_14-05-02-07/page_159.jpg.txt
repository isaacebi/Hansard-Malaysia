DR. 27.7.2022 154

penyokong pendukung PH yang bersedih dan tidak kestabilan dalam kedua-dua PM ini maka
lahirlah cadangan MOU yang salah satunya Rang Undang-undang Antilompat Parti.
22030

Ini ialah kemenangan rakyat dan juga penyokong PH di luar sana. Saya menyeru
pada kesempatan ini supaya rakyat di luar sana dapat bersenang hati. Oleh kerana dengan
usaha kerajaan yang ada dan juga persefahaman MOU dengan Pakatan Harapan, kita dapat
pergi jauh ke hadapan ke arah demokrasi berparlimen yang lebih rakyat, untuk rakyat semua.
Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Raub. Sekarang tibalah kepada pembahas yang terakhir pada malam ini.

Dipersilakan Yang Berhormat Tanjong Manis.

8.31 mlm.

Tuan Haji Yusuf bin Abd Wahab [Tanjong Manis]: Bismillahi Rahmani Rahim,
Assalamualaikum warahmatullahi wabarakatuh dan salam sejahtera. Saya ingin
mengucapkan terima kasih kepada Tuan Yang di-Pertua kerana memberi ruang dan peluang
kepada saya untuk turut membahaskan Rang Undang-undang Perlembagaan (Pindaan)
(No.3) 2022 dan Peruntukan Larangan Ahli Parlimen Bertukar Parti.

Saya mengucapkan syabas dan tahniah kepada pihak kerajaan, terutama sekali
kepada Yang Amat Berhormat Perdana Menteri, Dato’ Sri Ismail Sabri bin Yaakob dan Yang
Berhormat Ahli Parlimen Santubong kerana telah berjaya membentangkan RUU pada kali ini.
Saya juga mengucapkan tahniah kepada Ahli Jawatankuasa Pilihan Khas yang terdiri
daripada 11 orang Ahli Parlimen daripada pihak kerajaan dan bukan kerajaan kerana terlibat
secara langsung dalam mengkaji RUU ini.

Saya percaya RUU ini mampu mengurangkan masalah ketidakstabilan dalam
senario politik di negara kita seperti yang disebut-sebut oleh ramai Ahli Parlimen dalam
ucapan mereka semasa membahaskan RUU ini. Saya percaya lulusnya pindaan RUU ini
nanti akan menjadi satu sejarah dalam politik negara dan merupakan satu kemenangan
kepada rakyat yang menjadi pengundi kepada semua wakil rakyat di negara ini. Rakyat sudah
pasti akan merasa lebih yakin bahawa wakil rakyat yang mereka pilih semasa pilihan raya
akan terus mewakili mereka di Dewan Rakyat. Rakyat memilih calon untuk menjadi wakil
rakyat kerana prinsip dan perjuangan parti yang diwakili dan lambang parti semasa dia
berkempen untuk dipilih sebagai wakil rakyat. Oleh yang demikian, sekiranya wakil rakyat
tersebut melompat atau bertukar parti setelah menjadi wakil rakyat atas sebab-sebab
tertentu, adalah tidak wajar sama sekali kerana telah mengkhianati kepercayaan rakyat yang
telah memilih beliau dan adalah wajar beliau harus dilucutkan status sebagai wakil rakyat.

Dengan kestabilan politik, negara kita akan meyakinkan pelabur-pelabur asing untuk
datang melabur di negara kita dan boleh membantu memulihkan ekonomi negara kita. Saya
juga bersetuju dengan rakan saya Yang Berhormat Sibuti, yang mencadangkan supaya
ditetapkan tempoh tetap ataupun fixed term bagi penggal Parlimen selama lima tahun dan

menetapkan tarikh PRU supaya memberi lebih peluang dan masa kepada Ahli-ahli Parlimen
