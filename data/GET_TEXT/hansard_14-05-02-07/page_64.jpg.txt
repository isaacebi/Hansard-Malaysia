DR. 27.7.2022 59

Western University, Amerika Syarikat yang membuat kajian mengenai perundangan dalam
Parlimen yang melibatkan anti pertukaran parti, melompat parti.

Ada 41 buah negara Tuan Yang di-Pertua, yang telah mempunyai undang-undang
ini. Negara-negara demokrasi yang agak lama, negara-negaranya ialah India, Portugal,
Trinidad and Tobago dan juga Israel.

Negara-negara yang demokrasi baru ialah Belize, Bulgaria, Ghana, Guyana,
Hungary, Lesotho, Mexico, Namibia, Romania, Samoa, Senegal, Suriname dan Ukraine.

Negara-negara separuh demokrasi ialah Armenia, Bangladesh, Fiji, Gabon, Kenya,
Macedonia, Malawi, Mozambique, Nepal, Niger, Nigeria, Papua New Guinea, Sierra Leone,
Singapore, Sri Lanka, Tanzania, Uganda, Zambia, Congo, Pakistan, Thailand dan Zimbabwe.
01450

Kita akan masuk dalam 41 buah negara yang mempunyai undang-undang mengenai
Akta Lompat Parti ini dan disebut dalam artikel ini, Perlembagaan adalah lebih sukar untuk
diubah. Maka, Undang-undang Antilompat Parti menjadi lebih kekal daripada sementara.
Dalam bahasa Inggeris, because Constitutions are more difficult to change, Anti-Defection
Legislations tends to be more permanent than temporary. |Ini disebut oleh Kenneth Juanda
yang menyebut bahawa eloklah dipinda Perlembagaan dan bukan hanya akta rang undang-
undang seperti biasa. Apa yang kita buat ini kelihatannya daripada tulisan itu adalah satu
langkah yang baik, pindaan Perlembagaan Larangan Ahli Dewan Rakyat bertukar parti.

Kita merakamkan ucapan banyak terima kasihlah kepada Ahli Jawatankuasa Pilihan
Khas Parlimen seramai 11 orang. Sebelum Ahli Jawatankuasa Pilihan Khas itu ditubuhkan,
saya terlibat dalam tiga libat urus dan saya mengetahui sedikit sebanyak mengenai Akta
Antilompat Parti ini. Pada 20 Disember 2018, Yang Berhormat Menteri, saya telah membuat
cadangan. laitu sejak tahun 2018 dalam kenyataan media sosial saya bahawa kita perlu Akta
Antilompat Parti ini kerana melompat mencemar demokrasi, melompat mengkhianati
pengundi dan melompat melanggar etika parti. Saya mencadangkan jika lompat, automatik
berlaku pilihan raya kecil. Ini cadangan pada tahun 2018 itu.

Saya juga mencadangkan bahawa yang melompat tidak dibenarkan bertanding
dalam pilihan raya kecil itu. Akan tetapi kelihatan apa yang kita nak pinda ini, kita akan
membenarkan mereka yang telah melompat itu bertanding semula. Pada pandangan saya,
perkara itu tidak wajar kerana kita perlu menghukum mereka yang melompat. Oleh kerana
kita perlu menghukum, maka sepatutnya kita tidak membenarkan mereka bertanding dalam
pilihan raya. Itu cadangan saya yang pertama iaitu mereka yang telah melompat itu tidak
dibenarkan untuk bertanding pada pilihan raya kecil.

Saya juga ingin mencadangkan bahawa sebelum mereka bertanding, ada perjanjian
yang dibuat antara parti dan mereka yang ingin bertanding. Mereka yang melompat itu
hendaklah memulangkan jumlah wang yang dibenarkan untuk pilihan raya, seperti contohnya
Ahli Dewan Rakyat, tidak boleh lebih daripada RM200,000. Maka, dia kena pulangkan
RM200,000 kepada partinya. Itu juga satu cadangan supaya mereka yang nak melompat ini
berfikir banyak kali sebelum mereka nak melompat.
