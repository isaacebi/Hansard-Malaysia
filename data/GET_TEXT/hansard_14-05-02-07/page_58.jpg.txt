DR. 27.7.2022 53

Saya berbalik apa persoalan Yang Berhormat semua tanya saya. Jawapan saya satu
sahaja. Kalau kita bertanding, kita yakinkan rakyat atas diri kita, atas tiket itu semua, undang-
undang pindaan hari ini adalah untuk rakyat, bukan untuk parti politik. Tidak ada kena
mengena untuk parti politik. Sama ada gabungankah, bukan gabungankah atau bebas ialah
ini adalah undang-undang rakyat.

Itu yang mana kerajaan memberikan kebenaran kepada jawatankuasa untuk duduk
berbahas dan berbincang. Kalau kita tidak letak kepada rakyat, the voter’s right dalam anti-
hopping law dengan izin bererti bahawa rakyat tidak akan keluar mengundi untuk pilihan raya.

Akan tetapi, ketakutan saya ialah peringkat negeri-negeri kerana saya melihat
bahawa kita tidak boleh memaksa negeri-negeri. Akan tetapi, saya berharap Ahli-ahli Yang
Berhormat dari blok sebelah sana yang ada pegang negeri-negeri, mungkin di Selangor,
mungkin di Pulau Pinang wajibkan negeri-negeri tersebut melaksanakan undang-undang ini.

Kalau tidak, seolah-olah Kerajaan Pusat, Federal tidak ada katak. Kerajaan negeri
banyak katak dan kerajaan bertukar-tukar. Jadi, tidak begitu adil. Saya menganggap bahawa
wakil-wakil dalam jawatankuasa— saya menganggaplah, mungkin saya salah. Mereka telah
membawa kefahaman ini kepada parti politik mereka.

Ini sebab perbincangan kita adalah perbincangan yang diwakilkan. Bagi saya
hubungan sekarang ini hubungan antara gabungan ialah bagaimana gabungan tersebut
hendak membincangkan dan hendak memperbahaskan hubungan mereka.

Saya hendak masuk pada topik yang paling akhir Tuan Yang di-Pertua ialah yang
begitu dekat di hati saya ialah recall remedy. Tuan Yang di-Pertua, apa pun Yang Berhormat
tanya saya pada hari ini breach of contract, article 10, article 48, article 49(8) saya hendak
jawab satu sahaja. Recall remedy tersebut wajib.

Apakah sebenarnya recall remedy? Recall remedy ini ada tiga langkah. Recall
remedy ini selalu dilihat dalam beberapa negara seperti satu insurans iaitu walaupun pilihan
raya sudah berlepas dan wakil rakyat mewakili dalam masa lima tahun katakan. Kalau rakyat
membuat keputusan sama ada wakil rakyat tersebut tinggal ataupun keluar. Bagi saya itulah
ukuran yang terbaik.

Apabila kita bercakap tentang element of expulsion di mana seorang ahli politik
dibuang daripada parti politik. Kita tahu bahawa seksyen 18, Akta Persatuan ia tidak boleh
mencabar keputusan tersebut. Siapa yang dapat menilai sama ada dia dikehendaki ataupun
tidak oleh rakyat tersebut? Itu sebabnya recall remedy dan kami mohon kepada Yang
Berhormat Menteri dalam perbincangan.

Tuan Hassan bin Abdul Karim [Pasir Gudang]: Yang Berhormat Pengerang.

Dato’ Sri Azalina Othman Said [Pengerang]: Kita harap mungkin jawatankuasa
disambung Yang Amat Berhormat ketua majlis ada boleh mengkaji sama ada recall remedy
boleh dijadikan sebahagian daripada langkah kedua dan fasa kedua dalam pindaan
Perlembagaan ini. Silakan.

Tuan Hassan bin Abdul Karim [Pasir Gudang]: Terima kasih Yang Berhormat
Pengerang. Dalam perbahasan Yang Berhormat Pengerang ada kerisauan kalau pindaan di

Parlimen ini di peringkat Persekutuan tidak diikuti di peringkat negeri.
