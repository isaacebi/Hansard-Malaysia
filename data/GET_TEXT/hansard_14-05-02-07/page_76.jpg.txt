DR. 27.7.2022 71

Kalau sampai ke peringkat itu, kita tidak peduli etika-etika moral ini, dia akan menjadi
seperti Sri Lanka. Na’uzubillah. Kita boleh membina Malaysia yang lebih baik pada masa
hadapan. Kita yakin ini adalah permulaan. Selepas ini, kita lihat walaupun kita nak membina
semula keyakinan rakyat kepada parliamentary democracy ini, bagi saya mungkin mengambil
masa 5 hingga 10 tahun lagi.

Bukan senang setelah dirosakkan melalui Sheraton Move atau pun gerakan syaitan
itu yang menyebabkan lingkup habis sistem politik Malaysia ini. Ini perkara yang besar yang
berlaku. Saya menghormati, misalnya, Ahli Parlimen Pasir Salak. Dia bercakap macam-
macam tapi saya hormat. Dia ahli Parlimen yang menang melalui partinya dan kita mungkin
tak suka pada dia tetapi dia membawa mandat rakyat.

Yang Berhormat Arau, masa dia backbencher dulu, apa dia tak bercakap. Kemudian
dia jadi Menteri, kemudian dia jadi backbencher balik dia bercakap, sekarang jadi Menteri.
Saya hormat kerana dia mendapat mandat daripada rakyat dan dia datang bercakap di
Parlimen. Begitu juga soal Yang Berhormat Kinabatangan. Mungkin kita tak setuju dengan
cara dia dan sebagainya. Akan tetapi dia mewakili rakyat di Kinabatangan.

Ertinya, soal demokrasi, soal pilihan raya ini, perlu kita kena teruskan dan soal moral
ini cukup penting. Jangan kita lihat apa yang berlaku di Jepun. Bila satu kesalahan besar,
Menterinya letak jawatan. Di sini, berlaku kesalahan besar, diberi pula jawatan lagi, dengan
berbagai-bagai imbuhan dan sebagainya. Bila kerajaan dah makin teruk daripada segi
kewangan, lantik Menteri ramai-ramai lagi.

Jadi, kita lihat pembaziran ini terus berlaku dan soal moral kita lihat tidak diambil
perhatian di sini. Sebab itu, kita linat misalnya Yang Berhormat Padang Rengas, dia berucap
dari awal dulu, “Kami UMNO bersedia untuk menjadi pembangkang selama lima tahun tetapi
berlaku Sheraton Move, kami tak boleh buat apa-apa.” Ertinya, pandangan Yang Berhormat
Padang Rengas itu saya hormat. Ertinya, mereka ada kesungguhan.

Biarlah jadi pembangkang selama lima tahun tetapi masalahnya yang teringin sangat
nak jadi Perdana Menteri ini, dia tak kira, bos dia pun dia sepak, yang teringin sangat.
Kononnya, selepas itu, dia pula Perdana Menteri. Dia tak kira, dia boleh khianat Yang
Berhormat Port Dickson dan sebagainya.

Akhlak-akhlak seperti ini supaya tidak ada lagi di masa hadapan, kita membina
Malaysia baharu pada masa akan datang dengan lebih moral dan berakhlak, sistem
demokrasi berparlimen di Malaysia dan Malaysia akan kembali mengepalai ASEAN pada
masa yang akan datang. Jangan biarkan Vietnam dan Indonesia menguasai keadaan. Ini
yang paling penting sekali pada kita semua. Terima kasih Tuan Yang di-Pertua. [Tepuk]

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kota Raja. Berikutannya dipersilakan Yang Berhormat Kuala Krai.

3.33 ptg.
Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Terima kasih Tuan Yang di-Pertua kerana memberi peluang kepada Kuala Krai untuk sama-

sama membahaskan Rang Undang-undang Perlembagaan (Pindaan) (No.3) 2022 ini.
