DR. 27.7.2022 14

Saya akan meminta pegawai-pegawai untuk meneruskan usaha ini walaupun
sebenarnya MITI telah mengadakan libat urus dengan kerajaan-kerajaan negeri tentang
kebaikan dan manfaat RCEP supaya kita dapat bersama-sama memanfaatkan benefit dan
menembusi pasaran yang lebih besar. Saya percaya Yang Berhormat Penampang sedia
maklum sebagai bekas Menteri di MITI bahawa RCEP merupakan FTA yang terbesar di dunia
pada hari ini yang mewakili satu pertiga daripada global GDP dan saya percaya pemain-
pemain dan industri tempatan boleh memanfaatkan daripada RCEP yang telah pun
dikuatkuasakan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan yang kedua, saya jemput Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua kerana memberikan saya peluang. Kita
mengalu-alukan pelaburan daripada luar negara untuk melabur di dalam negara kita
termasuklah di negeri kami di Sabah.

Akan tetapi saya ingin tahu di sini daripada segi penyediaan tenaga kerja kita yang
mana apabila kita meminta pelabur datang ke dalam negara kita membawa industri-industri
yang tertentu yang berbilion ringgit, maka perlunya ada tenaga kerja yang sesuai dalam
negara kita supaya mereka akan datang ke negara kita, tidak ke negara lain.

Apakah tindakan yang telah dibuat oleh kerajaan bagi memastikan— telah mengenal
pasti jenis pekerjaan yang kita perlu sediakan di dalam negara kita dan melatih tenaga kerja
yang sesuai ini yang berkemahiran tinggi untuk menyediakan tenaga kerja yang mencukupi
apabila ada pelaburan datang ke negara kita. Sejauh manakah kerajaan dan kementerian
bekerjasama dengan kementerian-kementerian yang lain, agensi yang lain yang terlibat
dalam bidang pendidikan? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila Yang Berhormat Menteri, satu minit.

Dato' Seri Mohamed Azmin bin Ali: Terima kasih Yang Berhormat Beaufort. Ini
satu pertanyaan yang penting untuk sama-sama kita fikirkan kerana ia ada kaitan dengan
dasar pelaburan yang telah pun kita perkenalkan pada tahun yang lalu iaitu National
Investment Aspiration (NIA) yang berteraskan pendekatan baharu berhubung teknologi tinggi
dan juga pelaburan yang berkualiti.

Saya mengambil pendekatan supaya pelaburan-pelaburan yang masuk ke dalam
negara pada hari ini bukan lagi bersifat labour intensive kerana negara kita harus
mengurangkan kebergantungan kepada tenaga pekerja asing dan saya percaya bakat-bakat
tempatan mempunyai potensi dan juga capabilities untuk memenuhi permintaan industri pada
hari ini. Sebab itu kalau Yang Berhormat Beaufort dapat meneliti NIA yang telah pun kita
luluskan, ia memberikan fokus kepada lima sektor baharu iaitu elektrik dan elektronik (E&E),
farmaseutikal, economy digital, kimia dan juga aeroangkasa.

Oleh kerana kita percaya pelaburan-pelaburan ini akan dapat mencipta pekerjaan-
pekerjaan yang berkualiti dan berkemahiran. Sebab itu dalam pertemuan saya dan juga misi
pelaburan dan juga perdagangan yang dianjurkan oleh MITI, MIDA dan MATRADE, kita
