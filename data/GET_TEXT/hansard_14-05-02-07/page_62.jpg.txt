DR. 27.7.2022 57

oleh sesuatu mahkamah di Persekutuan ataupun sebelum Hari Malaysia dan lain-lain dan
dihukum dengan pemenjaraan selama tempoh tidak kurang daripada satu tahun atau denda
tidak kurang daripada RM2,000 dan dia tidak mendapat pengampunan bebas’.

Ini peruntukan dalam Perlembagaan tetapi kita dapati orang yang telah didapati
bersalah dan tidak ditakluk kepada undang-undang ini, masih ada dalam Dewan ini.
Sepatutnya walaupun dia membuat appeal tetapi mahkamah setakat ini menyatakan bahawa
dia salah dan Mahkamah Rayuan juga berkata dia salah tetapi dia masih berada dalam
Dewan ini, yang mana ini menunjuk bahawa kita tidak patuh kepada the letter and the spirit
undang-undang ini dibuat. Kononnya kerana dia membuat appeal. Sebelum appeal itu
selesai, dia masih bersalah sehinggalah appeal kata dia tidak bersalah.

Jadi nampak kita tidak patuh kepada Perlembagaan negara pun. Sekarang kita akan
pinda undang-undang negara, Perlembagaan negara kerana ada keadaan yang mana
setelah rakyat memilih kerajaan dengan kerana tindakan beberapa orang lompat daripada
parti kerajaan kepada parti lawan, kerajaan yang dipilih oleh rakyat tidak lagi menjadi
kerajaan.

Ini bermakna bahawa tidak ada demokrasi dalam negara kita kerana orang yang
kalah menang, orang yang menang kalah. Sebab itu pindaan perlu dilakukan dan tujuan
pindaan ini saya percaya ialah supaya tidak akan berlaku lagi yang mana kerajaan yang
dipilih oleh rakyat tidak lagi berkuasa.

01440

Kali ini kita dapati kerajaan yang dipilih oleh rakyat ini tidak berkuasa kerana lompatan
daripada parti kerajaan kepada parti lawan supaya parti kerajaan hilang majoritinya dan tidak
lagi dapat menjadi kerajaan. Jadi sebab itu lompatan seperti ini perlu ditegah. Saya ucap
terima kasih kepada kerajaan kerana akhirnya kerajaan mengemukakan usul ini supaya pihak
Dewan dapat berbahas dan membuat keputusan. Sudah tentu kalau kita tidak ada acara
lompatan ini, hari ini yang ada di sebelah sini masih lagi jadi kerajaan. [Tepuk]

Kalau parti mana juga yang menang, apabila ada lompatan, mereka tidak akan jadi
kerajaan juga. Jadi sebab itu pindaan ini bukanlah untuk parti lawan hari ini sahaja tetapi
untuk parti yang menang pada masa-masa hadapan.

Lompatan perlu ditegah tetapi ada kalanya yang perlu kita ada lompatan kerana
dalam pilihan raya tidak ada sebuah parti pun yang mendapat lebih daripada 50 peratus
kerusi supaya dapat mendirikan kerajaan, yang ada ialah parti-parti yang kurang daripada 50
peratus. Dalam keadaan itu, kalau ditubuhkan juga sebuah kerajaan minoriti, apabila datang
ke Dewan, Dewan boleh menjatuhkan kerajaan minoriti itu dengan hanya mengundi tidak
percaya kepada parti yang dijadikan kerajaan.

Dalam keadaan itu, kita boleh ada pilihan raya sekali lagi tetapi itu juga tidak akan
menentukan. Jadi sebab itu ada perlunya lompatan dibenarkan supaya jumlah ahli cukup
untuk menjadi kerajaan with majority. Akan tetapi kalau kita tegah kesemua lompatan, maka
tidak dapatlah kita ada sebuah kerajaan yang berwibawa. Sebaliknya pilihan raya perlu
diadakan. Untuk mengelak daripada itu, saya percaya bahawa kalau lompatan itu dilakukan

oleh seluruh parti, masuk dalam mana-mana parti yang tidak cukup bilang tetapi dengan
