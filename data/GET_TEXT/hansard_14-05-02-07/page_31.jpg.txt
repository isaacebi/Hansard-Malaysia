DR. 27.7.2022 26

kita. Kita habis. Walaupun kerajaan sudah kasi pampasan, kasi siapa-siapa meeting, akhir
sekali kita tidak selesai masalah.

Datuk Seri Panglima Bung Moktar bin Raden [Kinabatangan]: Soalan.

Dato’ Seri Tiong King Sing [Bintulu]: Kenapa kita begitu kedekut buat dredging di
sungai masing-masing di seluruh negara? Saya hendak tanya kita punya pegawai daripada
kementerian kita. Selalu hendak cadang buat ponding. Kalau ponding sudah penuh, air mahu
pam pergi mana? Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bintulu. Sila Yang Berhormat Menteri.

Dato’ Sri Tuan Ibrahim bin Tuan Man: Terima kasih. Sistem takungan ini memang
sebahagian daripada sponge city ataupun Pelan Pembangunan Bandar dan ia termasuk
dalam perancangan MSMA kementerian. Dengan erti kata lain bahawa kita perlu ada kolam
takungan bagi melambatkan proses aliran air di waktu mana hujan lebat yang turun kerana
sungai kita tidak boleh menampung pada waktu itu.

Sekiranya tidak ada kolam takungan, banjir akan lebih besar lagi. Jadi, oleh kerana
itu sistem kolam takungan ini sebahagian daripada projek MSMA di peringkat kementerian.
Sekarang kita pergi bergerak ke arah dua fungsi takungan air pinggiran sungai (TAPS) sama
ada ia menjadi bekalan air juga di samping untuk mengelakkan banjir. Jadi kaedah ini ia
termasuk dalam sponge city yang dirancang di peringkat kementerian dan saya fikir ini satu
kaedah yang dilaksanakan oleh kebanyakan negara perlunya ada sistem takungan

sementara kerana sungai tidak dapat menampung pada waktu tersebut. Terima kasih.

9. Dato' Seri Tiong King Sing [Bintulu] minta Menteri Sains, Teknologi dan Inovasi
menyatakan apakah rancangan dan kerjasama kementerian dengan negara China dalam
bentuk teknologi inovasi, teknologi pertanian pintar, teknologi dron dan teknologi hijau karbon
rendah.

Menteri Sains, Teknologi dan Inovasi [Dato’ Sri Dr. Adham bin Baba]: Terima
kasih Tuan Yang di-Pertua, terima kasih Yang Berhormat Bintulu. Untuk makluman Yang
Berhormat, kerjasama antara Malaysia dengan China dalam bidang sains, teknologi dan
inovasi telah lama wujud. Hal ini diperkukuhkan dengan pemeteraian perjanjian
persefahaman antara China dan Malaysia iaitu Agreement between The Government of
People’s Republic of China and The Government of Malaysia on Science, Technology and
Innovation Cooperation yang telah ditandatangani pada 4 Oktober 2013.

Susulan daripada itu, beberapa agensi di bawah MOSTI telah bekerjasama dengan
negara China antaranya melalui Agensi Angkasa Malaysia di mana MYSA sebagai peneraju
research and development bidang angkasa telah menjalinkan kerjasama dengan negara
China melalui MoU yang ditandatangani pada 30 November 2021 iaitu Agreement Between
The Government of Malaysia and The Government of People’s Republic of China on Space
Cooperation and Peaceful Use on Outer Space.

Fokus utama kerjasama dalam bidang tersebut adalah bidang sains angkasa,
teknologi angkasa dan aplikasi angkasa dalam penerokaan. Untuk MIMOS Berhad bawah

MOSTI, kerjasama MIMOS dengan Kerajaan China bertujuan membangunkan penyelesaian
