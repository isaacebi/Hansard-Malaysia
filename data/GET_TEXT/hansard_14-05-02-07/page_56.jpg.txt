DR. 27.7.2022 51

01250

Keduanya, dalam perkara 48 ini yang paling penting. Perkara 48(6) ini menyatakan
bahawa sesiapa dengan sukarela keluar daripada kerusi, dia hilang. Akan tetapi kita
membuat pindaan pada 48(6) supaya kita membenarkan dia bertanding lagi.

Ini sebabnya Tuan Yang di-Pertua, saya percaya yang berlaku dulu dalam kami di
Barisan Nasional ialah calon Barisan Nasional dari Johor Bahru, macam mana pun dia orang
hendak ghaibkan dia Tuan Yang di-Pertua tidak ghaib-ghaib, hidup lagi. Lagi didenda, lagi
dihukum, lagi dibuang, lagi dia menang. Maknanya rakyat sayang kepada wakil rakyat
tersebut. Itu yang kita hendak.

Akan tetapi ada juga kawan-kawan kita yang bertanding Tuan Yang di-Pertua atas
tiket parti sebab parti kuat, parti kenal orang, parti letak bantuan kewangan. Tuan Yang di-
Pertua sendiri sebagai bekas pengerusi SPR memahami. Bererti bahawa dalam perkara ini
kita— dalam jawatankuasa kami cuba mewujudkan keseimbangan dan kita tidak boleh
membuat undang-undang dalam bentuk draconian, terlampau semua tidak boleh. Ini sebab
kita tahu bila seorang itu bertanding— saya tengok di sini Tuan Yang di-Pertua, di Sabah dan
Sarawak dengan kawasan yang begitu besar, calonnya bukan calang-calang orang hendak
menang.

Macam contohnya sahabat kami di Kinabatangan. Kalau Tuan Yang di-Pertua turun
tengok sungai dengan ada buaya, gajah dan segala-galanya, bukan calang-calang orang
boleh menang di Kinabatangan. Tidak ada dekat belakang ya?

Tuan Sivarasa Rasiah [Sungai Buloh]: Yang Berhormat Pengerang?

Datuk Seri Mohd Redzuan bin Md Yusof [Alor Gajah]: Boleh sikit?

Dato’ Sri Azalina Othman Said [Pengerang]: Sekejap ya. Macam juga sahabat
saya Yang Berhormat Baling. Baling ini Tuan Yang di-Pertua, banjir ini, belum banjir pun
sudah turun. Inilah Yang Berhormat Baling.

Maknanya— apa yang saya hendak cakap orang kata di Johor tadi letak songkok
pun songkok menang. Dulu, sekarang tidak. Itu sebabnya kita ini Ahli Parlimen ini kadang-
kadang pengundi kita lima tahun sekali, macam-macam— kitalah kontraktor, kitalah jadi
pegawai kebajikan. Itulah alamat kita sebagai ahli politik.

Tuan Sivarasa Rasiah [Sungai Buloh]: Yang Berhormat Pengerang, Sungai Buloh
minta penjelasan.

Datuk Seri Mohd Redzuan bin Md Yusof [Alor Gajah]: Pencerahan sikit,
penjelasan tadi persoalan daripada Yang Berhormat Pontian. Dia bagi contoh dalam gagasan
Barisan Nasional ada Friends of BN, KIMMA. Selepas menang, ia lompat ataupun bertukar
kepada UMNO. Adakah itu di bawah rang undang-undang yang dicadangkan? Terima kasih.

Tuan Sivarasa Rasiah [Sungai Buloh]: Yang Berhormat Pengerang, poin yang
sama yang dibangkitkan oleh Yang Berhormat Pontian tadi. Itu soalan yang menarik. Itu
memang akan dijawab oleh Tuan Yang di-Pertua pada masa itu berlaku.

Akan tetapi ikut pindaan sekarang sebab gabungan satu parti politik yang berdaftar—
ini yang penting. Yang berdaftar dianggap sebagai parti politik. Kalau kita gunakan

pendekatan itu, pergerakan dalam gabungan tidak akan mengakibatkan perlucutan kerusi.
