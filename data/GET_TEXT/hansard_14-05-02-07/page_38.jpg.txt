DR. 27.7.2022 33

(i) pendekatan ataupun approach terbaik dengan izin, pindaan kepada
Perlembagaan Persekutuan sahaja atau pendekatan pindaan
kepada Perlembagaan Persekutuan dan disusuli dengan suatu akta
larangan bertukar parti yang khusus.

(ii) tafsiran yang jelas berkaitan dengan larangan Ahli Dewan Rakyat
bertukar parti. Antaranya seperti:

(a) adakah Ahli Dewan Rakyat daripada suatu parti politik dan
kemudiannya menjadi Ahli Dewan Rakyat bebas dianggap
bertukar parti?;

(b) adakah Ahli Dewan Rakyat yang bertanding di atas tiket
bebas dan kemudiannya menyertai suatu parti politik
dianggap bertukar parti?; dan

(c) kedudukan Ahli Dewan Rakyat yang bertukar parti politik
dalam parti gabungan yang sama dari parti gabungan yang
berbeza, sama ada Ahli Dewan Rakyat yang dipecat dari
suatu parti politik dianggap bertukar parti?.

(iii) keanggotaan dalam parti gabungan, pemakaian peruntukan
larangan bertukar parti Ahli Dewan Negara dan Ahli Dewan
Undangan Negeri;

(iv) pemansuhan peruntukan fasal 6, Perkara 48 Perlembagaan
Persekutuan bagi membenarkan Ahli Dewan Rakyat yang
melepaskan keahliannya di dalam Dewan Rakyat boleh bertanding
semula;

(v) rundingan dengan kerajaan negeri untuk menggubal perundangan
berkaitan larangan ADUN bertukar parti; dan

(vi) mekanisme pemakluman kekosongan sebuah kerusi setelah Ahli
Dewan Rakyat bertukar parti.

Tuan Yang di-Pertua, pertimbangan sewajarnya dan perbincangan lanjut telah dibuat
oleh Jawatankuasa Pilihan Khas terhadap kesemua persoalan berbangkit peruntukan
larangan Ahli Dewan Rakyat bertukar parti termasuk implikasi penggubalan peruntukan-
peruntukan tertentu berkaitan perkara ini kepada Ahli Dewan Rakyat. Oleh yang demikian,
parameter penggubalan Rang Undang-undang Perlembagaan (Pindaan) (No. 3) 2022,
pindaan dalam jawatankuasa ini ditetapkan, antaranya seperti berikut:

(i) perundangan larangan Ahli Dewan Rakyat bertukar parti ini tidak

akan terpakai secara retrospektif iaitu pelaksanaan akta mulai tarikh

kuat kuasa akta;

(ii) pendekatan satu langkah (one step approach) dengan izin, diambil
dalam memperkenalkan undang-undang larangan bertukar parti,

iaitu pindaan kepada Perlembagaan Persekutuan;
