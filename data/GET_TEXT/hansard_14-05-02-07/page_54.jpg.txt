DR. 27.7.2022 49

mewakili rakyat. Kita tidak mempunyai sistem, proportional representation iaitu kita mengundi
mengikut kepada jumlah rakyat yang saksama. Maknanya setiap kerusi mungkin mewakili
50,000 orang pengundi, tidak. Kita tengok kepada kawasan kita.

Dalam perkara ini, punca kepada segala kuasa ialah pindaan kepada perkara 10.
Jadi, jawatankuasa yang melaksanakan ini atas kebenaran Ketua Majlis dan saya memberi
keyakinan dalam Dewan ini Tuan Yang di-Pertua, jawatankuasa yang diwujudkan disebabkan
oleh MoU tersebut, diberikan penghormatan dan kebebasan oleh Kabinet di mana kerajaan
tidak campur dalam perbincangan.

Ini bererti bahawa kami semua yang mewakili jawatankuasa tersebut, mewakili parti
masing-masing. Kalau kita pada hari ini menolak pindaan Perlembagaan kepada Undi 148,
maknanya mereka yang dalam jawatankuasa tersebut yang mewakili parti-parti politik
mereka, tidak memaklumkan kepada parti mereka, kenapakah undi sokongan perlu
diberikan?

Itu sebabnya Tuan Yang di-Pertua, saya melihat kemungkinan masa depan negara
kita akan bergerak kepada hala tuju yang sama iaitu kerajaan campuran. Saya juga melihat
kemungkinan banyak MoU yang akan diwujudkan pada masa depan. Saya dengar juga
dalam political resetting ya Tuan Yang di-Pertua, kita tidak boleh menafikan bahawa dalam
pindaan ini, kita tidak menghalang perjanjian post-election coalition agreement daripada
mereka yang menang untuk bersama. Yang tidak dibenarkan ialah langkah memasuki parti
politik yang lain, lompat parti.

Akan tetapi, perjanjian seperti MoU, perjanjian bersama iaitu post-election coalition
agreement dibenarkan. Ini juga boleh dilihat sebagai ke belakang iaitu pre-election coalition
agreement di mana mereka yang bertanding, boleh menandatangani perjanjian untuk
bersama. Jadi, pindaan ini tidak menghalang tetapi punca kuasa membenarkan hubungan itu
diwujudkan adalah di dalam pindaan kepada perkara 10. Itu sebabnya Tuan Yang di-Pertua,
saya berasa bertuah kerana dapat terlibat dalam proses sejarah. Saya cukup berterima kasih
kerana kerajaan melalui Yang Amat Berhormat Ketua Majlis membenarkan sejarah ini
dilaksanakan.

Datuk Seri Haji Anmad bin Haji Maslan [Pontian]: Yang Berhormat Pengerang,
boleh bertanya sedikit?

Dato’ Sri Azalina Othman Said [Pengerang]: Kalaulah ini lah caranya, ini adalah
masa depan kepada negara kita dalam pelaksanaan dan membuat undang-undang terutama
sekali pindaan Perlembagaan dalam sidang Parlimen kita. Dipersilakan Yang Berhormat
Pontian.

Datuk Seri Haji Ahmad bin Haji Maslan [Pontian]: Ya, Yang Berhormat Pengerang
diberikan masa 30 minit. Jadi, dalam masa 15 minit sudah berlalu ini, berilah Yang Berhormat
berehat sekejap.

Saya ingin bertanya terhadap satu kekaburan daripada diri saya sendiri iaitu
bagaimanakah kita dalam satu gabungan, mereka menggunakan lambang yang sama?
Sebagai contoh, lambang Perikatan Nasional (PN) yang dianggotai antara lain PPBM dan

PAS. Bagaimanakah mereka yang menggunakan lambang yang sama ketika pilihan raya,
