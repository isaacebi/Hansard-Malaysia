DR. 27.7.2022 48

tidak terikat kepada mana-mana arahan daripada mana-mana pihak apabila Ahli Parlimen
tersebut telah mengangkat sumpah.
01240

Itu sebabnya Tuan Yang di-Pertua, kita mesti memahami bahawa dalam konsep
apabila kita bercakap tentang selepas pilihan raya, kita tahu bahawa konsep pilihan raya ialah
di mana kita membawa suara rakyat. Ada kawasan pengundinya 40,000 orang, ada kawasan
pengundinya 100,000 lebih. Kawasan saya seramai 54,000 orang dengan adanya pengundi
automatik dan pengundi muda.

Kita tahu bahawa hubungan antara rakyat dengan wakil rakyat itu dilihat melalui
proses pengundian. Apabila jawatankuasa Tuan Yang di-Pertua tanya kepada pihak SPR ya,
ya lah, Tuan Yang di-Pertua sendiri sebagai mantan Pengerusi SPR begitu pakar dalam
undang-undang pilihan raya dalam negara kita.

Apabila ditanya tentang elemen yang disebut iaitu logo yang dibawa, logo yang
dipertandingkan, kenapakah logo yang digunakan? Justifikasinya supaya pengundi
mengenali siapa yang mereka undi sebab sebenarnya dalam pilihan raya dalam negara, kita
tidak adanya wajah-wajah yang dipilih. Itu sebabnya proses itu apabila orang itu bebas
kadang-kadang adanya ‘kunc/, kadang adanya ‘kereta’, kadang adanya ‘rumah’.

Apabila dia mewakili badan gabungan ataupun parti politik, logo tersebut diletakkan.
Itu sebabnya Tuan Yang di-Pertua, sebagai mantan kepada SPR menyedari bahawa apabila
kita menawarkan diri kita bertanding dalam mana-mana kerusi pilihan raya, kita tidak boleh
lari daripada elemen yang utama iaitu apabila seseorang mewakili sesuatu parti politik, kerusi
yang dipertandingkan ialah kerusi parti politik tersebut. Ini disebabkan kerana hubungan
antara parti politik dengan calon.

Saya sendiri Yang Amat Berhormat Perdana Menteri dan sahabat-sahabat daripada
politik, parti politik seperti UMNO, Barisan Nasional dengan keahlian yang begitu ramai iaitu
seramai 3.5 juta orang. Kerusi Parlimen, 222 buah kerusi saja. Berebut semua orang hendak
bertanding Tuan Yang di-Pertua.

Jadi, apabila sudah bertanding, sudah menang dan sudah dibantu dengan semua
pembantu, pelobi, segala-galanya. Kemudian, meninggalkan kerusi tersebut. Jadi, mengikut
perkara 10, kita tidak boleh menghalang tetapi dengan pindaan hari ini, sekurang-kurangnya
kita membenarkan parti politik tersebut mewujudkan perjanjian yang boleh dilihat sebagai sah
dalam mahkamah iaitu kontrak sosial, kontrak antara yang bertanding dengan parti politik.

Akan tetapi, jawatankuasa menyedari bahawa ahli-ahli yang bebas mempunyai
kebebasan. Jawatankuasa tidak mengawal ahli-ahli yang bebas kerana kalau dia bebas, dia
bertanding tiket bebas, rakyat mengundi kerana dia bebas. Akan tetapi, kalau dia bergerak,
maka gugurlah kerusinya. Ini dilihat sebagai justifikasi kerana apabila rakyat mengundi
kepada yang bebas, rakyat mahukan kemungkinan suara yang tidak mewakili mana-mana
parti politik.

Dalam perkara ini Tuan Yang di-Pertua, kita menyedari bahawa apabila rakyat
mengundi Ahli-ahli Parlimen, mereka melihat kepada elemen hubungan egalitarisme iaitu

hubungan antara wakil rakyat dan rakyatnya. Itu sebabnya kami dipanggil wakil rakyat,
