DR. 27.7.2022 89

hakikatnya kita harus kepada landasan yang satu iaitu memelihara keharmonian dan juga
memulihkan keyakinan rakyat kepada kita.

Kalau kerajaan yang adalah stabil selepas pilihan raya akan datang insya-Allah
rakyat harmoni. Pelabur-pelabur luar akan datang melabur dan negara kita akan menjadi
makmur dan perkasa.

Jadi, Tuan Yang di-Pertua saya menyokong 100 percent usul undi RUU ini. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Kinabatangan. Seterusnya saya menjemput Yang Berhormat Muar. 10 minit.

4.29 ptg.

Tuan Syed Saddiq bin Syed Abdul Rahman [Muar]: Bismillahi Rahmani Rahim.
Terima kasih, Tuan Yang di-Pertua.

Kita berada dalam keadaan yang paling susah di mana ketidakpercayaan rakyat
kepada institusi politik, ahli politik, pemimpin politik pada kadar yang paling rendah sekali.
Rakyat di luar sana melihat ahli politik tidak kira dari kerajaan ataupun pembangkang sebagai
mereka yang memakan gaji mereka, lumayan dapat GLC, berjawatan besar, kontrak besar
bagi ahli keluarga.

Akan tetapi, keadaan rakyat yang terbeban dengan kos sara hidup semakin lama
semakin teruk. Lebih teruk keadaan ini apabila rakyat memberikan kepercayaan kepada ahli
politik tersebut.

1630

Kepercayaan yang sangat lumayan sekarang ini yang datang sekali setiap lima tahun
tetapi secara tiba-tiba kerana ada yang diugut dan ada yang disogok kerana jawatan dan
pangkat, mereka sanggup mengkhianati mandat yang begitu lumayan tersebut hanya kerana
ingin membantu si pencatur kuasa kekal bermaharajalela.

Oleh sebab itu, pendirian MUDA dan Parlimen Muar jelas. Kita menyokong penuh
usaha kerajaan untuk melaksanakan pindaan Perlembagaan untuk menghentikan kuasa si
pencatur kuasa ini untuk terus bermaharajalela. Ini adalah permulaan penolakan sistem
politik yang membenarkan si pencatur kuasa untuk terus bermaharajalela. Ini adalah
permulaan untuk kita kembalikan semula kuasa kepada rakyat.

Naratif di mana rakyat yang berkuasa bukan si pencatur kuasa. Oleh sebab itu, kita
perlu memberhentikan segala jenis politik lapuk, tua dan yang lepas. Old politics di mana
mereka yang ingin berkuasa dengan sewenang-wenangnya boleh membeli undi dengan
mereka yang berkuasa boleh menggunakan institusi kerajaan untuk terus ugut demi
mendapat sokongan.

Sebab itu Tuan Yang di-Pertua, sokongan ini walaupun adalah permulaan, tidak
boleh dijadikan pengakhiran. Saya rasa apa yang telah dilakukan oleh Yang Amat Berhormat
Perdana Menteri melalui usaha dwipartisan ini perlu dipuji dan perlu diteruskan bagi inisiatif-
inisiatif yang akan datang.
