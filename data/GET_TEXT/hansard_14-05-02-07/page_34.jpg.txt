DR. 27.7.2022 29

menggunakan solar, menggunakan Al dan juga sensor-sensor dalam mengendalikan
humidity, temperature dan juga angin. Jadi kalau kita boleh menolong membantu petani pintar
ini supaya mereka mendapat capital expenditure untuk memperakukan mereka supaya dapat
menggunakan teknologi pintar ini di awal pembangunan pertanian pintar mereka.

Tuan Yang di-Pertua: Terima kasih. Yang Berhormat semua, sekarang tamatlah
sesi untuk waktu pertanyaan-pertanyaan bagi jawab lisan pada hari ini. Terima kasih kepada
semua Yang Berhormat.

[Sesi untuk Pertanyaan-pertanyaan bagi Jawab lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.34 pg.
Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Terima kasih Tuan Yang di-Pertua.

“Mengikut Peraturan Mesyuarat 12(1), saya mohon mencadangkan
bahawa mesyuarat pada hari ini tidak akan ditangguhkan hingga jam 8.30
malam dan selepas itu Majlis Mesyuarat akan ditangguhkan sehingga jam
10.00 pagi, hari Khamis 28 Julai 2022.”

Tuan Yang di-Pertua: Terima kasih Yang Berhormat Menteri. Ada yang
menyokong?

Menteri Tenaga dan Sumber Asli [Datuk Seri Takiyuddin bin Hassan]: Saya
menyokong.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat semua sekarang saya kemukakan masalah pada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT
RANG UNDANG-UNDANG KAWALAN
PRODUK TEMBAKAU DAN MEROKOK 2022

Bacaan Kali Yang Pertama

Rang undang-undang bernama Suatu Akta untuk mengadakan peruntukan bagi
pendaftaran produk tembakau, bahan merokok atau produk pengganti tembakau,
pengawalan periklanan, promosi dan penajaan, penjualan dan pembelian produk tembakau,
bahan merokok, produk pengganti tembakau atau peranti merokok dan larangan merokok,
apa-apa produk tembakau atau produk pengganti tembakau dan larangan penggunaan
peranti merokok oleh mana-mana orang yang lahir pada tahun 2007 dan seterusnya dan bagi
perkara yang berkaitan; dibawa ke dalam Mesyuarat oleh Menteri Kesihatan [Tuan Khairy
Jamaluddin Abu Bakar]; dibaca kali yang pertama; akan dibaca kali yang kedua pada
Mesyuarat ini.
