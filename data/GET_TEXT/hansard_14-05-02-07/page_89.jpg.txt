DR. 27.7.2022 84

Mandat penuh diberikan oleh PH dan kemudian itu, Mesyuarat Majlis Tertinggi
Bersatu mengatakan juga memberikan mandat kepada pengerusi untuk memutuskan sama
ada hendak keluar daripada Pakatan Harapan atau tidak. Adakah that is the right version?
Saya harap Yang Berhormat Jerlun boleh nyatakan dalam Dewan Rakyat pada hari ini
bahawa Yang Berhormat Pagoh telah pun membelakangkan keputusan yang telah dibuat
pada ketika itu. Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Jerlun.

Dato’ Seri Utama Haji Mukhriz Tun Dr. Mahathir [Jerlun]: Pada pandangan saya
dan saya ingat benda ini dirakamkan melalui rakaman Mesyuarat MPT itu sendiri, memang
diputuskan di dalam MPT terakhir yang kami hadir di Bersatu itu bahawa diserahkan kepada
Yang Berhormat Langkawi tetapi sebaliknya.../Disampuk]

Datuk Seri Panglima Bung Moktar bin Raden [Kinabatangan]: Tuan Yang di-
Pertua ini mendedahkan minit mesyuarat meeting ke? Ataupun kita bincang soal lain?

Dato’ Seri Utama Haji Mukhriz Tun Dr. Mahathir [Jerlun]: Sebaliknya apa yang
berlaku ialah Ahli Dewan Rakyat daripada Bersatu yang diketuai oleh Yang Berhormat Pagoh
sendiri dan juga beberapa daripada PKR yang diketuai oleh Yang Berhormat Gombak hadir...

Dato’ Sri Haji Tajuddin bin Abdul Rahman [Pasir Salak]: Menarik juga cerita ini.

Dato’ Seri Utama Haji Mukhriz Tun Dr. Mahathir [Jerlun]: ... hadir di Sheraton.
Jadi soal keputusan parti saya hendak bertanya mungkin sebab Yang Berhormat Bagan
Datuk pun ada di sini, boleh tanya Yang Berhormat Bagan Datuk sendiri sebagai ketua parti
UMNO. Sebelum ini 15 daripada Ahli Dewan Rakyat daripada UMNO yang dikepalai oleh
Yang Berhormat Bagan Datuk menarik sokongan daripada Yang Berhormat Pagoh. Seramai
22 orang lagi kekal menyokong. Seramai 22 orang ataupun 27 orang. Seramai 22 orang saya
ingat kekal menyokong Yang Berhormat Pagoh. Jadi, keputusan UMNO yang mana satu
yang terpakai?

Kalau kita hendak ikut bahawa seorang itu boleh dianggap tergugur keahliannya
kalau ikut perlembagaan parti kalau dia tidak menepati keputusan parti. Akan tetapi dalam
hal itu, keputusan yang mana yang kita hendak ikut sebenarnya? Adakah keputusan yang
dibuat bersama dengan presiden parti itu sendiri ataupun yang kebanyakannya kekal di
dalam menyokong Yang Berhormat Pagoh sebagai Perdana Menteri. Akan tetapi akhirnya
kesudahan kita tahu, Yang Berhormat Pagoh jatuh dan Yang Berhormat Bera pula daripada
parti yang sama iaitu UMNO diangkat sebagai Perdana Menteri.

Saya hendak sentuh juga komen rakan-rakan selalu sangat bangkitkan. Saya hendak
ingatkan kita semua kepada 43(4). Kalau boleh saya baca, “Uika Perdana Menteri tidak lagi
mendapat kepercayaan majoriti Ahli Dewan Rakyat, maka Perdana Menteri hendaklah
meletakkan jawatan Jemaah Menteri, melainkan kalau untuk bubarkan Dewan.”

Jadi Yang Berhormat Langkawi ketika itu setelah berlaku Langkah Sheraton telah
pun hilang majoriti. Hilang majoriti kalau ikut Perlembagaan ini ia tidak ada pilihan selain
daripada meletak jawatan sebagai Perdana Menteri. Sewaktu Yang Berhormat Pagoh

menjadi Perdana Menteri pun, kita rasakan bahawa sebenarnya Yang Berhormat Pagoh tidak
