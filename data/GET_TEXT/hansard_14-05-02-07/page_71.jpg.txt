DR. 27.7.2022 66

Saya ucapkan tahniah kepada pihak Jawatankuasa Pilihan Khas Parlimen yang telah
pun memberikan komitmen yang cukup baik menjadikan perkara ini sebagai suatu
kenyataan. Mesyuarat demi mesyuarat dilakukan dan pelbagai kemungkinan telah pun
diperbahaskan. Saya juga terlibat dengan beberapa sesi taklimat kepada parti-parti yang
telah pun dilaksanakan.

Kita melihat bahawa di sana adanya komitmen daripada kerajaan yang cukup baik.
Saya ucapkan tahniah kepada Yang Berhormat Menteri daripada Santubong yang telah
begitu menunjukkan kesungguhannya dengan legasinya untuk meninggalkan satu legasi
yang cukup baik. Inilah satu perkara yang bersejarah dalam negara kita di mana kita
perkenalkan undang-undang ini bukan untuk kepentingan sesiapa tetapi untuk kepentingan
demokrasi di dalam negara kita, alhamdulillah.

Walaupun kerajaan pada hari ini disebut-sebut sebagai kerajaan tebuk atap,
kerajaan pintu belakang dan sebagainya tetapi pada hakikatnya kerajaan inilah yang berani
untuk memperkenalkan undang-undang seperti ini. Ini perkara yang perlu untuk diterima
hakikatnya. Kita tahu bahawa undang-undang ini bukan undang-undang yang memberikan
suatu faedah kepada sesiapa, tidak. Akan tetapi ia untuk menarik semula respek ataupun
hormat daripada rakyat kepada ahli politik.

Tuan Sim Chee Keong [Bukit Mertajam]: [Bangun]

Tuan Ahmad Fadhli bin Shaari [Pasir Mas]: Tidak perlu untuk kita menuding jari
kepada sesiapa. Setiap daripada kita sudah pun mungkin berasa cedera ataupun sakitnya
apabila ahli-ahli kita sendiri lompat parti ataupun keluar daripada parti. Mungkin setiap
daripada kita pun menerima keuntungan apabila berlakunya lompat parti.

Tuan Sim Chee Keong [Bukit Mertajam]: 10 saat. Minta laluan sekejap Yang
Berhormat Pasir Mas. 10 saat sahaja.

Tuan Ahmad Fadhli bin Shaari [Pasir Mas]: Ini perkara yang perlu. Ya sila.

Tuan Sim Chee Keong [Bukit Mertajam]: Terima kasih Yang Berhormat Pasir Mas.
Terima kasih Tuan Yang di-Pertua. Saya juga hendak tekankan di sini sama ada Yang
Berhormat Pasir Mas setuju atau tidak bahawa antara pindaan Perlembagaan ini faktornya
bukan sahaja kerana kerajaan tetapi juga kerana pihak pembangkang terutamanya Pakatan
Harapan telah bersetuju untuk menandatangani MOU dan ini merupakan salah satu agenda
reformasi yang kita masukkan dalam MOU. Terima kasih.

Tuan Ahmad Fadhli bin Shaari [Pasir Mas]: Ya. Yang Berhormat Bukit Mertajam.
Saya juga hendak sebut macam itu tetapi tidak sampai point lagi ini. Tahniah jugalah kepada
pihak pembangkang yang telah pun bersetuju dan MOU yang telah kita tandatangan juga
merupakan satu sejarah yang saya kira sejarah yang boleh tercatat dengan tinta emas satu
saat di mana kita boleh berdiri bersama-sama untuk kita memberikan satu nyawa baru
kepada demokrasi dalam negara kita.

Saya sebut tadi bahawa kita tidak perlu untuk menuding jari kepada sesiapa. Selepas
PRU 2018 yang lepas, beberapa orang Ahli Parlimen pembangkang juga melompat ke dalam
parti kerajaan. Pada masa itu juga kerajaan menerima laba atau keuntungan daripada lompat

parti. Begitu juga selepas berlakunya perubahan kerajaan pada Februari 2020 juga ahli-ahli
