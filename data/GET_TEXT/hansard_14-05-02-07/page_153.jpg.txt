DR. 27.7.2022 148

tadi ada. Ganti Yang Berhormat Pokok Sena. Sepatutnya Yang Berhormat Pokok Sena ada
dalam list. Selepas itu saya minta ganti.

Dato’ Ramli bin Dato’ Mohd Nor [Cameron Highlands]: Okey baik. Beginilah, saya
bagi ruang Yang Berhormat Parit Buntar sekali.

Datuk Seri Dr Mujahid Yusof Rawa [Parit Buntar]: Bila itu?

Dato’ Ramli bin Dato’ Mohd Nor [Cameron Highlands]: Selepas Yang Berhormat
Hulu Selangor.

Datuk Seri Dr Mujahid Yusof Rawa [Parit Buntar]: Selepas Yang Berhormat hulu
Selangor sebab saya sudah bagi awal tadi.

Dato’ Ramli bin Dato’ Mohd Nor [Cameron Highlands]: Saya baru makluman.

Datuk Seri Dr Mujahid Yusof Rawa [Parit Buntar]: Terima kasih Tuan Yang di-
Pertua. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Silakan Yang Berhormat

Hulu Selangor. Selepas ini Yang Berhormat Parit Buntar.

8.08 mlm.

Puan June Leow Hsiad Hui [Hulu Selangor]: Terima kasih Tuan Yang di-Pertua.
Terima kasih. Tuan Yang di-Pertua, / minta 10 minit tidak adillah kita tunggu sampai 8.30
malam ini hanya diberi lima minit sebab tadi Yang Berhormat Rasah sudah ambil masa
panjang. Saya minta jasa baik Tuan Yang di-Pertua 10 minit sebab...

Dato’ Ramli bin Dato’ Mohd Nor [Cameron Highlands]: Yang Berhormat Hulu
Selangor, lima minit itu sudah bagus saya bagi. Okey silakan.

Puan June Leow Hsiad Hui [Hulu Selangor]: Tuan Yang di-Pertua, Hulu Selangor
mula perbahasan dengan menyatakan persetujuan terhadap penggubalan Rang Undang-
undang Perlembagaan (Pindaan) (No.3) 2022. Pindaan ini amat penting bagi kita mengekang
bibit-bibit ketidakstabilan politik dari berulang kembali dalam arena politik negara sehingga
menjadi seperti tragedi hitam Langkah Sheraton.

Tragedi tersebut telah memberikan tamparan berat buat negara kita apabila mandat
yang diberikan oleh rakyat tidak dihiraukan oleh pencatur-pencatur politik demi memuaskan
nafsu dan laba politik mereka. Pengkhianatan oleh katak-katak politik ini akhirnya
mengakibatkan runtuhnya sebuah kerajaan yang telah diberi mandat oleh rakyat. Lebih
memalukan apabila sehingga kini oleh kerana percaturan demi percaturan baik daripada
sebelah sana ataupun sini, dari sebelum mahupun selepas Langkah Sheraton, dalam masa
empat tahun ini sahaja kita telah bertukar sehingga tiga Perdana Menteri.

02010

Percaturan politik, rakyat hilang kepercayaan. Negara ini di mata dunia pula hilang
kehormatan. Media tempatan mahupun media antarabangsa berlumba-lumba membuat
liputan akan keburukan yang telah melanda negara. Sebagai ahli politik, saya juga rasa malu
melihat senario ini. Lebih memalukan apabila melihat rakan-rakan yang sanggup menggadai
prinsip dan perjuangan.
