DR. 27.7.2022 110

Allah SWT berfirman dalam Surah An-Nisa, ayat 58 [Membaca potongan ayat Al-
Quran], maksudnya, “Sesungguhnya Allah menyuruh kamu supaya menyerahkan segala
jenis amanah kepada ahlinya yang berhak menerimanya dan apabila kamu menjalankan
hukum antara manusia, Allah menyuruh kamu menghukum dengan adil. Sesungguhnya Allah
dengan suruhannya itu memberi pengajaran sebaik-baiknya kepada kamu. Sesungguhnya
Allah itu sentiasa maha mendengar lagi maha melihat”.

Tindakan Ahli Dewan Rakyat yang melompat parti memberi implikasi yang amat
besar sehinggakan sejak PRU Ke-14, Malaysia berlaku pertukaran Perdana Menteri
sebanyak tiga kali. Ini menunjukkan bahawa negara kita amat memerlukan pindaan ini
supaya semua Ahli Parlimen bertanggungjawab dengan parti yang telah dimenanginya dalam
pililhan raya sekali gus mampu memulihkan kembali kepercayaan rakyat terhadap sistem
demokrasi berparlimen negara.

Tuan Yang di-Pertua, tujuan pindaan ini dijalankan adalah bagi menghalang wakil
rakyat untuk menukar parti kepada parti politik lain sedangkan wakil tersebut dipilih secara
sah dalam pilihan raya. Namun begitu, pindaan ini juga memerlukan definisi yang lebih jelas
berkenaan gabungan parti yang menukar gabungannya kepada parti yang lain. Sepertimana
Ahli Parlimen yang lain, saya mencadangkan agar pindaan ini turut menyentuh larangan
kepada parti yang melompat parti gabungannya dalam pilihan raya agar implikasi negatif
kepada rakyat disebabkan tindakan parti tersebut dapat dielakkan.

Hal ini kerana apabila berlakunya penukaran gabungan parti sekali gus menjejaskan
kerusi Perdana Menteri sehingga terpaksa melakukan penukaran kerusi tersebut yang jelas
sekali membawa implikasi besar kepada rakyat. Perkara ini sememangnya akan
memangsakan rakyat disebabkan keadaan politik negara yang tidak stabil kesan daripada
tindakan parti tersebut.

Tuan Yang di-Pertua, saya turut meneliti istilah yang digunakan di dalam pindaan ini
merangkumi semua Ahli Parlimen termasuk Ahli Dewan Rakyat dan juga Ahli Dewan Negara
sedangkan isu lompat parti oleh wakil rakyat di Dewan Rakyat semata-mata dan tidak
melibatkan Ahli Dewan Negara. Oleh itu, saya mohon penjelasan berkenaan perkara ini dan
mencadangkan agar istilah Ahli Parlimen digantikan dengan istilah yang lebih spesifik iaitu
Ahli Dewan Rakyat yang dipilih oleh rakyat bukan parti.

Tuan Yang di-Pertua, saya meneliti pindaan yang dibuat dan saya ingin mendapatkan
penjelasan adakah pindaan ini turut merangkumi syarat di mana wakil parti yang melompat
parti dikenakan sekatan daripada bertanding selama lima tahun. Saya kira perkara ini
seharusnya tidak dimasukkan dalam RUU ini kerana sekatan ini akan menyekat kuasa rakyat
untuk memilih wakil rakyat mereka.

Oleh itu, jika seseorang wakil rakyat melompat parti, wakil tersebut tidak seharusnya
dikenakan sekatan dan seharusnya boleh turut bertanding agar mandat rakyat untuk memilih
tidak dihalang disebabkan tindakannya yang melompat parti pada pilihan raya sebelumnya.

Tuan Yang di-Pertua, rakyat perlu percaya dengan demokrasi berparlimen.
Pembaharuan ini demi kebaikan masa depan agar wakil rakyat berpegang kepada prinsip

dan bertanggungjawab dengan amanah yang diberikan oleh rakyat. Namun pindaan ini juga
