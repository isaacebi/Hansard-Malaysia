DR. 27.7.2022 6

8 tahun, sekarang 4 tahun saja. Ini langkah-langkah yang diambil untuk mengurangkan beban
hutang para peneroka. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Menteri.
Saya cari yang sebelah sini dulu. Sila Yang Berhormat, Jempol.

Dato’ Haji Salim Sharif [Jempol]: Terima kasih Tuan Yang di-Pertua. Ini masih lagi
berkaitan dengan FELDA, peneroka dan generasi baharu FELDA. Berhubung dengan
perumahan FELDA pula, oleh sebab ada kaitan dalam soalan yang jawapan dibuat oleh Yang
Berhormat Menteri tadi di mana generasi baharu ataupun generasi muda di FELDA ini tidak
mempunyai perumahan.

Yang Berhormat Menteri telah pun berjanji di mana untuk menyiapkan projek
terbengkalai hampir 1,400 unit begitu lebih kurang jumlah RM204 juta. Berkaitan perumahan
di Jempol ini, Palong 7 dan 8, Palong 14,15 dan 16 di mana Yang Berhormat Menteri telah
berjanji untuk menyiapkan. Akan tetapi, sekarang ini hanya berlaku perlahan. Jadi, di
manakah kesilapan kerana anak muda ini masih menanti?

Kedua pula, bilakah lot-lot kosong ini akan diberi sepertimana Yang Amat Berhormat
Perdana Menteri mengumumkan pada Hari Peneroka di Bera tempoh hari dan bila tindakan?
Saya tahu tindakan ini agak perlahan. Jadi, saya memohon agar Yang Berhormat Menteri
supaya memberi tindakan tuntas agar menyelesaikan isu perumahan dalam kawasan
FELDA. Mohon jawapan daripada Menteri.

#1020

Dato’ Sri Mustapa bin Mohamed: Terima kasih Yang Berhormat Jempol. Dua
perkara dibangkitkan. Pertama ialah Perumahan Generasi Kedua dan yang kedua ialah
berkaitan dengan lot kosong. Seperti Yang Berhormat Jempol sedia maklum, perkara ini
bukan sahaja semasa menyambut Hari Peneroka di Bera, sebelum itu juga di Johor sudah
ada pengumuman dan tindakan akan diambil oleh sebab pengumuman telah dibuat oleh
Yang Amat Berhormat Perdana Menteri semasa sambutan Hari Peneroka. Maka, tindakan
akan diambil oleh Pengerusi FELDA dan juga pengurusan FELDA.

Berkaitan dengan perumahan yang belum siap, saya difahamkan bahawa Pengerusi
sendiri telah pun melawat Jempol dan tindakan-tindakan sedang diambil dan kita akan minta
Pengerusi untuk mengadakan pertemuan berterusanlah dengan Yang Berhormat Jempol dan
lain-lain Ahli Parlimen berkaitan Perumahan Generasi Kedua ini.

Kita faham ini satu isu yang besar tetapi langkah-langkah sedang diambil oleh FELDA
untuk mengatasi masalah ini. Ada masalah-masalah yang berkaitan dengan kontraktor. Ya,
kontraktor-kontraktor yang mungkin tidak berapa mampu dan kita akan minta Pengerusi
FELDA untuk menangani perkara ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ada dua Yang Berhormat Bukit Bintang ataupun Yang Berhormat
Semporna. Saya jemput Yang Berhormat Semporna.

Datuk Seri Panglima Haji Mohd Shafie bin Haji Apdal [Semporna]: Terima kasih
Tuan Yang di-Pertua. Yang Berhormat Bukit Bintang ini tidak ada FELDA. Jadi, terima kasih

banyak atas ruang kepada saya untuk bertanya. Saya ingin bertanya kepada Yang Berhormat
