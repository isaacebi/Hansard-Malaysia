DR. 27.7.2022 68

bahawa syor daripada pihak jawatankuasa ialah pemecatan Ahli Parlimen ini akan membawa
kepada pilihan raya kecil kepada kawasan Parlimen tersebut.

Pada saya inilah roh sebenar pindaan Perlembagaan ini. Kadang-kadang seseorang
itu menyatakan bahawa saya dipecat oleh parti atau saya keluar daripada parti kerana ada
prinsip-prinsip tertentu ataupun adanya kerana moral atau saya dipecat kerana sebab prinsip
yang saya pertahankan. Ini sebagai contoh.
= 1520

Kalau dia tidak diberikan peluang untuk bertanding sekali lagi, kita telah menghalang,
menafikan hak yang telah pun kita berikan dalam Perlembagaan kita. Saya setuju dengan
Yang Berhormat Pengerang bahawa orang seperti ini perlu diberikan peluang untuk
bertanding sekali lagi. Sebagaimana yang pernah berlaku di Johor pada ketika dahulu yang
melibatkan dengan izin saya menyebut— yang melibatkan Datuk Shahrir bin Abdul Samad
pada masa itu yang telah diberikan peluang untuk bertanding dan beliau menang pilihan raya
kecil tersebut dan kerana itulah dalam hal ini saya kira pindaan ini cukup baik iaitu
memberikan peluang kepada orang itu untuk bertanding sekali lagi kerana ia menjamin
kebebasan haknya untuk menjadi Ahli Parlimen sekali lagi.

Begitu juga saya membaca dalam cadangan ini pemecatan Ahli Dewan Rakyat dibuat
melalui pemakluman kepada Ahli Dewan Rakyat yang lain melalui pemakluman oleh Ahli
Dewan Rakyat yang lain kepada Suruhanjaya Pilihan Raya. Saya berminat ingin tahu kalau
Yang Berhormat Menteri dapat menyatakan apakah modus operandi secara spesifik
bagaimana tindakan Ahli Dewan Rakyat yang lain itu perlu diusahakan dan dimulakan bagi
melaporkan kepada SPR ini?

Begitu juga wujud perbincangan secara mendalam berkenaan di mana jika sesebuah
parti politik turut melompat sebagai satu organisasi dari satu gabungan politik. Sebagi contoh
apa yang dilakukan oleh Parti BERSATU sebagai contoh, itu secara jelas yang keluar
daripada Pakatan Harapan masuk yang menyertai ataupun menyebabkan Kerajaan Pakatan
Harapan hilang majoriti pada masa itu. Jadi, ini juga saya rasa perlu untuk diperhalusi
bagaimana gabungan sekiranya keluar ataupun mungkin logo yang kita gunakan di dalam
pilihan raya itu satu perkara yang tidak spesifik.

Dengan erti kata lain, adakah logo itu menjadi satu-satunya perkara yang perlu untuk
kita jadikan parameter, lompat parti atau tidak. Sebagaimana yang disebut oleh Yang
Berhormat Pontian tadi. Contohnya PAS kalau bertanding di atas tiket Perikatan Nasional,
adakah logo Perikatan Nasional itulah yang perlu dipertahankan sehingga pilihan raya
berikutnya? Atau UMNO di dalam tiket Barisan Nasional sebagai contoh. Kita tahu UMNO
parti yang paling besar dalam Barisan Nasional. Akan tetapi apabila mereka bertanding
mereka bertanding menggunakan logo Barisan Nasional.

Jadi, logo mana yang perlu untuk dipertahankan yang mana kalau mereka tidak
berpegang dengan logo ini menyebabkan mereka dikira melompat parti. Itu sebagai contoh
dan sekali lagi saya ucapkan terima kasih kepada Yang Berhormat Menteri dan seluruh pihak
jawatankuasa libat urus yang telah pun dilakukan sebelum daripada ini. Tahniah kepada

semua pihak dan saya harapkan supaya langkah ini tidak berhenti di sini.
