DR. 27.7.2022 45

antara yang berlaku adalah persoalan parti politik itu sendiri melangkah keluar dan telah
membawa semua Ahli-ahli Parlimen yang bersama dengan parti politik itu.

Saya agak kecewa kerana undang-undang ini tidak mentakrifkan pengeluaran
keluarnya satu parti daripada gabungan sebagai lompat parti sedangkan ia tetap merupakan
pengkhianatan kerana semua ahli-ahli parti daripada parti itu telah menang pilihan raya atas
sebab sokongan yang dia telah peroleh daripada Pakatan Harapan. Ini saya maksudkan
dengan izin dan penuh hormat, Parti BERSATU yang telah lompat keluar dengan segala Ahli-
ahli Parlimennya kecuali beberapa yang berpegang kepada prinsip yang telah tinggal
bersama dengan pembangkang. Apakah pandangan Yang Berhormat Port Dickson
mengenai persoalan itu? Terima kasih.

Dato’ Seri Anwar bin Ibrahim [Port Dickson]: Saya setuju Tuan Yang di-Pertua
dan ini sebab saya mengatakan ada beberapa kelemahan dalam pindaan ini tetapi kita
bersetuju akhirnya untuk membolehkan ia dibentangkan.

1230

Tidak sepenuhnya sepertimana yang kita tuntut. Ini kerana dalam tuntutan kita itu
keseluruhan prinsip demokrasi ini adalah mandat yang diberikan dan_ prinsip
kebertanggungjawaban. Kita janji kepada rakyat dan kalau kita tidak dapat tunai, kita kena
kembali untuk rakyat putuskan di sebaliknya.

Oleh yang demikian, apa yang Yang Berhormat Shah Alam sebutkan itu tepat dan
harus diberikan pertimbangan dalam pindaan-pindaan seterusnya kerana apabila keadaan
itu berlaku secara kecoh, memang betul prestasi pun lemah, ekonomi merudum, cara-cara
pengendalian beberapa tindakan itu tidak memuaskan. Apa yang bertambah hanya jawatan
Menteri dan Timbalan Menteri dan duta-duta khas.

Tuan Yang di-Pertua: Terima kasih. Selepas ini saya akan teruskan dengan Yang
Berhormat Pengerang sehingga pukul 1 tengah hari. Selepas kita rehat, kita akan bermula
pukul 2.30 petang. Senarai pembahas dari 2.30 petang adalah seperti berikut. Yang
Berhormat Langkawi, diikuti oleh Ahli-ahli Yang Berhormat berikut, Yang Berhormat Pontian,
Yang Berhormat Seremban, Yang Berhormat Pasir Mas, Yang Berhormat Kota Raja, Yang
Berhormat Kuala Krai, Yang Berhormat Semporna, Yang Berhormat Machang.

Yang Berhormat Jerlun, Yang Berhormat Padang Rengas, Yang Berhormat Muar,
Yang Berhormat Jempol, Yang Berhormat Tuaran, Yang Berhormat Lubok Antu, Yang
Berhormat Selangau, Yang Berhormat Sibuti, Yang Berhormat Kulim-Bandar Baharu, Yang
Berhormat Setiu, Yang Berhormat Teluk Intan dan Yang Berhormat Batang Lupar. Itu 20
orang. Selepas itu kita akan announce lagi, ya. Sekarang saya jemput Yang Berhormat

Pengerang sehingga pukul 1 tengah hari. Yang Berhormat, silakan.

12.31 tgh.

Dato’ Sri Azalina Othman Said [Pengerang]: Terima kasih Tuan Yang di-Pertua.
Bismillahi Rahmani Rahim, Assalamualaikum warahmatullahi wabarakatuh. Tuan Yang di-
Pertua, saya sebagai salah satu daripada Ahli Jawatankuasa JKPK yang mewakili blok

kerajaan ingin mengucapkan terima kasih kepada Yang Amat Berhormat Ketua Majlis kerana
