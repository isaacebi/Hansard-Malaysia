DR. 27.7.2022 117

tanggungjawab kerajaan dalam memastikan segala perbezaan pendapat mengenai undang-
undang ini diatasi dan ia diluluskan di Dewan Rakyat pada kadar yang segera.

Cadangan pindaan ini didesak kerana aktiviti lompat parti ini bukan sahaja
menyebabkan sesebuah kerajaan yang telah dipilih melalui pilihan raya tumbang, malah ia
juga memberi kesan kepada sistem demokrasi yang kita amalkan. Rakyat atau pengundi
merasakan undi mereka tidak bernilai kerana apabila membuang undi, calon yang dipilih
boleh berbuat sesuka hati.

Jika amalan lompat parti berterusan, kita akan berdepan dengan sebuah lagi
kerajaan yang rapuh, yang tiada kuasa mutlak untuk mentadbir negara. Ugut mengugut akan
diteruskan dan amalan melompat-lompat akan berlaku sehingga menumbangkan sesebuah
kerajaan.

Tuan Yang di-Pertua, tindakan melompat parti adalah bertentangan dengan konsep
asal atau mandat yang diberikan oleh pengundi ketika pilihan raya. Oleh kerana pengundi
membuat keputusan untuk memilih calon yang menang adalah berdasarkan kapasiti atau
kedudukan calon ketika itu. Apabila sudah berganjak dan berubah status kemenangan, maka
dianggap bercanggah dengan kemahuan sebenar rakyat yang memilih ketika pilihan raya.

Selain itu, terdapat persetujuan dalam cadangan bahawa apabila lompat parti
berlaku, maka pilihan raya perlu diadakan semula. Namun begitu, calon yang melompat
tersebut boleh bertanding semula dan langkah ini dianggap mampu memberikan keadilan
atau memberikan peluang kepada calon untuk bertanding dalam mana-mana tiket parti lain
atau bebas. Walau bagaimanapun, adakah ini yang kita mahukan? Memandangkan
keutamaan bagi Ahli Parlimen dan parti politik yang bertanding dan menang adalah untuk
berkhidmat untuk rakyat demi kestabilan negara.

Tuan Yang di-Pertua, pindaan ke atas Perkara 10, Perlembagaan Persekutuan
bersama RUU berkaitan Akta Antilompat Parti dilihat sudah mencukupi untuk mengekang
amalan lompat parti dalam kalangan Ahli Parlimen di negara ini. Perkara 48, fasal 6
sebenarnya berkaitan dengan Ahli Parlimen yang meletak jawatan, bukannya dipecat atau
keluar daripada parti.

Justeru, ia tidak meliputi Ahli Parlimen yang hilang kelayakan sebagai Ahli Parlimen
tetapi hanya meliputi Ahli Parlimen yang meletak jawatan. Sekali gus tidak boleh bertanding
dalam pilihan raya dalam tempoh yang berikutnya selama lima tahun. Dalam hal ini, peraturan
ini dilihat bertujuan untuk mengelak mana-mana pihak menggunakan pilihan raya sebagai
tempat untuk menguji kekuatan dan juga pengaruh masing-masing.

Oleh sebab itu, saya tidak fikir peruntukan ini iaitu Perkara 48 Fasal 6 boleh memberi
kesan kepada Ahli-ahli Parlimen yang dipecat atau keluar parti dan tidak meletakkan jawatan.
la hanya untuk mereka yang meletakkan jawatan sebagai Ahli Parlimen. Penggubalan
undang-undang antilompat perlu dibuat secara menyeluruh dengan perlu membabitkan sama
Perkara 48 yang berkisar soal hilang kelayakan Ahli Parlimen.

Saya berpandangan bahawa pindaan Perkara 48 amatlah wajar, di samping ia
membabitkan sama Perkara 10 yang perlu disertai dengan undang-undang anti lompat parti.

Sekalipun Perkara 10 berjaya dipinda majoriti Dewan Rakyat, ia belum cukup mampu untuk
