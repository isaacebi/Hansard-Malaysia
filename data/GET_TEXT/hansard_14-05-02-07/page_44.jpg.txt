DR. 27.7.2022 39

01210

Dakwaan ini bukan satu — saya tahu daripada beberapa Ahli Parlimen, termasuk
Yang Berhormat Sungai Siput, Yang Berhormat Putatan, Yang Berhormat Miri, Yang
Berhormat Padang Serai dan tiga Ahli Parlimen daripada DAP dan Yang Berhormat Sekijang.
Jadi, kalau laporan yang sebegini serius, yang menyentuh soal kedudukan dan maruah dan
integriti Ahli Parlimen pun tidak diberi pertimbangan, saya anggap bukan sahaja ada
kelemahan daripada segi amalan lompat atau belot ini tetapi daripada segi pengurusan dan
kewibawaan badan-badan penguatkuasaan, termasuk SPRM.

Tuan Yang di-Pertua, kita juga mahu satu pengajaran kerana ada kesan dan
anggapan, terutama dalam kalangan anak muda sekarang. Terhakisnya keyakinan terhadap
orang politik dan sistem politik kerana ada yang menganggap pilihlah siapa pun, dia boleh
dibeli. Jadi kita, terutama kalangan muda yang menyertai politik dan dilatih untuk faham
Perlembagaan Persekutuan dan prinsip demokrasi, terhakis keyakinan mereka kerana
amalan yang telah berlalu.

Betul kata Yang Amat Berhormat Perdana Menteri, ini percubaan sebahagian besar
menghentikan rasuah dalam politik dan juga amalan pengkhianatan daripada orang yang
diberi amanah, menerima amanah, berjanji dan berikrar dan bersumpah kepada rakyat
kemudian dengan sewenang-wenangnya-— dengan jutaan ringgit dan janji kedudukan, boleh
meninggalkan itu semua.

Jadi, kita harus juga berusaha memulihkan keyakinan terhadap sistem politik. Isu ini
Tuan Yang di-Pertua, bukan sahaja isu...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Port Dickson, bolehkah saya mencelah? Boleh saya mencelah?

Dato’ Seri Anwar bin Ibrahim [Port Dickson]: Ya, ya. lsu ini bukan sahaja isu
Perlembagaan Persekutuan tetapi isu moral. Saya sebut tentang integriti. Jadi, kita dalam
perbahasan, jangan tinggalkan ini. Ini bukan soal technicalities of the law tetapi gambaran
tentang politics and politicians seperti Herman Kahn ungkapkan, “becoming uncharismatic,
low-moral profession.” Uncharismatic profession itu di antara lain kerana tidak boleh
dipercayai lagi janji mereka kepada puluhan atau ratusan ribu dan jutaan rakyat.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Boleh saya mencelah? Terima kasih Yang Berhormat Port Dickson. Betul atau
tidak Yang Berhormat Port Dickson, selepas Pilihan Raya 2008 kalau saya tidak silap,
bahawa pernah masa itu Barisan Nasional kalah di beberapa buah negeri dan banyak
kehilangan kerusi-kerusi juga di peringkat Parlimen. Saya sudah balik ke negeri, teringat atau
tidak Yang Berhormat Port Dickson bahawa Yang Berhormat ada mengatakan dalam tempoh
beberapa bulan lagi akan menubuhkan sebuah kerajaan yang baharu? Beberapa orang Ahli
Parlimen daripada Barisan Nasional terpaksa dibawa terbang ke negara Jepun, ke Tokyo
untuk melarikan diri daripada Yang Berhormat. Betul atau tidak?

Dato’ Seri Anwar bin Ibrahim [Port Dickson]: Yang Berhormat Beaufort ini dia
rabun daripada segi fahaman politik. Kalau ikut kenyataannya, pada masa itu beberapa Ahli

Parlimen menghubungi untuk menyokong Usul Undi Tidak Percaya. la tak ada kena mengena
