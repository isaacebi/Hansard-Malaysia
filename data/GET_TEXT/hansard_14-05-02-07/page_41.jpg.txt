DR. 27.7.2022 36

subseksyen (3) seksyen baharu 7A jika telah dipilin ke Dewan Undangan sebagai anggota
suatu parti politik, dia melepaskan keanggotaan atau terhenti menjadi anggota parti politik itu.

Perkara yang sama juga terpakai bagi calon bebas yang telah dipilih ke Dewan
Undangan menyertai suatu parti politik. Perkataan “Anggota Suatu Parti Politik’ yang disebut
dalam seksyen 7A hendaklah termasuk Ahli Dewan Undangan yang bukan anggota mana-
mana parti politik yang membentuk suatu gabungan parti politik tetapi ialah anggota
gabungan itu.

Seterusnya, seksyen baharu 7A juga memperuntukkan keadaan apabila seorang Ahli
Dewan Undangan tidak terhenti menjadi Ahli Dewan Undangan itu. Kekosongan luar jangka
di Dewan Undangan hendaklah dipastikan oleh Tuan Yang di-Pertua Dewan apabila
menerima notis bertulis daripada mana-mana Ahli Dewan Undangan itu mengenai
berlakunya kekosongan itu dan dia hendaklah memberitahu Suruhanjaya Pilihan Raya
tentang kekosongan itu dalam tempoh 21 hari dari tarikh dia menerima notis bertulis itu.

Bagi maksud subseksyen (5) seksyen 9 Jadual Kelapan kepada Perlembagaan
Persekutuan, Suruhanjaya Pililhan Raya hendaklah menjalankan satu pilihan raya dalam
tempoh 60 hari dari tarikh Suruhanjaya Pilihan Raya menerima pemberitahuan itu daripada
Tuan Yang di-Pertua Dewan.

Perenggan 4 bertujuan untuk menggantikan implikasi kewangan rang undang-
undang memandangkan kemasukan Perkara baharu 49A dan pindaan Jadual Kelapan
kepada Perlembagaan Persekutuan akan melibatkan kerajaan dalam perbelanjaan wang
tambahan bagi maksud pilihan raya oleh Suruhanjaya Pilihan Raya untuk mengisi
kekosongan luar jangka Ahli Dewan Rakyat atau Ahli Dewan Undangan mana-mana negeri.

Tuan Yang di-Pertua, saya ingin menegaskan dan mengulangi komitmen kerajaan
bahawa penggubalan Rang Undang-undang Perlembagaan (Pindaan) (No.3) 2022. Pindaan
dalam jawatankuasa ini bertujuan memastikan kestabilan politik dan mengelakkan negara
terus berdepan dengan krisis politik yang tiada berkesudahan.

#1200

Pindaan undang-undang ini juga untuk memberikan mesej yang jelas kepada setiap
Ahli Dewan Rakyat supaya berpegang kepada prinsip parti yang diwakili untuk melindungi
mandat rakyat yang telah memberi undi serta kepercayaan tinggi kepada Ahli Dewan Rakyat
ketika proses pilihan raya.

Selain daripada itu, saya yakin rang undang-undang ini juga mampu menghentikan
tindakan mana-mana pihak yang dipilih dan dilantik daripada bertukar parti tanpa sebab
kukuh atau alasan munasabah sekali gus memastikan kestabilan politik negara untuk suatu
jangka masa panjang.

Penggubalan rang undang-undang ini telah mengambil masa hampir setahun.
Sesungguhnya proses penggubalan bukanlah suatu proses yang mudah kerana ia
melibatkan masa, tenaga dan komitmen semua pihak terlibat iaitu Jawatankuasa Pilihan
Khas, Bahagian Hal Ehwal Undang-undang Jabatan Perdana Menteri, Jabatan Peguam
Negara dan Parlimen Malaysia.
