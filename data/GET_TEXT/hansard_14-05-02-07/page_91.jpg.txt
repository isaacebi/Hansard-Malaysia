DR. 27.7.2022 86

Dato’ Seri Utama Haji Mukhriz Tun Dr. Mahathir [Jerlun]: Saya harap ia akan
membawa kepada satu perubahan paradigma yang besar dalam cara kita mengendalikan
demokrasi dalam negara kita ini yang betul-betul menghormati mandat yang diberikan oleh
rakyat, insya-Allah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jerlun. Seterusnya saya menjemput Yang Berhormat Kinabatangan, 10 minit.

4.19 ptg

Datuk Seri Panglima Bung Moktar bin Raden [Kinabatangan]: Terima kasih Tuan
Yang di-Pertua. Kita semua maklum bahawa foundation ataupun asas_ untuk kita
mengadakan RUU ini jelas.

1620

Matlamat kita iaitu untuk menstabilkan kerajaan selepas pilihan raya. Oleh sebab kita
semua telah melalui proses yang panjang. Pertukaran demi pertukaran, pertukaran demi
pertukaran.

Tuan Yang di-Pertua, sayalah orang yang paling konsisten meminta kerajaan supaya
akta ini dibawa ke Parlimen. Oleh sebab kalau saya— lompat-melompat ini berlaku di Sabah
bermula pada tahun 70-an sudah. Oleh sebab itu kita semua sedar di Sabah ini walaupun
kita merdeka ke belakang lambat tetapi kita sudah melalui PRN negeri yang ke-16, ya. Di
Sarawak baharu melalui PRN ke-12. Persekutuan baharu menuju PRU ke-15. Bayangkan
bagaimana kekerapan rakyat Sabah itu mahu pilihan raya, dia tukar kerajaan. Tukar kerajaan
bukan pilihan raya, lompat parti. Lompat sana, lompat sini.

Oleh sebab itu saya kata RUU ini merupakan satu paradigm shift kepada Ahli-ahli
Parlimen, anjakan paradigma. Ahli Parlimen ini kena di martabatkan supaya mereka sedar
bahawa mereka ada maruah yang perlu dipertahankan. Arwah mak saya berpesan, kamu
boleh gadai apa sahaja. jangan gadaikan maruah kamu. Apabila suka lompat, dia gadaikan
maruah.

Oleh sebab itu kita tidak mahu wakil rakyat kita menggadai maruah mereka. Wakil
rakyat ini dipilin dalam kalangan rakyat itu. Ada 30 juta lebih orang, yang dipilih 222 orang.
Bukan semua boleh jadi wakil rakyat. Hanya orang-orang terpilih sahaja macam...

Datuk Seri Panglima Wilfred Madius Tangau [Tuaran]: Penjelasan.

Datuk Seri Panglima Bung Moktar bin Radin [Kinabatangan]: ...Yang Berhormat
Kota Raja.

Datuk Seri Panglima Wilfred Madius Tangau [Tuaran]: Penjelasan kenapa tidak...

Datuk Seri Panglima Bung Moktar bin Radin [Kinabatangan]: Yang Berhormat
Kota Raja, Yang Berhormat Kota Raja. Dia memang spesies yang luar biasa. [Dewan ketawa]

Seorang Ahli: Macam saya.

Datuk Seri Panglima Bung Moktar bin Radin [Kinabatangan]: Macam saya juga.
[Ketawa] Tuan Yang di-Pertua...

Datuk Seri Panglima Wilfred Madius Tangau [Tuaran]: Yang Berhormat

Kinabatangan, boleh buat penjelasan sedikit?
