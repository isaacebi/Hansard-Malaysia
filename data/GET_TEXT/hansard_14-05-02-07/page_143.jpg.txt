DR. 27.7.2022 138

Saya mengambil kesempatan ini untuk menyatakan walaupun sejak saya menjadi Ahli
Parlimen saya selalu bertelagah dengan Ahli-ahli Parlimen daripada UMNO dan daripada
PAS, saya tetap menghormati Ahli-ahli Parlimen daripada UMNO, daripada PAS kerana
mereka mempunyai prinsip.

Dalam sesuatu peperangan, Yang Berhormat Paya Besar ada di sini tekun
mendengar syarahan saya malam ini tetapi saya dukacitalah malam ini walaupun sudah lewat
petang, saya dukacita Yang Berhormat Gombak tidak hadir, saya tengok Yang Berhormat
Puncak Borneo baru lari keluar, Yang Berhormat Ampang tidak hadir, Yang Berhormat
Segamat tidak hadir, Yang Berhormat Hulu Langat tidak hadir, ramai daripada yang telah
lompat di sebelah sana tidak hadir. [Merujuk kepada Blok Kerajaan]. Yang Berhormat Puncak
Borneo baru lari keluar.

Namun demikian, saya di sini percaya bahawa kita perlu memberi mereka syarahan
ataupun didikan mengenai politik berprinsip dan saya perlu mengulangi. Kita menghormati
dalam sesuatu peperangan, perbalahan kita menghormati musuh yang berdepan dengan
kita. Dalam sesuatu kancah peperangan politik kita menghormati musuh yang lawan kita
dalam sesuatu pertandingan seperti pilihan raya. Akan tetapi, pengkhianat-pengkhianat yang
mengkhianati kita..

Datuk Willie anak Mongin: Tuan Yang di-Pertua, Peraturan Mesyuarat 36(6). Yang
Berhormat Jelutong bersangka jahat. Saya keluar pergi toilet dari pagi sampai petang tadi
saya duduk dalam Dewan ini dia pun nampak saya ada, dia bagi sangkaan jahat saya tidak
ada.

Dato' Ramli bin Dato’ Mohd Nor [Cameron Highlands]: Okey.

Datuk Willie anak Mongin: Jadi saya hendak bagi Yang Berhormat Jelutong, kalau
kita hendak bicara mengenai lompat parti ini, the ‘Grand Master’ of the Taiwan Moves in 2008
and also the ‘Grand Master’ of the Sabah Moves 1994...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
minta, / don’t want to waste my time.

Datuk Willie anak Mongin: We should know who they are. So, is it worth for DAP
and the rest that — to support this kind of leader?

[Pembesar suara dimatikan]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
minta masa ditambah satu minit kerana beliau telah membuang masa saya. [Dewan riuh]
Persoalan saya Tuan Yang di-Pertua kepada Menteri adalah kenapa tidak undang-undang
ini digubal untuk juga menghukum seseorang yang mengkhianati dan melompat parti. Saya
percaya Menteri merupakan seorang peguam.

Dalam seksyen 420 Kanun Keseksaan dan Tuan Yang di-Pertua sendiri merupakan
seorang bekas saya percaya seorang yang bertauliah yang pernah mendakwa kes-kes di
mahkamah. Kalau seseorang itu menipu ataupun melakukan tindakan-tindakan yang tidak
jujur, dengan izin Tuan Yang di-Pertua, deception, dishonest behavior and you cheat
somebody, ia merupakan satu kesalahan di bawah seksyen 420 Kanun Keseksaan.
