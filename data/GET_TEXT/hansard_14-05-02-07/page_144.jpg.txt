DR. 27.7.2022 139

Kalau kita bertanding di bawah tiket DAP, tiket PKR, tiket AMANAH ataupun tiket
UMNO dan selepas itu masa berkempen, kita berkempen kita berkata bahawa kita mewakili
parti DAP mewakili parti PKR dan selepas menang pilihan raya kita lompat ke sebelah sana
dan ke sebelah sini. Bukankah itu merupakan satu penipuan? Bukankah itu merupakan satu
tindakan yang tidak jujur?

Kalau orang-orang yang menipu biasa, yang melakukan tindakan deception, dengan
izin penipuan berlaku dengan tidak jujur (dishonest) boleh dihukum di bawah seksyen 420
Kanun Keseksaan, kenapakah Ahli-ahli Parlimen diberi kelonggaran, diberi layanan
istimewa? Bukankah mereka berkempen, menipu rakyat, melakukan tindakan yang tidak jujur
dan selepas itu bagi kepentingan diri sendiri, bagi kepentingan politik mungkin juga ingin
mengelakkan daripada dituduh di mahkamah melompat dari sebelah sini ke sebelah sana
tidak dikenakan tindakan.

Ini persoalan yang saya tanya kepada Menteri bagi pihak rakyat di luar sana kerana
masa berkempen di Melaka, masa berkempen di Johor, saya percaya...

Seorang Ahli: [Bercakap tanpa menggunakan pembesar suara].

Tuan Sanisvara Nethaji Rayer a/I Rajaji [Jelutong]: Ya, menang memang menang,
tetapi persoalan rakyat adalah kenapa tidak Ahli-ahli Parlimen ini boleh dihukum. Kalau
orang-orang biasa yang menipu boleh dihukum di bawah seksyen 420 Kanun Keseksaan,
dengan izin Tuan Yang di-Pertua, a person who practices deception, a person who conducts
himself dishonestly who cheats someone can be charged under section 420. Why are
Members of Parliament given the privilege or privilege treatment and not charged in court for
cheating voters. Ini adalah persoalan saya.

01940

Kalau orang-orang biasa dituduh di bawah seksyen 420, kenapa tidak Ahli Parlimen
yang menipu? Ini adalah perkara yang saya minta penjelasan daripada Yang Berhormat
Menteri. Saya percaya kalaulah undang-undang ini — saya menyokong undang-undang ini
tetapi saya menuntut supaya kesalahan juga dimasukkan, boleh dipinda. la akan menjadi
pengajaran kepada Abhli-ahli Parlimen seperti Yang Berhormat Gombak, seperti Yang
Berhormat Ampang, seperti Yang Berhormat Segamat, seperti Yang Berhormat Puncak
Borneo dan seperti Yang Berhormat Hulu Langat supaya tidak mempermainkan pengundi-
pengundi. Kalau tidak...

Timbalan Menteri Perusahaan Perladangan dan Komoditi | [Datuk Willie anak
Mongin]: Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: ...nereka akan mengambil
sambil lewa.

Datuk Willie anak Mongin: Tuan Yang di-Pertua, Peraturan Mesyuarat 36(6). Dia
selalu menyebut Puncak Borneo, Puncak Borneo tetapi bagaimana dengan Pakatan Harapan
yang ada Buku Pakatan Harapan yang berjanji hendak menerima, bukankah itu menipu
rakyat?

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Datuk Willie anak Mongin: Satu pun janji Pakatan Harapan tidak boleh ditunaikan.
