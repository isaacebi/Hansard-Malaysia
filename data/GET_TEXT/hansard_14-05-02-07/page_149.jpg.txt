DR. 27.7.2022 144

Premier sudah tentu untuk menjamin kestabilan politik dan keharmonian kehidupan rakyat di
negeri Sarawak.

Tuan Yang di-Pertua, pembentangan Rang Undang-undang Perlembagaan
(Pindaan) (No.3) 2022 ini adalah satu keperluan yang mendesak demi menjamin kestabilan
politik negara, keharmonian kehidupan Keluarga Malaysia dan menjunjung prinsip ataupun
sistem demokrasi berparlimen yang bermaruah dan adil. Dengan demikian Tuan Yang di-
Pertua, Igan ingin mohon menyokong. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Igan. Dipersilakan Yang Berhormat Rasah.

7.54 mlm.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan kepada saya untuk mengambil bahagian dalam perbahasan Rang Undang-undang
Perlembagaan (Pindaan) (No.3) 2022 pada petang ini dan saya juga ingin menyatakan
pendirian saya untuk menyokong seperti mana rakan-rakan lain terhadap rang undang-
undang ini. Sama-samalah esok apabila proses pengundian, kita mengundi, pastikan kita
dapat luluskan rang undang-undang ini yang menunjukkan sesuatu yang sangat dinanti-
nantikan, telah disebutkan sejak sekian lama bukan sahaja dalam Dewan yang mulia ini tetapi
oleh rakyat dan akhirnya kitalah yang berjaya melaksanakannya.

Syabas dan tahniah kepada Yang Amat Berhormat Perdana Menteri yang telah
membentangkan rang undang-undang ini dan usaha yang telah dilakukan oleh Yang
Berhormat Santubong selaku Yang Berhormat Menteri dan juga Jawatankuasa Pilihan Khas
yang terdiri daripada 11 orang daripada kedua-dua pihak yang bagi saya telah melakukan
yang terbaik, telah bertungkus-lumus dalam jangka masa (time frame) yang terhad ini untuk
melakukan yang terbaik.

Walaupun bukan semua permintaan ataupun cadangan daripada pihak Pakatan
Harapan telah diterima tetapi sekurang-kurangnya ia adalah suatu permulaan, satu langkah
kanan ke arah untuk menobatkan demokrasi berparlimen di negara kita. Seterusnya, kita
menghapuskan katak-katak politik pada masa akan datang agar prinsip kita menghormati
rakyat, prinsip rakyat membuat keputusan dalam PRU dapat diangkat dan dijunjung ke satu
tahap yang lebih tinggi selepas 65 tahun negara kita mencapai kemerdekaan daripada
penjajah.

Kalau kita lihat tiga buah negeri iaitu Kelantan, Pulau Pinang dan Sabah, pernah
melalui dewan undangan negeri masing-masing mahu membentuk ataupun menggubal
enakmen masing-masing tetapi ianya tidak dapat dilaksanakan ataupun dikuatkuasakan
disebabkan tiada peruntukan sedemikian di bawah Perlembagaan Persekutuan yang menjadi
undang-undang tertinggi, the supreme law of this country.

Jadi pada hari ini dan esok, kita sebenarnya membuka satu lembaran baru dalam
sistem demokrasi kita. Bagi saya, ia amat penting. Saya memetik kata-kata daripada Yang
Amat Berhormat Perdana Menteri ketika membentangkan RUU ini pada pagi tadi yang

mengatakan bahawa bila wakil rakyat lompat parti, ia meminggirkan mandat dan
