DR. 27.7.2022 34

01150

(iii) Ahli Dewan Rakyat yang keluar daripada parti politik dalam satu parti

gabungan dan menyertai parti politik yang lain dalam gabungan

yang sama atau berbeza adalah terhenti menjadi Ahli Dewan

Rakyat;

(iv) keanggotaan seorang Ahli Dewan Rakyat merujuk kepada

keanggotaan dalam sebuah parti politik tidak kira sama ada parti

politik itu merupakan anggota sesebuah parti gabungan.

Selain daripada itu, keanggotaan seorang Ahli Dewan Rakyat juga merujuk kepada
seorang Ahli Dewan Rakyat yang bukan anggota mana-mana parti politik yang membentuk
suatu gabungan parti politik tetapi ialah anggota parti gabungan itu ataupun direct member
of the coalition party dengan izin.

(v) keanggotaan Ahli Dewan Rakyat dalam parti gabungan tidak akan

diambil kira kerana persoalan dasar utama yang menjadi asas

dalam penggubalan undang-undang ini adalah keahlian seorang

Ahli Dewan Rakyat dalam suatu parti politik;

(vi) penggunaan simbol parti politik atau simbol parti gabungan tidak

akan diambil kira dalam rang undang-undang berkaitan dengan

larangan Ahli Dewan Rakyat bertukar parti;

(vii) mana-mana Ahli Dewan Rakyat yang bertukar parti politik atau

mana-mana Ahli Dewan Rakyat yang meninggalkan parti politik

yang beliau menjadi calon semasa pilihan raya untuk menjadi Ahli

Dewan Rakyat bebas akan terhenti menjadi Ahli Dewan Rakyat dan

perlu mengosongkan kerusi; dan

(viii) | pengecualian terhadap larangan Ahli Dewan Rakyat bertukar parti

sebagaimana berikut:

(i) Ahli Dewan Rakyat tidak terhenti menjadi Ahli Dewan Rakyat
sekiranya parti politiknya terbubar atau dibatalkan
pendaftarannya;

(ii) pelepasan keanggotaan Ahli Dewan Rakyat daripada parti
politik apabila dipilih menjadi Tuan Yang di-Pertua Dewan
Rakyat tidak menyebabkan beliau terhenti menjadi Ahli
Dewan Rakyat; dan

(iii) pemecatan Ahli Dewan Rakyat daripada keanggotaan dalam
parti politik dikecualikan dan Ahli Dewan Rakyat terhenti
menjadi Ahli Dewan Rakyat.

Selaras dengan perkara ini, Rang Undang-undang Perlembagaan (Pindaan) (No.3)
2022, pindaan dalam jawatankuasa yang digubal ini mengandungi empat perenggan dan
enam fasal dengan perincian seperti berikut:

Perenggan 1 bertujuan untuk memasukkan kuasa Yang di-Pertuan Agong untuk

menetapkan tarikh permulaan kuat kuasa akta yang dicadangkan berkenaan dengan fasal 6
