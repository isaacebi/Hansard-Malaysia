DR. 27.7.2022 111

perlu melibatkan kerjasama di peringkat negeri. Tadbir urus negara akan terpelihara
sekiranya ia turut melibatkan semua peringkat kerajaan.

Saya juga mencadangkan agar diadakan libat urus dengan semua kerajaan negeri
dan diguna pakai RUU ini kepada semua ADUN di peringkat negeri. Oleh itu, setiap negeri
perlu meminda enakmen negeri masing-masing agar penyelarasan dapat dilakukan sekali
gus mampu menghasilkan sistem pentadbiran yang lebih lancar.

Justeru, apakah mekanisme kerajaan bagi memastikan pindaan ini turut mendapat
kerjasama daripada kerajaan negeri? Tuan Yang di-Pertua, saya yakin melalui pindaan ini
dapat membina semula keyakinan rakyat dan dalam masa yang sama mampu
mengembalikan kestabilan politik demi kebaikan rakyat. Saya mohon menyokong. Sekian,
terima kasih Tuan Yang di-Pertua.

Tuan Yang di-Pertua: Terima kasih Yang Berhormat Setiu. Yang Berhormat

Stampin, silakan.

5.48 ptg.

Tuan Chong Chieng Jen [Stampin]: Terima kasih Tuan Yang di-Pertua kerana
memberi saya peluang untuk mengambil bahagian dalam perbahasan Rang Undang-undang
Antilompat Parti ini. Terlebih dahulu saya ingin mengucapkan tahniah dan terima kasih
kepada Yang Amat Berhormat Perdana Menteri dan juga Yang Berhormat Santubong,
Menteri yang menjaga undang-undang kerana keteguhan beliau yang menjadikan Rang
Undang-undang Antilompat Parti itu menjadi satu hakikat dan hari ini kita boleh mencipta
sejarah di mana kedua-dua pihak di sini selepas rundingan, mencapai satu persefahaman
atas peruntukan-peruntukan rang undang-undang ini dan saya percaya bahawa ia akan
sebulat suara disokong pada hari esok.

Rang Undang-undang Antilompat Parti ini memang merupakan satu syarat utama
MoU yang ditandatangani oleh PH dengan kerajaan dan pada masa kita menandatangani
MoU itu, ramai yang mengesyaki sincerity kerajaan untuk menunaikan apa yang dijanjikan
dalam MoU itu bahkan sampai kita pun kadangkala dimarahi oleh penyokong kami, “boleh
kah kamu orang percaya kepada kerajaan itu?”

Selepas apa yang berlaku, Sheraton Move, kebanyakan rakyat kita tak percaya
langsung kepada ahli politik. Bukan sahaja yang tidak lompat parti, memang yang 39 orang
yang lompat parti itu yang menjatuhkan kerajaan yang diamanahkan dan dipilih oleh rakyat
dalam pilihan raya ke-14 itu, memang mereka dimarahi. Akan tetapi keseluruhannya, ramai
pengundi dan ramai rakyat telah kehilangan keyakinan terhadap orang politik.

01750

Kehilangan keyakinan terhadap institusi Parlimen bahkan demokrasi negara kita. Apa
gunanya kita undi lagi. Apa gunanya lagi kita memilih seorang wakil rakyat, menjadikan wakil
rakyat itu boleh mengaut keuntungan dengan melompat parti. Position itu, jawatan Ahli
Parlimen dijadikan satu komoditi for trading, macam daging, macam ayam di pasar untuk

ditawar-menawar.
