DR. 27.7.2022 107

Antilompat Parti ini Yang Berhormat Menteri Santubong dan bersama dengan rakan-rakan
jawatankuasa.

Saya sebagai Ahli Parlimen yang junior ataupun baru sangat bertuah dapat
mendengar dan juga mempelajari. Saya juga mengucapkan terima kasih kepada NGO-NGO.
Saya dapati bahawa NGO-NGO di luar, masyarakat intelektual dan juga masyarakat biasa,
marhaen banyak memberikan pandangan melalui email-email dan mesej yang saya perolehi.

Berdasarkan pengalaman-pengalaman daripada Yang Berhormat Padang Rengas,
Yang Berhormat Pengerang, Yang Berhormat Larut, Yang Berhormat Kota Bharu. Mereka
telah memberikan satu input yang baik. Begitu juga saya banyak mempelajari pandangan
daripada Yang Berhormat Puchong, Yang Berhormat Kulim-Bandar Baharu yang
memberikan pandangan berkenaan tentang apakah_ keperluan-keperluan untuk
memperkukuhkan rang undang-undang yang kita bentangkan pada petang ini.

Bagi saya, saya merasakan bahawa sebuah kerajaan tidaklah akan stabil sekiranya
berlaku satu krisis dalaman. Apabila kita tidak mempunyai kesepakatan di dalam sebuah
collation ataupun gabungan. Sudah pasti akan ada serpihan-serpihan parti yang berada di
bawah coalition tersebut akan cuba untuk mengundur diri ataupun keluar. Ini juga yang
menyebabkan dan mencetuskan krisis yang kita alami.

Sudah pasti GPS mempunyai naratif dan jalan cerita yang berlainan dengan Langkah
Sheraton. Saya tidak ingin mengulas bagaimanakah kami terlibat secara langsung apabila
kerajaan dikosongkan. GPS ingin melihat kerajaan ini diteruskan dan kita telah membuat
pilihan.

Kerajaan ketika ini juga bukanlah kerajaan yang terbaik. Walaupun demikian saya
dapat melihat usaha Yang Amat Berhormat Perdana Menteri kita cuba ingin menjayakan dan
Rang Undang-undang Antilompat Parti ini adalah merupakan satu medium yang akan
membolehkan kita untuk menuju ke PRU-15 dengan keadaan yang lebih senang hati dan
untuk menubuhkan kerajaan yang stabil.

Saya bersetuju dengan pandangan Yang Berhormat Padang Rengas dan
pandangan daripada Yang Berhormat Klang berkenaan dengan fixed term tempoh sesuatu
Parlimen mempunyai satu tarikh yang tetap untuk kita sentiasa bersiap sedia tanpa
mewujudkan satu spekulasi dan dapat mengadakan satu kempen yang lebih konsisten. Kita
dapat memberikan fokus untuk pembangunan sesebuah negara dan memberikan fokus
untuk membantu rakyat yang kini dalam keadaan yang agak susah.

Saya berpandangan dengan adanya Rang Undang-undang Antilompat Parti ini
haruslah datang bersama dengan reform Parlimen. Saya masih ingat YangF Berhormat
Padang Rengas bersama dengan Yang Berhormat Seremban pernah mengajak saya untuk
menubuhkan satu caucus electoral reform di mana Yang Berhormat Padang Rengas banyak
memberi idea-idea yang baik, yang saya rasa dapat memperkukuhkan lagi proses demokrasi
di negara kita.

Kerajaan di dalam rang undang-undang ini, jawatankuasa telah mencadangkan fasal
6, Perkara 18 berkenaan tentang membolehkan mana-mana Ahli Dewan Rakyat yang

melepaskan keahlian untuk bertanding semula. Ini adalah merupakan salah satu fasal yang
