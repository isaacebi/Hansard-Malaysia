DR. 27.7.2022 4

Tuan Steven Choong Shiau Yoon [Tebrau]: Terima kasih. Yang Berhormat Menteri
ya, bagi mengawal perubahan iklim kaedah macam mana kita menangani sampah kilang
komersial dan juga sampah-sampah lain amatlah penting. Akan tetapi, masih ada pemilik-
pemilik tanah menggunakan tanah mereka menjadi pembuangan sampah yang disebutkan.

Minta Yang Berhormat Menteri menyatakan apa langkah yang berkesan bagi
menyelesaikan masalah ini sebab ia juga akan menyumbang kepada carbon emission yang
akan menjadikan kita mematuhi dengan langkah-langkah yang ditetapkan oleh United
Nations. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Tebrau. Sila
Yang Berhormat Menteri, satu minit.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Yang Berhormat Tebrau. Untuk pembinaan kilang dan sebagainya, mereka mesti
mematuhi peraturan-peraturan ditetapkan oleh pihak berwajib sama ada di pihak PBT
ataupun di peringkat kementerian ialah kawalan terhadap EIA dan sebagainya. Untuk
sampah ini, untuk makluman, di bawah kementerian kita mengendalikan sampah terjadual
manakala sisa sampah domestik di bawah Kementerian KPKT.

Walau bagaimanapun, kami bekerjasama erat di antara kedua pihak supaya apa
dibangkitkan oleh Yang Berhormat tadi tidak berlaku. Kita memantau semua pusat
pembuangan sampah ini supaya ia tidak mencemarkan kawasan sekitar apatah lagi kalau
melibatkan punca air kita yang mengandungi loji-loji rawatan air di bawahnya. Sehingga
setakat ini, kita pantau semua kilang melalui kerajaan tempatan, PBT dan juga kerjasama

dengan pelbagai pihak. Terima kasih.

2. Datuk Dr. Hasan bin Bahrom [Tampin] minta Perdana Menteri menyatakan jumlah
peneroka FELDA yang mengusahakan tanam semula secara individu, apakah faktor yang
mendorong mereka melaksanakan perkara tersebut dan apakah terdapat skim bantuan yang
boleh diberikan oleh kerajaan bagi merangsang aktiviti tersebut.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Bismillahi Rahmani Rahim. Assalamualaikum warahmatullahi wabarakatuh dan
Salam Keluarga Malaysia. Terima kasih Tuan Yang di-Pertua. Untuk makluman Yang
Berhormat Tampin, peneroka FELDA yang usahakan tanam semula secara_ individu
berjumlah 17,304 orang iaitu 15.4 peratus daripada jumlah peneroka keseluruhan FELDA
seramai 112,638 orang peneroka.

Jumlah peneroka yang usahakan tanam semula bersama FELDA ialah 84.6 peratus.
Daripada 17,304 orang itu, jumlah peneroka yang tanam semula secara individu sebanyak
8,501 orang peneroka menghantar hasil melalui FELDA paysheet iaitu 49.1 peratus.
Manakala, selebihnya menghantar hasil mereka ke peraih di luar FELDA.

Faktor-faktor yang mendorong peneroka mengurus tanam semula secara individu
adalah seperti berikut. Peneroka tidak ingin berkongsi pendapatan secara blok atau secara
peringkat. Isu pewarisan dan tiada kesepakatan waris untuk urus kebun. Ingin berdikari dan
berpandangan mampu untuk urus kebun. Isu kekurangan buruh di ladang. Anak peneroka

yang kembali ke FELDA berhasrat untuk urus kebun sendiri.
