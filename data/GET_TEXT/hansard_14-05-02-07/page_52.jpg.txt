DR. 27.7.2022 47

hendak beritahu kepada Yang Berhormat sekalian, saya dengar dalam libat urus dari blok
kerajaan dan blok pembangkang banyak mempersoalkan macam-macam isu. Bagaimanakah
kalau dipecat? Bagaimanakah kalau gabungan dibuang?

Jawapan saya ini adalah undang-undang pindaan Perlembagaan untuk rakyat, dari
rakyat, kerana rakyat. Tidak ada kena mengena kepada kita ahli politik. Hendak bercakap
tentang orang politik takkan kita hendakkan adanya Akta Lompat Parti? Apa yang paling aneh
pada hari ini bagi saya, saya dengar ucapan Yang Berhormat Port Dickson. Akan tetapi, yang
memberikan saya ketakutan yang paling besar ialah bagaimana kalau negeri-negeri tidak
mahu mengikat kepada pindaan yang sama?

Oleh sebab kita harus menerima bahawa kerajaan negeri yang dipimpin oleh Duli
Yang Maha Mulia Sultan masing-masing mempunyai kebebasan mereka sendiri untuk tidak
menerima kepada pindaan ini. Itu hak mereka. Kalau kita lihat di dalam pindaan yang hendak
kita wujudkan ini juga, kita harus menerima antara cabaran yang paling besar dalam Akta
Lompat Parti ini ialah bila kita membuang pindaan kepada Perkara 48(6) iaitu macam mana
sekalipun alasan dikeluarkan, macam mana sekalipun alasan digugurkan daripada kerusi
masih boleh bertanding semula. Itu adalah demokrasi. Kita memberikan perlindungan kerana
yang paling penting di sini bagi saya ialah biarlah rakyat yang menentukan siapakah yang
mereka hendak dan siapakah yang mereka tidak hendak.

Akan tetapi, kalau Perkara 48 tidak diubah, berkemungkinan mereka yang keluar
dijadikan mangsa keadaan. Itu sebabnya Perkara 10 yang disebutkan oleh Yang Amat
Berhormat Perdana Menteri, Bera dan juga Yang Berhormat Menteri, Santubong adalah The
Enabling Act. Kalau kita tidak ubah kepada Perkara 10 dalam apa keadaan sekali pun kerana
kita adalah negara dan kerajaan berperlembagaan, kemungkinan apa pun undang-undang,
apa pun perjanjian akan didapati tidak dapat dilaksanakan.

Itu sebabnya saya melihat bahawa — saya selalu mewujudkan kata-kata daripada
Winston Churchill dengan izin, Tuan Yang di-Pertua bahawa “The first duty of a member of a
Parliament is for the honor and the safety of the county. The second duty is to his constituency
and the third one is his duty to the party of the organization”. Cabaran kita yang ketiga. Saya
berharap jawatankuasa akan mengkaji Perkara 43.

Sebenarnya Perkara 43 memberikan hak kepada kita di dalam Dewan ini untuk
membuat keputusan bagi pengundi kita tidak kira kepada isu-isu parti politik. Ini kerana
Perkara 43 Perlembagaan memberikan kenyataan bahawa setiap Ahli Parlimen, bukannya
setiap Ahli Parlimen daripada mana-mana parti politik. Itu sebabnya jawatankuasa tidak
mengkaji Perkara 43. Ini kerana Perkara 43 ialah di mana kita sebagai Ahli Parlimen
memberikan keyakinan kepada seseorang sebagai mendapat majoriti daripada kita, menjadi
pemimpin kepada kita sebagai ketua majlis.

Itulah Perkara 43. Selagilah pindaan kepada Perkara 43 tidak berlaku saya melihat
bahawa apa pun yang kita bahaskan pada hari ini kita berhadapan dengan setiap Ahli
Parlimen selepas mengangkat sumpah mempunyai hak untuk menentukan masa depan
kawasan mereka masing-masing. laitu dalam erti kata Perkara 43 bererti setiap Ahli Parlimen
