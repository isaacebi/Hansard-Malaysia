DR. 27.7.2022 124

dan ketika yang bersejarah ini dan saya juga dan rakan-rakan yang lain merakamkan bahawa
kita sebahagian daripada sejarah Parlimen Malaysia yang ingin menamatkan satu episod
drama atau tragedi yang saya anggap sangat menjengkelkan iaitu perilaku melompat parti.
Sudah petang-petang ini Tuan Yang di-Pertua, saya teringat pembikinan filem Tiga Abdul
oleh Allahyarham P.Ramlee tahun 1964.

01840

Dalam satu dialog yang kita masih ingat bagaimana Husin Lempoyang seorang
saudagar unta, apabila P. Ramlee yang memegang watak Abdul Wahub membeli dua orang
abangnya Abdul Wahid dan Abdul Wahab lalu saudagar ini mendapat keuntungan yang
lumayan. Beliau berkata “Wow, meniaga manusia lebih untung daripada meniaga unta”.

Jadi, saya nampak walaupun P. Ramlee ini bukan seorang ulama, ahli falsafah tetapi
beliau nampak melalui karya-karya agungnya, filem-filemnya yang sangat dinamik dan
banyak perkara berlaku pada hari ini hasil daripada ilham beliau walaupun dianggap suatu
filem yang lucu ataupun komedi.

Tuan Yang di-Pertua, saya juga ucapkan terima kasih kepada Yang Berhormat
Menteri Undang-undang, Yang Berhormat Santubong dan merakamkan juga terima kasih
kepada Yang Berhormat Perdana Menteri dan juga Tuan Yang di-Pertua sebagai Speaker
kerana pada 13 September 2021 di bangunan Parlimen inilah kita meterai perjanjian MOU di
antara pembangkang dan pihak kerajaan yang pada waktu itu melihat bahawa kepentingan
negara dan rakyat itu menjadi satu priority. Mesti menjadi suatu keutamaan dan kita boleh
sama-sama hari ini menyatakan secara objektif dan secara konstruktif bahawa pindaan
Perlembagaan ini adalah merupakan kemenangan kepada rakyat.

Kita harap rakyat akan keluar, kembali mengundi kita dalam PRU yang akan datang
setelah kita belajar daripada pengalaman PRN Melaka dan Johor, walaupun COVID-19
antara faktor yang menyebabkan berlakunya terlalu rendah peratusan keluar mengundi. Akan
tetapi, percayalah rakyat juga punya perasaan bosan dan muak terhadap perilaku orang-
orang politik.

Walaupun undang-undang ini kita telah bahaskan di peringkat select committee saya
juga terlibat dalam streering committee. Kita telah menjalani proses yang terbaik sebagai Ahli
Parlimen pembuat dasar dan memang terdapat banyak lagi kelompangan, Tuan Yang di-
Pertua, yang faham tentang proses pembuatan undang-undang, walaupun ia tidak sempurna
pada hari pertama.

Akan tetapi, saya sangat yakin ia adalah merupakan satu watershed dengan izin.
Satu game changer yang akan menyaksikan insya-Allah kita meletakkan complete stop
terhadap adegan-adegan yang sangat memualkan ini. Jangan takut untuk membuat
perubahan ini. Kita semua pada hari ini menjadi saksi dan as time goes by dengan izin, akan
ada lagi pindaan terhadap Perlembagaan negara.

Saya difahamkan di Amerika Syarikat sejak negara itu merdeka terdapat 29 kali
pindaan Perlembagaan. Negara Malaysia sejak tahun 57 mengalami hampir 59 kali pindaan
termasuk MA63 yang juga kita menjadi sebahagian sejarahnya untuk kepentingan kawan-

kawan kita Sabah dan Sarawak. Demikian juga tentang kita berani untuk meminda kuasa
