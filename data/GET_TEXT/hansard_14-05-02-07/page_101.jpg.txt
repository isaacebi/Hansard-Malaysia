DR. 27.7.2022 96

Tuan Yang di-Pertua, sebagai seorang ahli daripada Jawatankuasa Pilihan Khas
rang undang-undang ini, saya sedar bahawa prinsip utama yang kita telah ambil untuk
menggubal RUU ini adalah keahlian dalam parti politik ataupun political party membership
centric. Dalam proses perbincangan dalam Jawatankuasa Pilihan Khas, pernah juga kami
mempertimbangkan satu prinsip penggubalan iaitu party logo centric. Dalam proses itu,
sebenarnya pihak AGC telah mengalami pelbagai kesulitan dari segi menggubal dan mendraf
peruntukan-peruntukan yang dikehendaki.

Akhirnya, pada ketika itu kalau kita berasaskan logo dan sebagainya, antara
akibatnya ialah kalau sesebuah parti yang menganggotai sebuah gabungan parti politik pada
ketika itu dikatakan itu adalah dianggap lompat. Akan tetapi oleh kerana kesulitan itu akhirnya
Jawatankuasa telah mengambil pandangan, telah mengambil pendekatan untuk mengambil
prinsip political membership centric. Akhirnya apa yang telah berlaku ialah dengan ini
akhirnya parti politik yang menganggotai satu parti gabungan dan kalau dia keluar daripada
parti gabungan itu, dikatakan tidak dianggap lompat.

Proses ini bagi saya sangat penting. Proses dalam libat urus dalam satu
Jawatankuasa Pilihan Khas yang melibatkan juga daripada stakeholders daripada luar.
Lesson gained daripada proses itu bagi saya ialah sebaik-baik mungkin ke setiap rang
undang-undang yang dibentangkan di Dewan yang mulia ini perlu melalui proses
Jawatankuasa Pilihan Khas. Beberapa rang undang-undang yang telah kita pertimbangkan
beberapa hari yang lalu jika sekiranya melalui proses Jawatankuasa Pilihan Khas, saya ingat
ia jauh lebih murni, jauh lebih baik rang undang-undang tersebut dan dapat memuaskan
semua pihak terutama sekali stakeholders dan pada keseluruhannya rakyat dan kita sebagai
legislator pun kita merasa berpuas hati terhadap hasil perundangan undang-undang yang
kita telah hasilkan.

Jadi sebab itu pada hari ini dan melalui proses itu, saya sebagai di antara yang terlibat
pada mulanya apabila rang undang-undang ini telah dibentangkan pada 11 April 2020 dahulu.
Dalam rang undang-undang itu, selepas itu dirujuk pada Jawatankuasa Pilihan Khas. Antara
draf yang paling awal yang telah dicadangkan daripada pihak kerajaan ialah parti politik
daripada gabungan itu kalau dia keluar, dia tidak dianggap sebagai lompat. Akan tetapi
selepas itu kita telah proses dalam perbincangan, akhirnya dia dianggap lompat dan
sebagainya.

Akan tetapi akhirnya Tuan Yang di-Pertua, parti politik yang keluar daripada parti
gabungan itu dianggap tidak lompat. Sebagai Presiden UPKO dan kami yang telah bertindak
selepas pilihan raya pada tahun 2018, kita keluar daripada Barisan Nasional untuk
menubuhkan Kerajaan Negeri Sabah bersama dengan WARISAN dan Pakatan Harapan, /
feel vindicated dengan tindakan itu. Apa pun dikatakan yang kita ini katak, akhirnya dengan
pindaan hari ini kita bukan katak sebab pada ketika itu Tuan Yang di-Pertua, keadaan selepas
pilihan raya adalah hung Parlimen. Pihak Barisan Nasional dapat 29 buah kerusi dan pihak
WARISAN dan Pakatan Harapan dapat 29 buah kerusi, tidak ada yang boleh membantu
kerajaan. Kita telah bertindak keluar daripada Barisan Nasional dengan lima buah kerusi dan
