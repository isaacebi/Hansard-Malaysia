DR. 27.7.2022 61

Empat yang diPertuan Agong, satu Perdana Menteri. Akan tetapi sekarang ini satu
Yang diPertuan Agong, empat Perdana Menteri. la terbalik, Tuan Yang di-Pertua. Sekarang
ini satu Yang diPertuan Agong yang sama, sudah ada tiga Perdana Menteri dan kemungkinan
selepas pilihan raya, sama ada Perdana Menteri yang sama, dia menjadi Perdana Menteri
yang keempat oleh di dalam satu Seri Paduka Baginda yang seorang. Dia terbalik dengan
apa yang berlaku ketika Yang Berhormat Langkawi. Empat Yang diPertuan Agong, seorang
Perdana Menteri. Sekarang ini seorang Yang diPertuan Agong, empat Perdana Menteri.

Itu menunjukkan negara kita amat tidak stabil. Oleh kerana itu, penting sekali rang
undang-undang ini kita luluskan. Saya harap lepas pukul 2.30 esok, ada berbondong-
bondong Ahli Parlimen, bukan macam petang ini, tak cukup 148 orang. Akan tetapi
harapannya esok ada 160 ke Ahli Parlimen datang supaya sama-sama kita menyokong,
supaya kestabilan itu adalah menjadi perkara yang utama dalam negara kita. Ada orang
mengatakan ‘Langkah Sheraton’ itu adalah satu perkara yang dianggap sebagai pelompatan
besar-besaran. Akan tetapi saya ingin menyatakan di sini bahawa berlaku ‘Langkah
Sheraton’ itu adalah kerana kita ketiadaan Perdana Menteri pada ketika itu. Perdana Menteri,
Yang Berhormat Langkawi meletak jawatan. Jadi, kita kena memilih Perdana Menteri baharu.
Oleh kerana itu, berlakulah apa yang dipanggil sebagai ‘Langkah Sheraton’.

Jadi pada pandangan saya, ‘Langkah Sheraton’ itu bukan satu pengkhianatan besar-
besaran tetapi ‘Langkah Sheraton’ itu ialah kita terpaksa melakukan supaya kita ada
kerajaan. Oleh itu pada pandangan saya, apa juga pandangan-pandangan oleh- Yang
Berhormat Jerlun, silakan.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua,
saya ingat Yang Berhormat Pontian kena semak balik kronologi itu. Perkara yang mana yang
datang dahulu, ‘Langkah Sheraton’ dahulu ke peletakan jawatan Perdana Menteri? Tengok
dahulu tarikh-tarikh itu.

Datuk Seri Haji Ahmad bin Haji Maslan [Pontian]: Apa pun yang saya ingin
nyatakan di sini bahawa jika kita ingin mewujudkan kestabilan, maka perkara-perkara yang
berlaku itu kita jadikan rujukan dan sejarah untuk kita melangkah ke masa hadapan. Kita tidak
mahu mengulangi sejarah-sejarah apa yang telah berlaku itu. Oleh itu, saya kira antara dua
pihak di sini, masing-masing akan membuat keputusan yang tepat dengan meluluskan
pindaan Perlembagaan ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Pontian. Seterusnya, dipersilakan Yang Berhormat Seremban.

2.59 ptg.

Tuan Loke Siew Fook [Seremban]: Terima kasih Tuan Yang di-Pertua. Terlebih
dahulu saya ingin merakamkan ucapan syabas dan terima kasih kepada semua Abhli
Jawatankuasa Pilihan Khas yang telah bertungkus-lumus bekerja keras untuk membawa
pindaan kepada Perlembagaan Persekutuan yang sampai ke tahap kita membahaskan
pindaan ini pada hari ini dan akan diundi pada hari esok. Saya sudah tentu hendak

merakamkan tahniah dan terima kasih kepada Yang Berhormat Santubong kerana konsisten
