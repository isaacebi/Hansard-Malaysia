DR. 27.7.2022 153

Pertama, tentang dua penggal Yang Amat Berhormat Perdana Menteri itu perlukan
dua per tiga majoriti.

Kedua, pemisahan antara jawatan Peguam Negara dan juga Pendakwa Raya mesti
dipisahkan supaya dua orang yang berbeza memegang dua jawatan yang penting ini.

Ketiga, persempadanan Parlimen iaitu bilangan Parlimen 222 seluruh Malaysia ini
perlu dibanyakkan, ditambah lagi. Kali terakhir penambahan Parlimen ini pada tahun 2004
sudah 18 tahun tiada pindaan tentang jumlah bilangan Parlimen ini merujuk kepada Perkara
113 Perlembagaan iaitu kerana takut tidak boleh dapatkan majoriti.

Jadi, perkara-perkara ini perlu difikirkan oleh Dewan Rakyat, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pasir Gudang. Dipersilakan Yang Berhormat Raub.

8.26 mlm.

Tengku Zulpuri Shah bin Raja Puji [Raub]: Bismillahi Rahmani Rahim,
Assalamualaikum warahmatullahi wabarakatuh. Salam sejahtera, terima kasih Tuan Yang di-
Pertua.

Terlebih dahulu saya juga ingin mengucapkan terima kasih sekali lagi kepada Yang
Berhormat Santubong dan Ahli Jawatankuasa yang terlibat kerana berjaya membawa
pindaan perlembagaan rang undang-undang kepada peringkat ini.

Seperti mana yang di hujah oleh sahabat-sahabat saya ataupun MPs yang lain tadi,
walau bagaimanapun kita akui untuk melaksanakannya mungkin bukan senang tetapi
sekurang-kurangnya dengan MOU antara Pakatan Harapan dengan Yang Amat Berhormat
Perdana Menteri, ini adalah satu kejayaan untuk rakyat dan satu permulaan reformasi ke arah
kebaikan.

Walaupun sebelum ini rakyat sedih dengan ‘Langkah Sheraton’ dan tidak berminat
dalam PRK Melaka dan Johor pada PRK yang lalu. Dengan adanya RUU ini, akan memberi
impak dan serta keyakinan balik kepada sistem demokrasi berparlimen kepada rakyat yang
mana wakil rakyat yang mereka pilih dapat berkhidmat sehingga tempoh matang seperti
dalam PRU yang akan datang di mana Dewan Rakyat tidak sewenang-wenangnya boleh
menukar pentadbiran kerajaan dan Yang Amat Berhormat Perdana Menteri.

Tuan Yang di-Pertua, benda ini berlaku pada saya sebenarnya. Untuk mengelakkan
unsur rasuah ataupun korupsi di kalangan wakil rakyat yang tidak jujur dan mempunyai
kepentingan peribadi. Ini terjadi pada diri saya selepas 24 Februari 2020 semasa kerajaan
Pakatan Harapan mula rebah.

Saya didatangi oleh kawan-kawan sebelah sana supaya saya melompat ataupun
menyokong mereka. Mungkin saya duduk sebelah sana mungkin jika saya terima tawaran
tersebut mungkin juga saya seorang Yang Berhormat Menteri sekarang ataupun Yang
Berhormat Timbalan Menteri ataupun seorang ahli GLC di pihak kerajaan.

Walaupun secara peribadi saya merasa dukacita apa yang berlaku, namun ada satu
perkara yang tidak pernah saya fikirkan apa sebenarnya Allah merancang. Itulah yang tidak

pernah saya fikirkan sebelum ini rupanya ada rahmat di sebalik itu. Dalam kedukaan para
