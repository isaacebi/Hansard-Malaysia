DR. 27.7.2022 41

Hal yang terpaksa tangguh sekian lama, bermesyuarat sekian lama dan terpaksa ada
beberapa provision— kompromi sedikit. Hanya untuk meluluskan undang-undang antilompat
ini. Jadi, kalau tanya saya, apa kita bersetuju sepenuhnya? Kita tidak bersetuju sepenuhnya.
Oleh kerana ia tidak memenuhi prinsip integriti, mengelak daripada kemungkinan berlakunya
lompat parti. Akan tetapi dalam keadaan yang sedia ada, kita anggap ini satu permulaan yang
sangat baik...

Datuk Seri Dr. Santhara: [Bangun]

Dato’ Seri Anwar bin Ibrahim [Port Dickson]: la satu percubaan untuk mengelak
daripada tendency ke arah authoritarianism, di mana seorang yang berkuasa atau
percubaan...

Datuk Seri Dr. Santhara: Tuan Yang di-Pertua...

Dato’ Seri Anwar bin Ibrahim [Port Dickson]: ...untuk membolot kekuasaan cara
yang tipu helah.

Datuk Seri Dr. Santhara: Boleh saya minta laluan? Okey. Terima kasih Yang
Berhormat Ketua Pembangkang. Adakah...

Seorang Ahli: [Berucap tanpa menggunakan pembesar suara]

Datuk Seri Dr. Santhara: Ini kes melibatkan semua Ahli Parlimen. Saya juga Ahli
Parlimen. Saya hendak tanya soalan kepada Ahli Yang Berhormat, adakah...

Tuan Sim Chee Keong [Bukit Mertajam]: Pelik juga, Yang Berhormat Timbalan
Menteri mencelah.

Datuk Seri Dr. Santhara: Adakah Yang Berhormat bersetuju juga...

Tuan Sim Chee Keong [Bukit Mertajam]: Ini ahli pentadbiran.

Tuan Yang di-Pertua: Yang Berhormat. Sila.

[Dewan riuh]

Datuk Seri Dr. Santhara: Terima kasih Tuan Yang di-Pertua.

Dr. Kelvin Yii Lee Wuen [Bandar Kuching]: Memang melibatkan dia sebab dia
lompat.

Datuk Seri Dr. Santhara: Saya hendak tanya cara baik. Ada kala sebab ini lah orang
keluar parti dan sebagainya. Sabar.

Dr. Kelvin Yii Lee Wuen [Bandar Kuching]: Mengaku juga.

Datuk Seri Dr. Santhara: Adakah Yang Berhormat setuju bahawa ada kalanya
terdapat tekanan-tekanan tertentu yang melibatkan isu seperti ‘muwatanah’ iaitu isu
mengenai kewarganegaraan dalam parti itu sendiri ataupun isu takwa, keadilan dalam parti.
01220

Ini saya baca daripada buku saudara Syed Saddiq Fadzil merujuk kepada Surah Al-
Maidah, Ayat 8. Ini mengatakan bahawa adalah kerana keadilan. Adakah kerana ada kalanya
ketidakadilan ataupun sesuatu golongan itu ditindih, dia keluar.

Keduanya, saya hendak dapat sedikit penjelasan Yang Berhormat, saya memang
sangat menghormati Yang Berhormat. Dia bukan semua yang keluar itu ambil duit. Ada yang
satu sen pun tidak dapat. Akan tetapi kerana... [Disampuk]
