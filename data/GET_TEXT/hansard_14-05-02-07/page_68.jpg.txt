DR. 27.7.2022 63

Saya yakin Yang Berhormat Santubong akan membantu beliau. Yang Berhormat
Santubong juga amat progresif dalam pembaharuan undang-undang dalam melaksanakan
reformasi institusi dalam negara kita ini. Saya yakin banyak lagi reform dapat dibawa dan
dapat dilaksanakan dalam tempoh beberapa bulan ini sekiranya kita ada understanding,
persefahaman antara pihak kerajaan dengan Pakatan Harapan.

Tuan Yang di-Pertua, walaupun saya menyokong pindaan ini tetapi saya masih nak
menegur bahawa pindaan ini masih tidak sempurna. Walaupun tidak sempurna kita tetap
akan sokong kerana kita tahu ini adalah satu permulaan yang baik. Sebenarnya, saya lihat
balik dalam laporan penuh ini, semua lampiran dalam Penyata Pilihan Khas ini yang saya
ucapkan terima kasih kepada Yang Berhormat Santubong kerana transparent meletakkan
semua draf yang pernah dibawa yang dilampirkan dalam penyata ini. Saya lihat balik draf-
draf yang dibawa dilampirkan di sini. Sebenarnya apa yang dicadangkan oleh pihak Menteri
dan juga pihak AGC sebenarnya lebih luas termasuk dari segi soal pemecatan.

Saya anggap ia tidak sempurna kerana apa yang kita lihat pada hari ini dalam
pindaan ini ialah bahawa seseorang Ahli Dewan Rakyat tidak terhenti menjadi Ahli Dewan itu
menurut perkara ini hanya disebabkan oleh (c) pemecatannya daripada keanggotaan dalam
parti politiknya. Ini bagi saya terlalu luas. Sebenarnya dalam draf AGC yang dilampirkan
dalam penyata ini. Sebenarnya dia ada konteks. Ada keadaan di mana pemecatan itu boleh
dianggap sebagai lompat parti kalau dalam beberapa keadaan tertentu.

Saya nak quote dalam Lampiran G muka surat 43 di mana ia berbunyi Perkara
Kedua, dengan izin Tuan Yang di-Pertua, “A member of the House of Representative shall
not cease to be a member of that House. Pursuant to this article only by reason of (c) His
expulsion of his membership of his political party otherwise than for voting against the

direction or resolution of his political party in the following circumstances:

(i) a motion of no confidence brought against the Prime Minister;
(ii) a word for the approval of the supply bill; or
(iii) a word to amend provision of this Constitution.

Maksudnya Tuan Yang di-Pertua, dalam tiga keadaan ini kalau seseorang Ahli
Dewan Rakyat mengambil keputusan yang melanggar keputusan partinya dalam keadaan-
keadaan begitu, maka dia boleh dipecat. Apabila dipecat dia kena mengosongkan kerusi itu
tetapi malangnya saya tahu bahawa dia tidak mendapat consensus dalam Jawatankuasa
Pilihan Khas dalam perkara ini. Jadi, ia tidak dimasukkan dalam pindaan Perlembagaan.

Akan tetapi saya nak menyatakan Tuan Yang di-Pertua bahawa ini sangat bahaya
kerana kalau dengan satu pindaan yang general ini bahawa kalau pemecatan daripada
keanggotaan dalam parti politiknya tidak dianggap sebagai lompat parti, maka Ahli-ahli
Dewan Rakyat sebenarnya ada lagi loopholes yang dia boleh lakukan tanpa bertukar parti.
Dia kekalkan kerusinya tanpa bertukar parti unpamanya dia langgar keputusan parti.

Saya bagi contoh, kalau lepas Pilihan Raya yang Ke-15 nanti, ada seorang Ahli
Parlimen DAP, keputusan DAP sokong Yang Berhormat Port Dickson sebagai Perdana
Menteri. Akan tetapi Ahli Parlimen itu tidak mengikut keputusan parti dia sokong Yang Amat
Berhormat Bera menjadi Perdana Menteri. Apakah kita boleh buat? Kalau kita pecat dia, dia

kekal sebagai Ahli Dewan Rakyat. Dia tidak akan mendapat apa-apa kesan daripada tindakan
