DR. 27.7.2022 131

dirinya sebagai wakil rakyat. Oleh itu, pindaan larangan lompat parti ini tidak boleh dilabelkan
sebagai undang-undang yang menghalang daripada kebebasan tetapi ia adalah pindaan
yang bertujuan untuk mewujudkan politik yang bermaruah, berintegriti dan berprinsip demi
menjaga kepentingan rakyat seluruhnya.

Akhir kata, suka untuk saya ingatkan dalam Dewan yang mulia ini, mana-mana
pemimpin yang tidak amanah dan tidak berintegriti akan mengakibatkan rakyat berada dalam
kesengsaraan yang sudah tentu kita semua tidak mahu melihat kesusahan, kesengsaraan
rakyat demi kepentingan politik peribadi.

Tuan Yang di-Pertua, saya merujuk kepada Perkara baharu 49A(3), yang mana jika
berlaku kekosongan luar jangka disebabkan mana-mana Ahli Dewan Rakyat keluar parti
maka, pilihan raya kecil hendaklah diadakan dalam tempoh 21 hari. Kekosongan kerusi
tersebut perlu diisi dalam tempoh 60 hari. Saya berpendapat bahawa pelaksanaan PRK ini,
bakal memberi implikasi kewangan kepada kerajaan.

Justeru, saya ingin bertanya, adakah kerajaan membuat kajian mengenai alternatif
lain yang lebih komprehensif bagi mengelakkan berlakunya pembaziran duit rakyat ini? Oleh
itu, saya mencadangkan agar pemilihan Ahli Dewan Rakyat baharu dilaksanakan dengan
cara parti politik asal yang memenangi kerusi menghantar calon wakil baharu daripada parti
mereka kepada pihak yang berkenaan.

Oleh itulah, saya mengharapkan semoga semua, kita ahli politik, Ahli Dewan, Ahli-
ahli Parlimen semua tanpa mengira kefahaman politik yang ada dalam Dewan yang mulia ini
dapat memberi sokongan kepada rang undang-undang yang dibentangkan ini demi
kestabilan politik di negara kita dan demi kepentingan rakyat keseluruhannya. Saya
mengharapkan mudah-mudahan, ia memberi keyakinan kepada kita semua dengan sistem
politik dan demokrasi di negara kita ini. Sekian, terima kasih. Saya menyokong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kemaman. Dipersilakan Yang Berhormat Kota Kinabalu.

7.06 ptg.

Tuan Chan Foong Hin [Kota Kinabalu]: Terima kasih kepada Tuan Yang di-Pertua,
yang memberi ruang kepada saya untuk turut serta dalam perbahasan untuk Rang Undang-
undang Perlembagaan (Pindaan) 2022 mengenai peruntukan larangan Ahli Dewan Rakyat
bertukar parti di Dewan Rakyat pada hari ini dan hari esok.

We have come a long way, dengan izin Tuan Yang di-Pertua. Pada 21 Mac 1978,
tarikh yang sebelum saya lahir, Yang Berhormat Iskandar Puteri, yang pada masa itu, Ahli
Parlimen Kota Melaka telah membawa ke dalam Dewan yang mulia ini, Rang Undang-undang
Bersendirian ataupun Private Member's Bill yang bertajuk Akta Ahli-ahli Parlimen
Pencegahan Berpaling Tadah 1978. Bagi undang-undang anti lompat parti untuk menghalang
rasuah politik dan untuk memastikan suasana politik yang lebih bersih. Itu 45 tahun yang lalu.

Untuk pihak DAP, kita tidak pernah meninggalkan perjuangan ini dan akhirnya pada
tahun ini, tahun 2022 ini melalui MOU bersefahaman di antara kerajaan dan Pakatan
