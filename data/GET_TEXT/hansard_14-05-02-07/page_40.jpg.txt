DR. 27.7.2022 35

iaitu Yang di-Pertuan Agong boleh dengan persetujuan Raja atau Yang di-Pertua Negeri bagi
suatu negeri menetapkan tarikh permulaan kuat kuasa bagi fasal itu dalam negeri itu.

Dalam erti kata yang lain, perenggan ini memberi ruang kepada kerajaan negeri
ataupun Dewan Undangan Negeri untuk melaksanakan peruntukan larangan Ahli Dewan
Rakyat bertukar parti melalui pindaan perlembagaan negeri termasuk persetujuan Raja atau
Yang di-Pertua Negeri.

Perenggan 2 bertujuan untuk menggantikan perenggan (b) untuk membolehkan
sekatan ke atas hak untuk menubuhkan persatuan berhubung dengan Ahli Dewan Rakyat
dan Dewan Undangan mana-mana negeri dikenakan masing-masing oleh Perkara 49A dan
seksyen 7A Jadual Kelapan.

Perenggan 3 bertujuan untuk memasukkan fasal baharu 3,4,5, dan 6 seperti berikut.

Fasal baharu 3 bertujuan untuk memotong fasal (6) Perkara 48. Pemotongan ini akan
membolehkan mana-mana Ahli Dewan Rakyat yang melepaskan keahliannya untuk
bertanding semula pada bila-bila masa selepas dia melepaskan keahliannya dalam Dewan
Rakyat dan dengan demikian, kehilangan kelayakan untuk menjadi Ahli Dewan Rakyat bagi
tempoh lima tahun tidak lagi terpakai.

Fasal baharu 4 bertujuan untuk memasukkan fasal baharu 49A ke dalam
Perlembagaan Persekutuan untuk memperuntukkan bahawa seorang Ahli Dewan Rakyat
hendaklah terhenti menjadi Ahli Dewan itu dan kerusinya hendaklah menjadi kosong sebaik
sahaja suatu tarikh kekosongan luar jangka dipastikan oleh Tuan Yang di-Pertua Dewan di
bawah fasal (3) Perkara baharu 49A, jika telah dipilih ke Dewan Rakyat sebagai anggota
suatu parti politik, dia melepaskan keanggotaan atau terhenti menjadi anggota parti politik itu.

Perkara yang sama juga terpakai bagi calon bebas yang telah dipilih ke Dewan
Rakyat menyertai suatu parti politik. Perkataan “Anggota suatu parti politik” yang disebut
dalam Perkara baharu 49A hendaklah termasuk Ahli Dewan Rakyat yang bukan anggota
mana-mana parti politik yang membentuk suatu gabungan politik tetapi ialah anggota
gabungan itu.

Kekosongan luar jangka di Dewan Rakyat hendaklah dipastikan oleh Tuan Yang di-
Pertua Dewan apabila menerima notis bertulis daripada mana-mana Ahli Dewan itu
mengenai berlakunya kekosongan itu dan dia hendaklah memberitahu Suruhanjaya Pilihan
Raya tentang kekosongan itu dalam tempoh 21 hari dari tarikh dia menerima notis bertulis
itu.

Bagi maksud Perkara 54 Perlembagaan Persekutuan, Suruhanjaya Pilihan Raya
hendaklah menjalankan suatu pilihan raya dalam tempoh 60 hari dari tarikh Suruhanjaya
Pililhan Raya menerima pemberitahuan itu daripada Tuan Yang di-Pertua Dewan Rakyat.

Fasal baharu 5 bertujuan untuk memasukkan takrif baharu iaitu “parti politik” ke
dalam fasal 2 Perkara 160 Perlembagaan Persekutuan dan fasal baharu 6 bertujuan untuk
memasukkan seksyen baharu 7A ke dalam Jadual Kelapan daripada Perlembagaan
Persekutuan untuk memperuntukkan bahawa seorang Ahli Dewan Undangan hendaklah
terhenti menjadi Ahli Dewan itu dan kerusinya hendaklah menjadi kosong sebaik sahaja suatu

tarikh kekosongan di luar jangka dipastikan oleh Tuan Yang di-Pertua Dewan di bawah
