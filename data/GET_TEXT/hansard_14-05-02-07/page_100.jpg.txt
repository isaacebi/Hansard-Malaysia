DR. 27.7.2022 95

Tuan Yang di-Pertua, Tuaran menyokong penuh rang undang-undang ini. Malah,
pembentangan rang undang-undang ini adalah merupakan satu perkara atau satu rang
undang-undang yang sangat penting, sangat bersejarah bagi Dewan yang mulia ini dan
tentunya setelah diluluskan nanti ia akan membuat suatu perubahan yang sangat besar bagi
negara kita.

Ini adalah merupakan satu reformasi yang sangat penting. Apa yang penting ialah
bagi kita untuk melihat rang undang-undang ini ialah kita telah mencapai pindaan ini sehingga
dibentangkan pada hari ini hanya kerana kita ada MOU di antara Pakatan Harapan dan
kerajaan. Tanpa MOU itu, tidak ada pembentangan pada hari ini.

Apa pun yang diperkatakan oleh rakan-rakan yang cuba menanamkan satu
kebencian terhadap MOU itu tetapi terbukti pada hari ini. Apa pun diperkatakan hari ini
terbukti bahawa MOU itu telah melahirkan satu reformasi yang sangat besar dan sangat
penting.

Oleh sebab itu, saya menyokong penuh dan bersetuju dengan Yang Berhormat
Pengerang bahawa pembentangan RUU ini adalah merupakan satu permulaan political
resetting bagi negara kita Malaysia.

Mudah-mudahan selepas ini mereka yang ingin menjadi kepada mana-mana parti
politik maka mereka perlu membuat semakan yang teliti terhadap falsafah, wawasan, objektif
dan juga dasar-dasar yang dibawa oleh parti tersebut kerana selepas nanti dia menjadi ahli
kepada parti tersebut maka seperti mana yang telah dibahaskan oleh Ahli-ahli Yang
Berhormat yang awal tadi bahawa tindakan ataupun undang-undang parti itu tersebut boleh
mengakibatkan pelbagai perkara kepada ahli termasuklah tergugur sebagai ahli jika
sekiranya dia bertindak bertentangan dengan kehendak perlembagaan parti dia sendiri.
01650

Pembentangan rang undang-undang ini dan khusus kepada rakyat negeri Sabah
tentunya bergembira kerana seperti mana yang saya tanya dengan Yang Berhormat
Kinabatangan awal tadi bahawa selepas pilihan raya tahun 1986, Kerajaan Negeri Sabah
pada ketika itu telah meminda Perlembagaan Negeri Sabah untuk memasukkan Artikel 18(1)
Undang-undang Antilompat Parti. Walau bagaimanapun setelah dibawa ke mahkamah, ia
dikatakan bertentangan dengan Perlembagaan Persekutuan Artikel 10 dan akhirnya ia tidak
boleh beroperasi dan masih di situ sehingga selepas pembentukan Kerajaan Negeri Sabah
pada tahun 1994 iaitu sebuah kerajaan telah ditubuhkan selepas ada lompat-melompat
selepas pilihan raya tahun 1994 itu.

Kerajaan yang tertubuh daripada katak-katak itu akhirnya telah meminda
Perlembagaan Negeri Sabah dan membuang peruntukan Artikel 18 itu. Pada hari ini, setelah
kita lulus pindaan ini, maka Kerajaan Negeri Sabah perlu mengambil tindakan balik untuk
mengembalikan apa yang telah diperuntukkan dalam Artikel 18 itu. Oleh sebab itu, pindaan
seperti ini dalam apa yang telah kita telah dalam RUU ini bahawa terpulang kepada kerajaan-
kerajaan negeri masing-masing sama ada mahu meminda ataupun memasukkan peruntukan
larangan bertukar parti ini. Saya berharap bahawa di peringkat negeri knususnya negeri

Sabah akan mengambil tindakan dan langkah yang sedemikian rupa.
