DR. 27.7.2022 133

So, berasaskan daripada ini saya rasa selepas pindaan Perlembagaan untuk
antilompat parti ini kita juga harus mengadakan reformasi-reformasi yang lain seperti Akta
Penggal Tetap supaya satu kerajaan ia tidak terjatuh atau ia mesti mengikut pilihan pada
masa yang ditetapbkan, yang mengikut penggalnya. Selain itu, akta untuk memastikan
kesamarataan peruntukan di antara ahli Parlimen tidak kira kerajaan kah atau pembangkang
adalah amat penting kerana ini memastikan seseorang ahli Dewan Rakyat tidak payah
bertukar pendiriannya kerana semata-mata untuk mendapatkan pembangunan yang
sepatutnya kawasan dia layak untuk mendapatkan. Ini sesuatu contoh.

Saya sangat gembira apabila saya baca ini berita yang terbaru bahawa Yang Amat
Berhormat Perdana Menteri, dia baru-baru mengatakan —Ini news yang baharu, just in. Dia
mengatakan beliau masih ada banyak perkara yang hendak buat sebelum pembubaran
Parlimen. Saya rasa salah satu pembaharuan atau reform yang beliau harus melakukan
selain daripada apa yang dia mengatakan pendanaan politik ini yang tersebutlah yang akta
untuk memastikan kesamarataan, peruntukan di kalangan ahli Parlimen dan kemungkinan
akta untuk penggal tetap untuk sesebuah kerajaan harus juga dipertimbangkan.

Selain daripada itu, saya ingin juga memuji MoU. MoU yang dimeterai di antara
Pakatan Harapan dan kerajaan ini, sekarang sudah membuahkan hasilnya. Salah satu yang
dipinda Perlembagaan untuk ini rang undang-undang untuk antilompat parti dan kita tidak
berhenti di situ. Kita masih ada dua lagi agenda yang belum dilaksanakan di bawah ini MoU.
Itu akta untuk mengehadkan tempoh atau penggal Yang Amat Berhormat Perdana Menteri
tidak lebih 10 tahun dan juga lagi satu yang amat penting iaitu Akta Perkhidmatan Parlimen
(the Parliament Service Act).

Saya hendak mencadangkan bahawa kemungkinan kesamarataan peruntukan ahli
Parlimen ini bolehlah dimasukkan kepada Akta Perkhidmatan Parlimen supaya peruntukan-
peruntukan untuk ahli Dewan Rakyat disalurkan melalui institusi Parlimen dan bukan melalui
Jabatan Perdana Menteri.

Ini yang keluar tajuk sedikit cuma saya berhasrat reformasi yang akan dibawa oleh
kita ini tidak berhenti di sini. Saya berdiri di sini saya bukan berjuang atas landasan untuk
memastikan sesiapa yang akan menjadi Yang Amat Berhormat Perdana Menteri. Akan tetapi,
apa yang lebih penting ini yang perjuangan untuk memastikan Malaysia kembali kepada
landasan yang betul untuk sistem Demokrasi Berparlimen kita amat penting. Sekian, terima
kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kota Kinabalu. Dipersilakan Yang Berhormat Sik.

7.15 mlm.

Tuan Ahmad Tarmizi bin Sulaiman [Sik]: Assalammualaikum warahmatullahi
wabarakatuh. Terima kasih Tuan Yang di-Pertua. Saya bersama-sama pada petang ini
membahaskan Rang Undang-undang Perlembagaan (Pindaan) (No. 3) 2022. Saya bersetuju
di atas pembentangan bagi RUU ini bagi kita melihat dengan lebih luas bagaimana peranan
