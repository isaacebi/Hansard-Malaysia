DR. 27.7.2022 3

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Alor Gajah. Sila Yang Berhormat Menteri, satu minit.

Dato’ Sri Tuan Ibrahim bin Tuan Man: Untuk makluman Dewan yang mulia, kita
juga terlibat dengan urusan dan usaha bagi membangunkan platform carbon pricing negara.

Untuk makluman, kita juga telah mengadakan kerjasama dengan MOF, dengan
Bursa Malaysia bagi membangunkan platform tersebut. Kerjasama kita di peringkat ini ialah
menyiapkan beberapa asas kepada urus niaga tersebut dan kita pastikan bahawa semua
elemen tadi yang dibangkitkan, dapat diterapkan sebagai satu elemen pemangkin kepada
pematuhan kepada dasar yang dibuat di peringkat negara. Sama ada pematuhan kita,
pelaporan kita di peringkat international dan kerjasama kita dengan pelbagai agensi dan
kementerian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan. Saya beri soalan tambahan kedua. Sila, Yang
Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang di-Pertua.
Yang Berhormat Menteri, soalan saya ini agak spesifik sedikit tetapi penting iaitu berkenaan
alam sekitar. Soal udara.

#1010

Di Pasir Gudang, baru dibina dan mungkin sudah siap agaknya power plant, jana
kuasa elektrik yang besar menggunakan gas asli. Seperti Yang Berhormat tahu, masalah
pencemaran udara sangat serius di Pasir Gudang pernah berlaku dalam 2 tahun atau 3 tahun
yang lalu. Jadi, apakah penggunaan power plant guna gas asli ini tidak menimbulkan
pencemaran udara di kawasan industri terbesar di selatan Semenanjung di Pasir Gudang?
Terima kasih Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Pasir
Gudang. Sila Yang Berhormat Menteri.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih. Dua perkara. Pertama sekali, dari sudut polisi kerajaan di bawah Kementerian Tenaga
dan Sumber Asli cuba mengurangkan penggunaan arang batu dan bertukar kepada
penggunaan gas asli yang lebih mesra alam dan lebih mematuhi kelestarian.

Walau bagaimanapun, kita di Pasir Gudang itu kita memasang satu sistem untuk
memantau udara yang berada— hasil daripada insiden yang berlaku di Sungai Kim Kim
dengan pemantauan tersebut dipantau secara rapi dan kerajaan telah belanja kos hampir
lebih pada RM1 juta untuk membina sistem tersebut.

Pembangunan sistem itu akan memantau semua sistem ke ruang udara yang berada
di kawasan Pasir Gudang. Jadi, kami yakin bahawa dengan pelaporan yang akan kita pantau
dari semasa ke semasa dapat kita lihat tentang perkembangan apa yang dibangkitkan oleh
Yang Berhormat. Terima kasih.

Tuan Steven Choong Shiau Yoon [Tebrau]: Soalan tambahan.

Timbalan Yang di-Pertua [Dato' Mohd Rashid Hasnon]: Soalan tambahan.

Silakan Yang Berhormat Tebrau.
