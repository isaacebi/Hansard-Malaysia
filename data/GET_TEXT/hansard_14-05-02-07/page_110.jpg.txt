DR. 27.7.2022 105

cannot go on as usual, dengan izin. Tidak boleh go on as usual. Ini sangat penting untuk
memberikan satu signal reset politik yang disebut oleh Yang Berhormat Sungai Petani tadi.

Saya ingin bertanya Yang Berhormat Sungai Petani kerana rata-rata bila kita
berbahas ini, ia terpancar secara live. Rakyat melihat, rakyat meneliti apa yang kita sebut,
siapa yang sebut. Apabila Yang Berhormat Segamat bangun tadi ada yang sebut macam-
macam di Facebook dan sebagainya. Ada juga yang mengatakan pada ketika Yang Amat
Berhormat Bera membuka ucapan, memberi ucapan di permulaan tadi Yang Berhormat
Gombak tidak ada di situ.

Saya percaya bila kita mengundi esok, insya-Allah selepas Yang Berhomat Menteri
menggulung, nama-nama kita yang mengundi, nama-nama kita yang tidak hadir, nama-nama
kita yang abstain tidak mahu memilih, semua akan tercatat dalam Hansard buat selama-
lamanya. Bermaksud there is no two ways about it. Either you are for this bill ataupun not for
this bill.

Rakyat di luar sana akan tahu siapa sebenarnya yang menyokong satu pembaharuan
kepada persada politik tanah air dengan adanya pindaan Perlembagaan ini dan siapa
sebenarnya yang menjadi “gunting dalam lipatan”, yang “menjadi api dalam sekam’, yang
menjadi “musuh dalam selimut’. Rakyat akan lihat. Rakyat akan tahu dan kenal satu-persatu.
Maka, itu akan menjadi signal bahawa dalam PRU yang akan datang, inilah yang perlu.
Mereka inilah yang perlu — rakyat lakukan sesuatu. Apa pandangan Yang Berhormat Sungai
Petani?

Timbalan Yang di-Pertua [Dato' Mohd Rashid Hasnon]: Silakan Yang Berhormat
Sungai Petani.

Dato’ Johari bin Abdul [Sungai Petani]: Tidak ada khilaf. Tidak ada khilaf langsung.
Masukkanlah ucapan beliau ke dalam ucapan saya. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Teruskan Yang
Berhormat Sungai Petani.

Dato’ Johari bin Abdul [Sungai Petani]: Tuan Yang di-Pertua, kebimbangan saya
tentang anak-anak muda ini ialah bayangkanlah kalau Yang Berhormat Santubong tidak
bawa rang undang-undang ini, bayangkanlah. Dalam pilihan raya akan datang ini, katakanlah
tidak ada satu parti yang dominan, perbezaan cuma tiga atau empat sahaja.

Bayangkanlah Tuan Yang di-Pertua, kalau ada pihak yang kaya raya boleh membeli
10 atau 15 orang luar, orang luar yang boleh melabur RM200, RM300, RM400 ataupun RM1
bilion untuk mendapat 10 orang MP. Not impossible. Ini bukan sesuatu yang luar biasa.

Mereka boleh membeli 10 orang atau 15 orang MP dan akhirnya orang-orang inilah
yang akan menentukan hala tuju kita. Jadi sebab itu, Yang Berhormat Santubong, terima
kasih Yang Berhormat Santubong. Walaupun kita tidak dapat semua Yang Berhormat
Santubong tetapi jangan buang semua. Saya tahu kawan-kawan dalam Dewan ini rasa tidak
puas hati itu dan ini tetapi seperti pepatah kata kalau tidak dapat semua, jangan buang
semua.

Maknanya kita mula dengan ini dulu. Lepas itu insya-Allah kita perbaiki dari semasa

ke semasa. Apa yang pentingnya ialah inilah salah satunya undang-undang yang boleh
