DR. 27.7.2022 109

bersama, berbincang dan juga secara bipartisan. Ini adalah merupakan satu perkara yang
sihat.

Tuan Ahmad Fahmi bin Mohamed Fadzil [Lembah Pantai]: /[Bangun]

Tuan Lukanisman bin Awang Sauni [Sibuti]: Saya mendapati bahawa ini adalah
merupakan mungkin kali pertama kita dapat membawa satu rang undang-undang, kita draf
rang undang-undang dalam satu jawatankuasa dan membawa draf undang-undang ini ke
dalam Dewan untuk dibincangkan.

01740

Tuan Ahmad Fahmi bin Mohamed Fadzil [Lembah Pantai]: Yang Berhormat
Sibuti, Lembah Pantai. Boleh? Apa pandangan Yang Berhormat tentang peruntukan
sekiranya ada satu Suruhanjaya Parlimen contohnya dan peruntukan bagi Ahli Parlimen ini
ditentukan oleh Parlimen itu sendiri supaya bukan di bawah belas ihsan Yang Amat
Berhormat Perdana Menteri tetapi Parlimen, kita yang set, kita yang tentukan, kita yang audit
dan semua boleh dapat secara sama rata. Apa pandangan Yang Berhormat?

Tuan Lukanisman bin Awang Sauni [Sibuti]: Terima kasih Yang Berhormat
Lembah Pantai. Saya bersetuju dengan pandangan tersebut sekiranya dapat dijalankan dan
juga ketika ini kita berada di dalam keadaan ihsan di mana MoU yang telah kita tandatangani
membolehkan semua yang menandatangani MoU tersebut mendapat peruntukan.

Sekiranya kita mempunyai satu ekosistem dan juga mungkin kita dapat mewujudkan
semula Parliament Service Act dan juga ataupun mana-mana rang undang-undang yang
berkenaan tentang pendanaan politik ataupun constituency development fund diberikan
secara khusus kepada Ahli-ahli Parlimen dan juga sudah pasti tidak akan wujud sentimen
ataupun perasaan untuk keluar daripada satu parti.

Saya juga kena ingatkan bahawa perlunya ada clause berkenaan tentang kita
mengosongkan kerusi ini kerana bagi saya daripada parti PBB (GPS), saya telah diangkat
oleh parti PBB. Sekiranya saya digugurkan ataupun saya telah melanggar disiplin parti,
seharusnya saya perlu mengosongkan kerusi tersebut dan juga sekiranya saya yakin bahawa
saya adalah popular di kalangan rakyat, saya akan mencuba untuk mandat tersebut,
mendapatkan mandat tersebut melalui pilihan raya kecil yang diadakan. Dengan ini, saya,
Sibuti, menyokong rang undang-undang ini. Sekian, terima kasih.

Tuan Yang di-Pertua: Terima kasih Yang Berhormat Sibuti. Yang Berhormat Setiu,
silakan.

5.41 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-Pertua.
Assalamualaikum warahmatullahi wabarakatuh. Terlebih dahulu saya mengucapkan tahniah
kepada Yang Amat Berhormat Perdana Menteri kerana telah membentangkan RUU ini.
Secara asasnya, kemenangan seseorang Ahli Dewan Rakyat dalam pilihan raya adalah hasil
kepercayaan rakyat kepadanya untuk memimpin. Oleh itu, seseorang Ahli Parlimen tidak
sewajarnya untuk mengkhianati kepercayaan serta amanah yang telah diberikan oleh rakyat

demi kepentingan diri semata-mata.
