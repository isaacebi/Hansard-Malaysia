DR. 27.7.2022 65

01510

Dato’ Sri Azalina Othman Said [Pengerang]: Tuan Yang di-Pertua, Yang
Berhormat boleh saya mencelah? Sekejap sahaja. Yang Berhormat, apa pandangan Yang
Berhormat sebagai setiausaha agung satu parti yang begitu lama tentang kewujudan seksyen
18, Akta Persatuan. Adakah Yang Berhormat bersetuju dalam menyokong ucapan Yang
Berhormat, seksyen 18 perlu dipinda ouster clause supaya siapa yang dipecat boleh saman
parti mereka? Terima kasih.

Tuan Loke Siew Fook [Seremban]: Saya rasa itu merupakan Akta Pertubuhan yang
mungkin kita perlu satu perbincangan lanjut, sama ada itu perlu dipinda. Setahu saya sebab
dalam taklimat semalam pihak AGC quote Perlembagaan UMNO yang menyatakan bahawa
sesiapa ahli UMNO yang membawa kes apa-apa kompelin parti kepada pihak mahkamah,
maka parti boleh memecat seseorang itu. Ahli tersebut tidak ada remedi. Dia tidak boleh
saman parti kerana itu merupakan seksyen 18 dalam Akta Pertubuhan.

Jadi, saya rasa itu boleh kita bincang sebab apa yang trigger saya mencadangkan
perkara ini ialah sebab dalam taklimat semalam AGC mengatakan bahawa dalam kes UMNO,
kalau orang itu bawa kompelin ke mahkamah, maka ia tergugur. Kalau ia tergugur, bukannya
maksud dipecat. Jadi dalam keadaan itu, sama juga logiknya. Kalau kita membuat pindaan
Perlembagaan parti kita, sesiapa yang melanggar keputusan parti maka _ tergugur
keahliannya. Maka bukan pecat. Maka dia juga kena kosongkan kerusi dalam Dewan Rakyat.
Ini kerana apa yang pentingnya saya setuju dengan pendirian Yang Berhormat Pengerang.
Prinsipnya ialah kita berada di sini, dilantik sebagai ahli Dewan Rakyat atas kapasiti parti.

Kalau bukan parti, siapalah kita. Kecuali kita menang sebagai bebas. Kalau kita
menang atas tiket parti, mesti kita pertahankan bahawa kita mesti berkhidmat untuk parti dan
kita pegang kerusi ini atas kapasiti kita sebagai orang parti. Kalau kita tidak bersetuju dengan
parti, keluar daripada parti, letak jawatan, buat pilihan raya kecil. Itu prinsip yang mesti kita
pertahankan. Tidak boleh ada lagi lompat parti. Ini merupakan satu penghinaan kepada
sistem demokrasi, penghinaan kepada mandat rakyat. Dengan kata-kata itu, saya sokong
penuh pindaan tersebut. Terima kasih. [Tepuk]

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Seremban. Seterusnya dipersilakan Yang Berhormat Pasir Mas.

3.12 ptg.

Tuan Ahmad Fadhli bin Shaari [Pasir Mas]: Bismillahi Rahmani Rahim.
Assalamualaikum warahmatullahi wabarakatuh. dan salam sejahtera. Terima kasih Tuan
Yang di-Pertua di atas peluang yang diberikan kepada saya untuk turut membahaskan Rang
Undang-undang Pindaan Perlembagaan bagi melarang ahli parlimen melompat parti. Saya
dimaklumkan bahawa perbahasan ini adalah berkenaan dengan Rang Undang-undang
Perlembagaan. Kita telah pun melalui proses perbahasan ini pada bulan April baru-baru ini.
Selepas tiga bulan, kita tahu bahawa telah wujud syor dan cadangan daripada Jawatankuasa
Pilihan Khas Parlimen dalam bentuk penyata selepas 12 sesi libat urus.
