DR. 27.7.2022 9

Tuan Yusuf bin Abd. Wahab [Tanjong Manis]: Terima kasih Yang Berhormat
Menteri Kanan atas jawapan yang diberikan memandangkan kita tahu bahawa Jalan Raya
Pan Borneo Sarawak tidak ada kutipan tol. Jadi, adalah penting soalan tadi disoal oleh saya.

Okey. Soalan tambahan saya Yang Berhormat Menteri Kanan juga berkenaan
dengan penyelenggaraan jalan. Saya ingin bertanya Yang Berhormat Menteri Kanan,
berapakah bajet penyelenggaraan untuk jalan raya Persekutuan untuk tahun 2022
terutamanya di Sarawak dan adakah bajet tersebut mencukupi untuk memastikan keadaan
jalan raya adalah sentiasa dalam keadaan baik? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Kanan. Jawab satu minit.

Dato’ Sri Haji Fadillah bin Yusof: Terima kasih Yang Berhormat Tanjong Manis.
Keseluruhan peruntukan untuk penyelenggaraan jalan Persekutuan bagi tahun 2022 ialah
RM84.2 juta. Ini merangkumi:

(i) kerja rutin iaitu sebanyak RM25.9 juta;

ii) bekalan pavement sebanyak RM40.8 juta;

iii) bekalan bukan pavement sebanyak RM16.10 juta;
iv) pembaikan jambatan sebanyak RM700,000; dan
v) lampu jalan sebanyak RM700,000.

Ini hanya merangkumi kawasan yang bukan di dalam skop pembinaan Pan Borneo.

(
(
(
(

Maknanya jalan-jalan lama yang sudah siap yang merupakan jalan dua lorong, dua hala.
Maknanya empat loronglah. Keseluruhannya hampir 100 lebih kilometer yang telah dulu.
Akan tetapi, bukan dalam skop Pan Borneo. Ini dalam penyelenggaraan yang diperuntukkan
oleh kerajaan.

Memang kalau kita melihat sama ada cukup atau tidak, ia bergantung dengan
keadaan jalan tersebut dan juga banyak mana kenderaan yang digunakan di kawasan itu
sepertimana yang kita sedia maklum, tempoh hayat sesuatu jalan apabila dibina ialah antara
lima ke tujuh tahun bergantung dengan penggunaan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]:Terima kasih Yang
Berhormat Menteri. Soalan yang kedua...

Tuan Haji Ahmad bin Hassan [Papar]: Papar, Papar.

Tuan Chan Foong Hin [Kota Kinabalu]: KK, KK.

Datuk Ignatius Dorell Leiking [Penampang]: [Bangun]

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua. Soalan
Papar juga ada kena mengena dengan Pan Borneo, di mana kalau Yang Berhormat Tanjong
Manis menyoal berkenaan dengan penyelenggaraan, Papar juga ingin menyoal dan
mengajukan berkenaan dengan penyelenggaraan.

Jadi, kalau misalnya penyelenggaraan ini akan dibuat oleh swasta, maka, kami
orang-orang Papar dan orang-orang Sabah pun mahu juga ia diberi kepada kontraktor-

kontraktor tempatan. Kedua, yang saya ingin ajukan di sini yang paling penting untuk saya
