DR. 27.7.2022 90

Saya ingin mencadangkan beberapa perkara yang baharu. Kepada Yang Amat
Berhormat Perdana Menteri, teruskan membela rakyat, bawa reforms yang baharu. Usah
fikirkan soal pilihan raya. Betulkan negara dahulu, bukan PRU. Rumah kita Malaysia sedang
terbakar dihimpit dengan pelbagai jenis masalah-masalah yang baharu dengan inflasinya,
kos sara hidupnya, sistem yang perlu ditambahbaikkan lagi.

Apabila rumah terbakar, kita yang diberikan mandat oleh rakyat perlu fokus bersama
untuk pastikan bahawa kebakaran ini dapat dikendalikan dahulu. Akan tetapi, malangnya
segelintir pimpinan daripada pihak kerajaan, UMNO khususnya bukan ingin fikirkan jalan
untuk berhentikan api yang membakar ini tetapi ingin memikirkan dan bergaduh siapa yang
ingin jadi ketua rumah kepada rumah yang sedang terbakar ini.

Saya ingin cadangkan kerajaan pembangkang sebelum fikirkan soal PRU, bawa
reforms yang baharu. Akta Pendanaan Politik yang wajib dilaksanakan. Bawa dan hadkan
kuasa Yang Amat Berhormat Perdana Menteri kepada dua penggal. Bawa juga fixed term
election supaya kita boleh adakan pilihan raya setiap lima tahun dan kerajaannya dipilih
rakyat dapat diberikan fokus. Letakkan SPRM dan SPR bawah mandat Parlimen supaya tidak
boleh disalahgunakan lagi. Institusikan blok pembangkang supaya Ahli Parlimen boleh dapat
peruntukan yang adil dan saksama supaya tidak kira siapa yang jadi kerajaan dan
pembangkang pada pilihan raya yang akan datang.

Sistem politik Malaysia itu adalah sistem politik yang prihatin rakyat supaya akhirnya
kita boleh ada salah satu sistem politik di mana walaupun ada salah seorang pemimpin yang
sangat kejam, jahat dan tidak baik sekalipun dipilin sebagai Perdana Menteri, sistem politik
negara itu kukuh dan kuat untuk memastikan bahawa negara kita berada di landasan yang
betul. Itulah ciri-ciri prasyarat untuk Malaysia diangkat sebagai negara yang maju, bermaruah
dan berintegriti di mana kendalikan negara itu dan kejayaan negara itu tidak bersandarkan
kepada satu sosok politik atau segelintir sosok politik. Akan tetapi, berdasarkan kepada
institusi-institusi yang kuat dan baik, berintegriti dan maju.

|! want to put in on record Tuan Yang di-Pertua kerana sebelum ini ada perbincangan
yang agak panjang berkenaan apa yang berlaku semasa Gerakan Sheraton itu. Saya
merupakan Yang Berhormat Menteri pada peringkat itu dan juga pengasas dan ketua parti
yang saya rasa perlu dijadikan the biggest problem datang daripada parti tersebut. Saya ingat
pada hari Ahad, pada Majlis Pimpinan Tertinggi, betul apa Yang Berhormat Jerlun katakan,
tidak ada keputusan rasmi.

Keluar daripada mesyuarat tersebut. Saya tidak akan lupa saya dapat panggilan
dalam pukul 7.00 untuk pergi ke Hotel Sheraton. Apabila saya dapat panggilan tersebut, saya
tanya adakah ini keputusan muktamad parti. Saya tidak ingat ini dibincangkan. Dia kata tidak,
semua pimpinan parti akan berada di sana pergi. Yang Amat Berhormat Perdana Menteri pun
setuju. Saya tidak bersetuju. Saya ini anak muda, kaki lawan. Benda salah, jangan ikut
sahaja.

Saya ingat saya semak dengan Yang Amat Berhormat Perdana Menteri pada masa
tersebut. Pergi ke rumahnya, Yang Berhormat Titiwangsa ikut saya sekali ke rumah dan di

sana kita dapat kata putus di mana tidak ada persetujuan langsung dan saya tanya, “What
