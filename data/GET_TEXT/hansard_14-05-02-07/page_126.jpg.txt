DR. 27.7.2022 121

6.27 ptg.

Tuan Larry Soon @ Larry Sng Wei Shien [Julau]: Terima kasih kepada Tuan Yang
di-Pertua kerana memberikan saya ruang dan peluang untuk berbahas dan mengutarakan
pendapat saya berkenaan RUU Perlembagaan Persekutuan dan Mengenai Peruntukan
Larangan Ahli Dewan Rakyat Bertukar Parti.

Saya juga ambil peluang ini untuk bagi syabas dan tahniah kepada Yang Amat
Berhormat Perdana Menteri dan Yang Berhormat Santubong untuk mencapai dan membawa
RUU ini yang bukan senang, very complex and politically sensitive but very brave. | would
like to congratulate them for their courage. Dalam perbahasan saya pada kali ini, ada
beberapa perkara penting yang saya ingin mengutarakan di dalam Dewan Rakyat yang mulia
ini. Untuk pertimbangan Yang Berhormat Menteri berkenaan RUU ini yang mungkin boleh
ditambah baik.

Tuan Yang di-Pertua, pertamanya saya ingin menyentuh mengenai klausa perkara
baharu 49A di bawah tajuk Pertukaran Parti Politik, Anggota dan Sebagainya. Justifikasi di
bawah Perkara 49A ini sedikit sebanyak ada menyentuh mengenai wakil rakyat berstatus
bebas.

Saya mohon untuk menarik perhatian Yang Berhormat Menteri kepada Perkara
49A(1)(b) ini yang menyatakan dengan jelas, “Tertakluk kepada peruntukan Perkara ini,
seorang Ahli Dewan Rakyat hendaklah terhenti menjadi Ahli Dewan itu dan kerusinya
hendaklah menjadi kosong sebaik sahaja suatu tarikh kekosongan luar jangka yang
dipastikan oleh Tuan Yang di-Pertua di bawah fasal 3. jika — (b) setelah dipilih ke Dewan
Rakyat bukan sebagai anggota suatu parti politik dia menyertai suatu parti politik sebagai
anggota.”

Mengenai perkara ini, pendirian saya kekal jelas dan teguh seperti mana perbahasan
saya sebelum ini di mana saya minta agar Yang Berhormat Menteri dapat
mempertimbangkan untuk beri pengecualian kepada mana-mana individu wakil rakyat yang
bertanding secara bebas untuk mereka kemudiannya menyertai atau menganggotai mana-
mana parti politik kelak di suatu masa yang beliau rasakan sesuai.

1830

Antara sebab mengapa saya meminta pengecualian ini diberikan kepada individu
yang menang dengan tiket Bebas adalah kerana realiti suasana politik di tanah air kita ini ada
pelbagai voting behaviour dengan izin. Ada pengundi untuk mengundi kerana atas sebab
sokongan padu kepada parti yang mereka sokong berdasarkan fahaman, ideologi. Ada juga
yang memberi undi kepada sebuah parti kerana dirasakan parti tersebut mampu menawarkan
pakej perkhidmatan rakyat yang meyakinkan kepada mereka.

Namun, tidak lupa juga ada pengundi yang mengundi calon Bebas berteraskan
personaliti dan sahsiah yang baik boleh ditonjolkan oleh calon Bebas tersebut. Tidak
dinafikan juga ada yang mengundi calon Bebas berdasarkan track record perkhidmatan yang
cemerlang di kawasan masing-masing.

Dengan izin Tuan Yang di-Pertua, saya sudah — /| have already checked the records

dalam sejarah kita Malaysia daripada Independence, Hari Kemerdekaan sampai hari ini, di
