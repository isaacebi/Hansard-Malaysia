DR. 27.7.2022 67

Parlimen yang melompat daripada parti ke sana, ke sini ada pihak-pihak yang telah menerima
keuntungan dan menerima laba.

Perkara-perkara seperti ini Tuan Yang di-Pertua, ia memberikan satu imej yang tidak
baik kepada rakyat. Tadi Yang Berhormat Pengerang telah sebut bagaimana dalam PRN
Johor, PRN Melaka orang tidak keluar mengundi. Anak-anak muda fed up dengan izin kepada
ahli politik. Tidak kira daripada parti mana sekalipun. Saya sering bukalah TikTok ataupun
Facebook daripada ahli-ahli politik kita. Kadang-kadang kita dikecam oleh orang tidak berparti
pun.

Kita dikecam oleh orang yang tidak berparti. Ini kerana bagi mereka sama sahaja,
orang politik ini sama sahaja. Cakap tidak serupa bikin dan mereka ini hanya bercakap untuk
keuntungan mereka. Saya menyebut di sini kerana kita merupakan ahli politik dan kita Ahli
Parlimen. Apabila respek daripada rakyat sudah tidak ada, maka kesannya kepada pilihan
raya orang sudah tidak peduli.

Pilihlah sesiapa sekalipun, buatlah apa sekalipun, kami hendak jaga periuk nasi kami.
Jadi, ini mentaliti yang ada kepada rakyat yang kita rasa ini merupakan satu perkara yang
sangat membimbangkan kita pada hari ini.

Justeru, respek ataupun hormat daripada rakyat ini perlu untuk kita tarik semula. Ahli
politik hendaklah menjadi ahli politik yang konsisten, hendaklah menjadi seorang yang
mempunyai prinsip yang tidak boleh diganggu gugat. Justeru, memperkenalkan rang undang-
undang seperti ini dalam bentuk pindaan Perlembagaan, suatu bentuk kerjasama daripada
kerajaan dan pembangkang adalah merupakan sejarah baru dalam politik negara kita pada
hari ini.

Kita telah tahu bahawa pindaan Perlembagaan ini telah lama tidak dilaksanakan iaitu
sejak daripada kerajaan hilang dua per tiga majoriti tahun 2008, kita tidak melaksanakan
pindaan Perlembagaan. Akan tetapi apabila berlakunya perubahan kerajaan tahun 2018,
Yang Berhormat Muar sebagai Menteri Belia dan Sukan telah membuat satu langkah baru
pada masa itu, kita pinda Rang Undang-undang Perlembagaan. Pada masa itu berkenaan
dengan Undi18. Satu sejarah baru kepada negara kita apabila pindaan Perlembagaan kita
luluskan dengan dua pertiga majoriti daripada Ahli Parlimen kerajaan dan pembangkang.

Tuan Yang di-Pertua, saya ingin merujuk bahawa apa yang paling penting ialah soal
integriti dan juga soal moral yang tidak boleh untuk kita dijual beli. Kelantan sebagai contoh
tahun 2004. Kami bertahan kerajaan negeri di Kelantan cuma dengan tiga majoriti kerusi.
Pilihan raya kecil berlaku tahun awal tahun 2006. Kerajaan negeri kalah pula pada masa itu.
Pas pada masa itu kalah satu kerusi menyebabkan hanya satu kerusi sahaja majoriti di
Kelantan tahun 2005, tahun 2006 sehingga tahun 2008 pada masa itu.

Akan tetapi Tuan Yang di-Pertua walaupun satu kerusi majoriti dan satu kerusi itu
pun ada yang dimenangi dengan dua sahaja undi tetapi kerajaan negeri boleh bertahan
sehingga ke akhir penggal, sehingga melalui pilihan raya yang berikutnya. Isunya ialah isu
integriti, isunya ialah isu moral yang tidak boleh dijual beli. Dalam hal ini juga saya ingin
melontarkan beberapa persoalan. Antara lain ialah daripada pembacaan ini kita dapat tahu
