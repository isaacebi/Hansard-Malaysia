DR. 27.7.2022 18

diharapkan dapat memastikan tempoh masa ketibaan sesebuah bas itu dapat dicapai
mengikut jadual yang telah ditetapkan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Yang Berhormat Lembah Pantai, sila soalan tambahan
pertama.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Timbalan Menteri atas jawapan. Kalau kita lihat Kuala Lumpur mempunyai
penduduk seramai 1.8 juta tetapi setiap hari lima hingga enam juta orang keluar masuk
termasuklah kita yang ada di sini. Mungkin tidak tinggal di Kuala Lumpur tetapi di Lembah
Klang tetapi keluar masuk lima hingga enam juta. Kalau kita lihat LRT, MRT, monorel,
komuter, RapidKL, bas GoKL keseluruhannya jumlah yang diangkut melalui pengangkutan
awam mungkin dalam sejuta lebih. Maksudnya masih ada lima juta lebih kurang yang
mengambil kenderaan persendirian.

Persoalan saya, adakah Kementerian Wilayah Persekutuan akan
mempertimbangkan laluan khusus untuk bas yang mana kita tahu sekarang ini tidak ramai
yang hendak naik bas sebab bas mungkin stuck dalam traffic jam. Jadi kalau LRT dan MRT,
semuanya laluan khas. Kalau kita ada laluan khas untuk bas, itu pertama. Adakah itu boleh
dipertimbangkan?

Kedua, kita tahu untuk mengoperasikan tram contohnya lebih murah daripada bas.
Adakah ini salah satu perkara yang boleh dipertimbangkan oleh kementerian untuk
memudahkan lebih ramai orang keluar masuk dari Kuala Lumpur menggunakan bukan
kenderaan persendirian tetapi perkhidmatan pengangkutan awam dan kita tidak perlu
membina struktur-struktur besar seperti stesen-stesen dan laluan-laluan di atas, in the air
lebih kurang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Lembah Pantai. Sila Yang Berhormat Timbalan Menteri, satu minit.

Datuk Seri Jalaluddin bin Alias: Tuan Yang di-Pertua, terima kasih di atas
pandangan dan juga penjelasan yang diberikan oleh Yang Berhormat Lembah Pantai. Saya
bersetuju dengan Yang Berhormat Lembah Pantai bahawa kapasiti ataupun kemudahan bas
pengangkutan awam ini perlu kita pertingkatkan. Akan tetapi seperti yang telah saya jelaskan
tadi, sedikit pembetulan Tuan Yang di-Pertua ya. Pengguna yang menggunakan bas ini
bukan satu atau dua juta malah lebih daripada itu. Pada tahun 2019, saya sudah sebut 19
juta dan 2021...

Tuan Ahmad Fahmi bin Mohamed Fadzil [Lembah Pantai]: Bukan, itu sehari.
Sehari.

Datuk Seri Jalaluddin bin Alias: Okey terima kasih. Jadi selebihnya itu Yang
Berhormat, laluan lorong bas ini memang saya sudah sebut tadi kita akan naik taraf. Selain
daripada itu, kita hendak tambah lagi laluan bas ini menjadikan ia kepada 14 laluan. Selain
daripada itu, yang menjadi masalah sekarang ini ialah laluan ini tidak ada connection, ia
putus. Jadi laluan itu terputus dan DBKL dalam proses untuk kita buat taping antara satu

laluan kepada satu laluan yang lain.
