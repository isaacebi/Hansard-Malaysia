DR. 27.7.2022 15

sering dilontarkan persoalan, apakah Malaysia sudah bersedia untuk menerima pelaburan
yang berkualiti ini dengan syarat-syarat tenaga kerja yang berkemahiran dan juga
mempunyai bakat-bakat yang diperlukan oleh industri.

Maka hari ini kita telah menjalankan banyak program-program bersama _ pihak
universiti untuk memastikan tenaga pekerja tempatan mempunyai bakat-bakat tertentu bagi
memenuhi industri yang berkualiti dan berteknologi tinggi ini. Terima kasih Yang Berhormat
Beaufort.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Saya ingin teruskan kerana masa panjang telah saya berikan. Saya

dengan ini menjemput Yang Berhormat Dungun, Tuan Haji Wan Hassan bin Mohd Ramli.

5. Tuan Haji Wan Hassan Bin Mohd Ramli [Dungun] minta Perdana Menteri
menyatakan perancangan Kerajaan Persekutuan untuk menggalakkan skim gaji anggota
penguatkuasaan Jabatan Agama Islam Negeri di setiap negeri dinaikkan bersesuaian dengan
cabaran bidang tugas mereka.

Timbalan Menteri di Jabatan Perdana Menteri (Hal Ehwal Agama) [Datuk Haji
Ahmad Marzuk bin Shaary]: Terima kasih kepada Yang Berhormat Dungun. Tuan Yang
di-Pertua, kerajaan amat mengambil berat terhadap kebajikan semua pekhidmatnya yang
terdiri daripada pelbagai skim perkhidmatan. Kerajaan melalui Jabatan Kemajuan Islam
Malaysia secara konsisten meneruskan segala usaha memperkasakan _institusi
penguatkuasaan agama yang terdiri daripada kalangan Pegawai Hal Ehwal Islam iaitu
daripada skim sosial yang dilantik untuk melaksanakan tugas sebagai penguat kuasa agama
di negeri-negeri.

Namun begitu, kenaikan gaji adalah tertakluk kepada pekeliling semasa yang
dikeluarkan oleh kerajaan dengan mengambil kira pelbagai aspek termasuk melihat semula
keupayaan kewangan negara untuk menampung jumlah kenaikan skim gaji tersebut. Walau
bagaimanapun, pada masa ini JAKIM sedang melaksanakan kajian untuk memperkasakan
institusi penguatkuasaan syariah merangkumi penyelarasan fungsi-fungsi bahagian
penguatkuasaan syariah dan kebajikan anggota penguat kuasa di seluruh negara.

Kajian menyeluruh sedang dilakukan oleh JAKIM bersama Jabatan Agama Islam
Negeri bagi mencapai persefahaman dalam usaha menggalakkan skim gaji pegawai penguat
kuasa agama di seluruh negara memandangkan sebahagian penguat kuasa agama

merupakan penjawat awam dan lantikan negeri. Aspek penting yang sedang diteliti yang

merangkumi:
(i) gred gaji;
(ii) perjawatan pegawai penguat kuasa agama sedia ada di setiap
negeri;
(iii) bilangan anggota penguat kuasa agama; dan

(iv) statistik aduan kelakuan kesalahan jenayah.
Sekian, terima kasih.
Timbalan Yang di-Pertua [Dato' Mohd Rashid Hasnon]: Soalan tambahan

pertama, sila Yang Berhormat Dungun.
