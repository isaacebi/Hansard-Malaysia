DR. 27.7.2022 5

Tuan Yang di-Pertua, dasar FELDA ialah melaksanakan konsep kebersamaan
peneroka bersama FELDA. Antaranya, konsep ini merangkumi hasil dihantar kepada FELDA
dan peningkatan kecekapan pengurusan ladang.

Tuan Yang di-Pertua, usaha secara berterusan dilaksanakan oleh FELDA untuk
meningkatkan keyakinan peneroka mengusahakan tanaman semula bersama FELDA.
Antara langkah-langkah diambil adalah seperti berikut. Sentiasa tambah baik pengurusan
kebun dengan meningkatkan penggunaan mekanisasi dan insentif yang menarik kepada
pekerja tempatan.

Memastikan benih dikeluarkan adalah bermutu tinggi. Menggalakkan peneroka untuk
turut sama sebagai pekerja di ladang jika berkemampuan untuk mendapat pendapatan
sampingan. Menggalakkan pengurusan ladang, pengurusan kebun secara berkelompok
supaya kos dikawal di tahap yang optimum

Seterunya, peneroka yang menghantar hasil secara konsisten ke _ kilang
menggunakan paysheet FELDA, FELDA akan membantu dalam pembelian input pertanian
seperti baja, racun dan lain-lain. Akhir sekali, Jawatankuasa Pengurusan Ladang Lestari
dahulunya dikenali sebagai Jawatankuasa Tanam Semula Rancangan digerakkan dengan
lebih aktif dalam kempen tanam semula rancangan peneroka bersama-sama terlibat dalam
kerja memantau, merancang dan meneliti perbelanjaan kos semasa tanam semula. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Menteri.
Sila, soalan tambahan yang pertama, Yang Berhormat Tampin.

Datuk Dr. Hasan bin Bahrom [Tampin]: Terima kasih Yang Berhormat Menteri atas
jawapan yang agak panjang lebar. Cumanya, satu persoalan yang saya hendak bangkitkan,
di mana saya difahamkan antara faktor peneroka yang mengusahakan tanaman semula
secara individu adalah dikhuatiri terbeban dengan hutang. Lebih-lebih lagi dalam kalangan
mereka sudah lanjut usia.

Persoalan saya, berapakah hutang yang ditanggung oleh mereka sekiranya mereka
menyertai tanaman semula bersama FELDA? Apakah tindakan dan cadangan yang akan
dilakukan oleh FELDA kepada peneroka yang mengusahakan tanaman sendiri bagi
menyelesaikan masalah mereka yang kadang-kadang tanamannya terbengkalai?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tampin, sila. Satu minit, Yang Berhormat Menteri.

Dato’ Sri Mustapa bin Mohamed: Tuan Yang di-Pertua, kerajaan telah melupuskan
hutang sebanyak RM8.4 bilion kepada peneroka FELDA. Ini satu kelegaan dan pada masa
ini, seorang peneroka FELDA membayar antara RM250 hingga RM300. Kalau mereka
bersama FELDA, kalau kelapa sawit mereka cuma bayar RM250. Kalau tak bersama FELDA,
maknanya jual di luar, mereka kena bayar RM300 sebulan.

Kos yang ditanggung untuk tanam semula sekarang ialah RM18,000 satu hektar bagi
sawit, dulu RM14,000. Bagi getah ialah RM13,710 dan kalau dulunya hutang ini ataupun
bantuan pinjaman diberikan hampir secara automatik dan hutangnya ada 6 tahun, 8 tahun.

Sekarang ini bukan automatik, mereka perlu pohon dan kelayakan hutang kalau dulu sampai
