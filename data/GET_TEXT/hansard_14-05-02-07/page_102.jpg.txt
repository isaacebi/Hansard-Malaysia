DR. 27.7.2022 97

bersama-sama dengan WARISAN dan Pakatan Harapan kita telah berjaya menubuhkan
Kerajaan Negeri Sabah.

Timbalan Yang di-Pertua [Dato' Mohd Rashid Hasnon]: Satu minit lagi.

Datuk Seri Panglima Wilfred Madius Tangau [Tuaran]: Terima kasih. Saya fikir
dalam pindaan pada kali ini juga, boleh menyelamatkan keadaan seperti itu. Kalau ada hung
Parlimen dan oleh kerana kita dibolehkan keluar daripada gabungan itu untuk menubuhkan
sebuah kerajaan, itu boleh menyelamatkan. Dengan itu, maka kita dapat pastikan yang kita
akan dapat mempertahankan kestabilan politik dan tidak perlu lagi kita untuk mengadakan
satu pilihan raya umum yang tentunya mahal dan melalui satu proses yang banyak lagi.

Jadi Tuan Yang di-Pertua, ini point saya yang terakhir sebab kawan-kawan yang
menyatakan juga bahawa kenapa Undang-undang Antilompat Parti ini dibuat melalui pindaan
Perlembagaan Persekutuan dan bukannya satu akta. Bagi saya, langkah untuk mengadakan
rang undang-undang ini melalui pindaan Perlembagaan Persekutuan jauh lebih superior
sebab ini bererti bahawa kita menginstitusikan satu perundangan yang sangat penting iaitu
Perlembagaan Persekutuan yang memerlukan dua pertiga untuk meminda daripada hanya
akta yang boleh dipinda-pinda dengan simple majority. Jadi ini satu permulaan untuk political
resetting bagi Malaysia dan mudah-mudahan kita diberkati oleh Tuhan, negara kita ini dengan
lebih stabil dan lebih makmur selepas ini. Saya mohon menyokong, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Tuaran. Seterusnya saya jemput Yang Berhormat Machang.

4.57 ptg.

Datuk Ahmad Jazlan bin Yaakub [Machang]: Terima kasih Tuan Yang di-Pertua
atas peluang yang diberikan.

Tuan Yang di-Pertua, hari ini kita bercakap berkaitan dengan integriti. Soal maruah,
soal amanah, soal kredibiliti dan semua sekali. Keterangkumannya amat luas sekali. la
diibaratkan sebagai satu penyakit baharu yang mana para saintis sedang cuba berikhtiar
untuk mencari ubat. Sebenarnya kes lompat parti ini bukan merupakan satu kes yang baharu
malah ia berlaku sebelum daripada ini. Di peringkat Dewan Undangan Negeri pun berlaku, di
peringkat Parlimen juga ada berlaku tetapi tiada satu pun rang undang-undang yang dapat
menyekat mana-mana Ahli Parlimen untuk melompat parti sebelum ini sama ada keluar parti
atau tidak menyertai mana-mana parti dan bergelar bebas juga tidak mengikut mana-mana
kumpulan.

Lazimnya, mana-mana Ahli Parlimen yang melompat parti akan menyokong pihak
kerajaan, itulah lazimnya Tuan Yang di-Pertua apa yang berlaku sebelum ini. Hari ini, kita
dan rakyat di luar sana menganggap bahawasanya ini adalah perbuatan yang tidak bermoral
terutamanya selepas Pilihan Raya Umum Ke-14 yang lalu, perkara yang kita bincangkan di
Dewan yang mulia ini telah menjadi satu perkara yang menjadi tajuk utama perbincangan
dan perdebatan di kalangan rakyat di luar sana. Benar, kita menganggap bahawasanya
perbuatan ini adalah tidak wajar. Kita bertanya di mana moral kita? Di mana integriti kita? Di

mana maruah kita? Apabila kita dipilih oleh rakyat melalui parti yang kita wakili, dalam masa
