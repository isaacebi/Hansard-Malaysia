DR. 27.7.2022 113

Tuan Sanisvara Nethaji Rayer a/l Rajaji [Jelutong]: Yang Berhormat, Yang
Berhormat.

Tuan Chong Chieng Jen [Stampin]: ...Question of interest among us, Sarawakians.
Saya juga nak tengok satu institusi DUN yang dihormati. Kalau anti-hopping law tidak
dipanjangkan ke negeri Sarawak, it compromises the integrity and respect of the DUN
institution.

Tuan Sanisvara Nethaji Rayer a/l Rajaji [Jelutong]: Yang Berhormat Stampin,
saya juga ingin mohon penjelasan. Kita lihat bahawa undang-undang ini tidak mempunyai
apa-apa peruntukan yang membolehkan tindakan undang-undang dibawa terhadap Ahli-ahli
Parlimen yang melompat parti. Apakah pandangan Yang Berhormat sama ada sepatutnya
dijadikan satu kesalahan, juga kesalahan jenayah untuk melompat parti? Terima kasih.

Tuan Chong Chieng Jen [Stampin]: Untuk menjawab soalan ini, saya rasa seorang
Ahli Parlimen yang melompat parti, memang prima facie itu adalah salah tetapi saya rasa
biarlah kita balikkan kepada rakyat untuk buat undi lagi, untuk buat keputusan terhadap
tindakan dia lompat parti.

Oleh itu, saya memang sokong sepenuhnya supaya satu pilihan raya kecil diadakan.
Selepas itu, wakil rakyat itu lompat parti dan kerusinya dikosongkan. Dia diserahkan kepada
rakyat untuk membuat keputusan sama ada dia harus dihukum atau tak dalam pilihan raya
kecil itu.

Oleh itu, saya rasa hukuman tambahan, criminal penalty itu, tak payah dikenakan.
Biarlah kita, our position comes from the rakyat, let the rakyat decide it again. Sekian, terima
kasih.

Tuan Yang di-Pertua: Terima kasih Yang Berhormat Stampin. Yang Berhormat
Setiawangsa, silakan.

Tuan Nik Nazmi bin Nik Ahmad [Setiawangsa]: Bismillahi Rahmani Rahim.
Assalamualaikum dan salam sejahtera. Tuan Yang di-Pertua, Setiawangsa mengalu-alukan
pindaan yang telah kita tunggu sekian lama. Amalan ini memang satu amalan yang berlaku
di banyak demokrasi-demokrasi dan banyak negara telah pun mengambil langkah untuk
mengekang atau mengawal kelakuan atau kejadian seperti ini.

Kalau di India, fenomena lompat parti ini dipanggil... [Berucap dalam bahasa Tamil]
Mungkin Jelutong, saya tak tahu Urdu dia macam mana atau Hindi dia. Akan tetapi Ram
datang, Ram pergi. Maknanya, mereka hari ini masuk satu parti, kemudian mereka pergi ke
parti yang lain dan seterusnya.

Yang Berhormat Pengerang ada menyebut bahawa pengundi di Malaysia ini pilih
parti tetapi kita sebenarnya tidak ada satu sistem untuk kita ukur apa yang pengundi mahu.
Memang betul kita bertanding dengan logo parti yang kita wakili atau pun gabungan yang kita
wakili, dengan nama kita. Saya percaya mungkin majoriti daripada rakyat memilih
berdasarkan parti.

1800
Akan tetapi, ada kes-kes di mana rakyat memilih berdasarkan susuk tubuh seseorang

tokoh tersebut. Beza sistem negara kita beza daripada negara misalnya di Indonesia ataupun
