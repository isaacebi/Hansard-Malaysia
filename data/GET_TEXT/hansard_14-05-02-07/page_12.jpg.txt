DR. 27.7.2022 v4

Menteri tentang dasar kerajaan membangunkan tanah untuk bersama dengan GLC seperti
FELDA yang tujuan utamanya ialah untuk membasmi kemiskinan kepada masyarakat luar
bandar.

Kalau itulah tujuan utamanya, penyertaan masyarakat luar bandar, mengapa berlaku
sejumlah 260,000 hektar tanah yang diberikan oleh Sabah kepada FELDA, hanya 12,000
saja ekar tanah dimajukan dengan hanya sejumlah 2,000 orang peneroka saja. Manakala di
Pahang hampir 30,000 orang peneroka manakala di Negeri Sembilan seramai 7,000 orang
peneroka. Di Sabah seluas tanah bagi 262,000 ekar tanah.

Adakah kementerian sedar dan bilakah agaknya? Jangan hanya beri tanah ini
kepada FGV kerana kita hendak membasmi kemiskinan masyarakat kita. Kita beri tanah
260,000 hektar. Adakah Yang Berhormat Menteri, langkah dasar kerajaan dan info
memastikan supaya basmi kemiskinan sebenar itu menjadi kenyataan? Terima kasih banyak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Semporna. Sila Yang Berhormat Menteri, satu minit.

Dato’ Sri Mustapa bin Mohamed: Tuan Yang di-Pertua, terima kasih Yang
Berhormat Semporna. Ini bukan kali pertama Yang Berhormat Semporna membangkitkan
perkara ini di Dewan yang mulia ini. Pertama, benarlah di Sabah peneroka cuma terdapat di
FELDA Sahabat dan lain-lainnya diusahakan oleh FGV. Itu benar.

Keduanya, benar bahawa program untuk membuka tanah FELDA ini ialah untuk
menangani isu kemiskinan dan FELDA telah berjaya. Tidak ada miskin tegar dalam kawasan
FELDA. Yang miskin mungkin ada tetapi akhir-akhir ini kita tahu bahawa apabila harga kelapa
sawit kecuali dalam seminggu dua ini berada pada tahap yang melebihi RM5,000 ke RM6,000
satu tan. Maka, ada peneroka FELDA mendapat pendapatan purata RM7,000 hingga
RM8,000 sebulan. Maka, FELDA telah berjaya untuk meningkatkan pendapatan-pendapatan
peneroka FELDA. Jadi, daripada segi dasar untuk mengurangkan kemiskinan dan tidak ada
miskin tegar, memang sudah berjaya.

Mengenai FGV, FGV sekarang ini memiliki hampir 82 atau 83 peratus oleh FELDA.
Jadi, dividen yang diperoleh oleh FELDA, oleh FGV akan diterima oleh FELDA sudah pasti.
Ini akan digunakan oleh FELDA untuk mengangkat martabat peneroka-peneroka yang masih
lagi 112,000 yang di FELDA itu termasuk di FELDA Sahabat untuk meningkatkan pendapatan
mereka.

Apabila dividen FGV bertambah kepada FELDA, sudah pastinya akan digunakan
sebaik mungkin dalam usaha-usaha untuk meningkatkan pendapatan peneroka FELDA di
seluruh negara. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri...

Datuk Seri Panglima Haji Mohd Shafie bin Haji Apdal [Semporna]: Soalan saya
ialah 262,000 ekar itu. Bila agaknya dibuka untuk peneroka-peneroka baru ya untuk
membasmi kemiskinan yang lain.

Timbalan Yang di-Pertua [Dato’ Mohd Rashid Hasnon]: Yang Berhormat Menteri

sudah tidak menyampai— Seterusnya, saya menjemput Yang Berhormat Tanjong Manis.
