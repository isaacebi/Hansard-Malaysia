DR. 27.7.2022 99

Tuan Yang di-Pertua, pelbagai tanggapan dan gelaran diberikan kerajaan yang ada
pada hari ini. Akan tetapi hakikatnya ialah akibat daripada sokongan kepada Ahli-ahli Dewan
Rakyat kepada pihak yang berbeza-beza. Selepas tertubuhnya tiga buah kerajaan di dalam
tempoh tidak sampai sepenggal pun pilihan raya, tidak pernah berlaku dalam negara kita.
Inilah perkara yang berada di hadapan kita hari ini yang perlu kita lihat dengan penuh rasa
bertanggungjawab.

Apa yang saya hendak lontarkan di Dewan yang mulia ini dan diharap akan dapat
penjelasan daripada Yang Berhormat Menteri semasa penggulungan nanti. Yang Berhormat
Menteri, saya lihat dengan begitu tekun, syabas dan tahniah. Pertama, sekiranya mana-
mana parti yang memenangi pilihan raya dengan jumlah kerusi yang mewakili parti tersebut
membuat sokongan kepada mana-mana pihak untuk menubuhkan kerajaan tetapi dalam
masa yang sama, selepas sahaja terbentuk kerajaan mungkin ada perkara-perkara yang
tidak memberi faedah dan manfaat atau tidak menepati cita rasa kepada kumpulan parti
tersebut, maka tidak mustahil parti tersebut akan menarik sokongan secara end block
sehingga runtuhnya kerajaan yang dibina selepas pilihan raya ini nanti.

Apakah cara kita hendak menyelesaikan perkara seperti ini? Jika berlaku di dalam
pilihan raya akan datang ini, mungkin tidak akan ada single party yang mempunyai majoriti
yang cukup untuk menubuhkan kerajaan. Bererti Tuan Yang di-Pertua, perlu ada
penggabungan dan di dalam proses gabungan ini kita tidak akan menolak hakikat dan
kenyataan bahawa kemungkinan akan ada proses tawar menawar. Kita sudah dengar dalam
video yang disebarkan, scheme of things. [Tepuk] ltu antara perkara yang jelas kepada kita.
Perkara ini tidak harus berlaku kalau kita menghormati demokrasi, Tuan Yang di-Pertua.
Sekiranya di separuh jalan pembentukan kerajaan ini ada berlaku rasa tidak puas hati, maka
sudah tentu mereka berhak menarik sokongan kepada kerajaan yang ada. Maka, jawabnya
kerajaan yang ditubuhkan selepas pilihanraya ini akan kembali runtuh. Akhirnya, akan jadi
“wal asal balik hasil”, Tuan Yang di-Pertua. Perkara yang sama akan berulang, kerajaan
akan jatuh.

Seterusnya Tuan Yang di-Pertua, mana-mana Ahli Dewan Rakyat yang dipecat
daripada parti, ada dua perkara. Pertama, Ahli Dewan Rakyat yang dipecat daripada parti
adalah kerana mereka mungkin bertentangan dengan kehendak parti mereka. Kedua,
mereka dipecat adalah kerana mereka memang sentiasa mencari jalan dan sengaja mencari
jalan untuk dipecat. Sudut ini juga perlu diperhalusi dengan sebaik-baiknya. Kalau mereka
dipecat tetapi tidak digugurkan dan akhirnya mereka boleh bertanding mana-mana parti
politik.

Timbalan Yang di-Pertua [Dato' Mohd Rashid Hasnon]: Satu minit lagi minta
rumuskan.

Datuk Ahmad Jazlan bin Yaakub [Machang]: Terima kasih. Akhirnya, mereka
masuk parti lain. Mereka buat hal lagi dalam parti tersebut. Akhirnya, pilihan raya kecil lagi.
Bertanding, mereka boleh bertanding. Takkanlah sampai dua tiga kali di dalam penggal. Satu
penggal lompat sana, masuk parti sini, keluar daripada parti sini kerana dipecat, masuk

daripada parti sini. Takkanlah dalam satu kawasan Parlimen hendak sampai dua, tiga kali
