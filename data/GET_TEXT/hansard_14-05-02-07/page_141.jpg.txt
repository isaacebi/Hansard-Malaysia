DR. 27.7.2022 136

selaku Menteri undang-undang dan Jawatankuasa Pilihan Khas yang sangat gigih melakukan
libat urus dan konsultasi bagi memastikan pindaan ini menjadi matang dan realiti.

Namun, saya mempunyai beberapa persoalan tentang pindaan ini untuk
mendapatkan penjelasan daripada pihak Menteri. Pertama, saya ingin mengetahui apakah
pindaan ini turut melibatkan status Ahli Dewan Rakyat yang bebas dan menyertai parti politik?
Apakah dia turut akan dipecat? Ini kerana sebelum menjadi Ahli Dewan Rakyat yang dipilih
oleh rakyat dalam pilihan raya, calon-calon diterima sebagai calon bebas, lambang-lambang
adalah daripada pilihan SPR untuk digunakan. la tidak melibatkan lambang-lambang parti.
Jadi, bagaimana apabila rakyat memilih atas nama bebas itu dengan lambang daripada
pillhan SPR yang diberikan kepada calon bebas. Maka, setelah dipilih menjadi Ahli Dewan
Rakyat, maka berlaku pindaan yang dicadangkan ini, bagaimana kedudukannya jika ia
menyertai parti politik yang walaupun asal dia bertanding atas nama bebas?

Kedua, selain itu apakah pemecatan itu juga mempunyai kesan yang sama kepada
pihak yang bertindak lompat parti dari parti yang mereka gunakan logo semata-mata semasa
pililhan raya? Calon daripada sesuatu parti yang diwakili, biasanya untuk mendapatkan
lambang parti di dalam cetakan kertas undi, pertama mesti mendapat watikah daripada parti
tersebut. Pada kebiasaannya, ahli parti yang dipilih untuk menjadi calon mendapat watikah
daripada parti itu dengan lambang yang dibenarkan untuk digunakan dan dicetak pada kertas
undi pada sebelah namanya yang menjadi calon kepada parti tersebut. Akan tetapi ada juga
calon-calon dari seseorang yang menggunakan lambang parti tetapi dia bukan ahli parti tetapi
dipilih untuk menggunakan lambang, bertanding menggunakan lambang parti tersebut
semasa pilihan raya. Jadi, ini juga dipohon penjelasan.

Ketiga, pindaan ini menyaksikan pengecualian, di mana Ahli Dewan Rakyat dipecat
dari parti tidak akan dikosongkan kerusinya. Namun, apakah kerusinya akan kekal di bawah
Ahli Parlimen jika dia bercadang masuk ke dalam parti lain kemudiannya? Keempat, pindaan
ini menerangkan bahawa pemecatan ini akan membawa kepada pilihan raya kecil bagi
menggantikan Ahli Dewan Rakyat ini. Soalan saya, adakah tiada kajian dibuat bagi
menggantikan konsep pilihan raya semula ini berikutan banyak kos dan tenaga yang akan
dikeluarkan? Kelima, bagaimanakah pindaan ini akan memastikan Ahli Dewan Rakyat yang
betul-betul melompat dengan kerelaan hati mereka dan tanpa sebarang elemen paksaan
akan dipecat? Saya khuatir berlakunya unsur dan elemen paksaan dari parti bagi
menggantikan Ahli Dewan Rakyat. Ini kerana kadang-kadang di luar daripada berada sebagai
keanggotaan Ahli Dewan Rakyat, sebagai ahli parti biasanya ada unsur-unsur dan elemen-
elemen yang berlaku, pergeseran dan sebagainya. Maka, daripada itu dibawa pula kepada
apa yang berlaku dari unsur yang melibatkan Ahli Dewan Rakyat yang terpaksa mengambil
pendirian yang berbeza dengan partinya.

Keenam, bagaimanakah pengurusan persaraan Ahli Dewan Rakyat akan dilakukan
bagi seseorang yang dipecat mengikut prosedur akta ini? Ketujuh, selain melaksanakan akta
ini, bagaimanakah usaha akan dilakukan oleh kerajaan bagi memastikan sikap berintegriti
dan beramanah diterapkan oleh ahli parti kepada Ahli Dewan Rakyat masing-masing? Saya

ingin untuk kita linat kepada apa yang kita faham daripada maksud rang undang-undang ini
