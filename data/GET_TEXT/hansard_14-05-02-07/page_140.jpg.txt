DR. 27.7.2022 135

diadakan antara empat hingga lima tahun sekali pada hakikatnya mereka mungkin terpaksa
menunggu lebih dari lima tahun untuk bertanding semula dalam pilihan raya.

Tuan Yang di-Pertua, ada pandangan ahli perundangan yang mengatakan iaitu
kehendak parti tidak boleh menjadi agenda mutlak kerana setiap ahli Parlimen bersumpah
menurut Jadual Keenam Perlembagaan. Jadual Keenam menuntut taat setia untuk
melindungi, memelihara dan mempertahankan Perlembagaan Persekutuan. Dalam perkara
ini, Kehendak parti yang tidak bercanggah dengan kedaulatan undang-undang dan ketinggian
Perlembagaan perlu dihormati oleh setiap ahlinya yang terpilih menganggotai Parlimen
mahupun Dewan Undangan Negeri. Jadi, perkara ini juga perlu penjelasan daripada pihak
kerajaan.

Tuan Yang di-Pertua, akhir sekali saya merumuskan bahawa RUU yang kita akan
luluskan ini ialah asas kepada kejujuran kita sebagai ahli politik sama ada kita ini boleh
berubah-ubah sikap dan pendirian kita ataupun kita menjadi ahli politik yang sentiasa
meletakkan asas, amanah dan tanggungjawab sebagai tunjang utama kepada kedudukan
kita.

1920

Sudah pastilah mandat rakyat itu dan juga kebertanggungjawaban kita kepada lima
prinsip yang saya sebut awal tadi ialah keutamaan kita menjadi seorang ahli politik. Tuan
Yang di-Pertua, akhirnya saya menyokong RUU ini. Sekian, terima kasih.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Sik. Dipersilakan Yang Berhormat Lembah Pantai. Jika tidak ada, kita teruskan

dengan Yang Berhormat Dungun.

7.21 mim.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh, terima kasih Tuan Yang di-Pertua. Kita melihat kepada
kepentingan Akta Antilompat Parti ini yang dulunya pernah berlaku pindaan-pindaan undang-
undang tubuh kerajaan negeri-negeri iaitu melibatkan Sabah - 20 Mei 1986, Kelantan - 25
April 1991, Pulau Pinang - 1 November 2012 yang melibatkan lompat parti tetapi kerana
terikat dengan keputusan Mahkamah Agung bahawa pindaan tidak selaras dan bertepatan
dengan Perlembagaan. Maka, Tuan Yang di-Pertua, pindaan yang dicadangkan ini yang
melibatkan Akta Anti Lompat Parti di Parlimen sebagai satu sejarah dalam politik negara. Di
mana tujuan utama pindaan ini adalah untuk rang undang-undang Perlembagaan dipinda
supaya bertujuan mengadakan sekatan menerusi undang-undang Persekutuan itu ditetapkan
berkait keahlian mereka dalam parti politik.

Melalui satu transformasi dan kestabilan politik, maka MOU di antara Kerajaan
Persekutuan dan juga pihak pembangkang dari PH pada 13 September 2021. Maka,
cadangan kepada rang undang-undang dibentangkan di Parlimen, a/hamdulillah hari ini dapat
dilaksanakan. Terima kasih kepada Yang Amat Berhormat Bera selaku Perdana Menteri
kerana membentangkan rang undang-undang ini. Saya juga mengucapkan ribuan terima

kasih dan tahniah kepada usaha-usaha yang dilakukan oleh Yang Berhormat Santubong
