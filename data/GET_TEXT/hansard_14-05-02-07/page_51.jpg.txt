DR. 27.7.2022 46

membenarkan kewujudan JKPK ini yang diwakili oleh Ahli-ahli Yang Berhormat daripada
Yang Berhormat Santubong, Yang Berhormat Padang Rengas, Yang Berhormat Larut, Yang
Berhormat Kota Bharu, Yang Berhormat Sibuti, Yang Berhormat Puchong, Yang Berhormat
Kulai, Yang Berhormat Kulim-Bandar Baharu, Yang Berhormat Sepang, Yang Berhormat
Tuaran, Yang Berhormat Penampang dan juga Pengerang.

Sebenarnya bila saya dengar ucapan perbahasan daripada Yang Berhormat Port
Dickson, saya mendengar dengan begitu teliti dan menyedari bahawa perbahasan hari ini
dan esok dalam isu lompat parti ini sesuatu yang begitu sensitif ya kerana banyak tuduh
menuduh berlaku sesama kita. Akan tetapi, kita kena terima hakikat bahawa Yang Amat
Berhormat Bera selaku yang menandatangani MoU bersetuju mewujudkan Akta Lompat Parti
sebagai komitmen kita dalam negara kita untuk mewujudkan political resetting dalam negara
kita.

Kita mesti menerima hakikat bahawa yang kita menderhaka sebenarnya adalah
rakyat. Kita tahu bahawa rakyat mengundi kita kerana kita bertemu dengan rakyat lima tahun
sekali paling lama. Itu sebabnya saya sendiri sebagai Ahli Parlimen Pengerang dengan ikhtiar
sendiri mewujudkan Private Member's Bill dengan izin pada 3 September 2021 kemudian
ditolak kemudian dimasukkan 1 November 2021 juga ditolak atas alasan bahawa kewujudan
kos.

Akan tetapi, di dalam Private Member's Bill yang telah saya masukkan yang mana
pada hari ini jawatankuasa telah berbincang, berbahas tetapi tidak dapat melaksanakan
mungkin dalam masa depan bawah antara isu yang paling besar bila bercakap tentang
lompat parti ialah kami yang berada dalam parti politik.

Kita harus menerima seksyen 18 di dalam Akta Persatuan, Societies Act dengan izin.
Mewujudkan ouster clause dalam semua parti politik di mana kalau seorang Ahli Parlimen itu
secara tidak langsung saya melihat Akta Lompat Parti ini dalam pindaan Perlembagaan
mempunyai dua jenis lompatan. Voluntary jump dengan izin involuntary jump iaitu di mana
lompat itu dipaksa secara tersirat ataupun tersurat.

Akan tetapi, sebagai ahli-ahli parti politik, di mana kah mereka boleh mendapatkan
perlindungan? Itu sebabnya dalam perkara ini kami yang berada dalam dua-dua blok
kerajaan dan pembangkang cuba mencari jalan tengah untuk memberikan bantuan kepada
semua ahli politik sama ada bertanding atas tiket parti ataupun tiket bebas ataupun tiket
gabungan supaya memberikan keyakinan kepada rakyat kerana kita tidak lari daripada
kebenaran bahawa Pilihan Raya Negeri di Melaka dan juga di Johor, rakyat tidak keluar
mengundi begitu ramai.

Rakyat marah dengan kita. Rakyat muak dengan kita. Apa alasan sekali pun kita
berikan, hari ini saya sendiri melihat kejayaan apa yang saya dapat lihat daripada perjanjian
MoU. Kejayaan yang paling utama ialah political resetting yang akan dilaksanakan oleh Yang
Amat Berhormat Bera.

Ini satu hakikat. Kalau ketua majlis tidak membenarkan mengikut daripada Standing
Order yang kita ada sampai ke kiamat kita tidak dapat bincangkan Akta Lompat Parti ini. Akan

tetapi, beliau berjiwa besar. Apa pun tuduhan demi tuduhan, demi tuduhan hari ini saya
