DR. 27.7.2022 102

Walaupun terdapat pindaan kepada Jadual Kelapan Perlembagaan Persekutuan, kerajaan
negeri juga harus memulakan perubahan kepada Perlembagaan Negeri mereka untuk
mengelakkan lompat parti ADUN yang dipilih. Ini akan menjadi langkah positif.

Tuan Yang di-Pertua, walaupun amat dikesalkan bahawa_ kita perlu
menguatkuasakan moral politik di negara ini dengan meluluskan undang-undang lompat
parti, ia telah menjadi satu keperluan yang ditanggung daripada politik wang dan mentaliti
‘cash is king’ yang disebarkan oleh pemain politik berakar umbi yang nampaknya beroperasi
dalam kekosongan moral.

Perlu ada cara untuk menghalang pemain politik di negara ini daripada menganggap
kedudukan mereka sebagai kartel atau barangan untuk dijual kepada pembida tertinggi
supaya badan perundangan boleh mendapatkan semula tahap maruah dan mendapat
penghormatan rakyat yang amat teruk dan semakin kurang pada masa ini. Ketidaktelusan
harus dihentikan dan kelulusan Rang Undang-undang Antilompat Parti ini adalah langkah
pertama dalam proses yang panjang ini.

Tuan Yang di-Pertua, saya ingin memuji Jawatankuasa Pilihan Khas Parlimen
dwipartisan kerana mengambil kira kebimbangan yang dibangkitkan oleh Ahli Parlimen
mengenai rang undang-undang pindaan awal pada persidangan sebelumnya dan untuk
pindaan seterusnya yang dibuat kepada rang undang-undang itu.

Tuan Yang di-Pertua, Selangau ingin menyatakan sokongan penuh untuk Rang
Undang-undang Antilompat Parti ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Selangau. Seterusnya saya menjemput Yang Berhormat Lubok Antu.

5.16 ptg.

Tuan Tambat @ Jugah a/k Muyang [Lubok Antu]: Terima kasih Tuan Yang di-
Pertua kerana memberi peluang kepada saya berucap dalam perbahasan Rang Undang-
undang Antilompat Parti. Perkara utama yang saya bangkitkan ialah definisi ‘calon bebas’.
Bagi calon bebas yang bertanding atas tiket parti dan calon bebas yang bertanding atas
bebas sendiri, jadi implikasinya memang ada. Kita nampak keperluan kerajaan untuk review
hak kebebasan wakil rakyat yang menang atas tiket bebas harus menentukan hala tuju politik
beliau tanpa dihalang oleh Akta Antilompat Parti.

Akta Antilompat Parti seharusnya tidak menyekat, menghalang kebebasan wakil
rakyat yang menang daripada tiket bebas. Memilih sama ada masuk pembangkang ataupun
kerajaan. Jika wakil bebas dipilih oleh rakyat kerana personaliti, beliau tidak harusnya
dihukum jika hendak masuk parti.

Bagi pandangan saya, siapa wakil rakyat yang menang atas tiket bebas tidak
seharusnya dihalang daripada masuk parti lain. Saya ingin menanyakan di Dewan ini, adakah
ia relevan dengan terma dan syarat Akta Antilompat Parti.

Tuan Yang di-Pertua, dalam RUU ini parti dibenarkan bertukar sokongan dan
gabungan selepas menang. Bukankah itu boleh juga menggugat kestabilan politik negara?

Selain itu, calon bebas yang menang tidak boleh masuk mana-mana parti. Perkara ini
