DR. 27.7.2022 73

dengan perkara tersebut — gabungan yang lompat tetapi ada Ahli yang tidak setuju. Dalam
akta ini, gabungan ini tidak dikira lompat parti. Apa akan berlaku kepada ahli parti yang tidak
bersetuju tersebut? Adakah beliau boleh dianggap sebagai melompat parti dan gugur
kedudukannya sebagai Ahli Dewan Rakyat?

Ketiga Tuan Yang di-Pertua, jika mana-mana Ahli Dewan Rakyat yang hanya
memberi sokongan, beliau tidak keluar parti tetapi memberi sokongan kepada parti atau
gabungan lain. Mungkin waktu itu, bagi sokongan pada parti kerajaan. Bagaimana kedudukan
Ahli berkenaan? Adakah juga dikira gugur dan melompat parti?

Tuan Yang di-Pertua, apa yang menarik juga dalam RUU ini ialah terdapat Fasal (3)
baharu bagi memotong Fasal (6), Perkara 48 iaitu membolehkan mana-mana Ahli Dewan
Rakyat atau pun Dewan Undangan Negeri yang melepaskan keahliannya sebagai Ahli
Dewan untuk bertanding semula dalam pilihan raya pada bila-bila masa, tidak perlu tunggu
lima tahun.

Ini bagi saya adalah satu perkara yang cukup menarik kerana memberi kebebasan
kepada Ahli yang gugur itu bertanding semula, dan juga memberi peluang kepada pengundi
untuk membuat pilihan dan menentukan kedudukannya semula. Biar rakyat atau pengundi
yang menentukan, dan dia boleh tahu sokongan pengundi terhadapnya sama ada boleh
menang dengan kedudukan yang baharu atau parti yang baharu atau pun bebas dan
sebagainya. Dalam isu ini, saya mempunyai satu persoalan, Tuan Yang di-Pertua, iaitu jika
sekiranya Ahli Dewan Rakyat atau pun Ahli Dewan Undangan Negeri mana-mana negeri
meletakkan jawatan sebagai Ahli Dewan, adakah beliau boleh kembali bertanding sebagai
calon dalam, sama ada PRK atau pun PRU yang terdekat, berdasarkan kepada pindaan ini?

Kesimpulannya, Tuan Yang di-Pertua, ialah RUU ini adalah sebuah sejarah yang
saya pasti akan mendapat sokongan dua pertiga dengan mudah demi sebuah negara
demokrasi yang lebih baik pada masa akan datang. RUU ini mesti segera direalisasikan agar
ia menjadi satu manifestasi untuk memastikan hak pengundi sentiasa terpelihara dan
dihormati.

Walaupun setiap Ahli Dewan Rakyat dan Dewan Undangan Negeri seharusnya
mempunyai integriti yang tinggi dan juga moral yang terbaik, namun keperluan untuk RUU ini
adalah sebagai pengikat agar Ahli Dewan Rakyat atau pun Dewan Undangan Negeri lebih
berintegriti serta menghormati rakyat yang telah memilih wakil mereka dalam mana-mana
PRU atau pun PRK.

01540

Lebih penting ialah RUU ini akan dapat menjamin sebuah kerajaan lebih stabil pada
masa hadapan agar negara ini dapat dipacu untuk kesejahteraan seluruh rakyat dan negara.

Menjadi kebimbangan kita semua kepercayaan orang ramai terhadap proses
demokrasi akan terhakis dengan ketara seandainya lompat parti terus berlaku terutamanya
di kalangan pengundi-pengundi baharu, anak-anak muda first time voters yang pertama kali
bakal mengundi dalam PRU yang ke-15 akan datang.

Seandainya perkara ini terjadi, tentunya demokrasi negara ini akan menjadi lebih

suram pada masa-masa akan datang. Mana-mana perundangan mestilah perlu disesuaikan
