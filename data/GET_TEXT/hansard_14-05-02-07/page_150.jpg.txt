DR. 27.7.2022 145

kepercayaan rakyat. Betul! Rakyat ketika dalam PRU, dia pilin bukan sebab muka calon itu
handsome ataupun lawa. Dia pilih kerana lambang parti, kerana rakyat percaya parti itulah
yang difikirkan terbaik untuk mewakili sesuatu kawasan tersebut.

Jadi, wakil rakyat yang dipilih itu mempunyai tanggungjawab asasi dan juga amanah
untuk memastikan kawasan itu untuk penggal ini diwakili oleh parti yang telah dipilih oleh
pengundi dalam kawasan tersebut. Tak boleh main suka-suka, tak boleh main lompat-lompat.
Itu yang bagi saya yang jelas dinyatakan oleh Yang Amat Berhormat Perdana Menteri yang
menjadi aspirasi semua di kalangan kita pada hari ini dan esok. Bagi saya, saya juga ucapkan
terima kasih kepada jawatankuasa ini. Saya nampak banyak libat urus telah dilakukan
dengan pelbagai pihak. Majlis Peguam, Bersih dan sebagainya, yang mana pandangan
mereka saya percaya telah diberikan peluang untuk mereka ketengahkan alasan mereka.

Walaupun bukan semuanya diterima tetapi sekurang-kurangnya ia adalah langkah
pertama ke arah untuk memperbaiki sistem yang kita sedia ada. Saya juga mengucapkan
syabas kepada kedua-dua pihak, kerajaan yang diwakili oleh Yang Amat Berhormat Perdana
Menteri dan juga pimpinan utama Pakatan Harapan. Saya cukup yakin tanpa MoU yang telah
ditandatangani pada 13 September 2021, tidak akan berlaku apa yang berlaku pada hari ini
dan esok dalam Dewan yang mulia ini sebab di antara kandungan utama yang menjadi
substantif, inti pati utama dalam MoU tersebut adalah komitmen daripada kerajaan untuk
melaksanakan Rang Undang-undang Antilompat Parti dalam tahun ini supaya demokrasi kita
dapat diangkat ke satu tahap yang lebih tinggi.

Jadi, dengan adanya Rang Undang-undang Antilompat Parti selepas Rang Undang-
undang Perlembagaan (Pindaan) (No.3) 2022 ini, ia juga menunjukkan bahawa satu lagi inti
pati utama dalam MoU yang ditandatangani pada 13 September 2021 telah dipenuhi dan
telah dijadikan sesuatu yang mungkin pada asalnya dikatakan impossible tetapi sekarang ini
possible. Yang orang mungkin fikir tak mungkin terjadi, akhirnya terjadi.

22000

Jadi, bagi saya ia amat penting. Sebab apa? Sepanjang empat tahun yang lepas
dalam Dewan yang mempunyai 222 kerusi ini, ikut fakta yang saya ada, seramai 39 orang
wakil rakyat kita pernah tukar parti. Bayangkan 39 orang. la hampir 17.5 peratus. Suatu
jumlah peratusan yang sangat tinggi, yang mana ia telah meruntuhkan semangat rakyat untuk
mengundi.

Itu yang menyebabkan ketika PRN Johor pada bulan Mac yang lepas peratusan
keluar mengundi hanya setakat bawah 55 peratus. la sudah tentu tidak sihat, tidak baik untuk
sistem Demokrasi Berparlimen kita. Bayangkan apa yang akan terjadi tanpa rang undang-
undang yang kita bahaskan hari ini. Pada PRU-15 akan datang, mungkin peratusan
mengundi sekitar 50 peratus ke 55 peratus. la akan jauh jatuh berkurangan berbanding
dengan 85 peratus yang kita capai dalam dua kali PRU sebelum ini iaitu PRU-13 dan PRU-
14.

Kita hendak rakyat buat keputusan. Keluar beramai-ramai ketika PRU tetapi rakyat
tidak yakin. Sebab apa? 17.5 peratus atau 39 orang wakil rakyat yang dipilih boleh tukar parti

dengan mudah sahaja. Tidak kiralah disebabkan oleh wang ringgit, durian RM30 juta ataupun
