DR. 27.7.2022 43

Perlembagaan sebab apa? Ini kerana, ada pembelotan. Ada pengkhianatan. Ada unsur-
unsur yang tidak wajar yang berlaku. Saya tidak menyatakan tidak ada hak dalam mana-
mana parti orang-orang membantah atau mempertikai tetapi tidak boleh kita izinkan perkara
melanggar prinsip dan integriti ini diteruskan. Jadi, saya percaya dalam perbahasan kita ini...
[Disampuk]

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Port Dickson.

Dato’ Seri Anwar bin Ibrahim [Port Dickson]: ...sementara menyokong...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Port Dickson.

Dato’ Seri Anwar bin Ibrahim [Port Dickson]: ...langkah-langkah...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Ahli Parlimen Beaufort sebelum saya dahulu pada sebelum Pilihan Raya Umum
2013 itu, apakah dijanji oleh Yang Berhormat...

Dato’ Seri Anwar bin Ibrahim [Port Dickson]: Ya, baik. Dengar...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: ...sesuatu yang cantik menyebabkan dia tinggalkan Barisan Nasional pada masa
itu?

Dato’ Seri Anwar bin Ibrahim [Port Dickson]: Tidak apa, tidak apa. Yang
Berhormat Beaufort ini seperti yang saya kata dia rabun sedikit. Dalam kenyataan sejarah
pun, tidak dapat dipertahankan. Soal pesawat khas ke Taiwan pun dia tafsir ikut dia. Patut
dalam Parlimen ini, cuba bicara berdasarkan kenyataan yang benar.

Saya tidak mahu keluarkan lebih daripada itu kerana Ahli-ahli Parlimen yang hadir
ada. Saya tidak berhajat untuk menyinggung mereka. Akan tetapi, jangan memaksa saya
sebutkan nama-nama ini. Parah nanti.

[Dewan riuh]

Ya, ya. Kalau dicabar sebut, saya sebut. Jangan sebelah sinilah. [Merujuk kepada
Blok Pembangkang] Sebelah sana. [Merujuk kepada Blok Kerajaan] Jangan. Ini kerana, tidak
wajar. Bagi saya tidak. Yang penting ini Tuan Yang di-Pertua... [Disampuk]

Datuk Seri Panglima Bung Moktar bin Raden [Kinabatangan]: Sebutlah. Sebut.

Tuan Abdul Latiff bin Abdul Rahman [Kuala Krai]: Yang Berhormat Kinabatangan
ada, Yang Berhormat Kinabatangan.

Datuk Seri Panglima Bung Moktar bin Raden [Kinabatangan]: Sebut nama.

Dato’ Seri Anwar bin Ibrahim [Port Dickson]: Yang penting ini...

Tuan Abdul Latiff bin Abdul Rahman [Kuala Krai]: Sebut. Sebut. Yang Berhormat
Port Dickson sebut.

Dato’ Seri Anwar bin Ibrahim [Port Dickson]: ...akhirnya bersetuju untuk
membetulkan kesilapan yang lalu. Antara kesilapan besar adalah sistem politik dan tokoh-
tokoh politik bukan sahaja bersekongkol tetapi lebih parah melakukan bertindak khianat
kepada amanah, janji mereka kepada rakyat. Ini dalam pindaan Perlembagaan ini sekurang-

kurangnya usaha awal untuk melurusi kepincangan, keterlanjuran yang berlaku.
