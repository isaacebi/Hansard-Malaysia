DR. 27.7.2022 120

lebih telus, jelas dan memberikan kuasa penuh kepada rakyat yang ingin memilih calon
mereka.

Dalam pada itu, kriteria-kriteria bagi perlunya pilihan raya semula (recall election)
juga boleh dirangka dan diformulasikan. Misalannya, sekiranya seseorang Ahli Parlimen itu
didapati bersalah apa-apa jenis kes rasuah atau jenayah yang berat, individu tersebut
sewajarnya perlu melalui pilihan raya semula (recall election) walaupun beliau dalam proses
rayuan mahkamah.

Perangkaan seperti ini penting kerana kita tidak mahu melihat seseorang Ahli
Parlimen yang telah didapati bersalah mencuri berbilion-bilion ringgit daripada rakyat masih
berjalan di sana-sini, menggambarkan diri mereka sebagai wakil rakyat. Kita mahukan
landskap politik yang bersih, yang mana mereka yang dilantik juga adalah individu yang
beramanah dan bertanggungjawab. Akhirnya sudah jelas rang undang-undang ini adalah
rang undang-undang perlu diluluskan tanpa perbalahan dan...

Tuan Sanisvara Nethaji Rayer a/l Rajaji [Jelutong]: Yang Berhormat.

Tuan Lim Lip Eng [Kepong]: Percanggahan lagi. Ya.

Tuan Sanisvara Nethaji Rayer a/l Rajaji [Jelutong]: Terima kasih Yang Berhormat
Kepong. Kita lihat bahawa dalam Parti DAP kita mempunyai 42 Ahli Parlimen yang masih lagi
bersama-sama dengan Pakatan Harapan. Ini menunjukkan bahawa Ahli-ahli Parti DAP masih
setia dan menghormati mandat rakyat.

Berkenaan dengan perkara yang sedang dibincangkan pada hari ini, apakah
pendapat Yang Berhormat bahawa sebelum seseorang itu dipilin menjadi Ahli Parlimen atau
untuk bertanding sebagai Ahli Parlimen, parti-parti sendiri yang menjadi parti gabungan
dalam Pakatan Harapan harus mendidik dan memastikan kesetiaan seseorang itu yang
dipilih untuk bertanding — untuk memastikan bahawa selepas dipilih, beliau akan setia
bersama-sama dengan parti yang beliau wakili sama ada beliau menjadi kerajaan atau
walaupun beliau menjadi pembangkang.

Ahli itu juga akan menghadapi apa-apa, sedia menghadapi apa-apa cabaran yang
mungkin dilontarkan, yang dikenakan, tindakan undang-undang dan sebagainya yang boleh
dikenakan ke atas beliau yang semata-mata untuk mengugut beliau untuk lompat parti.
Apakah pandangan Yang Berhormat?

Tuan Lim Lip Eng [Kepong]: Ya. Saya amat bersetuju cadangan Yang Berhormat.
Saya juga mencadangkan Kementerian Pendidikan Malaysia merekodkan nama 42 Abhli
Parlimen daripada DAP yang tak pernah lompat di dalam buku sejarah di sekolah.

[Ketawa]

Bukan, ini sebagai wall of fame. Sekiranya pihak kerajaan dan pembangkang
mahukan pembaharuan politik negara dan kestabilan ekonomi negara, RUU ini perlu
diluluskan dengan sebulat suara. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kepong. Seterusnya Yang

Berhormat Julau, diikuti Yang Berhormat Pulai.
