DR. 27.7.2022 50

selepas pilihan raya, ahli PPBM itu bertukar parti kepada PAS atau ahli PAS tukar parti
kepada PPBM.

Sebagai contoh yang lain, BN. BN, lambangnya tentu ‘dacing’. Kemudian, berlaku
calon, katalah kita ada calon daripada Kongres India Muslim Malaysia, KIMMA, friends of BN,
menggunakan lambang ‘dacing’, kemudian ahli KIMMA berpindah ke parti UMNO. Jadi,
dalam gabungan yang sama, adakah mereka itu dianggap melompat parti atau bertukar parti?
Terima kasih Yang Berhormat Pengerang.

Dato’ Sri Azalina Othman Said [Pengerang]: Terima kasih Yang Berhormat
Pontian. Memang benar bahawa dalam elemen gabungan, pergerakannya adalah melalui
gabungan dan dia bertanding atas gabungan tersebut. Contoh sepertimana Yang Berhormat
Pontian, yang menggunakan lambang Barisan Nasional dan kemudian dia bertanding atas
tiket Barisan Nasional.

Kemudian, selepas dia menang, dia hendak keluar daripada Barisan Nasional. Akan
tetapi, disebabkan mereka adalah gabungan, dikatakan di dalam pindaan ini, gabungan
bergerak itu dibenarkan. Itu sebabnya saya sebut tadi dalam perbahasan saya tentang
pindaan kepada perkara 10.

Seorang Ahli: [Bercakap tanpa menggunakan pembesar suara] Jadi, bolehlah.

Dato’ Sri Azalina Othman Said [Pengerang]: Maknanya bolehlah sebab ia
bergerak sebagai satu gerakan penuh. Yang— Dia bolehlah. Akan tetapi, dalam perkara ini,
apabila perbincangan dalam jawatankuasa itu berbincang berkenaan dengan elemen
gabungan, mereka melihat bahawa tindakan-tindakan syarat persetujuan antara parti-parti
politik itu, disahkan dalam apa-apa bentuk perjanjian melalui pindaan kepada perkara 10.

Ini disebabkan perkara 10 inilah yang sebenarnya dapat mengesahkan kalau adanya
hubungan seperti dengan izin Tuan Yang di-Pertua, breach of contract antara political parties.
Ini disebabkan apa yang kita berhadapan ialah saya melihat dalam jangka masa panjang ya
Yang Berhormat Pontian, kemungkinan lebih elok bertanding atas parti-parti politik masing-
masing. Selepas sudah menang, baru duduk dan menandatangani perjanjian yang disebut
sebagai post-election coalition agreement.

Ini disebabkan bagi saya, ini bererti bahawa hubungan itu macam okey, boyfriend
dan girlfriend lah, ya. Macam orang hantar tanda tunang. Tunang pun dia boleh putus Tuan
Yang di-Pertua. Bererti dalam perkara ini, tiada jaminan dalam kehidupan. There is no
guarantee in life. Akan tetapi, kalau kita contohnyalah, saya beri contoh ya. Minta maaf.
Contohnya lah, kita ini bertanding beza-beza, kemudian kita bertemu selepas kita menang.
Kan begitu indah dan cantik.

Tidak ada lah orang kata masuk atap, masuk bumbung, masuk tingkap. Ini
pandangan saya lah. Akan tetapi, daripada segi undang-undang, tidak kisahlah apa pun kita
panggil Tuan Yang di-Pertua, kalau perkara 10 tidak dipinda, alamat semua hubungan itu

haram, pertama.
