DR. 27.7.2022 58

syarat lompatan itu dibuat dengan persetujuan parti mengikut undang-undang parti iaitu
dibuat di peringkat kuasa tertinggi dalam parti, maka seluruh parti itu memutus untuk masuk
bekerjasama dalam satu gabungan dengan parti yang kalah.

Kalau dengan itu, akan terdapat majoriti, maka lompatan itu tidaklah membawa
kepada kehilangan kerusi iaitu sebuah parti pindah, tidak ada tindakan untuk melucutkan
jawatan mereka sebagai wakil rakyat. Saya percaya ini dapat dipersetujui. Kalau tidak, kita
akan hadapi masalah. Yang ditegah ialah apabila seseorang yang lompat masuk tanpa
kelulusan oleh parti dan tidak disokong oleh parti. Kalau orang itu lompat masuk mana-mana
parti, dia akan hilang kerusinya. Itu yang sepatutnya berlaku, satu, dua atau tiga orang boleh
menjatuhkan parti apabila bilangan yang diperlukan tidak ramai.

Seperti yang berlaku baru-baru ini, yang mana sebilangan daripada wakil rakyat parti
kerajaan telah lompat masuk parti lawan dan menjatuhkan kerajaan dan parti lawan dapat
mendirikan kerajaan. Perkara ini patut dijelaskan dengan cukup jelas bahawa ini melibatkan
tindakan yang tidak diizinkan oleh parti seluruhnya dan juga dengan kerana dorongan jawatan
ataupun kewangan yang akan diberi kepada mereka yang sanggup melompat.

Itu perkara yang patut kita beri perhatian. Saya harap usul ini dapat sokongan dua
pertiga kerana kita perlu tentukan segala peruntukan dalam usul ini ditimbang dan diluluskan
oleh Dewan ini supaya tidak akan lagi terjadi keadaan yang mana kerajaan yang dipilih oleh
rakyat ditolak, sebaliknya yang ditolak oleh rakyat menjadi kerajaan. Itu adalah satu perkara
yang penting.

Kita perlu hormati undang-undang negara dan peraturan-peraturan Dewan supaya
kita tidak dengan sewenang-wenangnya mengetepikan dari segi amalan. Ini kerana tidak ada
dalam peruntukan Perlembagaan umpamanya bahawa kalau sesuatu kes itu diappea/, maka
dia masih lagi boleh jadi wakil rakyat. Sebaliknya, apabila mana-mana mahkamah mendapati
seseorang itu bersalah, dia bersalah sehingga dia menang appeal. Jadi kalau dia bersalah,
dia perlu jalankan hukuman yang dikenakan kepada dirinya.

Saya sekali lagi ingin mengucapkan terima kasih kepada kerajaan kerana
mengemukakan usul ini. Saya harap dengan perbahasan yang akan diadakan, kita akan
dapat satu undang-undang yang mencegah perbuatan beberapa orang menaik dan
menjatuhkan kerajaan sesuka hati mereka. Sekian terima kasih. [Tepuk]

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Langkawi. Dipersilakan Yang Berhormat Pontian.

2.48 ptg.

Datuk Seri Haji Ahmad bin Haji Maslan [Pontian]: Berapa minit Tuan Yang di-
Pertua?

Dato’ Ramli bin Dato" Mohd Nor [Cameron Highlands]: 10 minit.

Datuk Seri Haji Ahmad bin Haji Maslan [Pontian]: Saya ingin merujuk kepada satu
artikel yang disebut oleh Ketua Pembangkang ketika beliau berbahas tadi tetapi beliau tidak
mengambil panjang tentang artikel ini. Oleh seorang yang bernama Kenneth Janda dari North
