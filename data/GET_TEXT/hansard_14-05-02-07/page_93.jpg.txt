DR. 27.7.2022 88

kah ADUN kita macam monyet lagi? Tidak boleh. ADUN kita pun kena ada maruah. Tidak
boleh lompat sana, lompat sini.

Oleh sebab itulah Sabah mundur. ADUN ia suka lompat-lompat. Salah satu faktornya.
Macam saya, tidak lompat sana sini, stand alone. Apakah masalah? Nda ada, jangan lompat.
Apakah mahu lompat? Kita hormati pendirian rakyat. Itu yang kita mahu. Sebagai contoh kita
lihat, bagaimana Pakistan mengamalkan politik terbuka? Akan tetapi, apabila ia tidak ada
Akta Lompat Parti ini, maka negara luar boleh beli 30 orang Ahli Parlimennya dibeli untuk
menghancurkan kerajaannya. Apakah sudah jadi dengan Pakistan?

Oleh sebab itu kita perlu akta seumpama ini untuk kita memartabatkan di Dewan
Rakyat kita. Saya percaya, nda ada satu orang pun yang menolak. Siapa yang menolak itu
memang kita jaga-jaga. Jangan kasi calon lagi. Itu memang suka lompat punya. Ini kita mesti
awas siapa yang menolak akta ini.

Saya rasa Yang Berhormat Port Dickson akan perhatikan dia punya Ahli-ahli Yang
Berhormat yang ada dalam sini esok hari. Mana tidak mengundi, bermakna dia memang ada
cita-cita mahu melompat. Di sini jangan susah. Kita akan jaga. Kita akan kira mana kita—
sebab kita mahu akta ini diterjemahkan di dalam Dewan ini.

Jadi, lain kali kalaulah Yang Berhormat Port Dickson menang biarlah dia menang.
Kita sokonglah. Apakah masalah? Kalau BN menang, Yang Berhormat Port Dickson
sokonglah kita. Bagi pandangan yang baik. Masalah kita di Malaysia ini kita berpolitik 24 jam,
Tuan Yang di-Pertua. Selepas pilihan raya politik, sebelum pilihan raya politik, sudah menang
pun kita hentam kasi jatuh. Di negara lain mana ada ini macam. Sepatutnya selepas pilihan
raya kita duduk berbincang how to progress economy, how to progress country. Bukan
macam mana kita mahu potong ini orang. Ini masalah kita. [Disampuk] Ya, dia potong kaki,
potong kepala. Susahlah.

Yang Berhormat Shah Alam, mana Yang Berhormat Shah Alam? Ini mahu diawasi
Yang Berhormat Shah Alam ini.

Tuan Yang di-Pertua, saya melihat bahawa untuk menuju negara yang stabil, negara
yang harmoni kita perlu ada undang-undang yang sesuai. Saya syorkan juga bukan hanya di
Parlimen tetapi di negeri-negeri buatlah persidangan khas untuk memastikan bahawa akta
yang sama dapat direalisasikan supaya kita dilihat orang ramai dihormati.

Oleh sebab wakil rakyat sebetulnya di mata orang ramai seorang yang dihormati
sebab dia melindungi rakyat. Dia dimiliki rakyat. Bukan wakil rakyat yang saya pun tidak tahu.
Jadi wakil rakyat ini bukan suatu kebanggaan tetapi ia tanggungjawab, amanah diberi oleh
Allah. Kalau kita pikul, kita laksanakan dengan baik maka kita akan mendapat manfaatnya
bukan sahaja di dunia bahkan di akhirat. Akan tetapi, kalau kita tidak terjemah dengan baik,
maka kitalah orang pertama yang akan disumbat dalam api neraka.

Timbalan Yang di-Pertua [Dato' Mohd Rashid Hasnon]: Terima kasih.

Datuk Seri Panglima Bung Moktar bin Radin [Kinabatangan]: Oleh itu Tuan Yang
di-Pertua saya selalu memperingatkan diri saya bahawa sementara kita jadi pemimpin, maka
jadilah pemimpin dengan lakukan yang terbaik untuk rakyat, negara, agama. Walaupun

mungkin ada perkara-perkara yang kita lakukan sengaja atau tidak sengaja tetapi pada
