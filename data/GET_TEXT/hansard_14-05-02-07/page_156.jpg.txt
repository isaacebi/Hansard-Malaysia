DR. 27.7.2022 151

memberi tahu kononnya ada penyejajaran baharu politiklah kononnya. Selepas itu guna isu
perkauman. Oh ini untuk orang Melayu. Ini adalah untuk kita menolak orang Cina menguasai
politik. Ini adalah satu gabungan penyejajaran yang terbesar politik orang Melayu.

Ini semua bukan sahaja menipu rakyat tetapi hakikat di sebalik semua itu adalah
dorongan-dorongan kepentingan duniawi, kedudukan dan pangkat lalu mengheret seluruh
negara dalam kancah perkauman, kebencian kaum di atas nama penyejajaran baharu. Tiba-
tiba hari ini, kita tengok adanya satu pindaan yang sebenarnya pindaan ini adalah untuk
menelanjangkan isunya bukan penyejajaran baharu. Akan tetapi isunya ialah supaya kita
memartabatkan demokrasi dalam negara ini dan saya ingin ulang tegas daripada kenyataan
rakan-rakan bahawa ini akta bukan untuk parti politik.

Ini akta untuk rakyat supaya mereka kembali percaya kepada institusi politik yang
mana hari ini orang politik sendiri yang membobrokkan politik dalam negara ini. Oleh sebab
itu saya menyatakan Tuan Yang di-Pertua. Kita menyokong bagi menelanjangkan wajah-
wajah ahli politik yang mereka lompat kerana dorongan-dorongan kepentingan peribadi dan
menipu rakyat dengan menyatakan ini penyejajaran politik Melayu supaya orang Melayu
dapat bergabung dalam satu gabungan politik besar. Itulah yang dimomok-momokkan.

Jadi tidak ada dorongan prinsip. Tidak ada dorongan yang mereka lakukan itu atas
prinsip. Akan tetapi di atas kepentingan diri lalu menipu rakyat. Oleh sebab itu kami
menyokong akta pindaan ini dan saya yakin pindaan ini adalah sebagai satu asas dan it is
not the end kerana kita memerlukan akta selepas daripada ini. Apabila akta itu digubal maka
kita yakin bahawa ia datang dari semangat Perlembagaan Persekutuan yang kita yakin tidak
ada teknikaliti banyak sangat kerana ia akan di-liberate-kan di dalam akta. Oleh sebab itu
saya menyatakan selain daripada sokongan kita kepada pindaan akta ini, kita juga kena
melihat sistem secara menyeluruh.

02020

Systemic yang berlaku hari ini orang terdorong kerana ditawarkan kedudukan,
ditawarkan pangkat, jadi Yang Berhormat Menteri, jadi GLC. Oleh sebab itu kerajaan hari ini
dia punya Kabinet besar sebab dia kena buat begitu. Kalau dia tidak buat begitu maka akan
berlaku huru-hara dan kelak tidak stabil. Apakah lebih baik kita buat pindaan ini daripada kita
memberikan mereka tawaran-tawaran dan ini menjijikkan wajah kita di hadapan rakyat?

Jadi, saya ingin memetik akhirnya Tuan Yang di-Pertua bagi /anding iaitu kenyataan
Profesor Emeritus Datuk Dr Shad Saleem Faruqi yang menyebut “As much as we are troubled
by what happened during the ‘Sheraton Move’ there is no perfect easy solution to the party
hopping problem. You can call for an election and the same guy could again because money
politics still exist. There will always be people who will find a loophole in every legal proposal.
The law is as good as the people who administer it”.

So, this is not the end of the game, this is the beginning of the game for democratic
Malaysia and to respect the democracy of the Parliament in this country. Thank you very
much Tuan Yang di-Pertua, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Parit Buntar. Berikutannya kita mempersilakan Yang Berhormat Pasir Gudang.
