DR. 27.7.2022 98

yang sama kita membuat keputusan yang sebahagian besarnya adalah kerana kepentingan
peribadi. Ini tidak dapat dinafikan Tuan Yang di-Pertua.
1700

Tuan Yang di-Pertua, walaupun ada yang mendakwa bahawasanya apa yang
mereka lakukan ini bukan atas dasar kehendak peribadi dan pelbagai alasan boleh kita
berikan tetapi yang jelasnya, perbuatan melompat parti ini adalah perbuatan yang bagi saya
amat memalukan dan tidak boleh diterima. Kalau kita orang politik dijemput ke PIBG atau
mana-mana perjumpaan, khususnya dengan pelajar-pelajar dan golongan muda, apa yang
kita katakan kepada mereka, Tuan Yang di-Pertua? Kita akan kata, nasihat kepada orang
muda, kepada pelajar sama ada di sekolah menengah, sekolah rendah ataupun di peringkat
universiti. Jadilah orang yang berdisiplin, jadilah orang yang berintegriti, jadilah orang yang
patuh pada janji, menepati janji, dalam masa yang sama kita sebenarnya juga berjanji kepada
rakyat.

Apabila kita masuk pilihan raya, kita akan bawa lambang parti yang kita wakili dan
yang mengkhianatinya juga sebenarnya diri kita sendiri. Kita sepatutnya merasa malu kerana
kita mengkhianati ikrar kita kepada rakyat. Malah, yang lebih teruk sebenarnya Tuan Yang
di-Pertua, kita berbohong kepada diri kita sendiri. Bagi saya, tepat kepada masanya, tepat
pada waktunya, yang sangat diperlukan dalam cabaran politik pada hari ini dan juga
ketidakstabilan yang dicetuskan dalam politik ini akan merencatkan urus tadbir kerajaan dan
memberi gambaran negatif kepada negara luar tentang sistem pentadbiran yang ada dalam
negara kita.

Akibat daripada ketidakstabilan ini juga, kerajaan tidak dapat menjalankan apa-apa
dasar dengan sempurna dan tentunya yang terkesan ialah rakyat. Pelabur-pelabur tidak akan
menjadikan Malaysia sebagai destinasi pillhan mereka untuk membuat pelaburan. Di sini
akan terdapat kelompangan kepada pengisian peluang pekerjaan dalam negara. Hasil-hasil
tidak dapat dikutip, malah dengan sendirinya pendapatan negara akan berkurangan dan kita
akan mengalami kekangan daripada segi perbelanjaan untuk rakyat. Inilah Tuan Yang di-
Pertua, kesan besar kepada negara kita jika rang undang-undang ini tidak dibawa dan
diluluskan di Dewan yang mulia pada hari ini.

Saya mengambil kesempatan untuk mengucapkan tahniah kepada Yang Amat
Berhormat Perdana Menteri kerana telah berani untuk membentangkan Rang Undang-
undang Anti Lompatparti pada sebelah pagi tadi.

Tuan Yang di-Pertua, rang undang-undang ini perlu dilihat secara lebih jauh iaitu
keperluannya adalah untuk rakyat dan menghormati sistem demokrasi yang diamalkan di
dalam negara kita. Atas sifat kesedaran inilah, tidak munasabah kalau ada di kalangan kita
yang tidak menyokong rang undang-undang ini. la bukan sahaja perlu disokong dan di
dokong tetapi ia perlu dihayati oleh setiap Ahli Dewan. Ahli Dewan Rakyat yang dipilih untuk
berada di kerusi kita hari ini. Kita berada di sini kerana rakyat yang menghantar kita di sini.
Jadi, sikap lompat parti ini akan dapat diakhiri, insya-Allah dengan terbentuknya rang undang-
undang ini.
