DR. 27.7.2022 126

Walaupun saya mungkin boleh memberikan ramalan tidak ada parti yang mungkin
akan mendapat majoriti dua pertiga. Amat sukar. Akan tetapi, atas undang-undang yang ada
ini kita boleh lebih bertanggungjawab untuk membentuk sebuah kerajaan yang stabil. la
bukan lagi terlompat ke sana ke mari tetapi kita dapat menyaksikan esok insya-Allah wakil-
wakil rakyat yang dipilih ini benar-benar bertanggungjawab dan punya suatu tanggungjawab
untuk membina masa depan negara yang lebih baik, insya-Allah.

Terima kasih Tuan Yang di-Pertua kerana memberikan saya peluang dan kita hari ini
menjadi sebahagian daripada sejarah Parlimen yang sama-sama kita dukung ini. Terima
kasih.

Tuan Yang di-Pertua: A/hamdulillah. Terima kasih Yang Berhormat Pulai. Saya tidak

nampak Yang Berhormat Tebrau. Jadi, saya persilakan Yang Berhormat Sepanggar. Silakan.

6.49 ptg.

Datuk Mohd Azis bin Jamman [Sepanggar]: Terima kasih Tuan Yang di-Pertua.
Tindakan dan tingkah laku kata politik ini bukan asing di Sabah. Sabah adalah negeri yang
banyak terkesan disebabkan isu lompat parti ini.

1850

Sebenarnya Tuan Yang di-Pertua, kami telah pun bersetuju dengan rang undang-
undang ini sejak tahun 1988 di mana Kerajaan Parti Bersatu Sabah pada ketika itu telah
meluluskan Akta Anti Lompat Parti ini. Namun tidak dapat dikuatkuasakan kerana waktu itu,
Kerajaan Persekutuan giat mencatur politik di Sabah demi kuasa dan pastinya demi hasil
bumi Sabah.

Bila Sabah bersuara perlunya undang-undang ini pada waktu itu, Kerajaan
Persekutuan menyatakan ia bercanggah dengan Perlembagaan Persekutuan, maka ia tidak
boleh dikuatkuasakan. Sekarang, bila penyakit lompat si katak lompat sudah berjangkit di
sini, barulah Kerajaan Persekutuan tersedar betapa sakitnya akibat daripada tindakan
pelompat- lompat ini. Kesannya, Kerajaan Persekutuan juga boleh berubah disebabkan oleh
ketamakan para pelompat ini.

Tidak salah kalau saya katakan dan saya percaya ramai, rakyat Malaysia di luar
sana bersetuju dengan saya bahawa pelompat-pelompat ini bolehlah kita gelarkan sebagai
pengkhianat negara.

Seorang Ahli: Betul.

Datuk Mohd Azis bin Jamman [Sepanggar]: Tuan Yang di-Pertua, dalam satu
perkara juga, saya tidak bersetujulah rang undang-undang ini kita panggil sebagai Rang
Undang-undang Larangan Ahli Parlimen Bertukar Parti mahupun Anti Lompat Parti. Selagi
mana kita memberikan ruang walaupun secebis zarah kepada pelompat-pelompat ini
menjalankan fungsi-fungsinya sebagai pelompat. Memang agak kasar kenyataan saya ini
tetapi itulah cerminan yang sepatutnya ditunjukkan dalam rang undang-undang ini.

Baiklah. Apa yang telah berlaku, biarlah ia menjadi lipatan sejarah. Memandang ke
hadapan ini, hukuman sekadar hilang kerusi dan dibenarkan pula untuk bertanding semula
