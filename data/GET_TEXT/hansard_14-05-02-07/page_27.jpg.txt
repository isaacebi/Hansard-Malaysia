DR. 27.7.2022 22

Kami sentiasa duduk bersama berbincang untuk memastikan kedaulatan,
keselamatan dan hak kedaulatan Malaysia di Laut China Selatan kekal terpelihara.
Sebagaimana saya menjawab soalan yang pertama yang saya nyatakan tadi, pada masa ini,
ATM juga sedang melaksanakan Pelan Pembangunan Keupayaan Domain Udara dengan
perolehan bagi Long-Range Air Defense Radar System dan Medium Range Air Defense
Missile System (MIRAD) serta perolehan pesawat Fighter Lead In Trainer-Light Combat
Aircraft (FLITLCA).

Keupayaan-keupayaan baru ini sudah pasti akan meningkatkan kapasiti ATM di
dalam mencegah sebarang bentuk ancaman udara di Laut China Selatan. Pada masa yang
sama, ATM juga sedang melaksanakan Pelan Pembangunan Keupayaan Domain Laut
melalui Program Transformasi Armada TLDM bagi mengatasi cabaran kapal-kapal lama
kepada kelas kapal baharu yang berteknologi tinggi mengikut keperluan operasi TLDM.
Terima kasih.

01110

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Baru-baru ini Yang di-Pertua Agong telah membuat teguran terhadap hal veteran tetapi masih
tidak ada apa-apa tindakan hanya kata-kata manis saja. Minggu lepas Menteri Pertahanan
tunjuk jari kepada Yang Berhormat Kota Raja. Saya nak tanya Menteri Pertahanan sudah
dua penggal pegang jawatan, mengapakah hal veteran sampai hari ini tidak diselesaikan?

Apa yang kita minta hanya penyelarasan pencen lama dengan pencen baharu, elaun
untuk veteran yang tidak berpencen, elaun PJM yang janji manis-manis. Itu saja kita minta
balik. Akan tetapi, terima kasih kepada Timbalan Menteri yang sentiasa ambil berat terhadap
hal ehwal veteran.

Seterusnya soalan, saya mohon bertanya akan status perolehan pesawat Light
Combat Aircraft (LCA) dan Medium-Altitude Long-Endurance Unmanned Aerial Surveillance
untuk Tentera Udara Diraja Malaysia (TUDM) dan bilakah pengumuman perolehan ini dapat
dibuat oleh Kementerian Pertahanan memandangkan agak sudah lama tarikh tender ditutup
serta keperluan yang mendesak untuk TUDM, khususnya bagi memantau situasi di Laut
China Selatan. Mohon beri penjelasan Timbalan Menteri. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Ada dua soalan, sila.

Timbalan Menteri Pertahanan [Dato’ Sri Ikmal Hisham bin Abdul Aziz]: Lari tajuk
fasal veteran ini. Tadi fasal aset tiba-tiba pergi ke veteran. Akan tetapi, terima kasih sahabat
saya Yang Berhormat Padang Serai. Namun, saya minta maaf sahabat, saya tidak berapa
setuju kenyataan- tidak setuju saya rasa tidak tepat apabila kata Yang Berhormat MENHAN.
Ini kerana, saya tahu MENHAN memang cakna dan prihatin dengan veteran.

Malah tindakan pun kami telah ambil. Bukan kita duduk diam tengok. Kita memahami
masalah-masalah yang dihadapi oleh veteran dan kita pun on going berinteraksi dengan
veteran. Insya-Allah, ia mengambil masa. Bukannya boleh diselesaikan isu veteran ini boleh
diselesaikan dalam masa yang terdekat. But, insya-Allah tindakan dan telah diambil oleh
Yang Berhormat MENHAN dan juga MINDEF.
