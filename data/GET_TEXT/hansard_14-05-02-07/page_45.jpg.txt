DR. 27.7.2022 40

dengan lompat parti. Yang Berhormat Beaufort, minta faham sedikit. Oleh sebab itu, Yang
Amat Berhormat Perdana Menteri pada ketika itu enggan meluluskan, mengizinkan sidang
Parlimen dan menerima Undi Tidak Percaya. Tuan Yang di-Pertua, seperti biasa patuh
kepada Perdana Menteri. Berhubung dengan itu, maka- Ahli Parlimen itu berada di sini, ada
pesawat khas, bawa Ahli-ahli Parlimen untuk belajar pertanian di Taiwan.

[Dewan riuh]

Dato’ Seri Anwar bin Ibrahim [Port Dickson]: Jadi, biar kita tahu faktanya. Tidak
ada sogokan wang ringgit dan tidak ada kedudukan jaminan kepada mereka kerana ini 40
orang. Hendak janji 40 Menteri? Jadi oleh itu, saya hendak tegaskan— termasuk perkara
terakhir, pengakuan bersumpah yang ditandatangani dan dikemukakan kepada Yang di-
Pertuan Agong, Yang Amat Berhormat Perdana Menteri. Ya. Bukan lompat parti. Tidak
lompat parti.

Timbalan Menteri Pelancongan, Seni dan Budaya [Datuk Seri Dr. Santhara]:
[Bangun]

Dato’ Seri Anwar bin Ibrahim [Port Dickson]: Mereka kekalkan parti mereka. Saya
tidak usulkan mereka lompat parti. Ramai ada di sini- jangan tanya. Jadi, bila tidak lompat...
[Dewan riuh] Akan tetapi saya hendak tunjukkan— sebentar, saya beri, saya beri. Biar saya
jawab dahulu. Saya hendak tunjukkan di sini Tuan Yang di-Pertua, kedudukan dan integriti
politik itu begitu parah sehingga pengakuan bersumpah kepada Yang di-Pertuan Agong pun
boleh dipermainkan oleh mereka. Ini tidak melibatkan pertukaran parti, hanya pendirian
mereka menyokong Yang Berhormat Port Dickson sebagai calon Perdana Menteri. Ya.

Seorang Ahli: [Berucap tanpa menggunakan pembesar suara]

Dato’ Seri Anwar bin Ibrahim [Port Dickson]: Bagus lah itu, terima kasih. Saya
ucap terima kasih. Cuma soalnya saya hendak sebut di sini, soal antilompat parti ini kita
hendak betulkan supaya maruah politik negara ini dikembalikan. Supaya seperti yang saya
sebutkan tadi kenyataan parah berlaku— kalau kita kaji, yang banyak pengalaman awal
dahulu di India. Kemudian Romania, Brazil dan Itali.

Kita sekarang kalau Tuan Yang di-Pertua kaji daripada Wikipedia itu, terus Malaysia
naik di antara negara yang melahirkan Ahli-ahli Parlimen tidak berprinsip, khianat dan boleh
gadai prinsip mereka serta boleh dibeli kerana apa yang berlaku dalam Langkah Sheraton.
Jadi, yang saya hendak tekankan Tuan Yang di-Pertua ialah masalah ini apa yang disebut
existential problem dalam demokrasi. Apa yang dilakukan, ikhtiar yang terbaharu ini ialah
percubaan menghindari perkara itu berterusan.

Ini kerana kalau ini berlaku, dibenarkan, orang yang maha kaya atau maha berkuasa
boleh menentukan corak kerajaan semata-mata kerana wang ringgit mereka ataupun kerana
kuasa yang ada pada mereka dan janji politik yang tidak ada honor. Ini disebut dalam politik
ini mesti ada honor in politics. Apa yang dibawa ini ialah percubaan. Saya hendak tegaskan,
Yang Berhormat Santubong ada jasa beliau dalam bidang ini kerana terus secara konsisten
membantu.

Akan tetapi saya hendak tegaskan, ia tidak mudah. Tidak mudah kerana ramai tidak

mempersetujui dan orang-orang yang terlibat itu di antara yang mempersulit hal ini diluluskan.
