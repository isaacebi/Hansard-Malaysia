DR. 27.7.2022 31

memansuhkan peruntukan sedia ada serta memasukkan peruntukan baharu dalam
Perlembagaan Persekutuan bagi mewujudkan peruntukan larangan Ahli Dewan Rakyat
bertukar parti. Sebelum ini rang undang-undang mengenai pindaan kepada perlembagaan
berkaitan peruntukan larangan Ahli Dewan Rakyat bertukar parti ini telah dibentangkan oleh
Yang Berhormat Santubong untuk bacaan pertama di Dewan Rakyat pada 11 April 2022 yang
lalu.

Kerajaan memandang serius tindakan bertukar parti atau lompat parti atau dengan
izin defection party jumping atau floor crossing yang telah menimbulkan banyak perdebatan
dan polimik dalam kalangan masyarakat umum. Ini kerana ia melibatkan mandat dan
kepercayaan rakyat yang memilih wakil rakyat mereka di Dewan Rakyat.

01140

Tuan Yang di-Pertua, bagi membuktikan keseriusan kerajaan dalam perkara ini,
Jemaah Menteri bersetuju untuk merealisasikan pindaan Perlembagaan berkenaan, larangan
Ahli Dewan Rakyat bertukar parti yang diketuai oleh Menteri di Jabatan Perdana Menteri
(Parlimen dan Undang-undang). Justeru, saya ingin mengambil kesempatan ini untuk
merakamkan setinggi-tinggi penghargaan kepada Yang Berhormat Santubong kerana telah
melaksanakan tanggungjawab yang diamanahkan dengan cemerlang.

Sebanyak 12 sesi libat urus yang komprehensif dengan pihak-pihak berkepentingan
telah diadakan seawal 23 November 2021 hingga 10 April 2022, melibatkan kerjasama
Bahagian Hal Ehwal Undang-undang, Jabatan Perdana Menteri dan Jabatan Peguam
Negara. Berdasarkan input dan pandangan daripada semua sesi libat urus tersebut, serta
keputusan kerajaan pada 11 Mac 2022 dan 6 April 2022, Sidang Khas Majlis Mesyuarat
Dewan Rakyat telah diadakan pada 11 April 2022.

Ini selaras dengan peraturan 11(3), Peraturan-peraturan Majlis Mesyuarat Dewan
Rakyat untuk Rang Undang-undang Perlembagaan (Pindaan) (No. 3) 2022 dibacakan kali
pertama dan diikuti perbahasan dalam proses bacaan kali kedua. Dalam hal ini, saya ingin
menarik perhatian, semua Ahli Yang Berhormat bahawa Sidang Khas Majlis Mesyuarat
Dewan Rakyat pada 11 April 2022 berpandangan bahawa pindaan asal Perlembagaan
Persekutuan melalui rang undang-undang ini perlu diteliti semula daripada aspek penetapan
dasar yang lebih jelas.

Pendirian Sidang Mesyuarat Khas Dewan Rakyat tersebut diambil perhatian dan
kerajaan berpendirian untuk menggubal peruntukan larangan Ahli Dewan Rakyat bertukar
parti yang memenuhi ekspetasi semua pihak. Susulan perkara tersebut, sidang yang sama
seterusnya meluluskan usul pembentukan jawatankuasa pilihan khas yang terdiri daripada
pihak kerajaan dan pihak pembangkang.

Untuk membuat syor berhubung pindaan Perlembagaan Persekutuan berkaitan
larangan Ahli Dewan Rakyat bertukar parti di bawah peraturan 81(1), Peraturan-peraturan
Majlis Mesyuarat Dewan Rakyat bagi membuat syor-syor mengenai:

(i) meneliti dan memberi pengkhususan ke atas tafsiran kepada
larangan Ahli Dewan Rakyat bertukar parti dengan merujuk kepada
