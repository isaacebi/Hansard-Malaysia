DR. 27.7.2022 134

seorang ahli Parlimen dan ahli politik itu selari dengan Perlembagaan dan juga konsep
khususnya di dalam Islam.

Konsep kejujuran berpolitik itu sangat penting yang disebut dengan jelas lima prinsip
Magasid Syariah itu iaitu menjaga:

(i) agama;
(ii) nyawa;
(iii) akal;

(iv) keturunan; dan

(v) harta.

la adalah tunjang kepada tanggungjawab seorang ahli politik bahkan juga
tanggungjawab kepada seluruh rakyat. RUU ini yang kita hari ini berbahas dan akan
menyokongnya, sudah pasti akan memberi kesan yang besar kepada kestabilan politik di
negara kita supaya kesejahteraan rakyat itu dapat terus kita realisasikan dari sudut ekonomi,
sosial mahupun kemasyarakatan. Dalam masa yang sama boleh mengelakkan tindak tanduk
yang boleh mengakibatkan perbalahan sesama kita, sehingga memudaratkan kebajikan
rakyat keseluruhannya.

Tuan Yang di-Pertua, terdapat kira-kira 41 daripada 193 buah negara mempunyai
undang-undang yang menyekat ahli Parlimen bertukar parti ketika berkhidmat. Akan tetapi,
RUU ini perlu dilihat dalam konteks yang lebih luas, di mana definisi bertukar ini hanya
tertakluk bagi parti individu itu sendiri, tanpa melibatkan pertukaran sokongan antara parti
yang membentuk suatu gabungan atau pakatan.

Secara umumnya jika sesuatu parti menarik diri daripada gabungan tersebut kerana
merasakan prinsip asas perjuangan telah dicemari dan dikhianati, maka persoalan yang
timbul adalah adakah tindakan ini turut dianggap sebagai perbuatan melompat parti? Dalam
keadaan ini, ahli Parlimen yang taat kepada prinsip kedaulatan undang-undang dan
ketinggian Perlembagaan adakah juga mereka wajar dihukum dengan perlucutan
keanggotaannya sebagai ahli Parlimen?

Selain itu, timbul juga persoalan yang mungkin akan dijelaskan oleh Yang Berhormat
Menteri sama ada turut timbul sekiranya ahli Parlimen bertukar parti yang dianggotai kepada
parti lain tetapi masih dalam gabungan atau pakatan yang sama. Tuan Yang di-Pertua, saya
juga bersetuju dengan pindaan perkara 48(6) dibuang ‘(6)’ itu, dalam Perlembagaan
Persekutuan yang memperuntukkan seseorang yang melepaskan keahliannya di dalam
Dewan Rakyat hendaklah bagi tempoh lima tahun bermula daripada tarikh perlepasan
keahliannya berkuat kuasa, hilang kelayakan untuk menjadi ahli Dewan Rakyat.

Peruntukan serupa juga terdapat dalam Undang-undang Tubuh negeri-negeri yang
terpakai kepada ahli-ahli Dewan Undangan Negeri berkenaan. Jadi, pemansuhan perkara 48
ini bertepatan dalam rangka luas bagi kita melaksanakan RUU ini. Oleh kerana peruntukan-
peruntukan tersebut menghalang ahli Dewan Rakyat dan Dewan Undangan Negeri
bertanding semula dalam tempoh lima tahun, mereka agak keberatan untuk melepaskan
jawatan malah mereka terpaksa menunggu sehingga lima tahun daripada tarikh melepaskan

jawatan itu, barulah mereka layak bertanding semula. Oleh kerana pilihan raya lazimnya
