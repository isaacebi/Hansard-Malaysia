DR. 27.7.2022 30

RANG UNDANG-UNDANG MAKANAN (PINDAAN) 2022

Bacaan Kali Yang Pertama

Rang undang-undang bernama Suatu Akta untuk meminda Akta Makanan 1993;
dibawa ke dalam Mesyuarat oleh Menteri Kesihatan [Tuan Khairy Jamaluddin Abu Bakar];
dibaca kali yang pertama; akan dibaca kali yang kedua pada Mesyuarat ini.

RANG UNDANG-UNDANG

RANG UNDANG-UNDANG PERLEMBAGAAN
(PINDAAN) (NO.3) 2022
Bacaan Kali Yang Kedua dan Ketiga
DAN
USUL
PENYATA JAWATANKUASA PILIHAN KHAS MENGKAJI RANG UNDANG-UNDANG
PERLEMBAGAAN (PINDAAN) (NO.3) 2022
Aturan Urusan Mesyuarat dibaca bagi menyambung semula perbahasan yang
ditangguh atas masalah, "Bahawa Rang Undang-undang ini dibacakan kali yang kedua
sekarang." [11 April 2022]

11.37 pg.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Bismillahi
Rahmani Rahim. Assalamualaikum warahmatullahi wabarakatuh.

Tuan Yang di-Pertua, penyata yang disiapkan oleh Jawatankuasa Pilihan Khas yang
dilantik oleh Majlis pada 11 April 2022 untuk mengkaji Rang Undang-undang Perlembagaan
(Pindaan) (No.3) 2022 yang dibentangkan dalam Majlis ini sebagai kertas DR 7 tahun 2022
diperkenan mengikut Peraturan Mesyuarat 60 telah dibentang di atas meja semua Ahli-ahli
Dewan Rakyat pada 18 Julai 2022 iaitu pada hari Isnin.

Sebagai komitmen kerajaan, Yang Amat Berhormat Perdana Menteri sendiri akan
membentangkan Rang Undang-undang Perlembagaan (Pindaan) (No.3) 2022 berkenaan
dengan larangan Ahli Dewan Rakyat bertukar parti yang mengandungi huraian syor serta
cadangan pindaan oleh Jawatankuasa Pilihan Khas Menimbang Rang Undang-undang
Perlembagaan (Pindaan) (No.3) 2022 dan mengenai peruntukan larangan Ahli Dewan Rakyat
bertukar parti pada hari ini. Tuan Yang di-Pertua.

Tuan Yang di-Pertua: Terima kasih Yang Berhormat Menteri. Saya mempersilakan

Yang Amat Berhormat Perdana Menteri.

11.38 pg.
Perdana Menteri [Dato’ Sri Ismail Sabri bin Yaakob]: Terima kasih Tuan Yang di-

Pertua. Rang undang-undang yang akan saya bentangkan ini bertujuan untuk meminda,
