DR. 9.3.2022 103

dan Lebuhraya Pesisir Sarawak untuk membangun dengan lebih pesat lagi. Jadi
saya memohon kepada Kementerian Pembangunan Luar Bandar untuk terus
memberi peruntukan secukupnya setiap tahun untuk membina jalan raya dan
jambatan di kawasan saya.

Tuan Yang di-Pertua, Seri Paduka Baginda Yang di-Pertuan Agong juga
bertitah bahawa inisiatif melalui Program Smart Sawah Berskala Besar (SMART
SBB) berpotensi untuk meningkatkan hasil dan mutu padi tempatan yang boleh
membawa golongan pesawah keluar daripada garis kemiskinan. Baginda tuanku
menyokong usaha kerajaan untuk mengukuhkan sekuriti makanan negara melalui
kerjasama di peringkat Persekutuan dan negeri berlandaskan Dasar Agromakanan
Negara 2.0 dan Pelan Tindakan Dasar Sekuriti Makanan Negara. Untuk memastikan
kejayaan dan kebolehcapaian matlamat pertanian ini, saya percaya infrastruktur
pertanian yang ada harus dalam keadaan yang terbaik.

Di Parlimen Tanjong Manis, infrastruktur pertanian yang telah lama dibina
dahulu dan peredaran masa telah banyak membawa kepada kerosakan kepada ban-
ban pertanian kerana proses pemendapan, hakisan dan luluhawa. Banyak ban-ban
pertanian termendap serta struktur pintu air yang rosak yang mengancam tanaman
penduduk terutama sekali di Kampung Bruit, Tekajong, Penyipah, Petanak dan
beberapa kampung lain. Oleh itu, saya minta Kementerian Pertanian dan Industri
Makanan (MAFI) untuk mengambil langkah segera untuk membaiki kerosakan
kepada ban-ban dan pintu air ini.

01500

Lesen nelayan. Tuan Yang di-Pertua, saya difahamkan bahawa sejak tahun
1982, MAFI telah membekukan semua pengeluaran lesen vesse/ dan peralatan
menangkap ikan bagi Zon A, Zon B dan Zon C. Pembekuan ini dilaksanakan setelah
mengambil kira status sumber perikanan dan tahap limbungan bilangan vessel
penangkapan ikan sedia ada sudah mencapai tahap optimum.

Ini adalah isu yang sangat rumit kepada para nelayan di kawasan saya
kerana ramai di antara mereka tidak memiliki lesen bot untuk menangkap ikan di
perairan kampung mereka sendiri. Hidup mereka ibarat, “kais pagi makan pagi, kais
petang makan petang”’. Selain tidak mempunyai lesen bot, mereka juga tidak
mempunyai kad nelayan untuk tujuan menangkap ikan secara sah.

Mereka sentiasa dalam ketakutan kalau-kalau ditangkap oleh pihak berkuasa
yang datang membuat rondaan. Sedangkan, mereka terpaksa menangkap ikan
demi menyara keluarga di rumah yang begitu mendesak. Lebih-lebih lagi pada ketika
pasca COVID-19.

Saya minta MAFI untuk melonggarkan pembekuan pengeluaran lesen vessel

dan kad nelayan untuk para nelayan di kawasan Tanjong Manis. Untuk memberi
