DR. 9.3.2022 9

sekolah yang tidak sah kedudukan tapaknya yang mana banyak juga berlaku di
kawasan saya dan salah satu sekolah itu adalah Sekolah Kebangsaan Samarahan
Estate. Sekolah ini dalam keadaan yang sungguh daif, uzur dan terdedah dengan
runtuhan.

Apakah usaha atau tindakan kerajaan khususnya kementerian untuk
membantu sekolah-sekolah yang tidak sah taraf ini dalam usaha memastikan
keselesaan, kesejahteraan dan juga bukan sahaja dari sudut keselesaan malah dari
sudut peralatan pun tidak dikendalikan dengan baik untuk kemudahan sekolah
berkenaan. Sedangkan permohonan untuk memutihkan  sekolah ini telah
dilaksanakan, telah dimohon sejak tahun 1990-an lagi tetapi tidak ada tindakan
daripada pihak kementerian. Mohon penjelasan daripada Yang Berhormat Timbalan
Menteri.

Datuk Mohamad bin Alamin: Terima kasih Yang Berhormat Kota
Samarahan. Saya ingin nyatakan bahawa untuk memastikan pemindah milikan
tanah kepada PTP ini bukanlah tanggungjawab KPM semata-mata tetapi juga adalah
Jabatan Tanah di negeri-negeri. Kita sentiasa bekerjasama seperti mana saya
nyatakan sebentar tadi.

Saya berharap mana-mana sekolah yang masih berada dalam keadaan
tanah itu belum lagi sah milik PTP, saya ingin nyatakan bahawa bukanlah kita tidak
akan dapat meneruskan sebarang projek pembangunan, masih boleh. Sebenarnya
kita masih boleh melakukan penyelenggaraan, kerja-kerja kecil tetapi kalaulah
berlaku keruntuhan, itu sudah melibatkan keselamatan. Kita akan semak sekiranya
ia memang diperlukan, kita akan ambil tindakan secepat mungkin. /nsya-Allah, kita
akan semak. Terima kasih.

Tuan Yang di-Pertua: Terima kasih.

Tuan Khalid bin Abd Samad [Shah Alam]: Assalamualaikum
warahmatullahi wabarakatuh, salam sejahtera. Sedih dengar bab Kementerian
Pendidikan dan sekolah-sekolah di Sabah walaupun sudah 60 tahun.

Pantang lari dan pantang lompat,
Soalan saya nombor empat.

4. Tuan Khalid bin Abd Samad [Shah Alam] minta Menteri Pertanian dan
Industri Makanan menyatakan apakah usaha baharu yang dilakukan oleh pihak
kementerian untuk mengurangkan kebergantungan beras import untuk penggunaan
negara.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim. Assalamualaikum warahmatullahi
wabarakatuh. Terima kasih Tuan Yang di-Pertua. Untuk makluman Ahli Yang

Berhormat Shah Alam, sebenarnya industri padi dan beras adalah merupakan satu
