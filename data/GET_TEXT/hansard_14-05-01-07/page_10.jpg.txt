DR. 9.3.2022 4

dijangka akan dapat dibentangkan ke Kementerian Pengangkutan pada akhir bulan
Mac 2022.

Mana-mana _ syarikat yang berjaya dalam fasa penilaian POC akan
ditawarkan untuk melaksanakan projek rintis kepala projek bagi tempoh tertentu
sebelum sistem ini mula diperkenalkan secara berperingkat di institut memandu di
seluruh negara. Sekian terima kasih.

Tuan Loke Siew Fook [Seremban]: Terima kasih Tuan Yang di-Pertua.
Pertamanya saya hendak tanya Yang Berhormat Timbalan Menteri sama ada Yang
Berhormat Menteri Pengangkutan ini terlalu sibuk berkempen di Johor sehingga lupa
tugas hakiki untuk menjawab soalan di Parlimen— ponteng Parlimen pada pagi ini.

Saya pun pergi Johor semalam jam 2.00 pagi baru sampai Kuala Lumpur
tetapi Setiausaha Dewan Rakyat ingatkan saya datang awal pada hari ini. Ini
tanggungjawab kita sebagai Ahli Parlimen. Tanggungjawab Menteri untuk menjawab
soalan di Parlimen, bukan sibuk berkempen sahaja.

Tuan Yang di-Pertua, saya hendak tanya yang berkenaan dengan e-testing
ini. E-testing ini semasa saya menjawat jawatan Menteri Pengangkutan. Ini
merupakan agenda utama saya untuk melaksanakan e-testing untuk sistem ujian
memandu kerana ini merupakan salah satu pendekatan yang boleh diguna pakai
untuk mencegah rasuah semasa ujian memandu ini.

Akan tetapi sudah lebih dua tahun proof of concept, masa saya pun sudah
sedang dijalankan. Kita juga pada ketika itu menjalankan trial project tetapi sehingga
hari ini saya nampak belum ada kesungguhan Kementerian Pengangkutan untuk
melaksanakan e-testing ini secara sepenuhnya.

Keduanya untuk ujian KPP 01 iaitu ujian undang-undang. Pada ketika saya
menjawat jawatan Menteri. Saya telah mengarahkan supaya ujian undang-undang
ini ataupun KPP 01 ini dibuka kepada semua institut memandu supaya tidak
dimonopoli oleh satu ataupun dua buah syarikat.

Pada ketika ini, semua orang yang ingin mengambil ujian memandu ini
mereka kena pergi ke tempat yang lain untuk mengambil ujian undang-undang ini
ataupun KPPO1 ini. Jadi saya hendak tanya mengapakah Kementerian
Pengangkutan tidak meneruskan usaha supaya membuka ujian undang-undang ini
kepada semua institut memandu dan memudahkan kepada para peserta untuk terus
mendapat ujian di tempat yang sama tanpa perlu dirujuk ke tempat yang lain. Terima
kasih.

Tuan Yang di-Pertua: Terima kasih.

Dato’ Henry Sum Agong: Tuan Yang di-Pertua terima kasih atas soalan
tambahan tadi. Pertama itu tidak perlu dijawab kerana merupakan politik. Seperti

mana..
