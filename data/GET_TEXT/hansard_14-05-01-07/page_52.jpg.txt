DR. 9.3.2022 46

ingatan Tuanku tepat pada masanya. Enough is enough, cukup itu cukuplah. Jangan
pula ada lagi percaturan bubar DUN negeri seterusnya bagi memenuhi nafsu kuasa
pemimpin-pemimpin tertentu.

Tuan Yang di-Pertua, bersesuaian dengan teguran dan nasihat Tuanku, saya
ingin merujuk buku Thirukkural yang ditulis oleh Thiruvalluval 2000 tahun yang Ialu.
Thirukkural adalah panduan hidup, the art of living. Jadi, saya rujuk tajuk Kural 549,
just rule, hanya memerintah, ayat 549 yang berbunyi begini dalam bahasa Tamil.
[Bercakap dalam bahasa Tamil] yang membawa maksud “The duties of a King are
protecting his subject from enemies and punishing the wrong does”.

Dalam bahasa, “Tugas seorang Raja adalah melindungi rakyatnya daripada
musuh dan menghukum orang yang bersalah”. |tu terjemahan Thirukkural, ayat 549.
Seterusnya ayat 544, “The world respect the King who rules justice for the welfare of
the people’. “Dunia menghormati Raja yang memerintah dengan adil dan
kesejahteraan rakyat’. Daulat Tuanku, Daulat Tuanku, Daulat Tuanku.

Tuan Yang di-Pertua, Titah Tuanku....

Tuan Sanisvara Nethaji Rayer a/I Rajaji [Jelutong]: Yang Berhormat, Yang
Berhormat minta penjelasan sedikit. Berkenaan isu ini, adakah Yang Berhormat
bersetuju bahawa Titah Duli Yang Maha Mulia Seri Paduka Yang di-Pertuan Agong
itu ditujukan kepada ahli-ahli politik atau Ahli-ahli Parlimen yang telah pun dituduh di
mahkamah dan ada juga yang disabitkan seperti Yang Berhormat Pekan dan Yang
Berhormat Bagan Datuk dan dalam masa yang sama, saya ingin tanya Yang
Berhormat tentang satu lagi pepatah ataupun kenyataan dalam bahasa Tamil
dengan izin Tuan Yang di-Pertua yang berbunyi seperti berikut. [Bercakap dalam
Bahasa Tamil] Minta penjelasan Yang Berhormat. Terima kasih.

Bermaksud dalam Bahasa Malaysia, sekiranya pencuri dan perompak tidak
bertaubat, kita tidak boleh melenyapkan orang-orang yang merompak, mencuri dan
pada masa yang sama pengundi-pengundi juga perlu sedar kalau mereka tidak
keluar mengundi dan menukar menyokong Harapan, maka kejadian-kejadian ahli-
ahli politik yang melakukan perkara-perkara seperti ini akan terus berlaku. Terima
kasih.

Tuan Kesavan a/l Subramaniam [Sungai Siput]: Terima kasih Yang
Berhormat Jelutong. Tuanku dalam titah beliau tidak menujukan kepada mana-mana
individu. Jadi mereka yang terasa, “siapa makan cili, dialah terasa pedas’.

Tuan Yang di-Pertua, seterusnya saya ingin tumpu kepada beberapa isu
kawasan di Parlimen Sungai Siput. Titah Tuanku, perkara 29 dan 30 iaitu penyediaan
infrastruktur luar bandar yang lebih baik dan_berkualiti. Ketidakseimbangan
pembangunan dan ekonomi semua etnik seperti Orang Asli hendaklah dikurangkan

bagi memastikan kemakmuran negara dinikmati oleh semua secara adil.
