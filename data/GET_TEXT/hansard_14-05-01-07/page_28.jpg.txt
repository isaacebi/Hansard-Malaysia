DR. 9.3.2022 22

Tuan Ahmad Tarmizi bin Sulaiman [Sik]: Terima kasih Yang Berhormat
Timbalan Menteri. Soalan tambahan saya, dalam usaha pengukuhan sumber
keselamatan makanan negara ini yang disebut oleh Yang Berhormat Timbalan
Menteri, saya ingin bertanya adakah pihak MAFI telah memulakan langkah
mewujudkan jawatankuasa bersama kerajaan negeri, knususnya negeri Kedah ya
bagi mengukuhkan kolaborasi yang sudah pasti memerlukan komitmen kedua-dua
belah pihak.

Sepertimana yang pernah digaris ataupun diungkap Kerajaan Negeri Kedah
pada satu ketika dahulu) di bawah_ pimpinan Almarhum Tan Sri
Ustaz Haji Azizan bin Abdul Razak, Kedah hendak dijadikan sebagai Belanda Timur
iaitu negeri yang maju dengan pertanian. Jadi, adakah pihak MAFI melihat bahawa
potensi ini adalah dipunyai oleh Kedah dan ia boleh setanding dengan negeri-negeri
yang lain yang berorientasikan ekonomi perindustrian ini. Terima kasih.

Datuk Seri Haji Anmad bin Hamzah: Terima kasih Yang Berhormat Sik.
Satu cadangan yang cukup baik dan bernas sekali, apatah lagi dengan kedudukan
beliau sekarang sebagai Pengerusi MADA, memang cukup bertepatan sekali. Untuk
maklumat Ahli-ahli Yang Berhormat, sebenarnya MAFI sentiasa terbuka untuk
berbincang dengan semua pihak terutamanya stakeholders dan mereka yang
mempunyai kepentingan termasuk Kerajaan Negeri Kedah berhubungan dengan
apa juga perkara-perkara yang melibatkan kepentingan kita bersama demi
memastikan supaya tahap sekuriti makanan negara akan terus terjamin.

Sehubungan itu, MAFI sebenarnya telah mewujudkan satu koloborasi
ataupun kerjasama platform di antara kerajaan negeri dan Kerajaan Pusat iaitu
dengan melibatkan kehadiran Ahli-ahli Majlis Mesyuarat Kerajaan ataupun ahli Exco
kerajaan, perjumpaan secara bersekala sekurang-kurangnya dua tahun dengan
Yang Berhormat Menteri dan juga MAFI untuk kita sama-sama_ berbincang
terutamanya untuk kita meneruskan synergy antara Kerajaan Persekutuan dan juga
kerajaan negeri dalam penghasilan, pengeluaran apa juga komoditi.

Ini bagi memastikan semua, supaya kita mendapat maklum balas dan
mengetahui apa juga masalah yang dihadapi supaya kita dapat sama-sama
mengatasinya, dalam usaha kita untuk menentukan supaya aktiviti pertanian dalam
usaha untuk melipatgandakan lagi pengeluaran makanan negara akan terus
terjamin. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Bukit Bendera.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya sebenarnya menyokong dengan cadangan Yang Berhormat Sik tadi iaitu perlu
ada pemberian terus bantuan kewangan kepada kerajaan negeri yang menghasilkan

padi, khasnya Kedah supaya sumber hutan boleh dikekalkan kerana sebelum ini
