DR. 9.3.2022 95

Juga mohon untuk ditambah kolam takungan sekitar Wilayah Persekutuan
dan tentang pendidikan masyarakat dan sistem amaran awal yang perlu diberi
penambahbaikan dan juga tentang hukuman dan juga insentif kepada pesalah dan
juga yang ingin menjaga kelestarian alam sekitar. Begitu juga dengan pematuhan
syarat-syarat pembangunan bagi sesuatu kawasan yang telah menyebabkan
kejadian banjir.

1440

Jadi saya ingin satu persatu perkara itu Tuan Yang di-Pertua. Kita terlebih
dahulu sebelum itu, untuk penyelenggaraan parit dan saliran, ingin saya menarik
perhatian Yang Berhormat sekalian bahawa terdapat lima pihak yang
bertanggungjawab bagi menjaga dan menyelenggarakan isu parit dan saliran:

(i) Pihak berkuasa tempatan (PBT) yang bertanggungjawab ke

atas pembinaan dan penyelenggaraan saliran dan parit
menurut Akta Jalan, Parit dan Bangunan 1974 iaitu Akta 133;
(ii) Jabatan Pengairan dan Saliran (JPS) di bawah KASA sendiri
yang bertanggungjawab ke atas penyelenggaraan saliran
semula dan kolam takungan banjir berdasarkan keputusan
Jemaah Menteri tahun 1996;

(iii) Bahagian Pembangunan Luar Bandar, Pejabat Tanah dan
Daerah yang bertanggungjawab menyelenggarakan saliran
di kampung;

(iv) Jabatan Kerja Raya (JKR) menyelenggarakan saliran parit

tepi jalan; dan

(v) Kementerian Pertanian dan Industri Makanan (MAFI)

menyelenggarakan saliran pertanian.

Di samping itu, terdapat juga diberikan tanggungjawab kepada pihak pemaju

di bawah tempoh kontrak. Itu merupakan agensi-agensi dan jabatan yang terlibat
dan menyelenggarakan. Mungkin Ahli Yang Berhormat membangkitkan isu tentang
perlukan satu penyelarasan yang baik. Saya sambut baik cadangan yang demikian.

Tuan Yang di-Pertua, tersentuh dengan perkara yang dibangkitkan ini juga

ialah tentang perkara kesedaran sivik masyarakat seperti yang dibangkitkan oleh
Yang Berhormat Lembah Pantai dan juga Yang Berhormat Ahli-ahli Yang Berhormat
yang lain. Saya setuju ini sangat perlu kita berikan perhatian. Ini terkait juga dengan
apa yang dibangkitkan oleh Yang Berhormat Lembah Pantai supaya libatkan sama
Ahli-ahli Yang Berhormat, Ahli-ahli Parlimen dalam usaha untuk membangkitkan
ataupun menerapkan nilai dan kesedaran yang lebih mantap di kalangan
masyarakat kita di bawah program kesedaran untuk menjaga kelestarian alam

sekitar.
