DR. 9.3.2022 131

ini terletak di bahu Kementerian Kesihatan dan KPLB JAKOA. Perlu ada satu
jawatankuasa menyelaraskan, melaksanakan dasar-dasar yang sesuai.

Ketiga, berkaitan sosial, kehidupan sosial. Pada pemerintahan masa zaman
PH dahulu telah ditetapkan dasar Orang Asli kena didaftarkan mengikut akta —
perkahwinan mereka kena didaftarkan di bawah Akta Pendaftaran. Ini begitu ketara,
masyarakat Orang Asli tidak fasih dan tidak faham perundangan. Dengan
sedemikian, saya memohon pihak yang berwajib, JAKOA dan Jabatan Pendaftaran
Negara berusahalah secepat mungkin mendaftar perkahwinan-perkahwinan Orang
Asli ini dengan bantuan tok batin-tok batin yang berkaitan. Jika tidak, akan
menghadapi masalah di masa hadapan daripada segi pengiktirafan kerakyatan,
pengiktirafan perkahwinan, perselisihan keluarga dan sebagainya.

Lagi satu, isu ekonomi. Pada dasarnya, lonjakan ekonomi ini perlu satu
vehicle. Saya memohon Kerajaan Pusat meniru pendirian dan cara kerja yang telah
dilaksanakan oleh Kerajaan Negeri Pahang. Kita perlu satu vehicle, satu perbadanan
khusus untuk ekonomi masyarakat Orang Asli. Perkara ini telah dibangkitkan tetapi
apa yang saya difahamkan, benda ini terperuk di atas meja salah seorang Timbalan
Ketua Setiausaha (TKSU) di kementerian. Pohon dilaksanakan secepat mungkin,
sekurang-kurangnya dapat dilihat draf yang berkaitan jika kerajaan bersetuju.

Saya membawa kepada senario kawasan Parlimen. Pada penghujung tahun
2021, kita telah menyaksikan berbagai-bagai kejadian bencana alam yang melanda
negara ini. Cameron Highlands tidak terkecuali daripada isu ini. Berlaku berbagai-
bagai kejadian tanah runtuh. Dengan sedemikian, menyebabkan perhubungan ke
Cameron Highlands yang mempunyai impak yang bersandarkan penghidupan
masyarakat kepada tourism, yang mana di situ adalah satu pendapatan penting
kepada masyarakat Cameron Highlands.

Dengan sedemikian, saya memohon kementerian untuk memastikan bahawa
isu-isu tanah runtuh ini dapat diselesaikan sebaik mungkin dan mencari jalan agar
Cameron Highlands tetap menjadi pusat tourism yang utama di negara kita. Jalan-
jalan dari Simpang Pulai dan jalan-jalan dari Tapah, jalan-jalan dari Gua Musang,
jalan yang menghala dari Sungai Koyan perlu dilihat pada dasarnya agar kejadian-
kejadian tanah runtuh ini tidak berterusan.

Tuan Yang di-Pertua, saya ingin menyentuh berkenaan dasar-dasar di setiap
kementerian yang berkaitan dengan masyarakat Orang Asli. Kita sering mendengar
setiap perkaitan ataupun permasalahan masyarakat Orang Asli sering ditujukan
kepada JAKOA sahaja tetapi pada kenyataannya, tanggungjawab ini terletak di
berbagai-bagai kementerian. Pohon setiap kementerian mengambil tahu dan
mengambil maklum bahawa Orang Asli adalah penduduk istimewa. Mereka diiktiraf

dalam Perlembagaan. Hak mereka ada. Jadi, Kementerian Kesihatan, Jabatan
