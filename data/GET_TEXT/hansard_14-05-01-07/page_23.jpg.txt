DR. 9.3.2022 17

laporan urus tadbir supaya maklumat terperinci mengenai syarikat termasuk
penglibatan wanita dalam lembaga pengarah dan insya-Allah kita akan meneruskan
perkongsian ini untuk menyokong pelaksanaan keperluan lembaga pengarah ini
sekurang-kurangnya seorang ahli lembaga pengarah tercapai dalam mencapai
sasaran 30 peratus dalam sektor swasta. Terima kasih.

Tuan Yang di-Pertua: Terima kasih. Yang Berhormat Rasah, silakan.

Tuan Cha Kee Chin [Rasah]: Terima kasih Tuan Yang di-Pertua. Saya
meneliti jawapan daripada Yang Berhormat Timbalan Menteri tadi. Dalam jawapan
kepada soalan asal Yang Berhormat Timbalan Menteri ada menyatakan bahawa
pada tahun lepas, kalau tidak silap saya lebih 100,000 orang wanita terlibat dalam
program yang disasarkan untuk melonjakkan kepimpinan wanita. Saya rasa itu satu
usaha yang perlu kita teruskan dan perlu diperbanyakkan.

Cuma bersempena dengan Hari Wanita Sedunia semalam yang bertemakan
“Saksama Bersama’. Jadi, saya hendak tanya, apakah lagi program-program khas
untuk tahun ini untuk melonjakkan meningkatkan kepimpinan wanita. la agar mereka
mencapai-— wanita mencapai kedudukan yang sewajarnya.

Jadi, saya mohon jawapan dan saya mengambil kesempatan_ ini
mengucapkan selamat menyambut Hari Wanita Sedunia walaupun lambat sehari
tetapi ini platform yang terbaik bersempena dengan soalan ini kepada semua wanita.
Sekian, terima kasih Tuan Yang di-Pertua.

Tuan Yang di-Pertua: Terima kasih, silakan Yang Berhormat Timbalan
Menteri.

Dato’ Hajah Siti Zailah binti Mohd Yusoff: Terima kasih Yang Berhormat
atas soalan tambahan dan terima kasih Yang Berhormat Tuan Yang di-Pertua.

01050
Dalam pengumuman yang telah diumumkan oleh Yang Amat Berhormat

Perdana Menteri semalam, di antara perkara yang disebut ialah pelaksanaan Majlis
Wanita Negara, yang mana kita telah meletakkan untuk mencapai pelaksanaan
program ini untuk wanita terlibat dalam enam kluster utama iaitu salah satunya ialah
kepimpinan, ekonomi, pendidikan, kesihatan, perundangan dan keselamatan.

Jadi, insya-Allah dalam Majlis Kepimpinan Wanita Negara ini, kita akan
berusaha untuk meningkatkan lagi terutama dari sudut kluster kepimpinan supaya
akan ada polisi lebih ramai lagi wanita berada dalam sudut kepimpinan. Setakat ini
kita lihat penilaian perlu dinilai semula terutama penilaian dari pelbagai peringkat iaitu
melalui kerjasama dengan pelbagai pihak berkaitan dengan mengkaji semula
tafsiran dan indikator bagi menentukan jumlah penglibatan wanita dalam kepimpinan

di semua sektor sama ada awam dan swasta.
