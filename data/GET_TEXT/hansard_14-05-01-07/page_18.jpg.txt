DR. 9.3.2022 12

makluman Ahli Yang Berhormat, bahawa pada ketika ini MARDI dengan kerjasama
semua, dengan kolaborasi semua institusi pendidikan tinggi sentiasa menjalankan
penyelidikan dan mengeluarkan beberapa jenis padi yang baru. Benih padi baru
pada ketika ini kita perkenalkan iaitu 1S21 iaitu kerjasama daripada pihak Atomik
yang telah mengeluarkan satu benih padi yang baru.

Kita sentiasa, bukan sahaja berkolaborasi dengan universiti-universiti
tempatan dan juga agensi-agensi yang lain, bahkan pada negara-negara lain supaya
kita dapat penemuan-penemuan baru yang boleh meningkatkan lagi pengeluaran.
Seterusnya, untuk meningkatkan pencapaian kita supaya kita dapat mencapai
sebanyak 75 peratus SSL sehingga tahun 2025. Terima kasih Tuan Yang di-Pertua.

Tuan Yang di-Pertua: Terima kasih.

Tuan Shaharizukirnain bin Abd Kadir [Setiu]: Soalan tambahan, Yang
Berhormat Setiu.

Tuan Yang di-Pertua: Sila. Sebelah sini dulu, Yang Berhormat.

Tuan Shaharizukirnain bin Abd Kadir [Setiu]: Setiu.

Tuan Yang di-Pertua: Ya, Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Beras merupakan makanan ruji negara tetapi kita terpaksa bergantung
kepada import dari luar. Kalau mengikut indeks sekuriti makanan (GFSI), kedudukan
kita jatuh ke tangga 48 pada tahun 2020, sedangkan sebelumnya kita pernah berada
di tangga ke-28. Soalan saya, apakah langkah yang diambil oleh pihak kerajaan
untuk mengatasi masalah ini dan memastikan kita dapat menjamin bekalan makanan
yang mencukupi untuk masa hadapan? Sekian.

Tuan Yang di-Pertua: Terima kasih, silakan Yang Berhormat Timbalan
Menteri.

Datuk Seri Haji Ahmad bin Hamzah: Terima kasih Yang Berhormat. Saya
tengok Yang Berhormat ini mempunyai satu pendidikan yang cukup baik sekali.
Terutamanya tentang GFSI ini ataupun, dengan izin, Global Food Security Index
ataupun Indeks Keselamatan Makanan Global. Memang satu ketika, kita terima
hakikat bahawa Malaysia berada pada tahap ke-28 dalam negara di dalam seluruh
dunia sebanyak 113 buah negara.

Selepas itu, kita jatuh pada tahun 2020 ke tangga 48. Ini disebabkan kerana
penukaran cara indikator yang telah dibuat oleh pihak Economic Intelligence Unit
yang membuat kita punya rating. Bukan sahaja kita terlibat, bahkan untuk sebagai
example, Singapura suatu ketika dulu adalah ditangga pertama. Kalau GSFI seluruh
dunia, Singapura dapat nombor satu. Akan tetapi apabila telah diubah GSFI ini,

indikator ini, jatuh nombor 15.
