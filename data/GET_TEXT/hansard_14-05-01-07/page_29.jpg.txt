DR. 9.3.2022 23

sumber hutan digunakan sebagai dana pembangunan negeri. Soalan saya kepada
Yang Berhormat Timbalan Menteri MAFI, apakah strategi-strategi tambahan dari
segi MAFI, antara lain mungkin stockpile. Apakah strategi target stockpile untuk
beras, untuk memastikan food security di negara kita. Itu soalan saya.

Tuan Yang di-Pertua: Terima kasih.

Datuk Seri Haji Ahmad bin Hamzah: Terima kasih Yang Berhormat tadi,
terima kasih Tuan Yang di-Pertua. Sebenarnya ianya terkandung dalam agenda kita
iaitu Dasar Sekuriti Makanan Negara dan juga Dasar Agromakanan. Benda ini
sebenarnya kerjasama yang telah kita buat di antara Kerajaan Pusat dan kerajaan
negeri seperti yang saya sebut tadi. Bukan tentang pembangunan infrastruktur dan
juga bagi memastikan supaya golongan sasar kita, pesawah sentiasa diberikan
perhatian, kita mahu meningkatkan lagi pendapatan mereka supaya ianya dapat
keluar daripada kawasan B40. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Papar ada soalan
tiga? Yang Berhormat Papar, ada soalan tambahan? Tidak ada, okey. Seterusnya

saya menjemput Datuk Wira Haji Mohd. Anuar Mohd. Tahir.

10. Datuk Wira Haji Mohd. Anuar Mohd. Tahir [Temerloh] Datuk Wira Haji
Mohd. Anuar Mohd. Tahir [Temerloh] minta Menteri Tenaga dan Sumber Asli
menyatakan usaha kementerian mengawal pembalakan di negeri Pahang daripada
menjadi bencana seperti hujung tahun lalu.

Timbalan Menteri Tenaga dan Sumber Asli [Datuk Ali anak Biju]: Terima
kasih Tuan Yang di-Pertua, terima kasih Yang Berhormat Temerloh. Untuk maklumat
Ahli Yang Berhormat Temerloh, aktiviti pembalakan di negara ini melibatkan
kawasan Hutan Simpanan Kekal (HSK) yang dikelaskan sebagai hutan pengeluaran
tanah kerajaan dan tanah bermilik. Pembalakan hutan pengeluaran dilaksanakan
secara terkawal melalui catuan tebangan tahunan (CTT) berdasarkan prinsip
pengurusan hutan secara berkekalan sustainable forest management (SFM)
menerusi sistem pengurusan memilih selective management system (SMS).

CTT bertujuan mengimbangi jumlah pengeluaran kayu dengan keupayaan
dan keluasan sesuatu kawasan hutan pengeluaran dalam HSK. Kadar CTT
diputuskan oleh Majlis Tanah Negara (MTN) pada setiap tempoh Rancangan
Malaysia lima tahun. Penetapan CTT adalah berasaskan kepada keupayaan
pemulihan semula jadi, natural regeneration capacity kawasan yang diusaha hasil.
Setiap kerajaan negeri perlu mematuhi kadar CTT yang telah ditetapkan dan
pematuhan terhadap CTT dilaporkan dalam mesyuarat MTN.

Untuk maklumat Ahli Yang Berhormat, Mesyuarat Majlis Tanah Negara, MTN
ke-71 yang bersidang pada 14 Disember 2015, telah bersetuju untuk menetapkan
