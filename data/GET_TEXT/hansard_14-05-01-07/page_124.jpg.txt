DR. 9.3.2022 118

Situasi ini bertambah teruk dengan varian COVID-19 baharu dan juga
kenaikan harga barangan keperluan. Ini belum mengambil kira kesan lonjakan inflasi
yang bakal berlaku akibat harga minyak sedunia yang melambung tinggi. Maka
selain daripada bantuan jangka pendek, kerajaan harus meneliti dan merancang
dasar-dasar pemulihan ekonomi jangka panjang.

Kerajaan harus memudah cara serta memberi kelonggaran dan kemudahan
kepada Perusahaan Kecil dan Sederhana (PKS). Salah satu jalan untuk memudah
cara adalah melaksanakan pendigitalan perkhidmatan awam. Kerajaan sepatutnya
mengambil kesempatan pandemik ini untuk mengubah pendekatan perkhidmatan
awam dari manual kepada digital. Pendigitalan perkhidmatan awam bukan sahaja
boleh memudahkan pelanggan dan meningkatkan keberkesanan, tetapi boleh juga
menjaga konsistensi dalam perkhidmatan. Memang kita dapat memerhati beberapa
usaha kerajaan dalam pendigitalan perkhidmatan awam.

Menurut website MyGovernment pencapaian pendigitalan perkhidmatan
awam amat memberangsangkan. Terdapat 18 kementerian mencapai peratusan
yang tinggi dan dimasukkan dalam kategori high achievement. Namun, saya
menyeru kerajaan untuk mencari kebenaran dengan kerap turun padang dan
berjumpa dengan pemain-pemain industri. Jangan syok sendiri dengan angka-angka
yang dipamer dalam website sendiri.

Saya bagi contoh pengalaman keluarga saya sendiri. Apabila bapa saya
dalam sektor pembinaan dia berurusan dengan kementerian yang tergolong dalam
category high achievement dalam pendigitalan perkhidmatan ini — permohonan
permit pekerja asing.

Akan tetapi, permohonan itu hanya boleh dilakukan di Putrajaya. Saya tidak
tahu kenapa tidak boleh buat dekat Ipoh. Mungkin sebab Putrajaya komputer lagi
canggih ataupun internet lagi laju tetapi kena buat di sana Putrajaya. Satu hari
sebelum bapa pergi ke Putrajaya dia call Putrajaya tanya pegawai apa yang perlu
bawa. Dia kata pegawai kata dia kena datang dengan dokumen A,B,C,D. Ada
dokumen A,B,C,D cukuplah.

Hari keesokan, bapa bangun pagi drive sendiri umur 73 tahun drive sendiri
ke Putrajaya. Sampai sana, pegawai dekat kaunter tanya mana dokumen E? Bapa
bagi tahu semalam sudah cal/. Pegawai bagi tahu A,B,C,D cukup tetapi dia tanya
siapa cakap? Macam mana seorang peniaga boleh menyelesaikan masalah macam
itu. Selepas itu pegawai bagi tahu baliklah esok datang balik.

Esok datang balik, ini dari lpoh ke Putrajaya. Ini bukan dia duduk di Serdang
ke, Kajang ke mana. Esok datang balik. Datang balik tidak apa cerita belum habis.
Datang balik dengan dokumen E. Bila datang, A,B,C,D, dan E ada kali ini okey

proses lancar. Akan tetapi Tuan Yang di-Pertua, kali ini pegawai kata okey semua
