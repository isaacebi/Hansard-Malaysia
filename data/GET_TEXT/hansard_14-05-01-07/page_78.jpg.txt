DR. 9.3.2022 72

membantah pembangunan melampau dan yang tidak terkawal dan tidak dikawal
selia dengan baiknya oleh pihak berkuasa.

Berhubung dengan perkara ini, mengenai pembangunan keterlaluan. Saya
ingin menunjukkan di sini bahawa sebagai contoh di kawasan Parlimen saya di
Taman Supreme, Taman Segar dan juga Taman Desa Aman. Tiga taman kediaman
yang terletak bersambung dengan satu sama lain dengan penduduk kepadatan
penduduk yang tinggi. Apa yang telah terjadi baru-baru ini ialah pihak DBKL telah
memberi kelulusan perancangan kepada sekurang-kurangnya tujuh pemaju
perumahan untuk membina lebih daripada 6,000 unit rumah pelbagai jenis di
kawasan yang radiusnya kurang daripada satu kilometer. Ini adalah satu perkara
yang amat membimbangkan walaupun bantahan yang keras telah pun disuarakan
kepada kementerian dan juga DBKL. Akan tetapi, kelulusan tetap akan diberikan.

Saya ingin memaklumkan kepada Dewan, ini adalah satu time bomb yang
akan berlaku. Ini kerana kawasan ketiga-tiga taman perumahan ini adalah kawasan
berbukit dengan cerun-cerun yang curam dan mendadak. Saya juga hairan. kerajaan
sebelum Pelan Induk Kuala Lumpur yang baharu dikeluarkan, DBKL sering memberi
kelulusan kepada cadangan-cadangan perubahan untuk meningkatkan plot ratio di
banyak kawasan di seluruh Kuala Lumpur [Sambil menunjukkan senaskhah
dokumen]
01340

Terkini adalah perubahan kepada cadangan perubahan. Sejumlah 37
kawasan di Kuala Lumpur. Ini adalah draf perubahan keempat. Kalau daripada
perubahan pertama hingga ketiga tambah lagi keempat, sejumlah lebih daripada 100
projek perumahan akan dibangunkan di Kuala Lumpur dengan densiti, kepadatan
penduduk yang tinggi. Ini saya memang merasa bimbang seperti yang dirasai oleh
penduduk-penduduk setempat di setiap kawasan di mana cadangan perumahan ini
akan dilakukan, saya harap ia tidak akan menjadi satu kenyataan dan satu perkara
yang akan berlaku kerana kegagalan perancangan bandar adalah satu perkara yang
benar di Kuala Lumpur ini.

Penguatkuasaan yang kurang dijalankan juga merupakan satu perkara yang
merisaukan. Saya...

Tuan Gobind Singh Deo [Puchong]: Minta laluan Yang Berhormat Cheras.

Tuan Tan Kok Wai [Cheras]: Ya, sila.

Tuan Gobind Singh Deo [Puchong]: Terima kasih Yang Berhormat dari
Cheras, terima kasih Tuan Yang di-Pertua. Saya dengar apa yang disebut oleh Yang
Berhormat dari Cheras dan saya rasa semua kita di sini— saya ingin juga

melaporkan bahawa banjir memang berlaku juga di kawasan saya, Puchong.
