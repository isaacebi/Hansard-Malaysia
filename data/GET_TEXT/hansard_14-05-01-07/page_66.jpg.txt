DR. 9.3.2022 60

banjir di kawasan Bukit Bintang dan di kawasan Klang. Jadi di Sibu pun, setiap kali
hujan lebat, penduduk-penduduk di Sibu amat risau kerana banjir kilat akan berlaku.

Masalah banjir telah memberi kesan negatif yang amat ketara kepada
penduduk tempatan di kawasan Lanang. Saya telah menerima banyak aduan
berkenaan masalah banjir yang selalu berlaku di kawasan Lanang. Antaranya ialah
Bukit Assek, Hua Kiew road , Tiong Hua road, Merlin, Sentosa, Jalan Tun Ahmad
Zaidi Adruce, Taman Sengan dan di kawasan pedalaman seperti Pulau Dudong,
Sungai Assan, Salim Belalang dan sebagainya.

Seperti yang diketahui, projek tebatan banjir di Sibu telah dilaksanakan sejak
Rancangan Malaysia Kesembilan. Akan tetapi, tetap kerap berlakunya masalah
banjir di kawasan Lanang dan Sibu. Saya ingin tahu berapakah jumlah peruntukan
yang telah diperuntukkan untuk projek tebatan banjir tersebut mengikut fasa-fasa
tertentu. Selain itu, saya telah pun banyak kali menyeru agar kerajaan membawa
masuk pakar untuk mengkaji semula projek tersebut dan juga mencari punca utama
atau sebenar masalah banjir demi menyelesaikan masalah banjir. Adakah kerajaan
bercadang untuk mencari pakar untuk mencari penyelesaian banjir ini yang banyak
menyusahkan rakyat?

Selain itu, sistem perparitan yang kurang efektif juga merupakan salah satu
punca kejadian banjir kilat di kawasan Lanang. Oleh itu, saya ingin tahu sama ada
pihak kementerian sudah atau akan melaksanakan perancangan untuk
menyelenggarakan semula sistem perparitan di kawasan Lanang dan mengorek
dasar sungai di Sungai Rajang dan Sungai Igan sebagai salah satu penyelesaian
masalah banjir di kawasan Lanang. Saya juga berharap kerajaan dapat memberikan
lebih tumpuan terhadap masalah banjir ini dan memberikan peruntukan secukupnya
untuk menangani masalah banjir di kawasan Lanang.

Satu lagi isu — pun tentang air iaitu tekanan air yang terlalu rendah di kawasan
Lanang, di sekitar kawasan Sibu Jaya dan juga tekanan air yang sangat rendah di
rumah-rumah panjang berhampiran dengan kawasan Sibu Jaya. Isu ini sudah lama
berlaku dan saya ingin meminta Kementerian Pembangunan Luar Bandar untuk
meneliti isu ini dan mencari penyelesaian dengan secepat mungkin. Saya minta
kementerian untuk memberi penjelasan apakah yang telah dilakukan oleh Kerajaan
Persekutuan dan juga Kerajaan Sarawak dalam mengatasi masalah ini?

Baru-baru ini — setiap kali kita tidak ada air di kawasan Sibu dan juga Lanang.
Jadi, saya ingin tahu apakah langkah yang telah diambil oleh kerajaan untuk
mengatasi masalah air di kawasan Sibu dan Lanang? Itu sahaja daripada saya. Saya

menyokong Titah Diraja Tuanku di Dewan ini. Terima kasih.

[Tuan Yang di-Pertua mempengerusikan Mesyuarat]
