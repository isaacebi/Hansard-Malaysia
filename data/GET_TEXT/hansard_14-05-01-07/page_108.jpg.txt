DR. 9.3.2022 102

Semoga dengan pindaan perlembagaan ini akan melakarkan beberapa
persetujuan berkenaan perkara-perkara tuntutan dan hak Kerajaan Negeri Sarawak
di dalam Perjanjian MA63. la akan dapat dimeterai dan dilaksanakan tidak lama lagi.
Saya berharap persetujuan ini akan dapat dicapai melalui mesyuarat dan
perbincangan yang telah, yang sedang dan yang akan dilakukan oleh kedua-dua
pihak dengan menghayati roh dan semangat Perjanjian MA63.

Isu Pan Borneo. Tuan Yang di-Pertua, Seri Paduka Baginda Tuanku dalam
Titah Baginda juga menyentuh tentang betapa pentingnya _ infrastruktur
pengangkutan dalam sesebuah pembangunan. Baginda bertitah bahawa Sabah-
Sarawak Link Road serta Lebuhraya Pan Borneo, Sabah dan Sarawak mampu
memacu pembangunan wilayah serta pertumbuhan ekonomi setempat.

Dalam masa yang sama pembangunan infrastruktur di Sarawak hendaklah
dipercepatkan supaya dapat menjadi pusat pertubuhan ekonomi baharu sebagai
persediaan atau seiring dengan perpindahan ibu kota negara Indonesia ke wilayah
Kalimantan pada tahun 2025 nanti. Infrastruktur Sarawak juga harus bersedia untuk
menerima kesan limpahan daripada pertumbuhan ekonomi yang dijangka pesat di
negara jiran itu nanti. Oleh itu, Kementerian Kerja Raya haruslah memastikan
bahawa kerja-kerja pembinaan Pan Borneo dan SSLR terus berjalan lancar dan
dipercepatkan supaya pembangunan di Sarawak dan Sabah tidak ketinggalan.

Isu infrastruktur di Tanjong Manis. Tuan Yang di-Pertua, begitulah juga yang
diharapkan dengan pembangunan infrastruktur di kawasan Parlimen Tanjong Manis
seperti yang saya selalu sebutkan dalam perbahasan saya yang lepas, kami di
Parlimen Tanjong Manis tidak pernah meminta bulan dan bintang. Apa yang kami
mahukan hanyalah kemudahan asas yang sangat-sangat diperlukan demi
keselesaan dan kesejahteraan kehidupan rakyat di kawasan ini supaya kehidupan
kami setaraf dan sama maju dengan kawasan-kawasan yang lain di negara ini. Bak
kata pepatah, “berdiri sama tinggi, duduk sama rendah”.

Kita akui infrastruktur pengangkutan adalah salah satu daripada keperluan
asas yang mesti ada untuk kelangsungan hidup yang selesa dan kemajuan ekonomi
masyarakat. Dalam kawasan yang meliputi lembangan hilir Sungai Rajang, masih
banyak pembinaan jalan dan jambatan di perlukan untuk menghubungkan
penempatan yang dipisahkan oleh muara sungai. Rangkaian jalan dan jambatan
sememangnya sudah ada atau sedang dalam pembinaan tetapi masih banyak lagi
yang diperlukan kerana keperluan kawasannya yang luas dan taburan kampung
serta rumah panjang yang berselerak di kawasan ini.

Kawasan yang mengagihkan pembinaan jalan adalah seperti di Paloh,
Berangan, Kedang, Stalun, Mupong, Bukit Kinyau dan Muara Payang kerana

kawasan-kawasan ini perlu dihubungkan dengan jaringan Lebuhraya Pan Borneo
