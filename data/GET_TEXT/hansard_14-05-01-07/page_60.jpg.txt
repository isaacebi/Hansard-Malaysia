DR. 9.3.2022 54

carbon credit ini. Saya harapkan Yang Berhormat Keningau memberikan pandangan
bahawa— adakah Yang Berhormat Keningau berpandangan bahawa Kerajaan
Persekutuan dalam proses menggubal undang-undang untuk carbon credit untuk
seluruh Malaysia ini harus engagement dengan Negeri Sabah dan kalau boleh ini
seharusnya diletakkan di bawah bidang kuasa kerajaan negeri.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kota Kota Kinabalu. Sila, Yang Berhormat Keningau.

Datuk Seri Panglima Dr. Gapari bin Katingan @ Geofrey Kitingan
[Keningau]: Terima kasih. Oleh sebab ini kes ada kes di mahkamah, saya tidak
boleh menjawab isu ini. Nanti sub judice pula. Terima kasih.

01240
Tuan Yang di-Pertua: Terima kasih. Seterusnya saya ingin menjemput

Yang Berhormat Lanang.

12.40 tgh.

Puan Alice Lau Kiong Yieng [Lanang]: Terima kasih Tuan Yang di-Pertua
kerana memberi peluang kepada Lanang untuk mengambil peluang dalam
perbahasan Usul Menjunjung Kasih Kebawah Duli Yang Maha Mulia Seri Paduka
Baginda Yang di-Pertuan Agong atas titah Tuanku di Dewan ini.

Tuan Yang di-Pertua, seperti yang diketahui, Ketua Wilayah di Sarawak tidak
digelar sebagai Ketua Menteri lagi tetapi Premier Sarawak mulai 1 Mac 2022.
Adakah Kerajaan Persekutuan akan menyusulkan rang undang-undang baharu
pindaan Perlembagaan Persekutuan di dalam Perkara 160 untuk menambah dan
menguatkuasakan takrifan ‘Premier ‘arawak' sebagai gelaran mewakili Ketua
Wilayah Sarawak. Jika ya, bilakah ia akan diusulkan memandangkan Wilayah
Sarawak sudah mula menggunakan gelaran tersebut sejak 1 Mac 2022 ini?

Saya mengingatkan Kerajaan Persekutuan bahawa tanpa_ Pindaan
Perlembagaan Persekutuan, gelaran ‘Premier’ tidak membawa maksud sebenar
kepada mana-mana pihak tetapi hanya syok sendiri oleh Premier Sarawak sendiri.
Jangan beliau hanya dikenali sebagai Premier di Sarawak, tetapi melangkah keluar,
beliau hanya Ketua Menteri sama seperti ketua negeri-negeri yang lain.

Paling penting, adakah gelaran Premier Sarawak ini di Malaysia akan
mempercepatkan proses pengembalian hak-hak dan kuasa Sarawak kepada anak
Sarawak. Saya menyeru Kerajaan Persekutuan supaya mempercepatkan
pengembalian hak autonomi kepada Wilayah Sarawak sekurang-kurangnya hak
pendidikan dan kesihatan. Mereka dapat melakukan langkah pertama dengan
meminda perlembagaan dan memasukkan kesihatan dan pendidikan sebagai

tanggungjawab bersama antara Persekutuan dan Wilayah.
