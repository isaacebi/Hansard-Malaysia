DR. 9.3.2022 88

01420

Daripada jumlah tersebut, 44 unit rumah terlibat dengan bina baru. Manakala
894 unit terlibat dengan baik pulih. Daripada jumlah tersebut, kawasan Lembah
Pantai mempunyai 259 unit terlibat untuk baik pulih. Daripada jumlah 259 unit
tersebut, 224 unit untuk unit terlibat untuk kerosakan yang nilainya di bawah
RM5,000. Di mana pembaikan ini diuruskan oleh ICU, Tuan Yang di-Pertua.
Manakala 35 unit terlibat untuk kerja-kerja pembaikan yang nilainya antara RM5,000
hingga RM15,000. Kementerian Perumahan dan_ Kerajaan Tempatan
bertanggungjawab dan melalui agensi pelaksana iaitu PRIMA dalam proses
pelantikan kontraktor untuk melaksanakan kerja pembaikan kepada 35 unit rumah
yang terlibat. Terima kasih Tuan Yang di-Pertua, saya ingat itu sahaja ya.

Tuan Ahmad Fahmi bin Mohamed Fadzil [Lembah Pantai]: Yang
Berhormat Menteri. Minta Lembah Pantai.

Dato’ Sri Dr. Haji Ismail bin Abd Muttalib: Sila Yang Berhormat Lembah
Pantai.

Tuan Ahmad Fahmi bin Mohamed Fadzil [Lembah Pantai]: [Menunjuk ke
arah Yang Berhormat Puchong]

Tuan Gobind Singh Deo [Puchong]: Terima kasih Tuan Yang di-Pertua.
Yang Berhormat sebut berkenaan dengan apa yang akan dilaksanakan setakat
pembersihan dan sebagainya. Yang Berhormat, soalan yang kita bawa di dalam
Dewan ini adalah mudah untuk kita faham. Pertamanya, saya rasa semua setuju,
Menteri terdahulu juga membuat penekanan bahawa apa yang kita lihat hari ini ialah
cuaca yang cukup berbeza daripada dulu. Kita ada hujan yang turun cukup lebat.

Jadi, banjir yang kita linhat beberapa hari yang lalu itu ialah hasil daripada
hujan yang lebat. Itu ialah satu perkara yang biasa. la akan berlaku dan berulang.
Jadi, soalan di dalam Dewan ini adalah, adakah sistem perparitan yang kita ada,
yang sedia ada itu sesuai untuk kita ini hendak menangani masalah ini?

Kalau kita lihat pada apa yang berlaku, sudah tentu ada masalah. Jadi, di
situlah / think all of us, kita hendak dengar. Apakah tindakan kerajaan, cadangan
kerajaan supaya kita boleh pastikan bahawa kita ada sistem pengairan, saliran
perparitan dan sebagainya yang dapat menangani masalah banjir yang kita lihat
akibat daripada hujan yang sangat lebat yang kita lihat hari ini? Itu soalan daripada
kita. Terima kasih Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat bertanya. Sebenarnya saya terima soalan
Yang Berhormat tetapi soalan itu wajar dijawab oleh Kementerian Alam Sekitar dan
Air dan juga NADMA sendiri di bawah Jabatan Perdana Menteri. Insya-Allah NADMA

akan jawab.
