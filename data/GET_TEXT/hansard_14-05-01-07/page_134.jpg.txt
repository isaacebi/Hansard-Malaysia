DR. 9.3.2022 128

Hendak cari kerja pun tidak dapat. Ini kerana employer dia tanya you ada bank
akaun? Tidak ada bank akaun saya tidak mahu bayar. Saya tidak mahu employ you.

So, adakah beliau itu seseorang budak, oleh sebab dia ignorant. Dia ignorant,
dia tidak tahu, kena tipu dan di mangsa lagi oleh sistem itu. Di mana sekarang dia
langsung tidak ada bank akaun. Ini kes berlaku 2019. Sampai sekarang dua tahun
sudah. Akan tetapi, tidak ada apa-apa tindakan lanjutan yang diambil oleh PDRM
semasa dia disengsarakan.

Timbalan Yang di-Pertua [Dato’ Mohd Rashid Hasnon]: Okey, Yang
Berhormat masa sudah tamat Yang Berhormat.

Tuan Chong Chieng Jen [Stampin]: Another case, satu kes Yii Ming Chuo.
IC nombor 800519-13-5063. Itu juga seorang remaja pun tipu melalui Facebook dan
sekarang dia pun akaunnya semuanya ditutup. Dia hendak pandu e-hailing, hendak
pandu untuk Grab cari makan pun tidak dapat. So, saya haraplah pihak Yang
Berhormat Menteri Dalam Negeri ambillah perhatian terhadap itu dan janganlah sia-
sia menyenarai hitam sesiapa yang disyaki dan juga Bank Negara Malaysia jangan
sia-sia senarai hitam sesiapa itu. Ini kerana kesusahan, kesengsaraan yang akan
dihadapi akibat daripada senarai hitam itu amatlah besar dan kita tidak mahu
menghukum orang sepanjang umur. Itulah hukuman sepanjang umur tanpa bicara.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Seterusnya, saya

menjemput Yang Berhormat Cameron Highlands.

4.22 ptg.

Dato’ Ramli bin Dato’ Mohd Nor [Cameron Highlands]: Bismillahi
Rahmani Rahim. Assalamualaikum warahmatullahi wabarakatuh dan salam
sejahtera. Terima kasih Tuan Yang di-Pertua kerana membenarkan saya terlibat
dalam perbahasan ini. Pertama sekali, saya ingin menjunjung kasih Titah Seri
Paduka Baginda Yang di-Pertuan Agong sewaktu pembukaan sidang Parlimen
Penggal Kelima, Mesyuarat Pertama sesi Parlimen Keempat Belas.

Dalam Titah Tuanku ada menyebut Orang Asli. Untuk makluman Dewan,
Orang Asli adalah satu rakyat yang khusus disebut dalam Perlembagaan. Kalau kita
lihat di dalam Perkara 8 iaitu kalau kita lihat Perkara 8 adalah kesamarataan kepada
masyarakat di setiap masyarakat di Malaysia. Walau bagaimanapun, Orang Asli
diletak dalam kedudukan istimewa menyebut dalam Perkara 8(5)(c) walaupun yang
lain boleh disamaratakan tetapi Orang Asli diberi keutamaan dalam berbagai-bagai
aspek kesejahteraan hidup mereka, dalam perkhidmatan awam mesti ada
sebahagian daripada mereka. Jadi, apa yang saya hendak ada sebut di sini ialah

keistimewaan Orang Asli.
