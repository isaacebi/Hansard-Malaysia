DR. 9.3.2022 3

Datuk Haji Hasanuddin bin Mohd Yunus [Hulu Langat]: Terima kasih ya
Tuan Yang di-Pertua dan juga Yang Berhormat Timbalan Menteri. Saya tertarik
dengan soalan Yang Berhormat Kuala Nerus tadi. Dia ada menyebut fasal cukai
pendapatan kepada pekerja-pekerja asing dan saya merujuk kepada Yang
Berhormat Menteri Kewangan ketika Belanjawan 2022 mengatakan bahawa
kerajaan akan mengenakan cukai terhadap pendapatan pekerja asing yang diterima
di Malaysia. Sejauh manakah perkembangan ini? Berapakah jangkaan pendapatan
hasil tersebut yang akan kita kumpul di bawah kumpulan wang yang disatukan pada
tahun 2022 ini? Terima kasih.

Tuan Haji Yamani Hafez bin Musa: Terima kasih atas soalan susulan
daripada Yang Berhormat Hulu Langat. Kita belum lagi, saya tidak mempunyai data
untuk mencukai pekerja-pekerja asing. Akan tetapi apa yang boleh saya kongsi di
sini, remitan wang itu kita, ejen-ejen ini ataupun mereka yang dilesenkan oleh Bank
Negara Malaysia, mereka ada mengenakan fi lah. la mengikut, ia ada mempunyai
skala-skala tertentu untuk caj fi tetapi kita belum lagi ada data. Saya mungkin akan
jawab secara bertulis tentang pendirian kerajaan terutama sekali MOF tentang cukai
ke atas warga asing. Terima kasih.

Tuan Yang di-Pertua: Terima kasih. Seterusnya saya menjemput Yang
Berhormat Tuan Loke Siew Fook.

01010

2. Tuan Loke Siew Fook [Seremban] minta Menteri Pengangkutan
menyatakan bilakah sistem “e-testing” dapat dilaksanakan sepenuhnya untuk semua
proses ujian lesen memandu oleh Jabatan Pengangkutan Jalan dan syarikat
pembekal teknologi manakah yang telah dipilin untuk melaksanakan sistem tersebut.

Timbalan Menteri Pengangkutan [Dato’ Henry Sum Agong]: Terima kasih
Tuan Yang di-Pertua dan terima kasih kepada Yang Berhormat Tuan Loke Siew Fook
atas soalan nombor 2. Tuan Yang di-Pertua, Kementerian Pengangkutan Malaysia
melalui Jabatan Pengangkutan Jalan Malaysia telah menubuhkan Jawatankuasa
Teknikal Projek E-Testing bagi memastikan pelaksanaan sistem e-testing yang bakal
digunakan adalah menepati dan mematuhi peruntukan undang-undang yang berkuat
kuasa kelak.

Pada masa ini, pihak JPJ sedang melaksanakan proses pembuktian konsep
(proof of concept) ke atas sistem berkenaan. Sebanyak empat buah syarikat telah
memohon dan diberikan kelulusan untuk menjalankan aktiviti POC terbabit. Pada
ketika ini jawatankuasa teknikal sedang dalam proses penilaian ke atas sistem yang

dibangunkan oleh syarikat-syarikat tersebut. Laporan penilaian POC tersebut
