DR. 9.3.2022 123

meningkatkan permintaan kepada pembelian rumah, sewa rumah dan lain-lain yang
sekali gus meningkatkan pendapatan penduduk warga Setiu.

Tuan Yang di-Pertua, berdasarkan analisis oleh pakar-pakar ekonomi,
peningkatan harga barang akan terus meningkat untuk dua bulan yang akan datang.
Berdasarkan banyak faktor antara disebabkan peningkatan permintaan_hasil
daripada pemulihan ekonomi negara. Begitu juga dengan cuaca dan bencana alam
baru-baru ini yang menyebabkan hasil tanaman musnah sedangkan permintaan
tinggi. Contohnya, sektor pemakanan rugi sehingga RM67.72 juta termasuk
penternak, pesawah dan peladang.
=1600

Setelah sekian lama PKP, rakyat mula bebas untuk mendapatkan keperluan
harian. Malahan, kebanyakan sektor mengalami peningkatan permintaan secara
mendadak, seterusnya membawa kepada peningkatan kadar inflasi. Peningkatan
inflasi bukan hanya berlaku di Malaysia, namun ia fenomena global yang turut dialami
oleh kebanyakan negara lain di seluruh dunia. Bahkan di Amerika Syarikat turut
mengalami kadar inflasi yang tertinggi dalam tempoh 40 tahun.

Ketika negara beralih kepada fasa endemik, kebanyakan rakyat masih dalam
fasa memperbaiki ekonomi keluarga. Rakyat sedang bangkit untuk memulakan
kehidupan baharu. Peningkatan harga barang amat membebankan, malah ia
automatik akan menghakis kuasa beli pengguna lebih-lebih lagi pengguna luar
bandar seperti rakyat Setiu. Oleh itu, bagi menghadapi cabaran semasa, kerajaan
dicadangkan untuk mengekang inflasi dengan menyuntik dana tambahan melalui
subsidi terutama subsidi bagi bahan api.

Kementerian juga perlu memfokuskan kepada pengeluaran produk hasil
ladang. Contohnya bawang tidak perlu lagi bergantung kepada negara India. Begitu
juga cili, tidak perlu lagi bergantung kepada cili import. Kerajaan juga perlu kepada
memfokuskan kepada pengeluaran produk pasaran domestik. Tidak dinafikan
kerajaan juga telah menyalurkan banyak bantuan untuk petani contohnya penguasa
agromakanan yang terlibat dengan bencana. Bantuan tersebut mencecah RM100
juta.

Oleh itu, kerajaan seharusnya memastikan bantuan tersebut benar-benar
sampai terutama kepada penduduk luar bandar. Oleh itu, kerajaan seharusnya
memastikan bantuan tersebut benar-benar sampai terutama penduduk luar bandar
yang kebanyakannya tidak tahu inisiatif yang kerajaan sedia, malah masih ada isi
borang pun tidak tahu. Kerajaan seharusnya menggerakkan agensi kerajaan untuk
lebih banyak turun padang dan turun ke lapangan bagi memastikan lebih banyak

golongan sasar menerima manfaat tersebut.
