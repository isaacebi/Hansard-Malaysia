DR. 9.3.2022 143

Selain itu, skim kad warga asing ini dilihat tidak akan menangani isu ribuan
orang tanpa kerakyatan atau tanpa negara di Sabah. Ramai anak di Sabah kekal
tidak berwarganegara dan kebanyakannya adalah ibu bapa mereka tidak mendaftar
perkahwinan mereka dengan betul apabila mereka dilahirkan di Malaysia. Sekiranya
kerajaan tidak bersedia untuk memperakui golongan anak-anak ini, maka kerajaan
perlu tampil dengan alternatif untuk mengatasi isu yang lama menyusul ini.

Tuan Yang di-Pertua, ekonomi Sabah telah terkesan dengan sangat teruk
oleh pandemik dengan Keluaran Dalam Negeri Kasar (KDNK) susut secara merosot
dengan besar-besaran iaitu 9.5 peratus pada tahun 2020. Justeru, kami memerlukan
rancangan khas daripada kerajaan untuk membangkitkan semula ekonomi negeri.
Seperti yang telah saya bahaskan pada sesi Parlimen bulan Ogos tahun lepas, saya
perlu sekali lagi menekankan bahawa Sandakan sangat bertuah dikurniakan
pelbagai sumber semula jadi dan terletak di lokasi yang sangat strategik iaitu di
tengah-tengah wilayah BIMP-EAGA.

Dengan mewujudkan satu zon perindustrian bebas di Sandakan, ia boleh
menjadi pusat pertumbuhan utama di Pantai Timur Sabah dengan memainkan
peranan dalam perdagangan dan logistik melalui laut dan udara untuk membantu
pemacu pembangunan aktiviti hiliran, minyak sawit dan industri lain. Seterusnya,
dengan projek pemanjangan landasan Lapangan Terbang Sandakan baru-baru ini,
ia dapat menampung pesawat yang lebih besar. Ini juga merupakan masa yang tepat
dan emas untuk menjadikan Lapangan Terbang Sandakan Antarabangsa yang
kedua bagi negeri Sabah bagi meningkatkan kedudukan Sabah sebagai hab wilayah
BIMP-EAGA.

Saya yakin dengan Zon Perindustrian Bebas dan Lapangan Terbang
Antarabangsa untuk Sandakan ini akan menjadi satu rangsangan yang amat
diperlukan untuk Sabah pulih daripada kesan buruk pandemik. Dengan rancangan
pemulihan ekonomi Sabah, barulah kita dapat mencipta lebih banyak peluang
pekerjaan untuk para belia saya di Sabah. Kebanyakan mereka tidak dapat mencari
pekerjaan di Sabah dan telah sekarang menetap di Semenanjung Malaysia. Kerja-
kerja sambilan seperti Grab rider ataupun Foodpanda merupakan pekerjaan yang
bersesuaian sebagai kerja sambilan, to earn extra income dengan izin.

Apa yang kami perlukan adalah industrial trained worker dengan izin. Salah
satu pekerjaan yang amat diperlukan di Sabah terutamanya di Sandakan adalah
seperti tukang membaiki enjin besar seperti backhoe dan seterusnya. Dengan lebih
banyak skilled worker dengan izin, barulah Sabah dapat meningkatkan standard of
living. Kita mesti menggunakan tenaga daripada para belia kita di Sabah supaya
mereka dapat di-upskill, upgrade supaya mereka tidak hanya menjana pendapatan

yang basic sahaja.
