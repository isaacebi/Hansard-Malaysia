DR. 9.3.2022 84

01410

Jadi, saya minta Menteri tolong bagi bajet yang lebih besar kepada DBKL dan
bagi tenaga kerja yang lebih untuk pastikan tanah runtuh ini dapat kita kendalikan
dengan secepat mungkin.

Kedua, adalah masalah /oca/ plan yang telah diwartakan di DBKL, di Kuala
Lumpur. Bila kita ada kes seperti ini di mana air hujan terlalu banyak, kes banjir kilat.
Saya minta DBKL hormati /oca/ plan yang telah pun diwartakan. Kalau ada
permohonan yang datang kepada DBKL buat masa sekarang, sementara kita
menunggu kajian 12 bulan semua itu, jangan layan sebarang permohonan yang tidak
selaras dengan /ocal plan. |tu sahaja. Terima kasih.

Tuan Yang di-Pertua: Terima kasih.

Dato’ Seri Dr. Shahidan bin Kassim: Nombor satu. Ya.

Puan Teresa Kok [Seputeh]: Mungkin jawab sekalilah. Tuan Yang di-
Pertua, sebenarnya saya— kami tadi dengar semuanya laporan daripada Menteri
sama ada dia pergi ke PPS dan sebagainya. Saya rasa bagi penduduk Kuala
Lumpur, mereka hendak tahu adakah Kementerian Wilayah Persekutuan, Menteri
dan DBKL sudah insaf. Tidak boleh luluskan projek dengan density yang tinggi tanpa
lihat masalah perparitan dan juga trafik dan sama ada sudah insaf supaya jangan
ikut apa yang pernah dilakukan oleh Yang Berhormat Putrajaya semasa dia jadi
Menteri Wilayah Persekutuan, lulus semua projek sahaja tanpa hirau akibat.
Sekarang kita melihat masalah banjir, kesesakan trafik dan sebagainya.

Jadi semua ini, saya tidak dengar, hanya dengar semua ini laporan sahaja.
Apakah pandangan Yang Berhormat Menteri? What is a way forward tentang isu
seperti yang dibangkitkan oleh Yang Berhormat Segambut tadi?

Tuan Yang di-Pertua: Ringkas Yang Berhormat.

Dato’ Seri Dr. Shahidan bin Kassim: Pertama sekali, saya hendak ucapkan
terima kasih kepada Yang Berhormat yang berucap dan saya bersetuju bahawa bila
kita menghadapi bencana ini, tidak ada pendekatan yang berdasarkan parti dan
sebagainya. Itu sebab kita mengalu-alukan semua Yang Berhormat di Kuala Lumpur
supaya sentiasa membantu dan membuat cadangan yang baik dari semasa ke
semasa.

Sehingga kini, saya ingat tidak ada cadangan-cadangan yang ditolak begitu
sahaja. Kita mempertimbangkan dengan baik dan dahsyat ya. Terima kasih. Malah
apabila Yang Berhormat Seputeh tanya sebab di mana Menteri, sebenarnya saya
tengok daripada telefon. Saya hampir pusing balik untuk jumpa Yang Berhormat
tetapi walau bagaimanapun saya utamakan rakyat dahulu ya, Yang Berhormat.

Kedua ialah apa yang telah ditimbulkan oleh Yang Berhormat Segambut.

Pertama, berhubung dengan kajian yang sekarang ini kita banyak serah kepada
