DR. 9.3.2022 138

ini menjadi lebih kritikal apabila wujudnya jangkaan kenaikan harga barangan antara
30 hingga 200 peratus menjelang tahun hadapan. Saya memahami bahawa situasi
ini terjadi disebabkan berlakunya kenaikan kos pada pelbagai peringkat dan akhirnya
kos tersebut terpaksa ditanggung oleh pengguna iaitu rakyat. Saya melihat
kebanyakan inisiatif yang dilaksanakan kerajaan khususnya untuk barangan
keperluan asas bakal berakhir bulan ini ataupun sudah berakhir pada Februari yang
lepas sedangkan jangkaan kenaikan harga sehingga 200 peratus menjelang tahun
hadapan.

Justeru, saya berpendapat inisiatif-inisiatif seperti Skim Harga Minimum
Keluarga Malaysia, Program Jualan Harga Keluarga Malaysia dan_lain-lain
mekanisme kawalan harga perlu diteruskan sehingga harga barangan kembali stabil
di pasaran. Dalam apa juga situasi sekalipun pengguna atau rakyat tidak seharusnya
menjadi mangsa keadaan dan kesusahan rakyat perlu diberi keutamaan.

Tuan Yang di-Pertua, saya ingin menyentuh sedikit berkaitan dengan
Program Jualan Keluarga Malaysia (PUKM) yang mendapat sambutan positif dan
memberangsangkan dalam kalangan rakyat Malaysia terutama golongan yang
terkesan dengan kos sara hidup pada hari ini. Saya terbaca satu laporan dari Jabatan
Penerangan Malaysia bahawa PJKM telah mencatatkan jumlah jualan lebih daripada
RM29.38 juta di 952 buah lokasi dalam 220 Parlimen di seluruh negara sejak
Disember tahun lalu.

Saya berharap agar program ataupun kempen yang seumpama ini terus
dilaksanakan sebagai satu agenda tetap dalam kerajaan kerana ia bukan sahaja
mendapat manfaat kepada golongan sasar tetapi juga membantu dalam
merancakkan ekonomi negara kita. Saya menyambut baik usaha_ kerajaan
memperluaskan Program Jualan Keluarga Malaysia dan saya mengharapkan ia
dapat diperluaskan ke kawasan dalam Dewan Undangan Negeri ataupun DUN-DUN
di kawasan Parlimen yang terbabit.

Seterusnya Tuan Yang di-Pertua, saya juga ingin membangkitkan isu silibus
sekolah rendah yang terlalu tinggi arasnya selain tidak selaras dengan tahap
pemikiran murid-murid sekolah rendah terutamanya murid tahun satu. Sebagai
contoh dalam silibus subjek Bahasa Melayu tahun satu, murid dikehendaki
menyatakan isi tersurat dan isi tersirat yang berdasarkan suatu situasi yang
diberikan.

Walhal masih ramai murid-murid tahun satu yang lemah menguasai
kemahiran membaca, justeru ramai pihak beranggapan bahawa penggubalan silibus
seperti ini kurang realistik dan boleh menyebabkan hilang minat mereka untuk datang
ke sekolah. Oleh itu, kegagalan murid menguasai dengan baik 3M, tiga kemahiran

iaitu membaca, menulis dan mengira ini akan memberi kesan kepada pembelajaran
