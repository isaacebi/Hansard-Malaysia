DR. 9.3.2022 71

negara maju seperti US. So, kalau lah sistem ramalan cuaca yang begitu bagus,
kenapa selalunya kita tidak dapat menyampaikan maklumat terkini kepada rakyat?
Minta pandangan.

Tuan Lim Lip Eng [Kepong]: Ya, satu sistem ramalan dan satu sistem
warning banjir patut diadakan. Oleh sebab itu, saya cadangkan satu pasukan khas
ditubuhkan. Saya masih ingat semasa saya Ahli Parlimen Segambut, pihak DBKL
ada satu sistem ramalan cuaca banjir, warning system di Kampung Kasipillay. Dia
meletakkan satu biji belon. Belon yang tidak boleh naik. Belon yang sudah gagal.
Tidak tahu berapa juta telah dibazirkan. Lagi siapa? Tidak ada? Sekian, terima kasih
Tuan Yang di-Pertua.

Tuan Yang di-Pertua: Terima kasih Yang Berhormat Kepong. Akhir sekali,

Yang Berhormat Cheras. Silakan. Sembilan minit.

1.34 ptg.

Tuan Tan Kok Wai [Cheras]: Terima kasih kepada Tuan Yang di-Pertua.
Saya ingin memberi peringatan atau lebih wajarnya amaran kepada Yang Berhormat
Menteri Wilayah Persekutuan. Ini kerana bencana banjir ini akan menjadi lebih kerap,
lebih besar, lebih meluas dan juga lebih teruk pada masa depan yang sedang
menanti. The disaster is growing.

Tuan Yang di-Pertua, banjir di tengah-tengah pusat bandar Kuala Lumpur
yang merupakan ibu kota Malaysia, selain membawa penderitaan, kesengsaraan
dan kerugian kepada orang ramai, ia juga merupakan satu perkara yang merosakkan
imej negara yang memalukan rakyat jelata. Saya dalam banyak tahun kebelakangan
ini seperti mana yang dititikberatkan oleh Ahli Parlimen Bukit Bintang, kejadian banjir
kilat, banjir besar-besaran di Kuala Lumpur ini adalah tidak berkesudahan. Saya ingin
Menteri perlulah mengaku. Kita tidak boleh mempersalahkan perubahan iklim dan
juga cuaca yang ekstrem. Kita tidak boleh mempersalahkan juga bahawa longkang-
longkang dalam bandar raya tersumbat dengan sampah sarap. Kita juga tidak boleh
mempersalahkan air hujan berlebihan adalah punca dan culprit yang menyebabkan
banjir yang besar semacam apa yang berlaku dalam dua hari kebelakangan ini.

Saya ingin perkatakan di sini bahawa punca dan pesalah adalah utama
adalah pihak berkuasa. Policy maker dan Menteri merupakan pesalah yang
terbesarlah.

Tuan Yang di-Pertua, saya merasakan kerajaan perlu menerima hakikat yang
perubahan iklim telah tiba ke negara kita dan kesan-kesannya akan kekal bersama
kita. Fenomena cuaca ekstrem akan menjadi norma baharu. Tidak menjadi satu
kebetulan apabila kita berhadapan dengan kadar hujan yang luar biasa tingginya

dalam beberapa bulan yang lepas. Rakyat Kuala Lumpur buat sekian lamanya telah
