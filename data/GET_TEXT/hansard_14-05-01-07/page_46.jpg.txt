DR. 9.3.2022 40

Tuan Yang di-Pertua: Yang Berhormat. Cukup-cukup.

Dr. Lee Boon Chye [Gopeng]: Menteri-menteri yang tidak hadir, bagaimana
mereka boleh jawab soalan yang dibangkitkan oleh Ahli Parlimen?

Tuan Yang di-Pertua: Okey, Yang Berhormat. Ya, Tuan Setiausaha.
[Ketawa]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
isu peraturan juga. Isu lain, isu lain. Saya minta maaf, bukan isu Pekan. Saya pun
sudah bosan dengan Pekan. Sudah meluat dengan Pekan. Saya telah masukkan
satu notis di bawah Peraturan Mesyuarat 18 kerana kelmarin saya telah menerima
satu video TikTok mengenai empat pelajar yang belajar di Ukraine. Semuanya gadis
remaja yang menangis dan meminta bantuan Kerajaan Malaysia untuk membawa
mereka balik dari Ukraine.

Dalam video itu, mereka bercakap dalam bahasa Tamil. Saya akan hantar
video itu kepada Tuan Yang di-Pertua. Di mana mereka merayu, menangis dan
mengatakan bahawa mereka tidak ada makanan, sedang berlindung di suatu
tempat. Tidak ada air juga untuk mereka minum dan juga mereka merayu kepada
Kerajaan Malaysia untuk membawa mereka balik ke Malaysia dengan segera.

Jadi, saya cuma risau tentang pelajar-pelajar Malaysia keseluruhannya yang
belajar di Ukraine. Apakah tindakan yang akan diambil oleh kementerian dan
kerajaan untuk membawa mereka dengan selamat? Jadi, saya berpandangan
bahawa perkara ini ialah perkara tertentu, berkenaan kepentingan orang ramai yang
perlu disegerakan. Saya mohon supaya Tuan Yang di-Pertua mempertimbangkan
usul ini, membenarkan perkara ini dibahaskan.

Tuan Yang di-Pertua: Saya difahamkan usul Yang Berhormat diterima oleh
pejabat saya pada pukul 11 pagi tadi lah.

Tuan Sanisvara Nethaji Rayer a/l Rajaji [Jelutong]: Baru pagi tadi saya
masukkan.

Tuan Yang di-Pertua: Biar saya teliti dahulu dan saya akan buat keputusan.
Terima kasih Yang Berhormat.

Tuan Sanisvara Nethaji Rayer a/l Rajaji [Jelutong]: Terima kasih Tuan

Yang di-Pertua.
