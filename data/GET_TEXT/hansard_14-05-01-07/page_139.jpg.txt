DR. 9.3.2022 133

Kendatipun begitu, adakah dengan pengambilan khas ini ia secara langsung
dapat mengatasi isu kekurangan guru dan juga mata pelajaran berkenaan di semua
sekolah di seluruh negara secara keseluruhannya? Tambahan lagi, saya ingin
mendapatkan penjelasan daripada pihak kementerian akan jumlah guru interim
terkini yang telah didaftarkan di seluruh negara. Berapakah jumlah guru interim yang
telah berjaya dalam temu duga dan ditempatkan di sekolah-sekolah kerajaan?

Bagaimana pula dengan guru-guru interim yang tidak berjaya dalam temu
duga? Adakah perkhidmatan mereka akan dihentikan setelah kontrak lantikan
mereka tamat? Apakah tindakan yang boleh diambil oleh pihak kementerian dalam
membantu guru-guru interim yang tercicir ini dalam usaha untuk membuka jalan dan
peluang yang mereka inginkan dalam sektor pendidikan? Apakah pihak kementerian
juga berhasrat untuk mengambil guru interim pada masa akan datang untuk
menampung kekurangan guru di sekolah-sekolah kerajaan?

Tuan Yang di-Pertua, dalam pembentangan belanjawan negara 2022,
Kementerian Pendidikan telah meluluskan bayaran one-off dengan izin, kepada
guru-guru yang terlibat dalam program Pengajaran dan Pembelajaran di Rumah
(PdPR) sebanyak RM100 sebagai insentif. Guru-guru ini telah mengeluarkan wang
dari poket atau saku mereka sendiri untuk membina peralatan-peralatan bantuan
mengajar yang sesuai mengikut program PdPR ini.

Guru-guru ini lebih mengetahui tentang kebolehan serta pencapaian anak-
anak murid mereka. Oleh sebab guru-guru ini yang inovatif, kreatif serta sangat
bertanggungjawab terhadap pencapaian pelajaran anak murid mereka serta
sanggup mengeluarkan wang mereka sendiri demi kemajuan anak murid mereka,
memang wajarlah mereka diberikan insentif ini.

1640

Namun, guru-guru ini belum lagi mendapat wang insentif tersebut dan
penggal persekolahan untuk tahun 2022 akan bermula tidak lama lagi. Saya ingin
mohon kepada Menteri Kanan Pendidikan supaya tunaikanlah janji pemberian
RM100 ini secara one-off iaitu kepada guru-guru yang sangat komited terhadap
tanggungjawab mereka.

Tuan Yang di-Pertua, seterusnya saya ingin membangkitkan isu Program
Perumahan Generasi Baharu FELDA (PGBF). Umum sedia maklum, projek
Perumahan Generasi Baharu FELDA ini telah bermula pada tahun 2013 yang
bertujuan bagi membantu generasi baharu FELDA untuk memiliki rumah mampu
milik yang selesa di samping untuk mengoptimumkan penggunaan tanah kosong di
tanah rancangan.

Saya sedia maklum bahawa pihak FELDA telah merancang untuk

membangunkan sebanyak 8,244 unit rumah di 40 lokasi tanah rancangan FELDA di
