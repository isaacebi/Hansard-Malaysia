DR. 9.3.2022 56

dengan serentak supaya ibu bapa mempunyai pilihan sebelum anak-anak mereka
menerima vaksin COVID-19?

Bagi kanak-kanak yang telah menerima dos pertama Pfizer, sekiranya ibu
bapa kanak-kanak tersebut berasa kurang yakin atau tidak bersetuju untuk
memberikan vaksin Pfizer, adakah mereka diberi peluang untuk memilih Sinovac
sebagai dos kedua kepada anak-anak mereka? Selain itu, saya juga ingin tanya
sama ada Kerajaan Persekutuan akan memberi keutamaan atau prioriti kepada
Sarawak untuk mendapatkan bekalan pil antiviral Paxlovid keluaran Pfizer bagi
rawatan COVID-19. Adakah pil tersebut juga sesuai digunakan untuk rawatan
COVID-19 bagi kanak-kanak?

Tuan Yang di-Pertua, saya memahami ibu bapa berkemungkinan cenderung
untuk mengambil pendekatan tunggu dan lihat kerana beberapa faktor seperti
keselamatan dan keberkesanan vaksin dalam kalangan anak mereka.

Justeru, saya menyeru kerajaan supaya memberi lebih banyak maklumat
terbaik dan terkini berhubung program vaksinasi dan juga memaparkan data atau
statistik yang konkrit bagi memberi keyakinan kepada ibu bapa supaya mendaftarkan
anak mereka untuk mendapatkan vaksin COVID-19.

Tuan Yang di-Pertua, saya ingin bangkitkan ujian test kit yang dijual di
pasaran. Sudah terdapat banyak kes yang dilaporkan fake negative atau fake
positive. Kalau fake positive sekurang-kurangnya penguji boleh kuarantin sendiri di
rumah. Akan tetapi kalau fake negative, penguji tidak akan menjalankan kuarantin
dan masih ke sana dan ke sini. Ini mungkin akan menyebarkan virus COVID-19
kepada orang lain.

Oleh itu, saya ingin tahu apakah langkah-langkah yang telah dan akan
diambil oleh kerajaan untuk memastikan test kit yang digunakan memberi keputusan
yang lebih tepat dan jualan test kit di pasaran tidak membekalkan tests kit parallel
import atau tests kit yang tidak mendapat kelulusan daripada KKM.

Tuan Yang di-Pertua, saya telah menerima banyak aduan daripada guru-guru
interim bahasa Inggeris lantikan 2019 mengenai sebelum ini Suruhanjaya
Perkhidmatan Pendidikan (SPP) telah mengumumkan bahawa golongan mereka
akan ditemu duga pada bulan Mac sebagai langkah dilantik sebagai guru tetap
sekolah kerajaan.

Akan tetapi, sejak kebelakangan ini, kebanyakan dalam kalangan mereka
terkejut dan berasa sangat kecewa kerana SPP telah menolak temu duga tersebut
melalui satu emel hanya kerana mereka tidak memenuhi peperiksaan CEFR C1
(MUET Band 5). Saya dimaklumkan bahawa, SPP wujud double standard dalam hal
ini kerana peperiksaan CEFR C1 (MUET Band 5) ini tidak digunakan sebagai
