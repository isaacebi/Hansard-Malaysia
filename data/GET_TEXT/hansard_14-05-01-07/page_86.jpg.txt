DR. 9.3.2022 80

Dato’ Seri Dr. Shahidan bin Kassim: Kita meletakkan pemikiran bahawa
kita berpindah sebelum banjir.

Tuan Ahmad Fahmi bin Mohamed Fadzil [Lembah Pantai]: Tidak, tidak.
Yang Berhormat Menteri.

Dato’ Seri Dr. Shahidan bin Kassim: Itu yang kita hendak katakan...

Tuan Ahmad Fahmi bin Mohamed Fadzil [Lembah Pantai]: Saya hendak
maklumkan ada satu kawasan ...

Dato’ Seri Dr. Shahidan bin Kassim: Okey, untuk makluman...

Tuan Ahmad Fahmi bin Mohamed Fadzil [Lembah Pantai]: Yang
Berhormat Menteri, maaf. Tidak benar di Seputeh tidak ada berlaku pemindahan. Di
kawasan Kampung Petaling Bahagia iaitu kampung Pegawai Tugas-tugas Khas
Yang Berhormat Menteri, Datuk Ramlan Askolani, kampung beliau di situ telah
berlaku dua kali banjir. Pertama 18 Disember dan kedua yang baru-baru ini. Mereka
terpaksa dipindahkan ke Masjid Abdul Rahman Bin Auf.

Kawasan ini dulu Lembah Pantai dipindahkan ke Seputeh. Akan tetapi, saya
linhat dua kali berlaku, dua kali tidak ada PPS di situ. Mungkin Yang Berhormat
Menteri boleh panjangkan agar diaktifkan Sekolah Kebangsaan Dharma sebagai
PPS untuk bantu Yang Berhormat Seputeh. Terima kasih.

Dato’ Seri Dr. Shahidan bin Kassim: Ya, yang ini tidak ada masalah Yang
Berhormat. Ini adalah kali pertama yang kerajaan buat. Saya sendiri semasa saya
pegang NADMA dulu saya tidak dapat buat benda ini iaitu apabila mereka berpindah
kita bagi RM500, apabila tidak berpindah kita bagi RM250. Akan tetapi, sekarang ini
Yang Amat Berhormat kata berpindah ataupun tidak berpindah dibagi RM1,000. Ini
adalah cukup luar biasa. Sepatutnya ada ucapan-ucapan terima kasih kepada Yang
Amat Berhormat Perdana Menteri yang telah melakukan kerja-kerja yang dahsyat
ini.

Berhubung dengan perpindahan di masjid, oleh sebab mereka terlibat dalam
banjir mereka dikira sebagai mangsa banjir. Untuk sesetengah tempat yang mereka
berpindah di tempat yang tidak diwartakan sebagai pusat banjir tetapi maklum pada
kita, kita akan ambil tindakan. Dalam kes ini Yang Berhormat yang melibatkan
pegawai pejabat Menteri, sudah pasti ia telah direkodkan sebagai pusat banjir
sementara dan belum kita buat pendaftaran...

Tuan Ahmad Fahmi bin Mohamed Fadzil [Lembah Pantai]: Ya, cuma
sudah dua kali berlaku tidak ada apa-apa, belum ada PPS.

Dato’ Seri Dr. Shahidan bin Kassim: Sebab orang berpindah ini, orang yang
berpindah ini Yang Berhormat dia ada dua cara. Satu, betul-betul dia pindah...

Tuan Ahmad Fahmi bin Mohamed Fadzil [Lembah Pantai]: Dua kali, itu

kampung pegawai Yang Berhormat Menteri. Kampung dia, dia membesar di situ
