DR. 9.3.2022 130

dalam kawasan Orang Asli di kawasan Parlimen Gua Musang ini akan dilaksanakan
dan dijangka bila akan siap?

Kita lihat pada masyarakat Orang Asli, mereka menghadapi bermacam-
macam-macam masalah. Pertama, saya ingin menarik kepada isu permasalahan
tanah. Ingin saya memohon kepada Yang Berhormat Menteri untuk menjelaskan
berapa perkampungan Orang Asli yang telah diwartakan dan berapa lagi belum
diwartakan dan dijangka bila benda ini boleh dilaksanakan? Saya berharap ia dapat
dilaksanakan dalam tempoh RMKe-12 ini.

Jalan penyelesaian untuk masalah tanah Orang Asli ini ada. la melibatkan
pindaan kepada beberapa undang-undang utama. Ingin saya bangkitkan di sini,
untuk menyelesaikan masalah tanah masyarakat Orang Asli pertama perlu dipinda
Perlembagaan. Tanggungjawab Persekutuan — Orang Asli diletak di bawah
tanggungjawab Persekutuan. Tanah diletakkan di bawah tanggungjawab negeri. Apa
ketikanya boleh atau tidak dan saya percaya boleh dengan kerjasama Abhli-ahli
Parlimen yang berada di dalam Dewan ini kita pinda dan letakkan masyarakat Orang
Asli ini di dalam Concurrent List iaitu list bersama. Itu satu jalan. Ini kerana ia boleh
mengaitkan juga isu-isu tanah yang dapat diselesaikan.

Kedua, pindaan kepada Kanun Tanah Negara dengan mengiktiraf wujudnya
tanah adat Orang Asli yang berpatutan. Dengan yang sedemikian, negeri-negeri pun
dapat juga melaksanakan satu enakmen berkaitan tanah-tanah Orang Asli. Selain
itu, Akta Orang Asli juga perlu dipinda dengan memperkukuhkan dari perspektif
pemilikan tanah dan sebagainya.

1630

Kedua, selanjutnya isu kesihatan masyarakat Orang Asli. Satu ketika dahulu
berkaitan perubatan dan sebagainya diletak di bawah JAKOA dan ada hospital
khusus untuk Orang Asli. Dasar kerajaan telah memindahkan hospital ini diletak
dalam pertanggungjawaban Kementerian Kesihatan Malaysia. Apakah tindak tanduk
Kementerian Kesihatan Malaysia untuk memastikan kebajikan masyarakat Orang
Asli ini terjaga? Mereka ini duduk di pedalaman. Kalau datang ke hospital juga, kena
bayar dan sebagainya. Mana berkemampuan masyarakat ini? Masih jauh
ketinggalan dan dikategorikan sebagai miskin tegar.

Dengan sedemikian, seumpamanya bila seorang Orang Asli sakit di
pedalaman, Kementerian Kesihatan tolak tanggungjawab kepada JAKOA, JAKOA
tolak kepada Kementerian Kesihatan. Lama-lama, apa nak jadi kepada orang yang
sakit itu? Terpaksalah kalau dengan istilah bantuan daripada wakil rakyat dan
sebagainya yang prihatin, mereka dapatlah ke hospital. Selagi perkara ini tidak

diselesaikan, salah satu aspek kerjasama dalam menjaga Orang Asli, bab kesihatan
