DR. 9.3.2022 57

penanda aras atau benchmark untuk pengambilan guru one-off dan pengambilan
guru interim bahasa Inggeris pada tahun lepas.

Saya ingin mohon penjelasan tentang perkara ini. Perlu diingatkan bahawa
golongan guru interim tersebut tidak dapat menduduki peperiksaan diperlukan
semasa pandemik COVID-19 yang belum pernah berlaku_ sebelum _ ini.
Memandangkan kontrak mereka akan tamat pada April ini, saya menggesa agar
kerajaan tarik balik atau kaji semula kriteria pengambilan ini dan memberi ruang
masa yang lebih untuk mereka menduduki peperiksaan yang diperlukan ataupun
menapis kumpulan calon guru yang berhasrat tinggi ini melalui satu proses temu
duga supaya mereka ditempatkan ke perjawatan tetap demi kelangsungan sistem
pendidikan negara.

Saya ingin membangkit isu kesesakan lalu lintas yang menjadi satu isu yang
teruk di Sibu terutama di kawasan Namsan, Permai, Lanang dan sebagainya. Sejak
tahun 2013, saya telah meminta supaya satu fly-over dibina di Sibu untuk mengatasi
masalah kesesakan lalu lintas di Sibu. Sekarang memang ada satu fly-over tetapi ia
untuk Lebuhraya Pan-Borneo dan bukan untuk mengurangkan kesesakan jalan raya
di bandar Sibu.

Sekali lagi saya mohon supaya Kerajaan Persekutuan untuk membuat kajian
supaya membina jalan alternatif atau fly-over untuk mengatasi masalah kesesakan
lalu lintas di Sibu terutamanya di kawasan Lanang.

Tuan Yang di-Pertua, saya ingin membangkitkan masalah mengenai
penipuan tawaran kerja di luar negara. Beberapa hari yang lepas, sepasang adik-
beradik dari Sarikei, Sarawak telah terpedaya oleh iklan pekerjaan di laman web
sosial yang menawarkan gaji tinggi di Thailand. Mereka turut ditahan dan pasport
mereka di sita selepas mereka enggan melibatkan kerja penipuan online di
sempadan Thai-Myanmar dan penjenayah memeras ugut sebanyak RM60 ribu untuk
membebaskan dua orang adik-beradik tersebut.

#1250

Bulan yang lepas, saya juga menerima satu kes yang lebih kurang sama iaitu
seorang penduduk Sibu menjadi mangsa kumpulan pemerdagangan manusia di
Kemboja. Dia juga terpedaya dengan salah satu iklan tawaran pekerjaan palsu.
Menurut ahli keluarganya, selepas mangsa tersebut sampai ke Kemboja, dia tidak
diberi kerja seperti yang diiklankan tetapi dipaksa bekerja untuk pelbagai skim
penipuan dalam talian (online). Maka, penjenayah terus menahan pasportnya dan
mengugutnya selepas dia enggan meneruskan tugasannya. Kemudian mereka turut
mengugut keluarga mangsa supaya membayar USD20,000 sebagai pampasan

untuk melepaskannya.
