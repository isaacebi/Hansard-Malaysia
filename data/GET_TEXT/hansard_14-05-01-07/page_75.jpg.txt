DR. 9.3.2022 69

Apa yang paling kesian, yang kena air kotor berbau busuk di jalan itu adalah
pengguna jalan menaiki motosikal. Selepas PRU-14, saya terus membuat aduan
kepada Menteri Pakatan Harapan dan pihak Dewan Bandaraya Kuala Lumpur
(DBKL). DBKL hantar kontraktor mengorek semula jalan itu, buat longkang, buat
terowong di bawah jalan yang baharu, tiba-tiba masalah itu diselesaikan sehingga
kini. Tempat tersebut tiada lagi nampak air kotor melimpah di atas jalan semasa
hujan. Ertinya Tuan Yang di-Pertua, ertinya perkara ini, banjir kilat di Lembah Klang
sepatutnya boleh diselesaikan sejak awal.

Apa yang bermasalah adalah pegawai-pegawai dan Menteri-menteri yang
tidak serius dalam kerja mereka. /n short dengan izin Tuan Yang di-Pertua, kerajaan
tidak berhasrat untuk mempunyai political will to solve the long pending flood issue
in Klang Valley. Saya percaya jika Menteri terbabit memberi amaran yang terakhir
kepada pegawai mereka bahawa mereka akan diturunkan pangkat, dipotong gaji
atau dibuang kerja, masalah banjir kilat ini pasti akan diselesaikan dengan cepat dan
dengan keadaan yang baik.

Akhirnya Tuan Yang di-Pertua, saya ulangi cadangan saya kepada kerajaan
untuk menubuhkan satu pasukan khas yang ahlinya terdiri daripada pegawai kanan
pelbagai kementerian, cross-ministry dengan izin, yang berkaitan termasuk kerajaan
Negeri Selangor dan dipimpin oleh seorang pakar banjir yang bereputasi tinggi di
antarabangsa untuk mencari satu penyelesaian yang sempurna mengatasi banjir
kilat di Lembah Klang ini dengan kadar once and for all.

#1330

Dengan peluang perbahasan ini saya harap cadangan-cadangan saya boleh
diterima oleh kerajaan. Sekian, terima kasih.

Tuan Ahmad Fahmi bin Mohamed Fadzil [Lembah Pantai]: Yang
Berhormat Kepong.

Tuan Lim Lip Eng [Kepong]: Ya.

Tuan Ahmad Fahmi bin Mohamed Fadzil [Lembah Pantai]: Boleh saya
tanya pandangan?

Tuan Lim Lip Eng [Kepong]: Ya, ada empat minit lagi.

Tuan Ahmad Fahmi bin Mohamed Fadzil [Lembah Pantai]: Baik. Kalau
kita lihat bantuan yang disampaikan, ada pandangan daripada pihak DOSM kalau
tidak silap saya, Jabatan Perangkaan yang mengatakan untuk dalam konteks banjir
pada 18 ke 19 Disember yang lalu yang diperlukan untuk menghidupkan semula
ataupun memberi membantu mereka bangun semula adalah sekitar RM10,000. Ini
juga bertepatan dengan permohonan dan permintaan daripada ramai di luar sana

untuk bantuan ataupun kebenaran mengeluarkan RM10,000 daripada KWSP.
