DR. 9.3.2022 39

Tuan Yang di-Pertua: Saya pun tidak ada waktu itu.

Tuan Sanisvara Nethaji Rayer a/l Rajaji [Jelutong]: Ketika ditemu bual oleh
wartawan. Beliau memberi penjelasan-penjelasan mengenai isu yang sama. Jadi,
saya risau. / mean saya ingin tanya, kalau beliau boleh memberi penjelasan di luar
kepada pihak para wartawan mengenai isu 1MDB yang dibahaskan, kenapa tidak
hadir di Dewan yang mulia ini? Itu persoalannya.

Tuan Yang di-Pertua: Terima kasih. Sebenarnya pada waktu itu, saya pun
tidak hadir. Mengenai penjelasannya di luar, itu bukan di bawah kawalan saya ya.
Boleh Kita teruskan dengan...

Dr. Lee Boon Chye [Gopeng]: Tuan Yang di-Pertua.

Dato’ Seri Anwar bin Ibrahim [Port Dickson]: Pendek sahaja.

Tuan Yang di-Pertua: Ya, akhir ya.

Dato’ Seri Anwar bin Ibrahim [Port Dickson]: Terima kasih. Bukan isu yang
dibangkit oleh Yang Berhormat Baling itu tidak relevan. Yang ditanya tadi, adakah
munasabah Tuan Yang di-Pertua beri alasan, kegiatan politik di luar boleh mengatasi
keutamaan di Parlimen. Walaupun Tuan Yang di-Pertua kata ini boleh difikir sebagai
precedent, saya hendak beri pandangan bahawa penjelasan Tuan Yang di-Pertua
itu bagi saya agak— bukannya tidak munasabah. Tidak selari dengan kedudukan
Parlimen.

Tuan Yang di-Pertua: Ya.

Dato’ Seri Anwar bin Ibrahim [Port Dickson]: Maknanya siapa pun boleh,
“Saya ada mesyuarat cabang Keadilan Port Dickson”. Boleh Tuan Yang di-Pertua
terima alasan itu? Kemudian pilihan raya tetapi maknanya alasan remeh politik itu
boleh dianggap sangat genting sehingga keputusan itu mengatasi keutamaan
Parlimen yang telah ditetapkan sendiri oleh Tuan Yang di-Pertua.

Tuan Yang di-Pertua: Terima kasih. Yang Berhormat. Saya ambil perhatian
dan terima kasih di atas peringatan tersebut kepada saya. Dengan izin, with the
benefit of hindsight, saya tidak mengambil apa yang dikatakan oleh Yang Berhormat
di dalam pertimbangan sebelum saya membuat keputusan tersebut.

01150

Pada masa hadapan, saya sudah tentu akan mengambil perkara tersebut
dalam pertimbangan. Minta maaf Yang Berhormat.

Dr. Lee Boon Chye [Gopeng]: Tuan Yang di-Pertua, berkenaan dengan
kehadiran Ahli Parlimen. Gopeng.

Tuan Yang di-Pertua: Maaf, maaf. Sudahlah.

Dr. Lee Boon Chye [Gopeng]: Kebenaran untuk bangkit isu walaupun tidak
hadir ini, tidak sepatutnya menjadi panduan juga sebab kalau ini yang menjadi

panduan, semua tengok...
