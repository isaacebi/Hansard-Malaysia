DR. 9.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Rabu, 9 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Assa/amualaikum warahmatullahi wabarakatuh dan
selamat pagi semua. Saya mulakan dengan menjemput Yang Berhormat Dato’ Dr.
Mohd Khairuddin bin Aman Razali.

1. Dato’ Dr. Mohd Khairuddin bin Aman Razali [Kuala Nerus] minta Menteri
Kewangan menyatakan mekanisme khusus untuk mengawal selia peremitan wang
ke luar negara khususnya oleh pekerja warga asing yang mencecah RM40 bilion
setiap tahun.

Timbalan Menteri Kewangan Il [Tuan Haji Yamani Hafez bin Musa]:
Terima kasih Tuan Yang di-Pertua. Terima kasih kepada Yang Berhormat Kuala
Nerus.

Tuan Yang di-Pertua, pada tahun 2011 Akta Perniagaan Perkhidmatan Wang
Akta 731 telah diperkenalkan bagi menyediakan sebuah rangka_ kerja
pengawalseliaan yang komprehensif untuk mengawal selia aktiviti perniagaan
perkhidmatan wang termasuk perniagaan kiriman wang. Akta 731 ini ialah bertujuan
untuk memastikan perkembangan industri perniagaan perkhidmatan wang yang
tersusun serta untuk memperkukuhkan keutuhan industri supaya tidak
disalahgunakan untuk jenayah kewangan dan aktiviti haram yang lain.

Di bawah Akta 7371 ini, peserta-peserta industri itu mesti dilesenkan oleh Bank
Negara Malaysia dan dikehendaki mematuhi keperluan undang-undang dan
pengawalseliaan dalam menjalankan aktiviti pengiriman kewangan. Ini termasuk
keperluan pencegahan pengubahan wang haram dan pencegahan pembiayaan
keganasan Anti Money Laundering dan combatting the financing terrorism dengan
izin. Terutamanya pelaksanaan langkah usaha wajar iaitu due diligence dengan izin

ke atas pelanggan serta penyelenggaraan rekod berkenaan serta transaksi
