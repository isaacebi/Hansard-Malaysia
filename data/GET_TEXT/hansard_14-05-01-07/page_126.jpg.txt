DR. 9.3.2022 120

Sedikit lagi Tuan Yang di-Pertua. Demi meningkatkan produktiviti, kita tidak
boleh bergantung kepada pelaburan asing sahaja tetapi juga memerlukan dasar-
dasar kewangan yang mesra kepada pemilik-pemilik tunggal dan mikro SME
domestik. Do not let a good crisis go to waste. Saya menyeru kepada kerajaan
supaya memastikan saluran dana pinjaman bank yang mencukupi untuk peniaga-
peniaga kecil dan menjadikan krisis pandemik ini sebagai satu peluang keemasan
untuk merancakkan balik ekonomi kita.

01550

Akhir kalam, kisah syarikat home-grown kita seperti Grab yang telah
berpindah ke negara lain harus diambil sebagai iktibar. Rakyat Malaysia mampu
berjaya. Rakyat kita berdaya saing tinggi. Hanya sekiranya kerajaan dapat
menyediakan pentas yang mesra dan kondusif kepada peniagaan domestik. Sekian
saya pohon menyokong.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Tanjong Malim. Sekarang saya menjemput Yang Berhormat Setiu.

3.50 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Assalamualaikum warahmatullahi wabarakatuh.

[Membaca sepotong ayat Al-Quran]

Terima kasih Tuan Yang di-Pertua kerana memberi ruang kepada Setiu untuk
turut sama membahaskan Menjunjung Kasih Titah Duli Yang Maha Mulia Paduka
Seri Baginda Yang di-Pertuan Agong bagi Mesyuarat Pertama Dewan Rakyat
Penggal Kelima, Parlimen Keempat Belas.

Saya mulakan dengan isu yang berkait dengan banjir khususnya berkait
dengan kawasan saya Parlimen Setiu. Negara kita baharu sahaja mengalami
fenomena banjir besar baru-baru ini yang melibatkan banyak kawasan, sama ada di
Pantai Timur mahupun di Pantai Barat. Bencana ini disebabkan taburan hujan luar
jangka di mana jumlah taburan hujan pada hari kejadian menyamai sebulan hujan.

Bagi mengatasi masalah banjir ini, saya menyarankan dan mencadangkan
kerajaan mengenal pasti kawasan-kawasan yang sering berlaku parit tersumbat,
longkang rosak dan perlu membuat baik pulih segera dengan menyediakan satu
peruntukan khusus dan baik pulih ini perlu dilakukan sebelum datangnya musim
tengkujuh.

Dalam kesempatan ini juga, saya ingin mengambil peluang untuk mengiktiraf
serta mengucapkan terima kasih kepada penyelamat yang tidak di dendang iaitu
Skuad Menyelamat Nelayan. Sudah acap kali mangsa-mangsa lemas diselamatkan

oleh para nelayan yang memberi bantuan sokongan kepada agensi penyelamat.
