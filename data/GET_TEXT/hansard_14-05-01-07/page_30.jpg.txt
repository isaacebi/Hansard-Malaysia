DR. 9.3.2022 24

CTT bagi negeri Pahang seluas 68,435 hektar. Berdasarkan rekod dari tahun 2016
hingga 2020, hutan pengeluaran dalam HSK di negeri Pahang yang telah diusaha
hasil dalam tempoh RMKe-11 adalah 58,074 hektar.

Ini menunjukkan pengusaha hasilan di negeri Pahang tidak melebihi CTT
yang telah ditetapkan, iaitu pengurangan sebanyak 10,360 hektar daripada kadar
CTT yang telah ditetapkan. Bagi Rancangan Malaysia ke-12 pula, CTT yang telah
ditetapkan oleh MTN ke-77 pada 28 September 2020 di negeri Pahang adalah seluas
58,000 hektar. Ini menunjukkan pengurangan sebanyak 10,438 hektar berbanding
dengan CTT pada RMKe-11. Bagi tujuan pelesenan pembalakan di hutan tanah
kerajaan dan tanah bermilik, ianya tertakluk kepada pematuhan Akta Kualiti Alam
Sekeliling 1974, Akta 127 dan Perintah Kualiti Alam Sekeliling.

01110
Aktiviti yang ditetapkan Penilaian Impak Alam Sekitar (EIA) 2015 yang

ditetapkan oleh Jabatan Alam Sekitar di bawah Kementerian Alam Sekitar dan Air
(KASA). Jabatan-jabatan Perhutanan Negeri akan mengeluarkan lesen pembalakan
selepas laporan EIA diluluskan oleh JAS. Selain itu, bagi memastikan aktiviti
pembalakan dilaksanakan secara teratur, pelesen perlu menghasilkan Rancangan
Pengusaha Hasil Hutan (RMH) sebelum lesen dikeluarkan.

Jabatan Perhutanan Semenanjung Malaysia (JPSM) juga telah
mengeluarkan Pekeliling Ketua Pengarah Perhutanan Semenanjung Malaysia pada
tahun 2016 iaitu Panduan Amalan Baik Hutan (Good Forest Practices) untuk
pengusaha hasilan kayu-kayan tanah kerajaan sebagai rujukan utama jabatan-
jabatan perhutanan negeri. Sekian, terima kasih.

Tuan Yang di-Pertua: Silakan Yang Berhormat Temerloh. Soalan tambahan
pertama.

Datuk Wira Haji Mohd. Anuar Mohd. Tahir [Temerloh]: Tuan Yang di-
Pertua, saya ucapkan setinggi-tinggi penghargaan kepada Yang Berhormat
Timbalan Menteri yang telah menjawab soalan tadi dengan fakta-fakta yang
tersendiri. Akan tetapi saya ingin bertanya lagi, sebenarnya apakah usaha
Kementerian Tenaga dan Sumber Asli bagi menampung implikasi pembalakan yang
telah menyebabkan bencana banjir yang teruk seperti tahun-tahun lalu. Malah
sekarang sedang kembali dijangka berlaku lagi. Terima kasih, Tuan Yang di-Pertua.

Tuan Yang di-Pertua: Terima kasih. Yang Berhormat Timbalan Menteri,
silakan.

Datuk Ali anak Biju: Untuk pengetahuan Yang Berhormat, JPSM Negeri
Pahang telah membuat semakan lapangan dan udara di beberapa lokasi yang
dikaitkan dengan aktiviti pembalakan yang menyebabkan banjir di Pahang iaitu di

Jalan Bentong, Karak, berhampiran Stesen Timbang Jabatan Pengangkutan Jalan
