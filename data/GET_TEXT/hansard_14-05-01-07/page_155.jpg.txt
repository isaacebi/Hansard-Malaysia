DR. 9.3.2022 149

#1730

Seterus juga saya menarik perhatian Menteri Pembangunan Luar Bandar
mengenai pembinaan jalan baharu iaitu Coastal Road dari Bagan Sungai Pinang ke
Kampung Pulau Betong, daerah Barat Daya.

Projek ini dilaksanakan oleh JKR Unit Cawangan Khas Zon Utara Bahagian
Jalan bagi tempoh 4 Mei 2018 hingga 3 Mei 2021. Namun, sehingga kini projek
berkenaan masih belum siap. Saya telah menerima aduan daripada nelayan
Kampung Pantai Malindo, Sungai Burung di mana tapak projek tersebut telah
menutup laluan nelayan serta penduduk setempat dan laluan ia di encong ke laluan
lain.

Nelayan menggunakan jalan untuk pergi ke bot-bot mereka tetapi disebabkan
Kementerian Luar Bandar ini membina jambatan menghalang laluan mereka. Jadi,
saya telah dimaklumkan bahawa orang kampung telah lama tidak dapat
menggunakan laluan ini sebabkan projek yang tergendala. Persoalannya, bukankah
motif KPLB ditubuhkan bagi memudahkan...

Dato’ Ramli bin Dato’ Mohd Nor [Cameron Highlands]: Yang Berhormat
sila gulung.

Tuan Muhammad Bakhtiar bin Wan Chik [Balik Pulau]: Lagi seminit.
Kehidupan hidup luar bandar tetapi senario yang terjadi ini malah sebaliknya. KPLB
perlu lebih prihatin dan peka dalam mengendalikan projek di luar bandar sehingga
menyusahkan kehidupan mereka. Tuan Yang di-Pertua bagi saya satu minit lagi
insya-Allah.

Dato’ Ramli bin Dato’ Mohd Nor [Cameron Highlands]: Dipersilakan.

Tuan Muhammad Bakhtiar bin Wan Chik [Balik Pulau]: Berkenaan
dengan pembinaan Hospital — Alhamdulillah pembinaan bangunan tambahan hampir
siap. Cuma saya ingin mohon pihak MOF ataupun KKM turut memantau berkenaan
fasiliti hospital. Hospital Balik Pulau hanya mempunyai 81 katil sahaja dan tidak
mampu untuk memberi khidmat dengan penambahan populasi di daerah Barat Daya
yang akan — kalau mereka yang perlukan khidmat doktor pakar mereka perlu
kerajaan GH yang mengambil masa 45 minit hingga satu jam.

Dengan situasi kesihatan rakyat terjejas, saya khuatir kita akan berdepan
dengan masalah sekiranya pihak Hospital Balik Pulau masih bergantung kepada
fasiliti yang dibina pada tahun 1883 dan teknologi yang jauh ketinggalan. Kita perlu
persediaan dan kelengkapan fasiliti hospital yang lengkap dengan doktor pakar-
pakar, bilik bedah, ICU dan pelbagai kemudahan lagi. Malah, saya mohon agar
kerajaan dapat mengutamakan dalam menambahbaikkan fasiliti dan kelengkapan di
institusi kesihatan seluruh negara di samping kebajikan yang terjaga buat para

petugas kesihatan.
