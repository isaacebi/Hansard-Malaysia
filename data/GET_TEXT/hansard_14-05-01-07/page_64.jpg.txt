DR. 9.3.2022 58

Tuan Yang di-Pertua, bagi kes penipuan kerja di Kemboja tersebut, saya
pernah membawa ahli keluarga mangsa yang di Sibu membuat laporan polis.
Namun, saya sangat kecewa kerana pihak polis tidak mengambil apa-apa inisiatif
terhadap kes tersebut. Walaupun saya juga menghantar aduan kes tersebut melalui
e-mel kepada ibu pejabat PDRM dan Pejabat Kedutaan Malaysia di Kemboja supaya
mengambil langkah menyelamatkan rakyat kita di Kemboja, tetapi amat
mengecewakan kami kerana akhirnya tidak mendapat sebarang respons daripada
kedua-dua pihak tersebut.

Cuba bayangkan mangsa-mangsa yang terbabit merupakan ahli keluarga,
saudara-mara atau kawan kita. Apakah perasaan kita? Oleh itu, saya di sini ingin
mendapatkan penjelasan daripada kerajaan, apakah solusi sepatutnya sekiranya
PDRM dan pejabat kedutaan di negara tersebut tiada sebarang respons terhadap
aduan-aduan yang dibuat? Saya juga menyeru kerajaan supaya mengambil tindakan
yang proaktif untuk menangani masalah penipuan tawaran pekerjaan yang semakin
kerap berlaku sejak kebelakangan ini.

Tuan Yang di-Pertua, saya banyak menerima e-mel daripada rakyat dari
seluruh negara tentang tuntutan RM10,000 daripada KWSP. Saya percaya semua
Ahli Yang Berhormat di sini turut menerima e-mel tersebut. Saya sebagai Abhli
Parlimen mempunyai tanggungjawab dan tugas untuk mendengar keluhan, rintihan
serta segala permasalahan yang dihadapi oleh rakyat. Oleh itu, hari ini saya
sampaikan di Dewan yang mulia ini supaya pihak kerajaan memberi pertimbangan
sewajarnya. Jadi, saya berharap pihak kerajaan balik, baca semua e-mel yang
dihantar iaitu tuntutan RM10,000 daripada KWSP, meneliti isu ini serta membuat
pertimbangan yang sewajarnya.

Selain itu, kami juga disarankan untuk menolak pindaan Akta 342. Pindaan
Akta 342 dianggap tidak munasabah, tiada ada asas saintifik dan zalim. Dalam
keadaan rata-rata negara beralih ke fasa endemik dan melonggarkan sekatan-
sekatan walaupun dalam keadaan bilangan kes yang tinggi, pindaan akta ini adalah
tidak relevan sama sekali. Ini saya amat setuju. Tambahan pula dengan double
standard yang diamalkan selama ini, saya memang tidak akan menyokong pindaan
Akta 342 yang menyusahkan rakyat kita.

lsu seterusnya adalah isu penipuan Macau Scam. Sindiket Macau Scam telah
mengaplikasikan pelbagai taktik atau muslihat untuk memancing dan memperdaya
mangsa mereka. Salah satu kes terbaharu yang berlaku di Sibu pada 18 Januari
tahun ini iaitu seorang suri rumah yang terbabit dengan mengalami kerugian
sebanyak RM87,240 akibat diperdaya oleh sindiket Macau Scam. Mangsa tersebut
telah menerima panggilan telefon yang mengatakan bahawa beliau telah didakwa

membuat tuntutan insurans dalam tempoh tiga bulan. Kemudian beliau telah
