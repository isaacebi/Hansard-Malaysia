DR. 9.3.2022 5

Tuan Loke Siew Fook [Seremban]: Bukan politik ini tugas hakiki...
Tuan Yang di-Pertua: Yang Berhormat, tolong.
Tuan Loke Siew Fook [Seremban]: Dia tidak hadir itu fakta.
Tuan Yang di-Pertua: Yang Berhormat jawab.
Dato’ Henry Sum Agong: Maklumkan bahawa Yang Berhormat Menteri
mempunyai komitmen yang lain yang sama pentingnya mungkin di...
Tuan Loke Siew Fook [Seremban]: Komitmen di Yong Peng.
Dato’ Henry Sum Agong: Ya. Baik Yang Berhormat, sepertimana saya
katakan tadi sistem baharu ini harus melalui POC dahulu sebelum sampai ke
peringkat ujian konsep. Jadi, adalah amat penting kerana konsep baharu ini perlu
diteliti dengan baik sebelumnya dilaksanakan kerana ia melibatkan masyarakat
umum.
Apabila ia diterima pakai nanti pasti tidak ada halangan dan masalah yang
terbit. Jadi, seperti mana aktiviti yang dijalankan selama ini oleh aktiviti penyiaran
POC bermula pada Februari 2022 yang melibatkan empat buah syarikat bagi fasa 1
yang telah diberikan kelulusan pelaksanaan POC. Tarikh pelaksanaan POC e-testing
adalah seperti berikut:
(i) 9 hingga 11 Februari 2022 di IM Surfine Hitech Sdn Bhd, Hulu
Langat Selangor;

(ii) 19 Februari 2022, 2 hingga 3 Mac 2022 di IM Propandu, Sungai
Buloh.

(iii) 21 dan 23 Februari 2022 di IM Berjaya, Johor; dan

(iv) 9 hingga 11 Mac 2022 di IM Lima Bintang Abadi Sdn Bhd bagi
Pulau Pinang.

Inilah proses-proses yang dijalankan tentulah mengambil masa. Sekian
terima kasih.

Tuan Loke Siew Fook [Seremban]: Yang Berhormat, untuk KPPO1 itu
bagaimana? KPP01.

Dato’ Henry Sum Agong: Yang Berhormat, apa dia? KP...?

Tuan Loke Siew Fook [Seremban]: KPP01 merujuk kepada ujian bertulis
untuk undang-undang, ujian berkomputer. Kita sudah cadangkan supaya dibuka
untuk semua institut memandu untuk laksanakan ujian bertulis itu secara
berkomputer di institut memandu itu masing-masing.

Sekarang ini dirujuk kepada satu dua syarikat sahaja iaitu yang paling utama
ialah MYEG yang didominasi dan dimonopoli oleh MyEG. Adakah ia boleh dibuka
kepada semua institut memandu yang lain?

Dato’ Henry Sum Agong: Yang Berhormat saya tidak mempunyai butir-

butiran mengenai jawapan untuk soalan ini dan saya akan bagi secara bertulis.
