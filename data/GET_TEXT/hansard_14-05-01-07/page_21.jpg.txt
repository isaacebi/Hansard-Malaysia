DR. 9.3.2022 15

yang diutamakan dalam kepimpinan wanita yang telah dilaksanakan seperti Forum
Kepimpinan Kendiri iaitu Bangkit Sendiri dan antara tujuan program ini adalah untuk
memberi kesedaran mengenai kepentingan aspek kepimpinan yang perlu iaitu
wanita bangkit untuk mendepani sebarang cabaran dalam kehidupan mereka.

Seterusnya, Program Simposium Wanita Dalam Pengajian Tinggi
dilaksanakan dengan kerjasama Jabatan Pembangunan Wanita dengan pihak
Institut Penyelidikan Pendidikan Tinggi Negara termasuk Universiti Sains Malaysia
dan juga program simposium ini adalah untuk menyediakan medium bagi golongan
wanita untuk membincangkan dan berkongsi pandangan, idea dan advocacy
mengenai isu dan trend semasa berkaitan dengan era yang ada pada hari ini dan
kepimpinan dalam pendidikan tertinggi.

Selain daripada itu, simposium ini juga bertujuan untuk memberi peluang
kepada para peserta untuk membina jaringan kerjasama dan mendorong
perbincangan mengenai isu  golongan wanita mengenai kepimpinan dan
kebolehpasaran dan kesaksamaan di institut pengajian tinggi.

Seterusnya, program konvensyen kepimpinan muda yang mana program ini
diadakan dengan kerjasama Kementerian Pendidikan Malaysia. Program ini adalah
bagi mengumpulkan input bagi menambahbaikkan agenda pemerkasaan wanita dari
segi kepimpinan muda dari pelbagai latar belakang di Malaysia, input dan maklum
balas daripada para pemimpin muda dijadikan rujukan untuk penggubalan dasar
untuk masa hadapan.

Di antara 300 orang peserta yang telah menyertai program ini, iaitu fokus
kepada enam kluster utama iaitu:

(i) pekerjaan dan penjanaan pendapatan;

(ii) pendidikan dan kesaksamaan gender;

(iii) kepimpinan dan politik;

(iv) kesihatan;

(v) keselamatan; dan

(vi) perundangan

Program ini dengan kerjasama beberapa buah universiti awam.

Seterusnya, program pemerkasaan gender dan kepimpinan wanita muda dan
wanita berkerjaya. Program ini diadakan sepanjang tahun melalui Pejabat
Pembangunan Wanita di negeri-negeri dan tujuan program ini untuk memberi
inspirasi kepada wanita muda dan wanita berkerjaya mengenai taktik kepimpinan,
meningkatkan kebolehpasaran wanita muda menduduki kerusi lembaga pengarah
dalam sektor korporat dan kebolehupayaan wanita sebagai pembuat keputusan

dalam pelbagai bidang.
