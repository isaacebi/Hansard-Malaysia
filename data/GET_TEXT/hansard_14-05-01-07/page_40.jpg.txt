DR. 9.3.2022 34

sekali dan segala yang beliau tengah lakukan perlu letakkan. Beliau perlu pulang ke
majlis ini dan menjawab kepada Tuan Yang di—Pertua.

Saya rasa Tuan Yang di-Pertua telah pun memberikan kelonggaran kepada
beliau bahawa beliau boleh menjawab secara bertulis. Tidak perlu datang Dewan
untuk menjawab secara langsung. Beliau juga tidak dapat mematuhi kelonggaran
tersebut. So, kita harap Tuan Yang di-Pertua buat keputusan menggantung Yang
Berhormat Pekan ini sehingga beliau dapat memberikan jawapan bila-bila masa
yang beliau mahu. Terima kasih. [Tepuk]

Tuan Yang di-Pertua: Terima kasih Yang Berhormat Damansara. Sebenarnya
—Pertamanya, amalan meminta penjelasan secara bertulis itu adalah amalan saya,
bukan terdapat apa-apa di dalam peraturan mesyuarat. Saya membuat amalan
tersebut kerana apabila terdapat usul untuk merujuk seseorang Ahli Parlimen itu ke
Jawatankuasa Hak dan Kebebasan, maka itu satu perkara yang amat serius.
01140

Jadi, sebelum saya benarkan usul itu dan usul tersebut selalunya melibatkan
perkara-perkara mengenai fakta ya ataupun perbahasan mengenai fakta. Usul Yang
Berhormat Damansara berikan kepada saya pun melibatkan fakta. Empat fakta telah
dibangkitkan terutamanya sama ada yang nombor satunya, / think yang paling — saya
rasalah yang paling penting ialah sama ada kerajaan menggunakan wang kerajaan
untuk membayar hutang prinsipal 1MDB, sebab yang dikatakan oleh Yang
Berhormat Pekan ialah prinsipal ya.

Jadi, saya perlu melihat penjelasan mengenai perkara itu sebelum saya boleh
membuat keputusan untuk membenarkan atau menolak usul Yang Berhormat. Jadi,
amalan saya memang dari hari yang pertama saya menjadi Yang di-Pertua ialah
untuk meminta penjelasan dahulu, baru saya putuskan sama ada untuk benar atau
tidak benarkan usul tersebut.

Dalam perkara ini, saya memohon penjelasan daripada dua orang.
Pertamanya, daripada Yang Berhormat Pekan kerana beliau merupakan subject
matter, Yang Berhormat Damansara. Saya juga memohon, meminta penjelasan
daripada Yang Berhormat Menteri Kewangan kerana Yang Berhormat Menteri
Kewangan semasa menjawab soalan tambahan daripada Yang Berhormat Bagan,
keesokan harinya saya rasa telah mengatakan kerajaan membayar hutang 1MDB.
Jadi, kenyataan ini bercanggahlah dengan Yang Berhormat Pekan.

Jadi, saya memerlukan penjelasan daripada kedua-dua Yang Berhormat
tersebut sebelum saya boleh memutuskan usul Yang Berhormat Damansara.

Tuan Tony Pua Kiam Wee [Damansara]: [Bangun]
