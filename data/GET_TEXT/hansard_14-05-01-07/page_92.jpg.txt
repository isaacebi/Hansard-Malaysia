DR. 9.3.2022 86

Dato’ Seri Dr. Shahidan bin Kassim: Betul. Akan tetapi Yang Berhormat
Bayan Baru...

Tuan Sim Tze Tzin [Bayan Baru]: Ya, terima kasih. Menteri kata betul, jadi
stop lah politicking ya. Terima kasih.

Dato’ Seri Dr. Shahidan bin Kassim: Okey, stop. Yang Berhormat Bayan
Baru tidak terlibat dengan banjir. Jangan menyibuklah ya. Jadi kepada Yang
Berhormat Seputeh, saya hendak ucapkan terima kasih bahawa perkataan saya
insaf itu sebab Yang Berhormat menyebutkan insaf ataupun tidak tentang apa yang
berlaku. Memang kita insaf. Di antara benda yang insaf ialah bila kita membetulkan
beberapa keadaan yang tidak betul pada masa yang lepas, terutamanya di zaman
PH. Terima kasih. Assalamualaikum.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Menteri. Dipersilakan kementerian yang berikutnya, Timbalan Menteri

Perumahan dan Kerajaan Tempatan.

2.15 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera dan salam Keluarga Malaysia. Terima
kasih Tuan Yang di-Pertua. Saya hendak ucapkan terima kasih banyak kepada Yang
Berhormat Bukit Bintang kerana membawa usul ini. Namun, untuk makluman Yang
Berhormat banyak kawasan, daerah-daerah dan negeri-negeri lain yang sering
berlaku banjir dan menjadi kebiasaan kepada mereka seperti Pahang, Terengganu,
Kelantan dan lain-lain.

Akan tetapi kali ini di Kuala Lumpur ini agak luar biasa sedikit sebab itu
menjadi agak penting. Saya juga ingin mengambil kesempatan untuk mengucapkan
terima kasih kepada pasukan keselamatan, pembantu, termasuk polis, bomba,
RELA, JPAM, NGO dan penduduk dalam membantu mangsa-mangsa banjir yang
baru-baru ini.

Tuan Yang di-Pertua, saya ingin mengucapkan penghargaan yang tidak
terhingga kepada Yang Berhormat Bukit Bintang yang telah memberikan beberapa
cadangan dalam menguruskan sampah disebabkan masalah banjir kilat yang telah
berlaku di Kuala Lumpur baru-baru ini. Termasuk cadangan memberikan pendidikan
kepada masyarakat, peniaga, penjaja, dengan mereka bertanggungjawab dalam
menguruskan sisa pepejal yang dihasilkan oleh mereka sendiri.

Di samping itu juga, Yang Berhormat juga mencadangkan supaya kompaun
dikenakan sekiranya mereka tidak mematuhi peraturan yang berkaitan berkuat

kuasa. KPKT melalui SWCorp telah melaksanakan program-program pendidikan
