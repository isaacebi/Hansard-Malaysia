DR. 9.3.2022 31

lagi pengeluaran daripada 3.5 metrik tan sehektar — yang saya sebut tadi kepada 7
tan.

Jadi, apa juga pulangan terus kepada tuan tanah ataupun kepada pesawah.
Jadi dengan ini, walaupun pesawah pada ketika ini menghadapi bukan sahaja
kekurangan modal, bahkan satu lagi perkara Tuan Yang di-Pertua, dengan izin
adalah banyak daripada pesawah kita sekarang adalah “aging group” yang semakin
tidak bertenaga. Justeru itu, kita mahu kalau boleh penanaman cara yang termoden
sekali. Terima kasih Tuan Yang di-Pertua.

Tuan Haji Ahmad bin Hassan [Papar]: Terima kasih dan rakyat Papar
mengalu-alukan cadangan kerajaan ini. Terima kasih

Tuan Yang di-Pertua: Terima kasih Yang Berhormat Papar. Yang Berhormat
semua, sekarang tamatlah sesi untuk waktu pertanyaan-pertanyaan bagi jawab lisan

pada hari ini. Terima kasih Ahli-ahli Yang Berhormat.

[Sesi untuk Pertanyaan-pertanyaan bagi Jawab Lisan tamat]

USUL MENANGGUHKAN MESYUARAT
DI BAWAH P.M. 18(1)

Banjir Kilat di Lembah Klang pada 7 Mac 2022

11.31 pg.

Tuan Fong Kui Lun [Bukit Bintang]: Tuan Yang di-Pertua, terlebih dahulu
saya ucapkan ribuan terima kasih kepada Tuan Yang di-Pertua, membenarkan saya
mengemukakan usul 18(1) di Dewan yang mulia ini. Dengan hormatnya, saya Yang
Berhormat Fong Kui Lun Ahli Parlimen Bukit Bintang ingin mengemukakan usul di
bawah Perkara 18(1) Peraturan Mesyuarat Dewan Rakyat bagi membincangkan
perkara tertentu, kepentingan orang ramai yang perlu disegerakan iaitu kejadian
banjir kilat yang melanda banyak kawasan Lembah Klang pada 7 Mac 2022, bermula
lebih kurang jam 2.30 petang sehingga 7.00 malam.

Ini perkara tertentu kerana banjir kilat itu yang berlaku, diakibatkan hujan
lebat, ribut yang menenggelamkan banyak kawasan di Lembah Klang dan Bandar
Raya Kuala Lumpur. la kepentingan orang ramai kerana banjir telah
menenggelamkan banyak kenderaan terperangkap menyebabkan kerosakan dan
kerugian besar kepada orang ramai.

la perlu disegerakan kerana pihak berkuasa tempatan (PBT) dan Dewan
Bandaraya Kuala Lumpur (DBKL) gagal untuk menguruskan dan membersihkan

sungai, parit dan longkang secara berskala berikutan kejadian banjir besar pada
