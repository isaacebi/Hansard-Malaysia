DR. 9.3.2022 68

pillhan raya mengatakan tak payah pakai facemask untuk mereka yang bercakap.
Maksudnya, mereka yang merangka SOP itu, mereka tidak berada on the ground.
Saya risau mereka yang merangka pelan tebatan banjir ini juga tidak berada on the
ground. Pergilah, lihatlah, rasailah. Duduklah dalam rumah Makcik Fatimah yang
tinggal di belakang pumphouse, rumah pam di Kampung Pasir Baru. Beliau
merupakan pemilik rumah yang kali ini banjir kilatnya sampai ke dada. She is not
very tall women, dengan izin. Terima kasih Timbalan Menteri, ada pergi ke rumah
beliau. Pergilah ke rumah beliau. Saya pohon untuk dirangka dengan lebih baik
supaya kita dapat memastikan pembangunan di Kuala Lumpur dan juga Lembah
Klang ini bukan sahaja lestari, tetapi mampan untuk menghadapi cabaran krisis iklim
yang mendatang. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Yang Berhormat Kepong, diikuti akhir sekali Yang Berhormat Cheras. Yang

Berhormat Kepong sembilan minit.

1.26 tgh.

Tuan Lim Lip Eng [Kepong]: Ya. Terima kasih Tuan Yang di-Pertua kerana
memberi peluang kepada saya untuk menyertai dalam perbahasan usul ini. Isu yang
pertama saya hendak bangkit adalah tentang kemarahan mangsa-mangsa banjir
kilat pada petang hari Isnin yang lalu di Lembah Klang kerana beratusan kenderaan
ditenggelami air. Bangunan, kedai, rumah, gerai, warung dan lain-lain juga terjejas.
Kerugian harta dan wang yang tidak dapat dihitung. Perkara ini sudah berlaku 48
jam, tetapi tiada mana-mana pihak kerajaan memberikan apa jenis bantuan
kewangan kepada mangsa-mangsa tersebut. Oleh yang demikian, saya minta
kerajaan tidak kira apa kementerian menghulurkan bantuan kewangan kepada
mereka dengan kadar secepat mungkin. Saya cadangkan cukai jalan kenderaan-
kenderaan yang terjejas oleh banjir kilat ini dapat dikecualikan daripada bayaran bagi
tempoh sekurang-kurangkan enam bulan.

Seterusnya saya hendak kongsikan di Dewan yang mulia ini sedikit
pengalaman saya. Hampir 10 tahun sebelum PRU-14 pada tahun 2018, air longkang
melimpah setiap kali hujan di tempat sebahagian besar Jalan Kuching berdekatan
Bulatan Segambut. Saliran longkang dan terowong di bawah dan di tepi Jalan
Kuching itu telah lama tersumbat dengan sampah sarap dan tilam juga dijumpai di
dalam. Saya pernah tulis banyak surat kepada kerajaan dan Menteri tentang isu ini
dan pegawai juga beberapa kali site visit dengan izin, ke sana. Akan tetapi, masalah
air kotor melimpah di atas jalan tersebut masih tidak boleh diselesaikan oleh sebab

macam-macam alasan.
