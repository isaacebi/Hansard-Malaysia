DR. 9.3.2022 146

Sistem perparitan kita terus diubahsuai memberi laluan pada pembinaan
yang pesat. Isu banjir kilat bukan perkara baharu. Malah telah disaran oleh Profesor
Dato Dr Mohd Ekhwan Toriman, pakar hidrologi dan permodelan banjir dari Universiti
Kebangsaan Malaysia berkenaan Kuala Lumpur yang memerlukan kolam tadahan
air atau sistem takungan banjir tambahan yang hanya sebahagian daripada sistem
kolam banjir bersepadu melibatkan sistem perparitan yang sempurna dan terowong
bawah tanah untuk mengalirkan air keluar dari pusat bandar. Hal ini turut diutarakan
oleh Yang Berhormat Permatang Pauh tempoh hari sebelum Malaysia dilanda
perubahan iklim yang mendadak. Pengurusan pembinaan infrastruktur yang lemah
dan pelan tindakan yang tidak selari dengan jangkaan dan scenario sebenar terus
menjerumuskan kita pada kos kerugian yang tinggi.

Tuan Yang di-Pertua, perlu ada satu kerangka pelan penyesuaian perubahan
iklim ataupun climate change adaptation yang lebih komprehensif dan suntikan dana
dalam pengurusan risiko bencana. Bayangkan berapa nyawa, harta benda,
pekerjaan, sumber air dan tanah serta infrastruktur yang mampu diselamatkan
sekiranya ada suntikan dana buat membangunkan sistem amaran yang lebih
canggih? Saya ingin menyentuh salah satu punca yang dapat kita lihat adalah
sampah. Pengurusan sampah antara Kerajaan Pusat, kerajaan negeri hingga ke
Pihak Berkuasa Tempatan (PBT). Perlu lebih sistematik dan bergerak ke arah sisa
yang mampu ditukarkan kepada sumber tenaga, Waste to Energy (WtE).

Recycle program, saya merujuk pada laporan Menteri Perumahan dan
Kerajaan Tempatan pada tahun 2021. Kadar kitar semula kebangsaan adalah pada
31.52 peratus berbanding 30.67 peratus pada tahun 2020 dengan jumlah barangan
kitar semula mencecah 4.3 juta tan. la menunjukkan kenaikan yang positif, namun
usaha Program Kitar Semula Negara perlu diperingkatkan lagi dalam menangani isu
iklim semasa.

Menurut laporan World Bank 2018, pakar menganggarkan bahawa dalam 30
tahun akan datang, penjanaan sisa global akan meningkat sebanyak 70 peratus.
Oleh yang demikian, perlu kita ikuti rapat inisiatif-inisiatif kitar semula negara-negara
maju seperti Germany yang mempunyai kadar kitar semula paling tinggi. Antara
negara lain pada kadar 56.1 peratus. Pada tahun 1990, Jerman menjalankan audit
pembungkusan untuk membantu mengatasi potensi peningkatan masalah tapak
pelupusan. Bagi membantu mencegah perkara ini, pembuat dasar menetapkan agar
pengeluar perlu bertanggungjawab ke atas sisa pembungkusan yang mereka
hasilkan.

Inisiatif oleh Kerajaan Jerman ini dibiayai oleh industri dan kos sisa
bergantung pada berat produk yang dibuat oleh syarikat. Kesimpulannya, lebih

ringan penggunaan plastik oleh sebuah industri, semakin sedikit wang yang perlu
