DR. 9.3.2022 8

saya juga mahu senarai sekolah-sekolah dan tapaknya yang telah dimasukkan ke
dalam Federal Lands Commissioner.

Saya juga sebagai wakil rakyat dari Sabah, ingin kementerian menyatakan
apakah masalahnya yang menyebabkan tapak-tapak bangunan tidak dapat
disenaraikan dalam Federal Lands Commissioner dan apakah implikasinya daripada
segi perundangan?

Satu lagi Tuan Yang di-Pertua. Ini pasal PPD di Papar. Dari dahulu saya
sudah memohon supaya PPD di Papar ini diberikan sebuah bangunan supaya
mereka dapat berfungsi dengan baik dan sempurna. Terima kasih.

Tuan Yang di-Pertua: Terima kasih. Silakan.

Datuk Mohamad bin Alamin: Terima kasih Yang Berhormat Papar.
Sebagaimana saya nyatakan tadi bahawa untuk memastikan pindah milik, pemberi
milikan kepada PTP ini adalah kerjasama bukan sahaja di peringkat KPM tetapi lebih
utama ialah di peringkat Jabatan Tanah di negeri-negeri. Itu sebabnya kita sentiasa
bekerja rapat dan membuat libat urus secara terus dengan jabatan dan juga agensi
di peringkat negeri-negeri untuk membantu mempercepatkan pemberi milikan
kepada PTP ini, insya-Allah.

Jadi, berkenaan dengan implikasinya tadi saya sudah sebutkan, antaranya
kita mempunyai kekangan dalam melaksanakan projek-projek besar seperti
penggantian penuh bangunan. Akan tetapi saya ingin nyatakan bahawa walaupun
tanah sekolah itu belum lagi dipindah milik kepada PTP tetapi kita masih lagi boleh
melaksanakan projek-projek penyelenggaraan dan_projek-projek kecil demi
memastikan sekolah-sekolah itu terus berada dalam keadaan yang selesa dan
selamat untuk diduduki oleh anak-anak kita.

Mengenai dengan kedudukan PPD Papar Yang Berhormat, saya telah
nyatakan bahawa tanah untuk cadangan pembinaan PPD Papar telah pun kita kenal
pasti. Saya telah meminta kepada PPD Papar dan juga JPN negeri Sabah untuk
mengangkat cadangan ini secepat mungkin supaya kita akan membina Pejabat
Pendidikan Daerah Papar secepat mungkin, mudah-mudahan. Terima kasih Yang
Berhormat.

Tuan Haji Ahmad bin Hassan [Papar]: Ya, terima kasih. Harap-harap.

Puan Rubiah binti Wang [Kota Samarahan]: Soalan ketiga ada?

Tuan Yang di-Pertua: Maaf, ya.

Puan Rubiah binti Wang [Kota Samarahan]: Boleh untuk soalan tambahan
ketiga?

Tuan Yang di-Pertua: Ringkas ya.

Puan Rubiah binti Wang [Kota Samarahan]: Okey, terima kasih Tuan Yang

di-Pertua. Saya ingin hendak menarik perhatian kementerian berkaitan dengan
