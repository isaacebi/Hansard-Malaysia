DR. 9.3.2022 50

Jadi, ini merisaukan rakyat Sabah dan membimbangkan mereka dan perlu
ada penjelasan daripada Kerajaan Malaysia. Apakah pendirian Kerajaan Malaysia
tentang tuntutan ini, kes mahkamah ini. Siapakah sebenarnya yang dalang untuk
membawa kes ini ke Madrid.

Saya setuju dengan Yang Berhormat Kota Belud bahawa isu ini adalah isu
yang penting dan perlu disegerakan kerana Malaysia diminta supaya memberi
penjelasan dan jawapan dalam tempoh satu bulan. Tadi, saya menyokong saranan
beliau supaya perkara ini dibahas dalam Dewan yang mulia ini. Walau
bagaimanapun, sementara itu isu warga asing di Sabah perlu diselesaikan dan saya
telah mendengar banyak keluhan daripada rakyat supaya IC Sabah dikeluarkan
bukan kad warga asing. Akan tetapi dalam pandangan saya, saya menyokong
supaya satu exercise, satu kajian dibuat untuk mendatakan to do census pendataan
setiap warga asing di Sabah agar kita dapat menangani isu ini.

Tanpa data, kita tidak akan dapat menyelesaikan masalah ini sebab kita tidak
tahu berapa ramai, mereka di mana, kerja mana, alamat mana dan sebagainya dan
siapa mereka. Maka itu, kerajaan negeri baru-baru ini telah menubuhkan satu
jawatankuasa khas untuk menangani masalah ini dan termasuk juga cadangan
meluarkan kad warga asing.

Pandangan saya ialah kerjasama di antara kerajaan negeri dan Kerajaan
Pusat harus dibuat dan saya minta supaya kuasa yang penuh diberikan kepada
kerajaan negeri untuk menangani isu ini dan juga sokongan yang penuh daripada
semua agensi federal dan penguat kuasa di Sabah. Dengan itu kita dapat
menjalankan pendataan ini dengan baik dengan kerjasama dan penglibatan semua
pihak. Kita mencadangkan supaya semua stakeholders agensi-agensi kerajaan
penguat kuasa, badan-badan NGO...

Datuk Seri Panglima Wilfred Madius Tangau [Tuaran]: Yang Berhormat
Keningau, penjelasan.

Datuk Seri Panglima Dr. Gapari bin Katingan @ Geofrey Kitingan
[Keningau]: ...pemimpin-pemimpin politik juga dilibatkan supaya penyelesaiannya
boleh diterima oleh semua pihak.

Datuk Seri Panglima Wilfred Madius Tangau [Tuaran]: Yang Berhormat
Keningau, penjelasan, boleh?

Timbalan Yang di-Pertua [Dato’ Mohd Rashid Hasnon]: Yang Berhormat
Tuaran, mohon mencelah.

Datuk Seri Panglima Dr. Gapari bin Katingan @ Geofrey Kitingan
[Keningau]: Boleh, sekejap.

Timbalan Yang di-Pertua [Dato’ Mohd Rashid Hasnon]: Sila Yang

Berhormat Tuaran.
