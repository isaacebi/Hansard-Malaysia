DR. 9.3.2022 122

Oleh itu saya mencadangkan agar satu /ong-term solution atau solusi jangka
panjang dapat dibuat sebagaimana Pantai Batu Buruk sehingga ke Kuala Ibai yang
dahulunya dilanda hakisan tetapi selepas dipasang geotekstil sehingga terbukti hari
ini hakisan tidak melanda kawasan tersebut.

Isu seterusnya isu pembinaan jambatan sempit Desa Jaya Sungai Tong.
Kelulusan pembesaran jambatan ini telah diperolehi pada 31 Januari 2020 oleh Yang
Berhormat Menteri Hal Ehwal Ekonomi pada masa tersebut yang juga Yang
Berhormat Gombak, dengan Perbadanan Memajukan Iktisad Negeri Terengganu
(PMINT) telah dilantik sebagai agensi pelaksana.

Pihak PMINT telah menghantar kos anggaran sebanyak RM5.3 juta dan telah
diluluskan. Selepas kajian sebenar dilakukan oleh konsultan, didapati berlaku
pertambahan kos sebanyak RM4.1 juta menjadikan kos keseluruhan projek RM9.4
juta. Permohonan untuk tambahan kos RM4.1 juta telah dikemukakan oleh PMINT
sebagai agensi pelaksana kepada pihak EPU tetapi ditolak dan EPU memaklumkan
projek ini dikeluarkan daripada senarai projek khas EPU JPM dan pihak PMINT
diminta untuk memohon semula melalui Kementerian Kerja Raya dan RP3 RMKe-
12.

Saya mengharapkan agar pihak kementerian dapat meneruskan pembinaan
projek ini tanpa perlu diangkat permohonan baharu sebagaimana yang dicadangkan
kerana keperluan yang tinggi di kalangan pengguna jalan raya terhadap pembesaran
jambatan sempit ini disebabkan kerapnya berlaku kemalangan maut di kawasan
tersebut.

Saya juga ingin bertanya status projek-projek berikut daripada kementerian
berkaitan yang telah saya utarakan sebelum ini;

(xi) naik taraf Mini Stadium, Sungai Tarom.

(xii) bina baharu Pejabat Kesihatan Bandar Permaisuri dan

Pejabat Kesihatan Daerah Setiu.

(xiii) bina baharu Kompleks Mahkamah Setiu.

(xiv) _ bina baharu Klinik Kesihatan Jabi.

(xv) | pembesaran Jeti Pelancongan Pulau Redang.

(xvi) | bekalan elektrik ke Pulau Redang dan Pulau Perhentian.

(xvii) jambatan Tuk Nado Langkap.

(xviii) naik taraf pondok polis kepada Balai Polis Jabi dan Merang;

dan

(xix) | bina baharu Pondok Polis Kampung Alur Lit.

Saya juga ingin mencadangkan agar sebuah IPG dibina khusus di Daerah
Setiu. Hal ini kerana pembinaan institusi tersebut akan menjadi pemangkin kepada

pertumbuhan ekonomi rakyat Setiu. Selain itu secara tidak langsung ia dapat
