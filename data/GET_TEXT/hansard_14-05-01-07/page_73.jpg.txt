DR. 9.3.2022 67

sebab mereka risau pada waktu itu sama seperti banjir pada 18 Disember. There is
no more peace of mind. Apa yang boleh kita lakukan Yang Berhormat Menteri, untuk
pastikan bahawa warga Kuala Lumpur dapat merasa selesa, merasa selamat. Kita
tahu siren tak dipasang lagi walaupun ada perancangan. Apakah tidak boleh
dipasang sekarang untuk memberikan amaran sekiranya telah melepasi satu tahap
Sungai Klang itu? Saya ingin bertanya sebab sekarang ini kita bukan nak piecemeal
solution. Betul yang disebutkan oleh Yang Berhormat Subang tadi, kita inginkan post-
mortem.

Saya rasa daripada segi kesiapsiagaan Ahli-ahli Parlimen dalam kawasan
perlu dilibatkan dalam persiapan supaya semua agensi yang berkaitan, kita dapat
bekerjasama dengan baik dan mengaktifkan sebarang PPS sebagai contoh. Kita
ketepikan soal politik. Kita dahulukan dan utamakan nasib rakyat. Akan tetapi, saya
rasa perkara ini tak berlaku ataupun belum berlaku. Akan tetapi, saya percaya boleh
dilakukan. Maksudnya, semua agensi — sekarang saya nampak bagi PDRM, mereka
telah mulakan. Di PPS yang di Lembah Pantai ditutup sekarang, hari ini telah ditutup.
Akan tetapi, mereka telah mulakan exercise. Sekiranya berlaku lagi, apa yang perlu
dilakukan sebab kita tahu kalau kita lihat topografi, kawasan-kawasan di Kuala
Lumpur dan Lembah Klang yang akan terkesan akibat banjir. The low-lying levels,
the low-lying areas, dengan izin. Jadi, it should not come as a surprise. Kita patut
tahu. Maka, libatkanlah kami Ahli-ahli Parlimen, tak kiralah di pihak pembangkang
atau dalam kalangan Backbenchers supaya kami juga boleh bantu. Kita ketepikan
soal politik.

Berkenaan pelan tebatan banjir, saya ingin memohon penjelasan daripada
pihak kerajaan, apakah perancangan kita knusus untuk Kuala Lumpur dan juga untuk
Lembah Klang (Greater Klang Valley) dengan izin, untuk menghadapi keadaan
fenomena banjir kilat, banjir besar, perubahan iklim ataupun darurat iklim ataupun
krisis iklim yang benar-benar berlaku dan kita lihat dan kita saksikan sekarang.
Adakah perancangan itu sedang dirangka? Sekiranya ia sedang dirangka,
pandangan kami sebagai Ahli-ahli Parlimen belum ataupun tidak dilibatkan.
Sekiranya ada, saya pohon jemputlah kami. Saya percaya pengalaman kami di
peringkat akar umbi melihat apa yang berlaku boleh membantu daripada segi sama
ada post-mortem ataupun pandangan-pandangan tambahan. Apa yang saya risau,
mereka yang merangka pelan-pelan tebatan banjir ini, mereka tidak berpijak di bumi
yang nyata. Mereka tidak berada dalam kawasan banjir itu. Mereka tidak merasai
fobia, rasa takut. Bila hujan sahaja kita tak tahu nak buat apa.

Jadi, saya pohon janganlah mereka yang merangka pelan tebatan banjir ini
sama seperti mereka yang merangka SOP kita. Kita tengok bagaimana Menteri

Kesihatan di Johor dalam isu Pilihan Raya Negeri Johor terpaksa halfway dalam
