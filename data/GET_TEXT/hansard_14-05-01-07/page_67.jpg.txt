DR. 9.3.2022 61

USUL MENANGGUHKAN MESYUARAT
DI BAWAH P.M. 18(1)

Banjir Kilat di Lembah Klang pada 7 Mac 2022

1.00 tgh.

Tuan Fong Kui Lun [Bukit Bintang]: Terima kasih, Tuan Yang di-Pertua.
Tuan Yang di-Pertua...

Tuan Yang di-Pertua: Sekejap, Yang Berhormat Bukit Bintang. Sekejap.
Ahli-ahli Yang Berhormat, sekarang masa pun telah pukul 1.00 tengah hari dan
menurut keputusan yang telah saya buat tadi, satu usul di bawah Peraturan
Mesyuarat 18(1) telah dibenarkan untuk dirunding pada tengah hari ini. Saya
memberi 45 minit kepada Ahli-ahli Yang Berhormat untuk berucap dan pihak
kerajaan akan menjawab juga dalam masa 45 minit. Kementerian-kementerian
berkenaan akan menjawab mengikut soalan-soalan yang dibangkitkan.

01300
Pertamanya, saya menjemput Yang Berhormat Bukit Bintang untuk berucap.

Masa 14 minit Yang Berhormat.

1.00 tgh.

Tuan Fong Kui Lun [Bukit Bintang]: Terima Tuan Yang di-Pertua kerana
terlebih dahulu memberi peluang kepada saya untuk mengemukakan satu usul yang
penting. Saya rasa usul ini harus di bahas dan sekarang saya ingin mengucapkan
terima kasih kepada Tuan Yang di-Pertua kerana meluluskan usul saya di bawah
Perkara 18(1) Peraturan-peraturan Majlis Mesyuarat Dewan Rakyat bagi
membincangkan perkara tertentu, kepentingan orang ramai dan perlu disegerakan
iaitu kejadian banjir kilat yang melanda banyak kawasan dalam Kuala Lumpur dan
Selangor pada 7 Mac 2022, berikutan hujan ribut yang lebat yang turun pada kira-
kira jam 3 petang sehingga dua jam.

Banjir kilat ini telah menyebabkan kawasan-kawasan rendah yang mudah
berlaku banjir ditenggelami air seperti kawasan Jalan Melaka, Pudu, Salak Selatan,
Kuchai Lama, di kawasan Seputeh, Jalan Loke Yew, Pudu Ulu, Bukit Bintang, Jalan
Parlimen, Jalan Yaacob Latif, Kampung Baru, Bandar Sri Permaisuri, Jalan Tun
Razak dan seterusnya.

Tuan Yang di-Pertua, saya tidak mempertikai hujan lebat yang turun tetapi
kita tidak pernah mengambil iktibar, pengajaran tindakan mengatasi banjir kilat dalam
Wilayah Persekutuan Kuala Lumpur. Setiap kali hujan ribut berlaku sejak saya
menjadi wakil rakyat 30 tahun yang lalu, saya sentiasa membangkitkan isu banjir kilat

menjadi acara tahunan Kuala Lumpur yang tidak dialu-alukan selama ini.
