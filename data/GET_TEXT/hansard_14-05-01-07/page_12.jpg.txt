DR. 9.3.2022 6

Tuan Loke Siew Fook [Seremban]: Boleh rujuk kepada pegawai minta
mereka buat jawapan bertulis untuk saya. Walaupun saya tahu apa jawapannya
tetapi minta jawapan bertulis. Terima kasih.

Dato’ Henry Sum Agong: Baik, baik. Terima kasih.

Tuan Yang di-Pertua: Yang Berhormat Tumpat dipersilakan.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Soalan saya ini masih terkait dengan apa yang dikemukakan oleh Yang
Berhormat Seremban iaitu daripada segi kesediaan kementerian dalam menjalankan
e-testing ini. Saya difahamkan bahawa dalam e-testing pegawai JPJ akan berada
dalam bilik khas di institut memandu bagi memantau pelajar yang mengambil ujian
tersebut di atas litar dan jalan raya.

Jadi, sejauh manakah persiapan sepenuhnya yang telah di buat oleh institut
memandu bagi memastikan e-testing ini berjalan lancar dan dapat dilaksanakan oleh
kementerian. Terima kasih.

Dato’ Henry Sum Agong: Juga jawapan kepada soalan ini bergantung
kepada proses yang sedang dijalankan dan dijangkakan proses ini akan berakhir
pada hujung bulan ini. Selepas itu akan dilaksanakan mana-mana konsep yang
difikirkan baik dan perlu untuk masyarakat awam. Sekian terima kasih.

Tuan Yang di-Pertua: Terima kasih. Ada soalan lagi? Seterusnya saya

menjemput Yang Berhormat Tuan Anyi Ngau.

3 Tuan Anyi Ngau [Baram] minta Menteri Kanan Pendidikan menyatakan
berapa jumlah tapak sekolah yang belum disenaraikan dalam ‘Federal Land
Commission’ sehingga kini di Sarawak khasnya dan di seluruh negara amnya.
Nyatakan implikasi kiranya tapak sekolah belum disenaraikan dalam FLC serta
tindakan penyelesaian pihak Kementerian Pendidikan.

Timbalan Menteri Pendidikan II [Datuk Mohamad bin Alamin]: Bismillahi
Rahmani Rahim. Assalamualaikum warahmatullahi wabarakatuh. Selamat pagi dan
salam Keluarga Malaysia. Terima kasih Tuan Yang di-Pertua. Terima kasih Yang
Berhormat Baram. Tuan Yang di-Pertua, Kementerian Pendidikan Malaysia (KPM)
komited untuk terus melaksanakan pemutihan tanah bagi semua sekolah bawah
KPM memandangkan terdapat tapak sekolah yang masih belum ditukar hak milik
kepada Pesuruhjaya Tanah Persekutuan (PTP).

Sehingga 31 Januari 2022 KPM telah melepasi sebanyak 1,821 tapak
sekolah yang masih belum berstatus hak milik PTP.

1020
Daripada jumlah tersebut, sebanyak 587 buah tapak sekolah di Sarawak

telah dikenal pasti untuk proses pemberi milikan kepada PTP. Untuk makluman Ahli
