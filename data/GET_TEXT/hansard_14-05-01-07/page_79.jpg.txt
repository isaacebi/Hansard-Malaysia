DR. 9.3.2022 73

Tuan Yang di-Pertua, kita baru sahaja mengadakan sesi di mana kita
bincangkan berkenaan dengan banjir. Kita semua tahu apakah sebenarnya
kerosakan, kehilangan yang dibawa melalui banjir ini. Kita sudah melalui masalah ini
bukan setahun dua, bertahun-tahun. Balik ke Dewan dan bicarakan perkara ini,
assurance diberikan oleh kerajaan supaya tindakan akan diambil supaya perkara ini
tidak berulang. Tidak sampai dua, tiga bulan berulang lagi. Jadi kita di sini Tuan Yang
di-Pertua, kita hendak tahu apakah sebenarnya cadangan kerajaan untuk pastikan
bahawa masalah ini tidak berulang lagi.

Ini adalah satu perkara yang cukup penting dan di sini saya harap bahawa
hari ini Menteri akan hadir dapat memberikan kepada kita jawapan daripada bulan
Disember hingga sekarang, apakah tindakan yang telah pun diambil oleh kerajaan
untuk pastikan bahawa masalah ini tidak berulang. Ini kerana kita semua tahu
bahawa cuaca sekarang berbeza. Kita lihat hujan yang turun dengan cukup lebat,
cukup cepat, pantas berlakunya banjir. So, dalam tiga bulan ini apakah tindakan yang
telah pun diambil? Tidak ada tindakan. Bagaimana boleh berlaku masalah ini sekali
lagi dan adakah ia akan berulang lagi?

Menteri ada di sini saya harap we get to the point, we need to focus on the
problem. What are the solution? Apakah solution yang akan dibawa oleh kerajaan
untuk atasi masalah ini? Saya rasa ini cukup penting supaya rakyat dapat tahu dalam
masa yang akan datang perkara ini tidak akan diulang dan kita akan ambil perhatian
yang serius berkenaan dengan perkara ini. Saya harap Menteri dapat jawab soalan
tersebut juga. Boleh dimasukkan dalam ucapan Ahli Yang Berhormat dari Cheras.
Terima kasih Tuan Yang di-Pertua.

Tuan Tan Kok Wai [Cheras]: Saya mohon sedikit masa lagi. Terima kasih
Tuan Yang di-Pertua. Saya bersetuju dengan Yang Berhormat Puchong dan juga
bersetuju bahawa jawapan yang harus diberikan oleh mereka yang memegang
tampuk kuasa. Ini kerana perkara ini memang satu perkara yang seperti mana yang
saya titik beratkan hari ini satu perkara yang bukan menyusahkan rakyat sahaja,
merugikan rakyat sahaja tetapi juga memalukan negara.

Ada satu persoalan yang saya ingin tanya mengenai SMART Tunnel. Saya
difahamkan Jabatan Meteorologi Malaysia telah pada kelmarin, setelah memberikan
amaran bahawa ada ribut petir akan berlaku sedikit masa lagi. Saya ingin tahu pukul
berapakah amaran dikeluarkan oleh Jabatan Meteorologi Malaysia dan pukul
berapakah SMART Tunnel mengaktifkan atau activate-kan Smart Tunnel itu supaya
terowong trafik dijadikan terowong saliran air. Ini adalah satu perkara kerana apa
yang berlaku semalam terbuktilah Terowong SMART itu telah gagal dalam fungsi

dan peranannya. Ini sahaja, terima kasih.
