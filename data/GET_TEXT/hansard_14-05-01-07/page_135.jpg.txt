DR. 9.3.2022 129

Terlebih dahulu dalam ucapan saya, saya ingin membawa kepada kawasan
saya dahulu. Kawasan Parlimen Cameron Highlands. Untuk makluman, saya ingin
bertanya kepada Yang Berhormat Menteri Kerja Raya (JKR) berkaitan jalan Pos
Betau ke Semoi Lama yang telah bermula dan dianggarkan akan siap ditetapkan
pada bulan lepas. Walau bagaimanapun, permohonan Extension of Time (EOT)
telah dipohon dan saya mempercayai perkara itu telah dilulus untuk disambung ke
bulan tujuh.

Saya kurang faham kenapa, bukanlah satu projek bertaraf teknologi tinggi,
hanya pembuatan jalan perlu lagi extension. Ingin saya mengetahui daripada Yang
Berhormat Menteri apakah sebab extension ini diberi? Penambahan lagi tiga bulan.
Sebab-sebab ia diberi dan adakah wajar? Jika COVID-19 disalahkan, adakah
mereka mohon daripada pihak MITI untuk dilaksanakan kerja dalam tempoh yang
berkaitan?

Kedua, saya ingin berterima kasih kepada pihak Yang Berhormat Menteri
kerana meluluskan projek JKR daripada Kampung Semoi Lama, kampung Orang
Asli ke Pos Lenjang yang berharga lebih kurang RM30 juta lebih, kalau tidak silap
saya. Yang dianggarkan akan siap pada tahun 2023 dan 2024. Apa yang saya pohon
di sini ialah Yang Berhormat Menteri sebagai owner JKR Kerajaan Pusat. Project
owner adalah JAKOA dan pelaksana di bawah penyeliaan JKR, dilaksanakan sebaik
mungkin dalam tempoh yang jangka yang ditetapkan dan untuk projek-projek ini saya
memohon dipantau standard mengikut spec sebagaimana diluluskan.

Satu lagi yang berkaitan dengan kawasan saya, infrastruktur jalan-jalan di
perkampungan Orang Asli. Untuk makluman, jalan dari persimpangan Jalan Koyan
menghala ke Raub ada satu jalan raya yang telah diletak di bawah MARRIS iaitu
jalan di Pos Sinderut. Penyeliaan MARRIS. Apa yang saya lihat di situ adalah
penyelenggaraan dan baik pulih amat teruk sekali. Pohon diperlihatkan,
diperbetulkan dan jika kita linat, maintenance di tepi jalan pun masih semak samun
lagi. Tidak bertaraf penyeliaan di bawah MARRIS. Dilihat longkang-longkang tidak
begitu up to standard menyebabkan laluan air dan menyebabkan kerosakan jalan
raya besar begitu cepat.

Mengambil kesempatan ini, saya mohon untuk menarik perhatian kepada
kawasan Parlimen Gua Musang yang terdiri di sana ramai masyarakat Orang Asli.
Saya amat sedih dan kadang-kadang menitiskan air mata melihat keadaan mereka.
Mereka adalah penyokong tegar kepada kerajaan ketika ini dan ketika sebelum ini.
Jika dilihat jalan raya perhubungan kampung mereka, ya Allah begini kah mereka
selepas 64 tahun? Saya ingin mengetahui daripada pihak kerajaan apakah tindakan

yang telah dilaksanakan, menyiapkan jalan-jalan perhubungan perkampungan ini di
