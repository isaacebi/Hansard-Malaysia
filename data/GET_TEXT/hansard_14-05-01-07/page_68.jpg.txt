DR. 9.3.2022 62

Tuan Yang di-Pertua, kejadian kelmarin telah menyebabkan lebuh raya dan
jalan raya ditenggelami air termasuk berpuluh-puluh malah beratus kenderaan
terperangkap dalam banjir, mengalami kerosakan teruk dan rumah-rumah
ditenggelami banjir. Bila kita mengkaji punca banjir kilat, kita dapati ia berpunca
daripada hujan yang turun dengan lebat melebihi kemampuan sistem saliran untuk
menerimanya.

Ini di mana saluran longkang, parit, sungai dan kolam takungan yang jarang
dibersihkan dari tersumbat itu sebab air hujan lebat di atas jalan dan kawasan
rendah. Jika sistem saliran baik, air banjir akan surut dengan cepat.

Tuan Yang di-Pertua, saya beri satu contoh terowong di bawah tanah di Jalan
Brunei Kuala Lumpur ini dekat pejabat saya yang tersumbat jarang diselenggara dan
dibersihkan dengan kerap menyebabkan air tidak dapat mengalir dengan lancar.
Oleh sebab terowong ini amat besar sehingga jentera CASE 580 pun boleh masuk
dalam terowong ini.

Saya rasa ada 20 tahun belum diselenggara dan dibersihkan tanah yang
tersumbat di terowong ini. Saya harap, kerajaan seharusnya memberi satu tindakan
yang secepat mungkin untuk membersihkan terowong yang besar di Jalan Brunei ini.

Tuan Yang di-Pertua, selain sistem saliran yang tidak memuaskan, faktor
pembangunan tanah yang rancak berlaku menyebabkan air bersama mengalir ke
dalam sistem aliran yang menyebabkan saliran yang ada cepat dipenuhi dengan
sampah sarap, mendapan tidak di bersih, mendapan tanah dan jalannya menjadi
sungai-sungai. Ini yang mengakibatkan kenderaan terperangkap, berlaku kesesakan
kenderaan yang luar biasa. Bukan sahaja banjir lambat surut tetapi kenderaan
terperangkap dalam kesesakan selama dua jam sebelum dapat dileraikan.

Saya faham kerajaan telah melaksanakan projek tebatan banjir, menaik taraf
sistem saliran yang memakan belanja ratusan juta ringgit. Akan tetapi, ini masih tidak
mencukupi bila hujan lebat menjadi bah. Sepatutnya, Bandar Raya Kuala Lumpur
yang semakin maju, yang membangun dengan pembinaan bangunan-bangunan
bertingkat tinggi bebas dari ancaman banjir kilat.

Tuan Yang di-Pertua, kerajaan dan DBKL semacam tidak ada perancangan
dan tindakan yang jelas untuk menjadikan Bandar Raya Kuala Lumpur bebas
daripada ancaman banjir dan banjir kilat. Kita sebut dengan projek tanah dan binaan
bangunan_bertingkat-tingkat tetapi kita agak -— dengan perancangan untuk
membebaskan Bandar Raya Kuala Lumpur dari ancaman banjir.

Apa yang kerajaan dan DBKL telah lakukan setelah peristiwa Kuala Lumpur
dilanda banjir besar pada Disember 2021? Pada masa itu saya rasa 18 Disember

tahun yang lalu, banjir kilat di Kuala Lumpur ini knususnya di kawasan Tiong Nam
