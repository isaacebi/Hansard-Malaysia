DR. 9.3.2022 33

Timbalan Menteri Pendidikan II [Datuk Mohamad bin Alamin]: Tuan Yang
di-Pertua, saya mohon menyokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti
yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

11.37 pg.

Tuan Tony Pua Kiam Wee [Damansara]: Peraturan mesyuarat.

Tuan Yang di-Pertua: Ya?

Tuan Tony Pua Kiam Wee [Damansara]: Peraturan Mesyuarat 43 dan 44(2).
Peraturan Mesyuarat 43 menyebut bahawa keputusan Pengerusi adalah muktamad
“...dan keputusannya berkenaan dengan apa-apa perkara Peraturan Mesyuarat tidak
boleh diminta dipertimbangkan semula dan tidak boleh diulang kaji oleh Majlis
Mesyuarat kecuali dengan dikeluarkan usul bersendiri kerana itu.”

Tuan Yang di-Pertua: Ya.

Tuan Tony Pua Kiam Wee [Damansara]: Perkara 44(2), “Pengerusi
hendaklah memerintah mana-mana ahli dan yang berkelakuan tidak senonoh atau
melakukan perbuatan yang menghina Majlis Mesyuarat atau terus_ tidak
mengindahkan kuasa Pengerusi keluar dari Majlis Mesyuarat bagi tempoh tidak
melebihi 10 hari dan ahli tersebut hendaklah dengan serta-merta keluar dari Majlis
Mesyuarat.”.

Tuan Yang di-Pertua, pada 7 Mac, Tuan Yang di-Pertua telah pun memberikan
keputusan ke atas usul yang saya telah pun bawa di bawah Peraturan Mesyuarat
36(12) kepada Yang Berhormat Pekan. Tuan Yang di—Pertua menyebut bahawa
beliau dapat memberikan penjelasan mengenai kenyataan-kenyataan Yang
Berhormat Pekan dan menyertakan bukti dan dokumen yang menyokong penjelasan
tersebut selewat-lewatnya pada hari Rabu, 9 Mac 2022.

Akan tetapi, semalam apabila kita baca berita surat khabar ataupun media,
Yang Berhormat Pekan telah pun ingkar daripada mematuhi arahan daripada Tuan
Yang di-Pertua dan menyebut bahawa beliau hanya akan menjawab kepada Tuan
Yang di-Pertua selepas pilihan raya di Johor.

Ini dengan jelas telah pun menghina Tuan Yang di-Pertua dan juga menghina
pendirian di dalam Dewan ini dan tindakan yang sepatutnya mesti diambil ke atas
Yang Berhormat Pekan. Beliau bukan merupakan seorang calon yang bertanding di
Johor. Dia hanya merupakan seorang penyokong kempen dan apa-apa perkara yang

berlaku di dalam Dewan ini, sepatutnya adalah supreme iaitu yang paling penting
