DR. 9.3.2022 141

Bagaimanapun, Hospital Sandakan juga kekal hanya satu-satunya kemudahan
hospital awam dan jumlah katil kekal 400 unit sejak blok baharunya siap sepenuhnya
pada tahun 2007.

Tuan Yang di-Pertua, setuju kah atau tidak, nisbah katil hospital per jumlah
populasi di Sandakan adalah tidak munasabah? Sebagai sebuah bandar kedua
terbesar di Sabah, Sandakan memerlukan sebuah lagi hospital awam untuk
meningkatkan standard perkhidmatan penjagaan kesihatan kami. Saya menyeru
kepada Yang Berhormat Menteri Kesihatan untuk membuat lawatan ke Sandakan,
jangan sahaja ke Tawau Memasukkan bangunan Hospital Duchess of Kent 2 di
bawah Rancangan Malaysia (RMKe-12) dan dengan melengkapkan Jabatan
Kardiologi untuk memberikan perkhidmatan kepada seluruh Pantai Timur Sabah.

Ketika ini hanya terdapat satu Jabatan Kardiologi untuk seluruh Sabah yang
terletak di Hospital QE 2 di Kota Kinabalu untuk rawatan ribuan pesakit jantung.
Perjalanan dari Sandakan ke Kota Kinabalu dengan kenderaannya, dengan jalan
raya yang berbonggol-bonggol selama enam hingga lapan jam adalah sangat sukar
dan mencabar.

Tuan Yang di-Pertua, Sandakan akan menjadi bandar raya yang kedua di
Sabah pada tahun ini. Banyak jangkaan juga seiringan dengan penaiktarafan
Sandakan kepada status bandar raya. Ketika ini, bandar kami juga memerlukan
kemudahan yang amat terdesak iaitu bagi menaiktarafkan infrastruktur dan
kemudahan awamnya sama ada disebabkan oleh faktor sudah lama atau
kekurangan penyelenggaraan selama ini.

Keadaan dan kualiti jalan kami juga adalah kini dari teruk kepada semakin
teruk. Jalan raya Persekutuan utama seperti Sandakan ke Ranau dan jalan
berdekatan kawasan sepanjang menuju ke Telupid juga hampir tidak dapat
digunakan. Projek Lebuh Raya Pan Borneo masih dalam pembinaan. Kami sangat
amat memerlukan satu pelan induk jalan pengangkutan awam antara Sandakan,
Lahad Datu, Tawau dan Kota Kinabalu.

Gangguan bekalan air juga adalah satu isu utama yang dihadapi rakyat
Sabah khasnya di Sandakan. Kami semua telah muak dan penat apabila mendapat
notis gangguan bekalan air jangkaan daripada jabatan air seperti yang ini.
[Menunjukkan dokumen] Hampir setiap hari kami akan menerima notis daripada
jabatan air. Bagaimanakah boleh gangguan luar jangkaan ini berlaku hampir setiap
hari, sama ada pam rosak atau bekalan air terganggu kerana kebocoran berlaku atau
isu gangguan takungan air?

Apakah perasaan anda jika anda tinggal di seperti kawasan Sentosa
Apartmen Sandakan di mana hanya dapat bekalan air untuk dua hari dalam satu

minggu dan ia berulang dalam sebulan berturut-turut. Justeru, kerajaan harus
