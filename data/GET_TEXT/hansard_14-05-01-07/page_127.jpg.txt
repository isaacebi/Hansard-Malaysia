DR. 9.3.2022 121

Saya juga ingin merakamkan ucapan terima kasih kepada pihak NADMA
yang telah menyalurkan bantuan one-off RM1000 kepada mangsa banjir yang
berpindah ke PPS yang sedikit sebanyak dapat menampung perbelanjaan mereka.
Akan tetapi saya juga ingin mencadangkan agar bantuan yang sama diberi kepada
mangsa banjir yang berpindah ke rumah waris-waris mereka kerana semasa banjir
baru-baru ini, berlakunya penularan COVID-19. Sekiranya mereka semua berpindah
ke PPS menyebabkan berlaku crowded yang boleh membawa kepada penularan
COVID-19 yang lebih besar.

Tuan Yang di-Pertua, ekoran banjir yang amat dahsyat berlaku baru-baru ini,
tidak terkecuali kawasan Setiu, sektor pertanian Terengganu mengalami kerugian
mencecah RM10 juta dan Setiu merupakan antara salah satu daerah yang terjejas.
Sebagai contoh hampir 40 petani di Kampung Telaga Papan dan kampung sekitar
terpaksa menanggung kerugian keseluruhan bernilai RM910,000 disebabkan
tanaman tembikai yang mereka usahakan musnah akibat banjir. Begitu juga
kematian ikan kerapu hibrid di Gong Batu, isu padi rosak di Kampung Darat Batu
Rakit di mana petani dan para penternak mengalami kerugian yang amat besar. Oleh
itu, saya memohon agar kerajaan melalui MAFI segera menyuntik bantuan kepada
para petani dan para penternak bagi menampung sedikit sebanyak kerugian yang
mereka telah alami.

Isu seterusnya iaitu isu pembinaan projek pemuliharaan Sungai Setiu. Saya
ingin merakamkan ucapan terima kasih di atas kelulusan Projek Pemuliharaan
Sungai Setiu dan majlis pelancaran oleh Menteri Alam Sekitar dan Air pada bulan
Februari yang lalu. Projek ini melibatkan empat komponen iaitu pembinaan brick
water, training wall, dredging works dan beach nourishment.

Walau bagaimanapun projek yang memakan kos sebanyak RM119 juta ini
saya dapati kerja-kerja dredging works ataupun pengorekan sejauh 14 kilometer
tidak melibatkan kawasan cetek penternakan ikan-ikan punggal batu yang
menyebabkan kawasan tersebut cetek dan beting pasir yang ada kalau tidak dikorek,
menghalang kemasukan air, sekali gus menyebabkan kawasan tersebut mengalami
kekurangan oksigen dan membawa kepada kematian ikan saban tahun.

Oleh itu, saya mencadangkan agar pihak Kementerian Alam Sekitar dan Air
(KASA) ataupun Kementerian Pertanian & Industri Asas Tani Malaysia (MAFI)
mengkaji balik hal ini agar kerja-kerja pengorekan ini disambung sehingga ke
kawasan penternakan ikan. Mengikut maklumat yang saya perolehi, pembinaan
beach nourishment yang bakal dibina ini hanya mampu bertahan selama lima tahun
dan kos pembinaan sebanyak RM33 juta bagi setiap kali pembinaan. la sudah pasti

melibatkan kos yang besar terpaksa ditanggung oleh kerajaan.
