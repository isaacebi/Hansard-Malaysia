DR. 9.3.2022 14

Sekuriti Makanan untuk lima tahun, kita menjangka walaupun pada ketika ini kita
mencapai hanya 70 peratus sahaja SSL kita. Akan tetapi, kita yakin dengan usaha
yang telah kita jalankan pada ketika ini, memperkenalkan SMART SBB ini, kita
berkeupayaan untuk menambahkan lagi pendapatan ataupun pengeluaran kita, lagi
lima peratus iaitu 75 peratus.

Ini kerana matlamat SBB ini bukan sahaja ia akan diambil alih ataupun usaha
sama oleh syarikat-syarikat yang mempunyai kepakaran bahkan dengan
menggunakan automasi dan juga mekanisasi dan juga tanaman secara moden.
Pesawah-pesawah tidak payah bersusah hati, bahkan syarikat peneraju ini akan
menanggung sebanyak 3,200 kos penanaman dan semua hasil kita telah jamin
bahawa pada ketika ini telah kita jalankan seperti saya sebut tadi, sebanyak 9,000
hektar yang telah kita jalankan, kita telah berjaya menghasilkan keluaran padi
ataupun had padi ini berlipat ganda.

Kita yakin dengan usaha ini akan dapat meningkatkan lagi pencapaian kita
dan Insya-Allah menjelang hujung RMKe-12, kita berkeupayaan untuk mencapai
sebanyak 75 peratus kepada SSL padi kita. Terima kasih Tuan Yang di-Pertua.

Tuan Yang di-Pertua: Terima kasih.

Tuan Haji Ahmad bin Hassan [Papar]: Satu lagi.

Tuan Yang di-Pertua: Seterusnya, saya menjemput Yang Berhormat Tuan
Shaharizukirnain bin Abd. Kadir.

5. Tuan Shaharizukirnain bin Abd. Kadir [Setiu] minta Menteri Pembangunan
Wanita, Keluarga dan Masyarakat menyatakan perancangan kerajaan untuk
mengasah bakat kepimpinan wanita untuk memastikan lebih ramai golongan wanita
bersedia untuk memimpin.

Timbalan Menteri Wanita, Keluarga dan Masyarakat [Dato’ Hajah Siti
Zailah binti Mohd Yusoff]: Bismillahi Rahmani Rahim, Assalamualaikum
warahmatullahi wabarakatuh dan salam sejahtera. Terima kasih Tuan Yang di-
Pertua.

Menjawab soalan Yang Berhormat, Kementerian Pembangunan Wanita,
Keluarga dan Masyarakat melalui Jabatan Pembangunan Wanita, telah
melaksanakan pelbagai program pembangunan kapasiti bagi mengasah bakat,
kemahiran dan ciri-ciri Kepimpinan untuk golongan sasar iaitu wanita. Sepanjang
tahun 2021, sebanyak 202 program kepimpinan telah dilaksanakan dan
memanfaatkan seramai 100,923 orang peserta.

Program-program yang telah dilaksanakan adalah berbentuk latihan,
advocacy pendedahan bagi memberi kesedaran dan meningkatkan kemampuan

wanita mempengaruhi keputusan berkaitan dengan interaksi sosial. Antara program
