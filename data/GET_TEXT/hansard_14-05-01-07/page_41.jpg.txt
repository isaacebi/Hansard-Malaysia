DR. 9.3.2022 35

Tuan Yang di-Pertua: Sekejap ya. Oleh itu, saya telah menulis surat kepada
kedua-dua Yang Berhormat dan saya meminta penjelasan selewat-lewatnya hari ini,
hari Rabu ya. Okey.

Kedua, sebenarnya semalam selepas saya mempengerusikan mesyuarat itu.
Saya menerima surat daripada Yang Berhormat Pekan meminta lanjutan masa
sehingga hari Rabu minggu hadapan untuk memberi penjelasan. Saya benarkan
permohonan tersebut sehingga Selasa pagi minggu hadapan. Jadi, tidak timbullah
persoalan sama ada Yang Berhormat Pekan mengingkari arahan saya sebab saya
yang memberi masa kepada Yang Berhormat Pekan sehingga Selasa minggu
hadapan. Itu sebenarnya yang terjadi.

Tuan Tony Pua Kiam Wee [Damansara]: Tuan Yang di-Pertua.

Tuan Yang di-Pertua: Ya.

Tuan Tony Pua Kiam Wee [Damansara]: Saya di sini menghormati dan
bersetuju dengan amalan yang telah pun diambil oleh Tuan Yang di-Pertua supaya
penjelasan diberikan secara bertulis ke, dalam Dewan ke, sebelum keputusan
dibuat.

Tuan Yang di-Pertua: Ya.

Tuan Tony Pua Kiam Wee [Damansara]: ltu tidak dipertikaikan.

Tuan Yang di-Pertua: Ya.

Tuan Tony Pua Kiam Wee [Damansara]: Itu adalah amalan yang betul.

Tuan Yang di-Pertua: Ya.

Tuan Tony Pua Kiam Wee [Damansara]: Akan tetapi, keputusan untuk
memberikan masa adalah keputusan Tuan Yang di-Pertua mengenai usul saya. ltu
keputusan yang telah pun dibuat, jawab dalam dua hari.

Tuan Yang di-Pertua: Saya.

Tuan Tony Pua Kiam Wee [Damansara]: Kita faham kalau beliau masuk
hospital. Tidak dapat jawab.

Tuan Yang di-Pertua: Ya.

Tuan Tony Pua Kiam Wee [Damansara]: Ataupun mungkin seorang calon
di Johor tidak dapat jawab. Kita setuju tetapi alasan yang diberikan secara terbuka
dalam media sosial dalam media adalah “Oh! saya berkempen di Johor, tidak ada
masa hendak jawab Tuan Yang di-Pertua di Parlimen’.

Tuan Yang di-Pertua: Ya.

Tuan Tony Pua Kiam Wee [Damansara]: Ini satu perkara yang menghina
Parlimen. Menghina Tuan Yang di-Pertua. [Dewan riuh]

Datuk Seri Panglima Abdul Azeez bin Abdul Rahim [Baling]: Itu...

Tuan Tony Pua Kiam Wee [Damansara]: Itu merupakan...
