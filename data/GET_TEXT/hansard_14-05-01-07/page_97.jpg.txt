DR. 9.3.2022 91

bencana di peringkat masing-masing. la bukan hanya meliputi agensi kerajaan,
malah kerajaan tempatan dan lain-lain pihak berkepentingan, termasuk NGO-NGO.

Saya terus kepada Yang Berhormat Lembah Pantai, saya juga akan
menjawab WhatsApp Yang Berhormat Lembah Pantai menghantar kepada saya di
Dewan ini. Terima kasih. Yang Berhormat telah bertanya, adakah benar Unit
Penyelarasan Pelaksanaan (ICU) tidak mempunyai peruntukan untuk menyalurkan
bantuan kepada mangsa-mangsa banjir? Yang Berhormat, perkara ini adalah tidak
benar.

Peruntukan disalurkan oleh Agensi Pengurusan Bencana Negara (NADMA)
kepada Kementerian Wilayah Persekutuan bagi tujuan bantuan wang ihsan dan Unit
Penyelarasan Pelaksanaan (ICU) bagi tujuan bantuan pembelian keperluan asas
(BPKA) dari semasa ke semasa berdasarkan permohonan yang diterima daripada
agensi berkenaan.

Sehingga kini, NADMA telah menyalurkan peruntukan sebanyak RM1.775
juta kepada Kementerian Wilayah Persekutuan bagi tujuan bantuan wang ihsan dan
RM1.715 juta kepada ICU untuk bantuan BPKA bagi Wilayah Persekutuan. Merujuk
pada Laporan ICU sehingga 1 Mac 2022, daripada 1,775 ketua isi rumah di Wilayah
Persekutuan Kuala Lumpur yang telah disahkan oleh Pusat Kawalan Operasi
Bencana (PKOB) layak menerima bantu wang ihsan sebanyak RM1,000.

Kesemua RM1,775 ketua isi rumah (KIR) telah menerima bantuan wang
ihsan ini Yang Berhormat, sebanyak 100 peratus. Penyaluran peruntukan bantuan
pembelian keperluan asas (BPKA) oleh NADMA sebanyak RM727,500 bagi fasa
satu telah diagihkan sepenuhnya oleh pihak Pejabat Pembangunan Negeri Kuala
Lumpur. NADMA pada 3 Mac 2022 telah menyalurkan peruntukan tambahan
sebanyak RM987,500 kepada Pejabat Pembangunan Negeri Kuala Lumpur bagi
agihan BPKA.

1430

Berhubung keperluan pelaporan kepada rakyat mengenai agihan bantuan.
Laporan prestasi agihan bantuan wang ihsan sememangnya dikongsi melalui media
sosial Yang Berhormat Subang. Akan tetapi sebagai kita bersahabat di Dewan yang
mulia saya akan menghantar satu laporan bertulis pada kedua-dua Yang Berhormat
Lembah Pantai dan juga Yang Berhormat Subang.

Semestinya keprihatinan Yang Berhormat terhadap rakyat yang ada di dalam
kawasan harus dipertimbangkan dan juga diambil berat. Terima kasih. Lagi Yang
Berhormat Lembah Pantai saya masih tidak selesai lagi dengan persoalan-persoalan
Yang Berhormat.

Yang Berhormat ingin tahu akan penambahbaikan yang akan dilakukan

kepada sekarang. Yang Berhormat Lembah Pantai bertanyakan mengenai apakah
