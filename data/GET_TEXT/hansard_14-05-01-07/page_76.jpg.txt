DR. 9.3.2022 70

Adakah Yang Berhormat bersetuju dengan pandangan sekiranya RM10,000
ini kerajaan tidak mampu hendak keluarkan daripada KWSP? Maka, kerajaan akan
perlu usahakan cara yang lain untuk memberi RM10,000 cash kepada rakyat,
sebaiknya bukanlah daripada wang simpanan hari tua. Apa pandangan Yang
Berhormat Kepong?

Tuan Lim Lip Eng [Kepong]: Ya, saya sokong pandangan Yang Berhormat
Lembah Pantai dengan sepenuhnya. Ya, saya memberi peluang kepada Yang
Berhormat Segambut.

Tuan Yang di-Pertua: Ya.

Puan Hannah Yeoh [Segambut]: Terima kasih Tuan Yang di-Pertua. Saya
hanya hendak minta petua Tuan Yang di-Pertua kerana tidak cukup masa untuk
semua Ahli Parlimen Kuala Lumpur berbahas. Boleh tidak benarkan kami mencelah
bila Yang Berhormat Menteri beri penjelasan nanti. Itu sahaja.

Tuan Yang di-Pertua: Ringkas lah ya.

Datuk Wira Dr. Mohd. Hatta bin Md. Ramli [Lumut]: Ya, Yang Berhormat
Kepong.

Tuan Yang di-Pertua: Yang Berhormat Lumut.

Datuk Wira Dr. Mohd. Hatta bin Md. Ramli [Lumut]: Tuan Yang di-Pertua,
saya ingin bertanya kepada Yang Berhormat Kepong. Kita ada warning system oleh
MET Malaysia. Meteorological Department mengatakan bahawa kadar hujan akan
tinggi dan banjir mungkin berlaku. Akan tetapi, dalam beberapa kali peringatan ini
banjir tidak berlaku. Jadi, kita selalu off guard. Tiba-tiba banjir berlaku. Jadi, kita
hendak bertanya, sama ada satu sistem yang boleh memberikan amaran bukan awal
tetapi amaran semasa proses banjir itu meningkat supaya contohnya orang-orang
yang letakkan kereta di parking di Kuala Lumpur ini sempat mengalihkan kereta
mereka. Kalau tidak, mereka akan kehilangan ataupun kehilangan wang untuk
kerosakan. Adakah sistem itu munasabah kalau kita boleh put in place? Terima
kasih.

Tuan Lim Lip Eng [Kepong]: Ya, saya setuju.

Tuan Chan Foong Hin [Kota Kinabalu]: Yang Berhormat Kepong.

Tuan Lim Lip Eng [Kepong]: Ya.

Tuan Chan Foong Hin [Kota Kinabalu]: Boleh Yang Berhormat Kepong?

Tuan Lim Lip Eng [Kepong]: Ya.

Tuan Chan Foong Hin [Kota Kinabalu]: Ya, walaupun Sabah tidak ditimpa
banjir pada baru-baru ini tetapi Sabah selalu berlaku masalah banjir ini. Tadi sistem
ramalan cuaca yang dibangkitkan itu kalau ikut yang jawapan saya dapat daripada
soalan lisan saya, mendapati bahawa sistem ramalan cuaca yang digunakan oleh

MET Malaysia adalah yang terkini, seiring dengan yang digunakan oleh negara-
