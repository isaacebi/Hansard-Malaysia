DR. 9.3.2022 105

banjir dan hakisan pantai ini dapat di atasi bukan dalam masa 50 tahun, tetapi lebih
cepat daripada itu. Ini kerana 50 tahun adalah masa yang begitu lama dan rakyat
sudah cukup menderita.

Tuan Yang di-Pertua, masa tidak mengizinkan saya untuk bercakap lama.
Isu terakhir gaya hidup sihat merangkumi amalan makanan dan pemakanan yang
betul. Menghindari diri daripada mempunyai tabiat penjagaan kesihatan yang buruk
dan sentiasa menjaga kesihatan melalui senaman berterusan, badan yang sihat
menghasilkan otak yang cerdas dan kemampuan untuk menjanakan usaha agar
memperoleh pencapaian sukan yang terbaik.

Di kawasan Tanjong Manis tempat atau kemudahan untuk bersukan secara
aktif dan terancang seperti di kompleks sukan berserta dengan trek olahraga
sememangnya tidak ada. Golongan belia dan remaja yang aktif bersukan tidak
mempunyai peluang untuk terlibat dan maju dalam bidang sukan yang mereka
ceburi. Berlandaskan permintaan yang berterusan daripada rakyat di kawasan
Tanjong Manis, sekali lagi saya minta Kementerian Belia dan Sukan untuk mengkaji
keperluan untuk membina sebuah kompleks sukan di Tanjong Manis. Ini kerana
kemudahan ini sangat diperlukan untuk menggalakkan aktiviti bersukan di kalangan
masyarakat di sini.

Tuan Yang di-Pertua, sebagai penutup, saya ada sedikit pantun.

Titah Yang Di-Pertuan Agong tetap dijunjung,
Kebajikan dan keselesaan rakyat amat diingini,
Perjuangan untuk rakyat matlamat ulung,
Parlimen Tanjong Manis mengundur diri.
Akhir sekali saya mohon menyokong titah Seri Paduka Baginda Yang di-

Pertuan Agong. Terima kasih Tuan Yang di-Pertua.

Dato’ Ramli bin Dato" Mohd Nor [Cameron Highlands]: Terima kasih Yang

Berhormat Tanjong Manis. Dipersilakan Yang Berhormat Selangau.

3.06 ptg.

Tuan Baru Bian [Selangau]: Tuan Yang di-Pertua, terima kasih kerana
memberi saya peluang untuk mengambil bahagian dalam perbahasan Usul
Menjunjung Kasih ke atas Titah Diraja Seri Paduka Baginda Yang di-Pertuan Agong
di Dewan yang mulia ini.

Saya gembira mendengar titah baginda yang menzahirkan keprihatinannya
terhadap kemerosotan alam sekitar dan perubahan iklim. Perubahan iklim adalah

nyata dan bencana alam yang berlaku di seluruh dunia adalah hasil daripada
