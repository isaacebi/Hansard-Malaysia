DR. 9.3.2022 65

berulang. Punca air datang dari mana dan beberapa perkara yang berlaku itu, bagi
penduduk yang tinggal di kawasan Kampung Pasir Baru, mereka mula bertanya
sejak Disember sehingga ke hari ini, aoakah penambahbaikan yang telah dilakukan?
Kenapa perkara ini berulang? Adakah sekiranya hujan lebat berlaku lagi, kerana
perkara ini hampir setiap hari kita kena tengok Jabatan Meteorologi. Seakan-akan
kita sudah tidak boleh buat apa-apa perancangan sebagai penduduk di Kuala
Lumpur. Setiap hari kita kena tengok hari ini hendak ribut ataupun tidak. Ada amaran
ribut petir, hujan berlarutan atau pun tidak. Bagaimanakah kita hendak teruskan
hidup? Kuala Lumpur ialah sebuah bandar raya. Kuala Lumpur tidak patut menjadi
‘panjir raya’.

Saya sangat kesal... [Tepuk] kerana itulah persepsi yang timbul di kalangan
penduduk. Akan tetapi apa pun, saya ingin ucapkan terima kasih kepada Yang
Berhormat Menteri Wilayah, Yang Berhormat Timbalan Menteri Wilayah dan juga
Yang Berhormat Timbalan Menteri Tugas-tugas Khas. Ketiga-tiga daripada mereka
telah datang ke pusat pemindahan sementara untuk melihat sendiri keadaan. Malah,
Yang Berhormat Timbalan Menteri Wilayah sebelah malam itu telah pergi melihat
rumah pam, yang mana di situ ada beberapa perkara yang timbul persoalan di
kalangan penduduk sama ada rumah pam itu berfungsi, adakah sampah-sarap yang
ada di unit saringan atau pun netting itu, filter itu telah dibersihkan sebelum banjir
atau pun bagaimana?

Akan tetapi saya ingin memohon jasa Yang Berhormat Menteri atau Yang
Berhormat Timbalan Menteri Air dan Sumber Asli untuk datang tengok masalah yang
dihadapi. Setakat ini mereka belum lagi. Cuma kita lihat— kita tahu JPS di bawah
Kementerian Air dan Sumber Asli tetapi sehingga kini saya rasa belum lagi turun ke
Lembah Pantai untuk melihat. Akan tetapi bukan sahaja Lembah Pantai, seluruh
kawasan yang terkesan. [Disampuk]

Tuan Wong Chen [Subang]: Yang Berhormat Lembah Pantai boleh saya...

Tuan Ahmad Fahmi bin Mohamed Fadzil [Lembah Pantai]: Silakan.

Tuan Wong Chen [Subang]: Terima kasih, terima kasih Tuan Yang di-Pertua.
Di kawasan saya, 1,100 buah rumah di Taman Kinrara telah dilanda banjir pada
Disember dan dua hari yang lalu, kena lagi. Penduduk di situ baharu baiki rumah,
mereka beli perabot baharu, tilam baharu, tiba-tiba kena lagi. Jadi, apabila saya turun
melihat pada hari Isnin malam itu, memang sedih. Setiap kali banjir, kerosakan
RM10,000 sebuah rumah. Dalam dua banjir itu, RM20 juta telah habis dari kawasan
Taman Kinrara. Taman Kinrara ini lower - middle income group. Soalan saya
tambahan, saya hendak tahu post-mortem engineering report mana? That’s the most

important thing. Kalau kita tidak tahu sebab apa banjir ini berlaku secara kilat, what
