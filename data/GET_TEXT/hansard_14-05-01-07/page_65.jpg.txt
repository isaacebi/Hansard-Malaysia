DR. 9.3.2022 59

memberikan maklumat peribadi kepada suspek dan diminta membuat akaun bank
baharu bagi proses ikat jamin jika pendakwaan dilakukan terhadap mangsa.

Beliau mendapati bahawa telah ditipu apabila suspek tersebut telah
menghilangkan diri dan tidak dapat dihubungi lagi. Selain kes Macau Scam,
penipuan love scam juga merupakan isu serius memandangkan kes semakin
meningkat dalam beberapa tahun ini. Isu-isu scam ini haruslah diambil prihatin
supaya dapat mengurangkan kes penipuan atas talian atau panggilan telefon yang
berlaku di Malaysia. Adakah PDRM dan Jabatan Siasatan Jenayah telah mengambil
tindakan yang sewajarnya untuk membendung isu-isu scam ini? Saya berharap
PDRM dan Jabatan Siasatan Jenayah mestilah berganding bahu dan bekerjasama
secara rapat dalam siasatan kes penipuan.

Tuan Lim Lip Eng [Kepong]: Yang Berhormat Lanang. Sekejap. Sini,
sekejap.

Puan Alice Lau Kiong Yieng [Lanang]: Saya ada masa lagi. Okey.

Timbalan Yang di-Pertua [Dato’ Mohd Rashid Hasnon]: Yang Berhormat
Lanang, saya hendak extend, dengan izin, sampai pukul 1.00 tengah hari. Saya beri
tambahan masa lima minit lagi.

Tuan Lim Lip Eng [Kepong]: Okey. Ya, ya. [Tepuk]

Timbalan Yang di-Pertua [Dato’ Mohd Rashid Hasnon]: Hanya pukul 1.00
tengah hari usul yang baharu nanti hendak dibahaskan. Jadi saya benarkan
tambahan lima minit lagi. Silakan.

Tuan Lim Lip Eng [Kepong]: Terima kasih, Tuan Yang di-Pertua. Saya
hendak minta pandangan daripada Yang Berhormat Lanang dan juga kerajaan. Saya
cadangkan kerajaan meletakkan billboard untuk meng-create awareness kepada
rakyat, knususnya kepada kalangan ibu tunggal untuk menjauhi daripada love scam,
Macau Scam dan sebagainya. Okey, terima kasih.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Kepong. Sila, Yang Berhormat Lanang.

Puan Alice Lau Kiong Yieng [Lanang]: Saya setuju dengan cadangan yang
diberikan oleh Yang Berhormat Kepong kerana banyak mangsa scam ini adalah dari
Sibu. Saya pun tidak tahu mengapa tetapi memang banyak mangsa dari Sibu dan
kebanyakan adalah wanita.

Seorang Ahli: [Bercakap tanoa menggunakan pembesar suara]

Puan Alice Lau Kiong Yieng [Lanang]: Tidak semestinya kaya. [Ketawa]
Tuan Yang di-Pertua, isu yang seterusnya, saya ingin menekankan isu banjir dan
banjir kilat yang sering berlaku di kawasan Lanang dan Sibu. Semalam atau dua hari

yang lepas di Kuala Lumpur, kita pun tengok satu hujan lebat mengakibatkan banjir-
