DR. 9.3.2022 81

tetapi dua kali berlaku banjir, dua-dua kali pun tidak ada PPS. Mungkin kena tukar
pegawai.

Dato’ Seri Dr. Shahidan bin Kassim: Yang Berhormat, kita ada dua —
sekarang saya puji Yang Berhormat sebelum saya pusing tidak puji Yang Berhormat,
Yang Berhormat ada masalah. Okey, Yang Berhormat, ia ada dua cara untuk pusat
perpindahan. Pertama, mereka berpindah di pusat yang telah diwartakan. Keduanya,
mereka berpindah di mana-mana sebab banjir yang berlaku. Tidak pernah mereka
berpindah di mana pun kita tidak ambil kira. Kita mengambil kira terutama dalam
keadaan sekarang apabila Yang Amat Berhormat menyebut bahawa apabila mereka
terkesan kepada banjir walaupun tidak berpindah sama ada berpindah di rumah
sedara-mara mereka dikira mangsa banjir seperti mereka berpindah di pusat
perpindahan.

Jadi, Yang Berhormat tentang perkara tersebut tidak ada masalah untuk kita
berbuat demikian sebab mereka ini berskala kecil — kalau melibatkan 10 orang dan
sebagainya jadi ini yang kita akan buat selepas itu. Ini kerana, pusat perpindahan
yang telah diwartakan ia melibatkan semua kakitangan yang kerah untuk pergi ke
sana. Tempat-tempat yang saya sebutkan tadi ini mungkin diuruskan oleh pelbagai
pihak lain tetapi bantuan akan dibagi sama seperti orang lain.

Tuan Fong Kui Lun [Bukit Bintang]: Ya.

Tuan Lim Lip Eng [Kepong]: Kepong.

Tuan Fong Kui Lun [Bukit Bintang]: Bukit Bintang.

Dato’ Seri Dr. Shahidan bin Kassim: Okey. Jadi, Yang Berhormat Jalan
Brunei, Bukit Bintang, terowong Jalan Brunei yang dimaksudkan berada dalam
keadaan baik. DBKL telah menjalankan kerja-kerja pemeriksaan terowong Jalan
Brunei pada April 2020. Kejadian banjir yang berlaku di Jalan Brunei pada 7 Mac
2022 adalah disebabkan oleh paras air Sungai Kerayong melepasi paras bahaya dan
menyebabkan banjir yang berlaku. Akan tetapi penyelenggaraan di terowong Jalan
Brunei dibuat dengan baik Yang Berhormat. Apabila air melimpah ...

Tuan Fong Kui Lun [Bukit Bintang]: Penjelasan, penjelasan. Saya mahu
kasi — terima kasih Tuan Yang di-Pertua, terima kasih kepada Yang Berhormat
Menteri. Oleh sebab terowong yang besar ini di bawah tanah, mesti ada satu projek
untuk membersihkan tunnel khususnya kerana 1MDB di kawasan itu iaitu di Imbi sini
yang memberi banyak tanah masuk dalam terowong ini. Ini harus ada satu projek
yang besar untuk membersihkan.

Kedua, adakah Yang Berhormat pertimbangkan bahawa banyak kereta
ditenggelami di banjir kilat? Adakah pertimbangkan untuk membayar pampasan

kepada mereka oleh sebab mereka bayar cukai kenderaan dan juga cukai untuk
