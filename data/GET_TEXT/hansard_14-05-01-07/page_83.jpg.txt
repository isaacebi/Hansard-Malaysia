DR. 9.3.2022 77

Tuan Yang di-Pertua, saya ingin mengambil kesempatan ini untuk
memperbetulkan kenyataan Yang Berhormat Bukit Bintang dalam usul yang
mendakwa DBKL gagal menguruskan pembersihan sungai, parit dan longkang
secara berkala selepas kejadian banjir akhir 2021. Saya ingin menerangkan bahawa
DBKL telah menyediakan 19 perangkap sampah terapung di sungai-sungai di Kuala
Lumpur bagi menahan sampah daripada bahagian hulu sungai. Semua perangkap
sampah ini diselenggarakan setiap hari. Bagaimanapun, apabila paras air sungai
terlalu tinggi semasa hujan lebat, sampah-sampah yang ditahan di perangkap
sampah sedia ada terlepas ke bahagian hilir sungai dan menyebabkan sampah-
sampah tersebut tersangkut di tempat-tempat laluan air serta menjejaskan
kelancaran air.

Untuk makluman taskforce banjir terdiri daripada jabatan-jabatan dalaman
DBKL serta Jabatan Pengairan dan Saliran sentiasa mempertingkatkan pengawasan
dan juga penguatkuasaan seperti berikut. Ini kita telah laksanakan tanggungjawab
ini berterusan:

(i) penyelenggaraan berkala iaitu pembersihan sungai di bawah

tanggungjawab DBKL tiga kali seminggu;

(ii) penyelenggaraan parit monsun telah dipertingkatkan dari kini
parit-parit yang tersumbat dan rosak telah berkurangan.
Kekerapan kerja-kerja pembersihan jalan dan longkang-
longkang telah dipertingkatkan dengan kerjasama Tetuan
Alam Flora Sdn Bhd;

(iii) penguatkuasaan terhadap  projek pembinaan yang
melanggar syarat-syarat kelulusan telah dipertingkatkan bagi
mengelakkan kejadian banjir lumpur; dan

(iv) penyelenggaraan dan menaik taraf drainage outlet yang
rosak dan tersumbat sedang giat dilaksanakan.

Saya juga ingin memaklumkan bahawa kementerian akan memohon Bantuan

Wang Ihsan daripada pihak NADMA agar dapat meringankan beban kewangan
kerana banjir kilat tidak termasuk dalam kategori bencana alam tetapi oleh sebab ia
terlibat dengan perpindahan, maka kita telah memohon untuk dimasukkan di bawah
kategori bencana. Yang Berhormat yang telah menimbulkan pelbagai perkara,
pertama Yang Berhormat Bukit Bintang — Oh! Yang Berhormat bertanya soalan.

Tuan Fong Kui Lun [Bukit Bintang: Terima kasih Tuan Yang di-Pertua.
Terima kasih Yang Berhormat Menteri. Adakah Yang Berhormat sedar di kawasan
Bukit Bintang khususnya di Jalan Brunei ada sebuah terowong yang besar, air yang
mengalir ke Sungai Kerayong. Saya rasa 10 tahun yang lepas sudah ada

penyelenggaraan di terowong ini tetapi sehingga hari ini belum ada_ satu
