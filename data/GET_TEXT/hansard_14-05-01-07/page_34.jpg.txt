DR. 9.3.2022 28

Apabila bekalan baja dan racun berkurangan di pasaran dan permintaan
sentiasa berterusan daripada petani, maka peningkatan harga terus berlaku di
sepanjang rantaian pembekalan input pertanian tersebut.

Bagi mengurangkan kesan kenaikan harga ini, kementerian telah
melaksanakan inisiatif seperti berikut.

Pertama, menyediakan peruntukan sebanyak RM1.5 bilion bagi subsidi padi
yang merangkumi:

(i) Skim Baja Padi Kerajaan Persekutuan;

(ii) Skim Insentif Pengeluaran Padi (SIPP);

(iii) Insentif Benih Padi Sah (IBPF); dan

(iv) Skim Baja dan Racun Padi Bukit.

Kerajaan juga turut memberikan tambahan peruntukan sebanyak RM62 juta
bagi SIPP untuk memberikan manfaat kepada 322,800 orang pesawah.

Seterusnya, sebanyak RM200 juta telah diperuntukkan di bawah Tabung
Ekonomi Kumpulan Usahawan Niaga (TEKUN) dan juga Agrobank sebagai pinjaman
pada kadar faedah sifar peratus dan moratorium bayaran balik selama enam bulan.

Peruntukan ini boleh memberikan manfaat kepada seramai 276,621 orang
pengusaha tanaman sayur-sayuran dan juga buah-buahan. Kementerian melalui
jabatan dan juga agensi turut memperkenalkan alternatif lain bagi mengurangkan
kebergantungan sepenuhnya kepada baja kimia dan juga racun seperti berikut.

Pertama, menggalakkan petani untuk mengamalkan pengurusan perosak
bersepadu dengan izin integrated pest management bagi mengurangkan
kebergantungan terhadap racun kimia melalui kawalan secara kultur, kawalan fizikal
dan juga kawalan biologi.

Kedua, menggalak dan mempromosikan penggunaan input pertanian yang
berasaskan mikroorganisma berfaedah iaitu dengan izin, effective microorganism
seperti dengan izin Plant Booster, Growth Enhancer dan Bokashi.

Ketiga, meningkatkan amalan pertanian baik melalui Program Persijilan
myGAP dan juga myOrganic iaitu menguruskan sumber dalam pengeluaran
pertanian secara lestari. Ini di mana penggunaan baja dan juga racun adalah
mengikut kitaran dan keperluan tanaman.

Keempat, menggunakan kaedah dengan izin soil profiling bagi membantu
mengenal pasti kandungan nutrien yang tersedia dalam tanah dan membolehkan
penggunaan baja dilaksanakan secara efisien mengikut kuantiti yang diperlukan oleh
tanaman sahaja.

Kelima, menjalankan aktiviti pengembangan bagi mendidik petani untuk

menggunakan baja dan racun mengikut keperluan dan sukatan yang tepat dengan
