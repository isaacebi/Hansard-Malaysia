DR. 9.3.2022 55

Tuan Yang di-Pertua, saya ingin menekankan isu aplikasi MySejahtera yang
banyak kali saya bangkitkan di Dewan yang mulia ini. Sudah lebih dua tahun
MySejahtera ini digunakan di Malaysia tetapi masih banyak masalah yang tidak
dapat diselesaikan dengan segera. Walaupun kiosk bantuan MySejahtera telah
diadakan, tetapi belum ada lagi di Sarawak. Rakyat Sarawak yang mempunyai
pelbagai masalah teknikal di aplikasi MySejahtera hanya dapat membuat aduan
melalui helpdesk. Malangnya, pengadu-pengadu memaklumkan kepada saya
bahawa walaupun mereka telah menghubungi Helpdesk MySejahtera berkenaan
masalah-masalah yang dihadapi, namun tiada sebarang maklum balas diterima
ataupun mengambil masa yang sangat lama untuk penyelesaian.

Ramai yang tidak dapat meneruskan aktiviti harian akibat kegagalan
MySejahtera mengemas kini status vaksinasi, sijil vaksin digital hilang ataupun
kesalahan maklumat di profil mereka. Ditambah pula dengan helpdesk yang tidak
dapat dihubungi. Saya menggesa kerajaan supaya melayan Sarawak secara adil
dengan juga menubuhkan kiosk-kiosk panduan fizikal di MySejahtera di seluruh
Sarawak dengan secepat mungkin untuk membantu rakyat Sarawak menangani
segala masalah teknikal MySejahtera yang dihadapi oleh mereka termasuk masalah
isu Sijil Vaksinasi Digital yang timbul dari Pusat Pemberian Vaksin (PPV) Industri.

Saya juga ingin memohon penjelasan daripada kerajaan sama ada
MySejahtera akan terus digunakan selepas ini kerana selepas pengumuman yang
dibuat oleh Yang Amat Berhormat Perdana Menteri semalam, rakyat pun sekarang
sangat keliru dengan penggunaan aplikasi MySejahtera selepas 1 April 2022. Jadi,
saya minta satu garis panduan yang tepat dikeluarkan supaya rakyat tidak terus di
saman kerana tidak mematuhi SOP.

Seterusnya, saya ingin menyentuh isu Program Vaksinasi. Program
Vaksinasi bagi anak-anak yang berumur lima tahun hingga 11 tahun baru bermula
pada bulan lepas. Akan tetapi, masih ada ramai ibu bapa yang tidak membenarkan
anak-anak mereka menerima suntikan vaksin kerana risau tentang keselamatan dan
kesihatan anak mereka. Ada juga sebilangan ibu bapa yang sedang menunggu
vaksin Sinovac berbanding dengan vaksin Pfizer.

Menurut kajian oleh kumpulan penyelidik di New York State, vaksin Pfizer
kurang berkesan di kalangan kanak-kanak berumur lima tahun hingga 11 tahun
kerana pantas hilang sebahagian besar keberkesanannya untuk mencegah jangkitan
selepas satu tempoh masa yang singkat. Jadi, adakah kerajaan akan mengkaji dos
vaksin penggalak atau dos vaksin alternatif untuk kanak-kanak dalam negara kita.

Memandangkan kerajaan juga telah meluluskan dan mula pemberian vaksin
Sinovac kepada kanak-kanak berumur lima tahun hingga 11 tahun pada bulan ini,

mengapakah kerajaan tidak meluluskan pemberian vaksin Pfizer dan Sinovac
