DR. 9.3.2022 125

keadaan semakin stabil, manusia kembali berterusan melakukan kerosakan dan
melawan Allah SWT. Sekian, Tuan Yang di-Pertua. Saya mohon menyokong.
Timbalan Yang di-Pertua [Dato’ Mohd Rashid Hasnon]: Baik. Terima

kasih Yang Berhormat Setiu. Seterusnya saya jemput Yang Berhormat Stampin.

4.06 ptg.

Tuan Chong Chieng Jen [Stampin]: Terima kasih Tuan Yang di-Pertua
kerana memberikan peluang kepada saya untuk mengambil bahagian dalam
perbahasan atas usul Menjunjung Kasih Atas Titah Diraja Seri Paduka Baginda Yang
di-Pertuan Agong.

Tuan Yang di-Pertua, kita sering dengar wakil Ahli-ahli Parlimen dari Sarawak
dan Sabah yang berucap dalam Dewan ini berkata bahawa tahap pembangunan
infrastruktur di Sabah dan Sarawak itu mundur kalau berbanding dengan Peninsular
Malaysia. Akan tetapi hari ini saya ingin membangkitkan satu isu lagi, satu
ketidakadilan yang tidak disebut iaitu satu ketidakadilan terhadap Sabah dan
Sarawak yang tidak disebut oleh kawan-kawan saya daripada Sarawak.

Tuan Yang di-Pertua, dua hari lalu, saya terima satu jawapan daripada Yang
Amat Berhormat Perdana Menteri untuk menjawab soalan yang saya kemukakan.
Soalan saya adalah tanya Yang Amat Berhormat Perdana Menteri, jumlah pegawai
yang dalam perkhidmatan awam yang memegang jawatan Gred 54 dan ke atas dan
apa angka terperinci daripada segi negeri asal pegawai-pegawai tersebut.

Jawapan yang saya terima itu amat mengejutkan kerana apa yang
disebutkan di sini adalah kalau tidak masuk polis dan tentera adalah seramai 25,947
orang dalam perkhidmatan awam yang memegang jawatan Gred 54 dan ke atas.
Daripada itu 25,000 lebih orang yang memegang jawatan Gred 54 dan ke atas,
hanya 1,040 orang yang negeri asalnya dari Sarawak. Ini merupakan empat peratus,
empat peratus daripada mereka yang memegang jawatan Gred 54 ke atas. Itu
datang dari Sarawak. Untuk Sabah, hanya 747 orang sahaja merupakan 2.88
peratus yang datang dari Sabah. Kalau kita mengikut MyCensus 2020 yang
dijalankan oleh DOSM, penduduk negara kita ada lebih kurang 32.3 juta orang dan
populasi Sarawak merupakan adalah 2.9 juta iaitu lebih kurang sembilan peratus
daripada jumlah penduduk negara kita, Sarawak. Sabah sebanyak 3.88 juta iaitu
merupakan 11 peratus, 77 percent daripada jumlah populasi negara kita.

01610

Apa yang terjadi adalah daripada 9 peratus orang itu daripada Sarawak itu
hanya empat percent memegang jawatan Gred 54 ke atas, hanya merupakan empat
peratus sahaja. Itu ratio dan keadaan ini lebih teruk lagi untuk orang Sabah kerana

di Sabah ratio peratusan populasinya — untuk ratio populasi dia ada lebih kurang 11
