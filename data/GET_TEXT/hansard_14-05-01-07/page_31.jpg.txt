DR. 9.3.2022 25

Karak dan Jambatan Seri Telemung. Hasil semakan mendapati kejadian banjir yang
berlaku bukan disebabkan oleh aktiviti pembalakan haram tetapi berpunca daripada
kejadian kepala air.

Di kedua-dua lokasi ini yang bermula di Hutan Simpan Lentang akibat hujan
lebat yang berterusan selama tiga hari bermula 16 Disember 2021 hingga hari
kejadian banjir besar di Bentong, 18 Disember 2021. Kejadian hujan lebat ini
menyebabkan tanah di kawasan tinggi menyebabkan tompok air dan seterusnya
menyebabkan struktur tanah menjadi lemah sehingga berlakunya tanah runtuh,
terutamanya di kawasan hulu lembangan yang bercerun.

Jabatan Perhutanan Pahang juga mengesahkan bahawa tiada sebarang
aktiviti pengusaha hasilan hutan sama ada dalam Hutan Simpan Lentang, tanah
kerajaan dan tanah bermilik di kedua-dua lokasi tersebut. Sebahagian besar atau
82.6 peratus iaitu 21,845.8 hektar adalah terdiri daripada keseluruhan Hutan Simpan
Lentang telah dikelaskan sebagai hutan perlindungan, hutan tadahan air dan hutan
pelajaran.

Manakala_ bakinya, 17.3 peratus, 4,600 hektar, merupakan hutan
pengeluaran. Walau bagaimanapun, sehingga kini tiada sebarang lesen pengeluaran
pengusaha hasil diluluskan di Hutan Simpan Lentang. Selain itu, kawasan Hutan
Simpan Lentang di Sungai Kerau seluas 30 hektar juga telah dijadikan sebagai petak
high conservation value forest sejak tahun 2012. High conservation value forest
merupakan kawasan perlindungan hutan yang tidak boleh dijalankan sebarang
aktiviti pengusaha hasil. Sekian, terima kasih.

Tuan Yang di-Pertua: Terima kasih. Ada soalan tambahan Yang Berhormat
Tumpat tadi?

Dato’ Haji Che Abdullah bin Mat Nawi [Tumpat]: Tumpat, ya.

Tuan Yang di-Pertua: Ya.

Dato’ Haji Che Abdullah bin Mat Nawi [Tumpat]: Terima kasih, Tuan Yang
di-Pertua. Saya mendengar dengan teliti jawapan daripada Yang Berhormat
Timbalan Menteri tadi dan walaupun Yang Berhormat Timbalan Menteri menyatakan
bahawa banjir yang berlaku baru-baru ini tiada kaitan dengan masalah pembalakan
yang tidak terkawal, namun di luar sana pemikiran masyarakat apabila berlaku banjir,
mereka tetap mengaitkannya dengan pembalakan yang tidak terkawal. Jawapan
daripada Yang Berhormat Timbalan Menteri tadi menyebut dari segi CTT yang
dipatuhi di negeri Pahang.

Soalan saya, apakah negeri-negeri lain juga di sepanjang RMKe-11
mematuhi CTT yang bagi saya, saya merasakan bahawa memang mematuhi. Jadi,
apakah masalah sebenar dalam soal salah laku dari segi pembalakan yang

menghantui kerajaan? Terima kasih.
