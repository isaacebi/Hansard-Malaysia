DR. 9.3.2022 53

peratus lebih rendah daripada yang sepatutnya iaitu 35 peratus. Jadi, saya
menyokong saranan ini keadaan sepatutnya Sabah dan Sarawak mempunyai kerusi
yang lebih, mungkin bertambah 28 kerusi lagi. Kawasan Daerah Tambunan dan
Daerah Punus sekarang pun satu-satu daerah yang tidak ada kerusi Parlimen dan
seharusnya mempunyai kerusi Parlimen demi untuk pembangunan di daerah itu.

Tuan Yang di-Pertua, saya juga ingin menyentuh sedikit tentang isu
pembangunan di mana kerajaan negeri baru-baru ini telah melancarkan Sabah Maju
Jaya sebagai rangka pembangunan negeri. Memfokuskan kepada pertanian,
pelancongan, industri dan sebagainya dan pendigitalan.

Bila mana pengumuman ini dibuat, pelabur-pelabur asing dari luar seperti
China, Eropah dan sebagainya telah menarik minat dan mencadangkan beberapa
pelaburan. Antara pelaburan ini memerlukan keputusan dan sokongan daripada
Kerajaan Pusat. Sebagai contoh, untuk menubuhkan, mewujudkan satellite station
di Sabah supaya boleh mewujudkan connectivity 5G tanpa mendirikan tower-tower
tetapi lari kepada satelit. Adakah kerajaan terbuka untuk menyokong dan meluluskan
cadangan ini?

Tuan Yang di-Pertua, saya juga meminta dan menyokong saranan Tuan
Yang Terutama mengenai politik. Kurangkan politik. Saya rasa ini satu saranan yang
baik dan tumpukan kepada pembangunan dan menyelesaikan masalah. Saya harap
konsep Keluarga Malaysia ini dapat diamalkan oleh semua pihak kerana ini akan
memberikan kita satu perasaan kekitaan dan kita boleh bekerjasama sebagai
keluarga dan menghormati antara satu dengan yang lain.

Dengan ini, kita boleh duduk bersama dan tidak buang masa untuk berpolitik
dan bersengketa antara satu dengan yang lain. Maka itu saya mohon menyokong.
Sekian, terima kasih.

Tuan Chan Foong Hin [Kota Kinabalu]: Yang Berhormat Keningau? Yang
Berhormat Keningau.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Keningau.

Tuan Chan Foong Hin [Kota Kinabalu]: Saya hendak tanya soalan boleh?
Tuan Yang di-Pertua, boleh?

Datuk Seri Panglima Dr. Gapari bin Katingan @ Geofrey Kitingan
[Keningau]: Masih dalam masa saya, silakan.

Timbalan Yang di-Pertua [Dato' Mohd Rashid Hasnon]: Silakan, ada
masa lagi.

Tuan Chan Foong Hin [Kota Kinabalu]: Tadi saya mengikuti perbahasan
Yang Berhormat Keningau. Saya mendapati bahawa Yang Berhormat Keningau

tidak ada sentuh fasal perjanjian Nature Conservation Agreement (NCA) yang isu
