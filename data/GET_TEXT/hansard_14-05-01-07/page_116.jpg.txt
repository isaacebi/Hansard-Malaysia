DR. 9.3.2022 110

Sekiranya terdapat pendedahan yang mencukupi pada peringkat awal pada
masa pelajar menamatkan pendidikan Tingkatan 5, mereka akan lebih menghargai
dan persepsi yang lebih baik terhadap pendidikan TVET. Pada peringkat itu mereka
sepatutnya sudah bersedia untuk memilih pendidikan TVET sebagai kursus arus
perdana di peringkat pendidikan tertinggi.

Kedua, dasar yang mewajibkan industri bekerjasama dan terlibat dengan
kerajaan dalam pendidikan TVET perlu digubal. Industri harus menjadi pemboleh
ubah yang membantu pelajar untuk merapatkan teori dan amalan dan dengan itu
mewujudkan minat yang mendalam terhadap mata pelajaran TVET. Dengan
terdedah kepada tempat kerja sebenar pelajar akan dapat mengembangkan minat
yang mendalam di mana pendidikan TVET bahawa — daripada segi pilihan kerjaya.

Tuan Yang di-Pertua, tiga lain point-nya. Ketiga adalah pengiktirafan
kelayakan yang diberikan oleh institusi TVET mesti diseragamkan dan dikeluarkan
oleh satu agensi kerajaan sahaja dan mungkin dari dua atau tiga agensi yang diiktiraf
kelayakannya. Daripada jumlah ini terdapat keperluan untuk mempunyai sukatan
pelajar standard yang diajar oleh orang yang berkelayakan di semua sekolah dan
institusi TVET.

Keempat, untuk menangani jurang kecekapan dalam kalangan tenaga
pengajar atau guru mata pelajaran TVET, institut pendidikan guru (IPG) di negara ini
mesti membuat penambahan yang diperlukan kepada tawaran kursus latihan.
01520

Kelima, mewujudkan laluan yang jelas yang membolehkan pelajar dengan
kelayakan TVET melanjutkan pelajaran ke peringkat PhD. Kelayakan yang
membawa kepada tahap yang lebih tinggi dari peringkat diploma dan seterusnya
boleh menjadi hibrid, menggabungkan teori yang dipelajari dalam kelas dan amalan
industri sebenar. Universiti awam untuk menjadi sebahagian daripada program ini
mesti dikenal pasti dan kemudian dilengkapi dengan sewajarnya dan cukup untuk
memudahkan proses tersebut.

Terakhir, tiada dalam dasar itu dikatakan bahawa pendidikan TVET memberi
peluang kepada pelajar dari keluarga B40 atau pelajar yang tidak layak untuk kursus
akademik di universiti. Semua bahasa dan kata-kata yang digunakan dalam apa jua
bentuk untuk mempromosikan pendidikan TVET mesti menjurus ke arah...

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Tuan Baru Bian [Selangau]: ...Meletakkan pendidikan TVET sebagai
pemboleh ubah dan pembina kapasiti yang hebat ketika Malaysia bergerak lebih jauh
ke era IR4.0 dan status negara maju. Ini akan membantu menghilangkan stigma

yang kini melekat pada pendidikan TVET. Sekian, terima kasih Tuan Yang di-Pertua.
