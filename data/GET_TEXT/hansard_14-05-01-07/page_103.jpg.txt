DR. 9.3.2022 97

Dato’ Mansor bin Othman: Dalam hal itu, suka juga saya sebutkan
berkenaan sistem amaran awal ini apa yang dilakukan oleh pihak JPS. Sekejap ya
Yang Berhormat Puchong. Bagi Pelan Pemulihan peringkat JPS telah mengenal
pasti dan telah memasuki perancangan menaik taraf dan pemasangan baru sistem
saliran dan kamera web yang merangkumi seluruh negara seperti menaik taraf siren
sebanyak 516 unit.

Ini dalam perancangan dan menaik taraf 155 buah kamera web. Ini yang tadi
berjumlah RM121.3 juta dan menaik taraf kamera web ini peruntukan yang diberikan
ialah RM6.2 juta dan memasang 361 kamera web baru dengan jumlah RM32.5 juta.
Keseluruhannya ialah RM160 juta bagi usaha untuk menaik taraf sistem siren
dengan amaran awal untuk tangani isu banjir ini. Perkara ini sekiranya diluluskan
berperingkat dan dapat dipasang di beberapa buah kawasan, lokasi penting lah.

Dato’ Ramli bin Dato’ Mohd Nor [Cameron Highlands]: Yang Berhormat
Timbalan Menteri, adakah anda memberi laluan kepada Yang Berhormat Puchong?

Dato’ Mansor bin Othman: Ya, Yang Berhormat Puchong.

Tuan Gobind Singh Deo [Puchong]: Terima kasih Tuan Yang di-Pertua.
Terima kasih Yang Berhormat Timbalan Menteri. Yang Berhormat, saya dengar apa
yang disebut oleh Yang Berhormat, perkara yang dibawa adalah perkara perparitan
perlu diselenggarakan oleh pihak-pihak yang berkaitan. Kemudian program
kesedaran dan sekarang apa yang disebut adalah berkaitan dengan amaran.

Saya tidak tahu sama ada Yang Berhormat Timbalan Menteri ini sedar
bahawa masalah yang kita hadapi itu adalah masalah yang kerap kali berlaku. Jadi,
soalan kita di dalam Dewan yang mulia ini, apakah tindakan kerajaan untuk kita
dapat menangani masalah ini supaya ia tidak berlaku lagi.

Yang Berhormat Timbalan Menteri, kita tahu hujan yang kita lihat sekarang
adalah hujan yang jauh berbeza daripada dahulu. Hujan yang cukup lebat. Setiap
hari kalau kita lihat avam mendung, semua orang rasa gelisah. Ada ataupun tidak
akan berlaku banjir. Di sini kita pada 7 Mac kita lihat bagaimana berlakunya banjir
cukup cepat. Hujan dan air yang sangat besar tetapi apa yang saya dengar di sini...

Dato’ Mansor bin Othman: Terima kasih. Terima kasih Yang Berhormat
Puchong. Belum sampai ke situ lagi Yang Berhormat Puchong.

Tuan Gobind Singh Deo [Puchong]: Apa yang saya dengar di sini mungkin
Yang Berhormat Timbalan Menteri tidak faham masalahnya tetapi saya rasa untuk
pihak rakyat ..

Dato’ Mansor bin Othman: Saya belum sampai lagi ke hujah tentang
langkah-langkah yang diambil oleh kementerian untuk tangani isu itu. Saya akan

sampai sekejap lagi.
