DR. 9.3.2022 32

akhir tahun 2021 yang menenggelamkan banyak kawasan Lembah Klang. Pihak
berkuasa perlu tegas bertindak mengatasi punca dan sebab berlakunya banjir kilat
yang sering berulang. Sekian, terima kasih.

Tuan Yang di-Pertua: Terima kasih Yang Berhormat Bukit Bintang. Ahli-ahli
Yang Berhormat semua, saya telah terima satu pemberitahu usul di bawah Peraturan
Mesyuarat 18(1) oleh Yang Berhormat Bukit Bintang pada hari Isnin, 7 Mac 2022.
Teks usul itu adalah seperti yang dibacakan oleh Yang Berhormat Bukit Bintang
sebentar tadi. Bagi membolehkan perkara ini dipertimbangkan oleh Majlis
Mesyuarat, saya sebagai Yang di-Pertua Dewan Rakyat hendaklah berpuas hati
dengan perkara yang dibangkitkan oleh Yang Berhormat itu memenuhi tiga syarat.

Seperti biasa, syarat pertama tersebut iaitu:

(i) perkara itu tertentu.

(ii) kepentingan orang ramai; dan

(iii) berkehendak disegerakan.

Saya telah meneliti perkara ini dan mendapati bahawa ia perkara yang
tertentu, berkepentingan orang ramai dan juga berkehendak untuk disegerakan.
Oleh yang demikian saya membenarkan usul ini untuk dirundingkan. Usul ini akan
dirundingkan pada jam 1.00 tengah hari, hari ini di Dewan Rakyat sehingga jam 2.30
petang. Bagi membolehkan usul ini dirundingkan di dalam Majlis Mesyuarat, ia perlu
diputuskan melalui sesuatu usul, oleh yang demikian saya menjemput Yang

Berhormat Menteri untuk mengemukakan usul tersebut. Sekian terima kasih.

USUL

MERENTIKAN KUAT KUASA PERATURAN-PERATURAN MESYUARAT
DI BAWAH P.M. 90(2)

11.35 pg.
Menteri di Jabatan Perdana Menteri (Parlimen dan Undang-undang)
[Dato’ Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa menurut Peraturan Mesyuarat 90(2), dengan persetujuan
Tuan Yang di-Pertua, saya mengemukakan usul untuk menghentikan
kuat kuasa Peraturan Mesyuarat 12(1) dan Peraturan Mesyuarat 16(1)(b)
iaitu bagi membolehkan usul ini, di bawah Peraturan Mesyuarat 18(1),
oleh Yang Berhormat Bukit Bintang dirunding di dalam Majlis Mesyuarat
pada hari ini Rabu, 9 Mac 2022 jam 1.00 tengah hari sehingga selesai
dan selepas itu diteruskan dengan perbahasan ke atas Usul Menjunjung
Kasih Atas Titah Diraja Kebawah Duli Yang Maha Mulia Seri Paduka
Baginda Yang di-Pertuan Agong.”

Tuan Yang di-Pertua: Ada yang menyokong?
