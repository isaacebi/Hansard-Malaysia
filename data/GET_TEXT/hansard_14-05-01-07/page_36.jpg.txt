DR. 9.3.2022 30

Selepas itu, syarikat-syarikat yang disebut adalah mengambil kesempatan
untuk menaikkan harga apabila stok merosot dalam pasaran dan juga penghentian
import stok baharu disebabkan oleh pandemik. Terima kasih Tuan Yang di-Pertua.

Tuan Yang di-Pertua: Terima kasih.

Tuan Haji Ahmad bin Hassan [Papar]: Papar.

Tuan Yang di-Pertua: Ya Yang Berhormat Papar, silakan.

Tuan Haji Ahmad bin Hassan [Papar]: Terima kasih Tuan Yang di-Pertua.
Di daerah Papar pada suatu ketika dahulu adalah merupakan pengeluar padi yang
kedua terbesar selain daripada Kota Kinabalu.

Akan tetapi, kegemilangan ini hanya tinggal kenangan disebabkan oleh
beberapa faktor ataupun permasalahan yang belum dapat diselesaikan oleh
kerajaan selain daripada kenaikan baja dan racun iaitu kekurangan jentera menuai
dan jentera membaja, benih yang mahal, tiada penyeliaan tanah-tanah yang terbiar
dan juga harga padi yang begitu rendah di mana kerajaan tidak dapat menaikkan
subsidi.

Petani-petani ini merasa apabila dia meneruskan penanaman padi ini,
mereka akan mengalami kerugian yang begitu besar. Jadi, soalan saya sampai
bilakah masalah-masalah seperti ini akan dapat diselesaikan oleh kerajaan demi
menghasilkan padi yang banyak untuk negara kita? Terima kasih.

Tuan Yang di-Pertua: Terima kasih. silakan Yang Berhormat Timbalan
Menteri.

Datuk Seri Haji Ahmad bin Hamzah: Terima kasih Tuan Yang di-Pertua.
Tadi saya ada sebut tadi bahawa pihak kerajaan pada ketika ini telah menyediakan
sebanyak RM1.5 bilion untuk berbagai-bagai jenis subsidi terutamanya kepada padi.

Bagi memastikan supaya bukan sahaja kita dapat memberikan pembelaan
kepada seramai 350,000 orang pesawah padi seluruh negara bahkan kita mahu
melihat supaya kita dapat meningkatkan pengeluaran bagi memastikan supaya
sekuriti makanan negara kita terus terjamin.

#1130

Kita sebenarnya memang cukup-— saya ambil maklum tentang apa yang
berlaku di Papar pada ketika ini. Ini kerana, pada ketika ini kerajaan telah
memperkenalkan Program SMART Sawah Berskala Besar (SMART SBB) iaitu
tanaman padi skala besar bersama penglibatan daripada pihak swasta dengan
tanaman cara moden yang menggunakan automasi dan juga dengan menggunakan
cara-cara terkini. Ini supaya kita dengan sendirinya dapat meningkatkan pengeluaran
dan sekali gus dalam masa yang sama tidak ada modal daripada pesawah. Syarikat
pengeluar ataupun pengeluar-pengeluar tadi akan mengeluarkan sebanyak

sekurang-kurangnya RM3,200 untuk satu hektar. Mereka akan dapat meningkatkan
