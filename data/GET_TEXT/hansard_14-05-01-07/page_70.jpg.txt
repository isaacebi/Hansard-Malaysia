DR. 9.3.2022 64

(iv) mengambil tindakan melebarkan sistem saliran seperti
longkang, parit dan sungai;

(v) sering membersihkan saliran yang tertutup dan terowong air
tertutup supaya tidak berlaku mendapan dan sumbatan
sampah-sarap;

(vi) menambah lagi pembinaan kolam takungan banjir sedia ada
yang tidak mampu menampung limpahan air banjir ketika
hujan lebat;

(vii) memastikan projek-projek pembangunan mematuhi 100
peratus arahan DBKL bagi mengelakkan banjir seperti tidak
membiarkan tanah, pasir, bahan buangan di bawa mengalir
ketika hujan;

(viii) memastikan pekedai, peniaga, penjaja dan orang ramai
menguruskan sampah-sarap mereka dengan baik dan tidak
teragak-agak untuk mengenakan kompaun bagi kesalahan
membuang sampah sarap sesuka hati dan memberi hadiah
bagi mereka yang berjaya mengamalkan kebersihan;

(ix) menjadikan moto ‘Ke Arah Menjadikan Kuala Lumpur Bebas
Banjir untuk diikuti oleh warga kota; dan

(x) marilah kita belajar dari negara-negara maju dan negara jiran,
menjaga kebersihan mereka.

Sekian, terima kasih.

Tuan Yang di-Pertua: Terima kasih Yang Berhormat Bukit Bintang. Saya

sekarang menjemput Yang Berhormat Lembah Pantai dahulu. 12 minit.

1.13 tgh.

Tuan Ahmad Fahmi bin Mohamed Fadzil [Lembah Pantai]: Terima kasih
Tuan Yang di-Pertua. Saya turut bersama untuk membahaskan perkara yang kita
alami buat acap kali. For the umpteenth time, dengan izin, di mana kita sedar satu
banjir kilat telah berlaku dan mengulangi fobia yang dialami oleh penduduk Kuala
Lumpur dan Lembah Klang setelah berlaku banjir besar pada 18 dan 19 Disember
yang lalu. Kalau pada bulan Disember yang lalu, seramai 321 buah keluarga di
Kampung Pasir Baru dalam kawasan Lembah Pantai yang terkesan. Kali ini banjir
kilat yang berlaku setelah hujan melebihi 100 mililiter selama tiga jam telah memberi
kesan kepada 167 buah keluarga yang mana 146 terpaksa dipindahkan ke Pusat
Pemindahan Sementara di SUK(T) Saraswathy, dalam kawasan Lembah Pantai.

Ini tidak mengambil kira tempat-tempat yang lain. Kali ini yang kita lihat di

Lembah Pantai, saya tidak pasti di kawasan-kawasan yang lain, masalahnya
