DR. 9.3.2022 78

pembersihan tanah di terowong ini. Bolehkah Yang Berhormat mengambil tindakan
untuk memastikan bahawa pengaliran di Sungai Kerayong ini boleh dipastikan?
Terima kasih.

Dato’ Seri Dr. Shahidan bin Kassim: Yang Berhormat, saya akan
menjawab sekejap lagi. Pertama sekali, bantuan yang telah diberikan kepada Tiong
Nam yang dimaklumkan terdapat sejumlah 285 buah keluarga yang terkesan.
Bantuan kewangan telah diserahkan kepada keluarga yang terkesan pada 30
Disember 2021, sejumlah RM1300 untuk sebuah keluarga. Pada hari saya
memberikan bantuan Yang Berhormat ada tetapi Yang Berhormat telah balik awal,
jadi saya telah bagi bantuan tetapi bukan tiga bulan, tidak betul Yang Berhormat.
Jadi 30 Disember 2021. Kalau banjir berlaku 18, tidak sampai — sebenarnya kalau
ikut arahan daripada Yang Amat Berhormat Perdana Menteri, kita bagi bantuan
semasa mangsa masih berada di pusat perpindahan. Ini telah kita laksanakan
dengan wajar bukan sahaja di Kuala Lumpur tetapi di seluruh negara.

Kemudian berhubung dengan apa yang telah ditimbulkan oleh Yang
Berhormat Lembah Pantai iaitu terdapat mereka yang tidak mendapat bantuan
sehingga sekarang. Bantuan Wang Ihsan bagi mangsa banjir fasa satu, semua telah
diagihkan kecuali 26 orang yang tidak dapat dihubungi dan telah diminta untuk
mengambilnya di kaunter DBKL. Jadi tidak benar dikatakan bahawa Bantuan Wang
Ihsan ini tidak diberikan.

Tuan Ahmad Fahmi bin Mohamed Fadzil [Lembah Pantai]: RM2500
bukan RM1000.

Dato’ Seri Dr. Shahidan bin Kassim: Ya tetapi Yang Berhormat ada rekod,
jadi saya pun ada rekod. Yang Berhormat boleh bagi kepada saya dan /nsya-Allah
kita akan selesaikan serta-merta, tidak ada masalah. Benda ini ...

Tuan Ahmad Fahmi bin Mohamed Fadzil [Lembah Pantai]: Saya sudah
bangkitkan banyak kali sudah, tidak selesai lagi.

Dato’ Seri Dr. Shahidan bin Kassim: Saya mengucapkan terima kasih Yang
Berhormat berada di pusat banjir semasa saya hadir dan juga Timbalan dan juga
beberapa yang lain. Mungkin semasa kita hadir, mereka tidak ada. Akan tetapi untuk
mengatakan bahawa Menteri tidak ada di Kuala Lumpur pergi Johor itu tidak betul,
apa yang saya tahu ialah Yang Berhormat Seputeh memang tidak hadir di mana-
mana pusat banjir. Okey, kemudian...

Puan Teresa Kok [Seputeh]: Tarik balik. Tuan Yang di-Pertua, ini tidak adil.
Saya berada di kawasan saya dan kereta saya tidak boleh jalan kerana banjir di
banyak tempat.

Dato’ Seri Dr. Shahidan bin Kassim: Akan tetapi Yang Berhormat, saya

maksudkan di pusat perpindahan, tidak ada perpindahan yang berlaku di kawasan
