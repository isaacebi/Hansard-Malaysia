DR. 9.3.2022 75

Cawangan DBKL turun ke lapangan untuk memberi bantuan awal, melancarkan
trafik dan melakukan kerja-kerja pembersihan.

Usaha ini telah dilakukan bersama dengan agensi dan badan bukan kerajaan
termasuklah JPS, Polis Diraja Malaysia, Jabatan Bomba dan Penyelamat, APM,
Jabatan Kebajikan Masyarakat, Alam Flora dan juga Majlis Perwakilan Penduduk.
Sebanyak tujuh trak tunda telah digunakan untuk mengalihkan kenderaan yang
terkandas. DBKL juga telah membuat pemantauan melalui CCTV untuk memantau
dan mengenal pasti lokasi-lokasi untuk menghantar bantuan awal.

Selain itu, dua pusat perpindahan sementara telah dibuka seperti berikut.
Pertama, ialah perpindahan mangsa banjir di Kampung Pasir yang melibatkan 450
orang ataupun kalau rekod saya ini ada lagi satu MYDATA. Jadi, Yang Berhormat
Lembah Pantai bagi tahu 169. 170 keluarga telah dilaksanakan. Pada 8 Mac, mereka
ini masih berada di sana dan sampai hari ini. Akan tetapi saya meminta supaya
mereka ini boleh terus berada di sana sekiranya rumah mereka masih dikhuatiri tidak
boleh digunakan.

Dewan Kelab Sultan Sulaiman Kampung Baru perpindahan mangsa banjjr di
Kampung Periuk melibatkan 384 orang ataupun 107 keluarga. Semasa saya berada
di sana untuk pengetahuan Yang Berhormat Seputeh, angka ini ialah baru 80
keluarga tetapi dia mendaftar terus dan angka yang terakhir ialah 101 keluarga. Akan
tetapi hari ini kita dapat 107 keluarga. Pada 8 Mac mereka masih berada di sana dan
mereka dibenarkan berada di sana sehingga tempoh yang mereka boleh pulang dan
rumah mereka selamat untuk digunakan.

#1350

Selain itu juga Yayasan Wilayah Persekutuan dan Jabatan Kebajikan
Masyarakat telah membantu menyumbang makanan dan wang tunai kepada semua
mangsa yang terjejas di tempat kejadian di pusat perpindahan tersebut. Saya juga
ingin Menjunjung Kasih kepada Duli Yang Maha Mulia Seri Paduka Baginda Yang
di-Pertuan Agong kerana telah berkenan menyampaikan sumbangan peribadi
Baginda kepada pusat perpindahan sementara, Kelab Sultan Sulaiman.

Tuan Yang di-Pertua, akibat insiden banjir ini kejadian tanah runtuh telah
berlaku di tiga buah tempat, Persisiran Indah, Taman Persisiran Desa yang
melibatkan rizab jalan, Jalan Hang Tuah Empat, Salak Selatan yang melibatkan rizab
jalan, Jalan 1/27D Seksyen 6, Wangsa Maju yang melibatkan tanah persendirian. la
melibatkan empat buah rumah yang mana dua buah rumah telah dikosongkan oleh
penghuni yang terjejas. DBKL telah meninjau kawasan yang terlibat dan kerja-kerja
susulan telah dilakukan dalam kadar segera.

Tuan Yang di-Pertua, DBKL juga mengambil tindakan untuk membersihkan

12 buah lokasi pokok tumbang dan dahan serkah seperti terdapat di 12 buah tempat,
