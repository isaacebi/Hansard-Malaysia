DR. 9.3.2022 147

dibayar oleh pengilang. Kerjasama kerajaan dan pemain industri ini telah
membuahkan hasil kadar kitar semula di Jerman meningkat daripada tiga peratus
pada tahun 1991 kepada 56.1 peratus pada tahun 2019. Di samping pengenalan
German Packaging App.

Tuan Yang di-Pertua, perubahan iklim sudah tentu memberi tekanan hebat
buat industri pelancongan seperti mana yang kita lihat sekarang, terdapat konsensus
yang semakin meningkat di kalangan pihak berkepentingan pelancongan tentang
bagaimana daya tahan masa depan pelancongan akan bergantung kepada
keupayaan sektor itu untuk menerima laluan karbon rendah dan mengurangkan
perlepasan sebanyak 50 persen menjelang tahun 2030.

Menurut penyelidikan terkini UNWTO, ITF Disember 2019 di UNFCC Corp
2005, perlepasan CO2 daripada pelancongan diramalkan meningkat sebanyak 25
peratus menjelang tahun 2030 daripada paras tahun 2016. Jauh menyimpang
daripada apa yang kita gambarkan. Oleh itu, penyesuaian ataupun adaptation perlu
diterapkan, meskinya melalui pembangunan bangunan mampan boleh membantu
kita menguruskan risiko yang semakin meningkat. Namun, penyesuaian saya tidak
akan mencukupi. la mesti dipadankan dengan pengurangan secara drastik dalam
pelepasan rumah hijau global jika kita ingin mengelakkan krisis luar biasa yang akan
dibawa oleh pemanasan planet tanpa henti.

Persoalannya, dengan bencana yang telah menimpa, kerugian jutaan ringgit,
adakah kerajaan telah menjalankan kajian secara teknikal? Punca banjir besar yang
berlaku. Saya kira banyak kawasan yang tidak pernah mengalami banjir turut
terkesan. Adakah kerajaan bercadang untuk mengadakan taklimat berkenaan punca
banjir yang melanda negara pada Disember 2021 kepada Ahli Parlimen?

Dengan perubahan iklim yang luar biasa ini, saya mohon agar kerajaan
memperkemaskan rangka kerja pengurusan risiko yang komprehensif bagi
menangani kerugian dan kerosakan, di samping meningkatkan tindakan dan
sokongan termasuk daripada segi kewangan, teknologi, pembinaan yang lebih teliti.
Saya juga merujuk pada kawasan Balik Pulau, kawasan saya di Taman Nelayan,
Taman Perda, Taman Manggis dan juga di Kampung Masjid Telok Kumbar kerap
mengalami isu banjir yang berpunca daripada sistem perparitan. Ingin saya tekankan
bahawa kita perlu teliti dengan setiap pembinaan yang dijalankan. Biarpun skala
banjir jauh lebih kecil berbanding dengan Selangor dan Kuala Lumpur, namun kita
tidak mahu keadaan semakin buruk, baru kita hendak mencari punca banjir.

Segala kos kerugian ditanggung, sekiranya kita lebih peka dan berwaspada.
Kita mampu menyalurkannya pada teknologi mitigasi bencana yang lebih baik. Tiada
apa yang terkecuali daripada mengalami kesan perubahan iklim, namun mereka

yang kurang berkemampuan jauh lebih terkesan daripada golongan atasan. Saya
