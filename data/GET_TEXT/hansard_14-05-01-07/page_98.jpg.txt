DR. 9.3.2022 92

penambahbaikan jangan ianya berulang lagi. Bagi memastikan pengurusan bencana
negara pada masa akan datang dapat berjalan dengan baik dan mengatasi
kelemahan-kelemahan dikenal pasti setelah MPL berlaku.

Mesyuarat Jawatankuasa Pengurusan Bencana Pusat yang dipengerusikan
oleh Yang Amat Berhormat Perdana Menteri secara dalam talian pada 3 Februari
2022 telah bersetuju dengan lapan langkah. Saya rasa kesemuanya sedia maklum
tetapi biarkanlah saya membacanya dengan sedikit masa yang ada pada saya.

(i) pemerkasaan dasar, perundangan dan mekanisme
berkaitan pengurusan bencana dan pengurangan risiko
bencana (DRR);

(ii) penekanan terhadap inisiatif DRR;

(iii) penyediaan dana untuk pengurusan bencana dan DRR;

(iv) pengukuhan mekanisme koordinasi dan kompetensi
stakeholders pengurusan bencana;

(v) penambahbaikan sistem dan penyampaian maklumat di
dalam pengurusan bencana dan DRR;

(vi) pemerkasaan dasar dan mekanisme koordinasi bantuan
NGO dan sukarelawan;

(vii) | peningkatan Kemahiran di dalam komunikasi krisis dan
komunikasi strategik; dan

(viii) peningkatan kapasiti komuniti setempat dan tumpuan
terhadap “localization” di dalam pengurusan bencana dan
DRR.

Pewujudan repository daftar risiko bencana negara ini penting juga akan
membantu mempertingkatkan peluasan dasar DRR melalui pembuat keputusan
berdasarkan risiko dan maklumat sejarah bencana di peringkat daerah dan negeri.

Untuk Yang Berhormat Lembah Pantai merujuk kepada laporan Unit
Penyelarasan Pelaksanaan (ICU) sehingga 1 Mac 2022 seramai 1,775 yang saya
sebut tadi telah menerima bantuan Yang Berhormat. Namun begitu Yang Berhormat
ada sebut kepada saya bahawa ada lagi lebinnya yang belum. Berhubung kepada
perkara itu, kami menerima apa senarai yang dihantar daripada Jawatankuasa
Bencana Wilayah Persekutuan. Jadi daripada senarai itulah pemberian bantuan itu
berdasar pada itulah bantuan itu diberi Yang Berhormat.

Jadi sekiranya Yang Berhormat buat masa ini maknanya kalau semua yang
lain telah diterima yang selebihnya tidak. Maknanya mereka tidak memenuhi syarat
itu dan melepasi. Jadi saya mohon kalau Yang Berhormat merasakan mereka itu
seharusnya diberi juga walaupun pada pandangan Jawatankuasa Bencana

peringkat Wilayah iaitu mereka telah memberi senarai yang berbeza. Saya mohon
