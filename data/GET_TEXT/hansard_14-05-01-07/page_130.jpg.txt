DR. 9.3.2022 124

Isu KWSP. Selain itu, ramai rakyat di luar sana yang merintih dan mengeluh

supaya pengeluaran KWSP sebanyak RM10,000 dibenarkan buat kali terakhirnya.
Hal ini kerana bebanan rakyat yang bertimpa-timpa disebabkan COVID-19
seterusnya bencana alam seperti banjir yang berlaku di luar jangkaan. Oleh itu,
rakyat luar bandar khususnya amat memerlukan wang untuk meringankan beban
mereka yang sedang dihimpit dengan pelbagai cabaran.
Ada yang kehilangan tempat untuk berteduh, kereta, pakaian, harta benda bahkan
mereka kehilangan sumber pendapatan keluarga disebabkan kematian ahli
keluarga. Walaupun tidak dinafikan KWSP merupakan simpanan hari tua, namun
rakyat yang sedang dalam kesempitan harus dibantu demi kelangsungan hidup.

Isu yang terakhir Tuan Yang di-Pertua, isu tanda harga. Pihak KPDNHEP
sewajarnya meningkatkan penguatkuasaan terhadap mana-mana premis yang gagal
mempamerkan tanda harga yang terbaharu. Kebanyakan peniaga tidak
mempamerkan harga yang terkini di kedai-kedai mereka menyebabkan ramai
pembeli rasa tertipu dengan bayaran yang dikenakan. Seperti mana yang berlaku di
Langkawi baru-baru ini. Pembeli dikenakan bayaran mencecah ribuan ringgit bagi
seekor ikan siakap RM1,196 dan mendakwa peniaga tidak mempamerkan harga
dengan jelas.

Akhir sekali, pencerobohan nelayan Vietnam. Ancaman pencerobohan
nelayan Vietnam di perairan Pantai Timur termasuk Terengganu amat serius dan
semakin mencabar untuk dibendung. Kita kehilangan sumber hasil laut sehingga
mencecah RM4 bilion setahun. Malah, jika dahulu mereka mencuri dengan jarak
yang jauh, kini mereka semakin berani sehingga 92 kilometer dari daratan negeri.
Bahkan penceroboh juga, penceroboh asing tetap menceroboh walaupun pada
musim tengkujuh.

Oleh itu, kerajaan sewajarnya segera memenuhi keperluan pihak Agensi
Penguatkuasaan Maritim Malaysia (APMM) iaitu dengan membekalkan kapal induk
untuk kegunaan pasukan keselamatan laut. Dengan adanya kapal induk tersebut,
kapal peronda dan helikopter tidak lagi perlu pulang ke pangkalan untuk mengisi
keperluan, secara tidak langsung pengawalan dapat dijalankan dengan lebih aktif.

Sebagai penutup, saya ingin mengingatkan kita semua bahawa semua
musibah sama ada penularan COVID-19 mahupun bencana banjir yang paling
dahsyat berlaku pada tahun ini merupakan satu amaran kecil daripada Allah SWT.
Kita selalu ingat kepada Allah SWT ketika kita dilanda musibah tetapi kita selalu lupa
dan alpa apabila musibah itu hilang. Sebagai contoh, apabila wabak COVID-19
merebak, banyak tempat maksiat ditutup. Bahkan pengunjung program-program

berunsurkan maksiat tidak kelihatan. Namun, apa yang menyedihkan apabila
