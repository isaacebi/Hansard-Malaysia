DR. 9.3.2022 83

Puan Teresa Kok [Seputeh]: /Ketawa]

Dato’ Seri Dr. Shahidan bin Kassim: Ketawa itu tak betul Yang Berhormat.
Yang Berhormat, saya sebutkan pendekatan yang kita buat pada zaman itu ya —
saya kata berpindah sebelum banjir. Itu sebab contohnya macam berlaku di kawasan
di Kelantan, kita pindahkan sebelum banjir. Apabila banjir berlaku tidak ada bot
digunakan sebab mereka berpindah dengan kereta dan mereka duduk di pusat banjir
selama sehari ataupun dua hari lepas itu banjir datang. Apabila banjir pergi mereka
balik ke rumah masing-masing.

Perpindahan banjir yang melibatkan bot ini akan menyebabkan kerosakan,
kemalangan jiwa dan sebagainya. Itu sebab masa itu bila kita perkenalkan sistem
itu, kita perkenalkan NADMA — NADMA baru kita perkenalkan, maka sistem
pengurusan banjir telah berjalan dengan lancar dan baik. Yang Berhormat tengok
pada masa itu beberapa pendekatan yang dibuat menyebabkan kita menjadi antara
yang terbaik untuk menguruskan banjir. Yang Berhormat tengoklah sendiri apa yang
diuruskan banjir di negara-negara lain tetapi lain yang diuruskan di Malaysia. Okey,
jadi, saya berharap semua Yang Berhormat.

Tuan Fong Kui Lun [Bukit Bintang]: Yang Berhormat, soalan saya belum
jawab.

Dato’ Seri Dr. Shahidan bin Kassim: Yang Berhormat Seputeh, Yang
Berhormat Seputeh.

Tuan Fong Kui Lun [Bukit Bintang]: Waktu keadaan Jabatan Kaji Cuaca
mengeluarkan amaran dan juga waktu SMART tunnel diaktifkan.

Dato’ Seri Dr. Shahidan bin Kassim: Yang Berhormat, kawan saya akan
jawab sekejap lagi. Saya minta Yang Berhormat Seputeh /ast one. Boleh Tuan Yang
di-Pertua?

Puan Hannah Yeoh [Segambut]: Segambut, Segambut tidak ada ruang.

Tuan Yang di-Pertua: Yang Berhormat Segambut dulu.

Puan Hannah Yeoh [Segambut]: Hendak bagi dua cadangan saja kepada
Yang Berhormat Menteri Wilayah Persekutuan.

Tuan Yang di-Pertua: Yang Berhormat Seputeh, tolong bagi Yang
Berhormat Segambut jalan.

Puan Hannah Yeoh [Segambut]: Okey, terima kasih. Saya tidak sempat.
Jadi, saya hendak bagi dua cadangan kepada Yang Berhormat Menteri Wilayah
Persekutuan. Satu adalah apabila hujan lebat di Kuala Lumpur, kita bukan ada banjir
saja kita ada banyak kes tanah runtuh. Jadi, penggantungan DBKL sekarang kepada
pihak IKRAM sahaja untuk menjalankan kajian mengambil masa yang lama dan ada

banyak kes dia perlukan tindakan segera.
