DR. 9.3.2022 106

perbuatan manusia selama beberapa dekad terhadap alam semula jadi kita.
Semuanya atas nama keuntungan dan wang.

Aktiviti pembalakan dan pembersihan tanah yang berleluasa, pembangunan
yang tidak terkawal, kekurangan perancangan bandar yang holistik dan ketamakan
manusia yang tidak pernah berpuas hati telah menjejaskan alam semula jadi. Semua
kerajaan negeri harus mengambil kira keperluan untuk memelihara hutan kita dan
menanam semula kawasan yang terjejas dan spesies asli yang akan meningkatkan
simpanan karbon kita dan potensi untuk pengasingan karbon. Membantu negara kita
untuk melakukan peranannya dalam mengurangkan perubahan iklim.

Tuan Yang di-Pertua, selain langkah-langkah untuk melindungi hutan kita
yang terjejas, kerajaan harus menggalakkan ladang kelapa sawit dan pekebun kecil
untuk mengamalkan_ intercropping dan agroforestry, dengan izin untuk
menggalakkan kelestarian dan menjaga kemerosotan kualiti tanah. Ini melibatkan
tanaman bernilai tinggi lain di antara pokok kelapa sawit dan memperkenalkan
ternakan di dalam ladang. Ini akan memaksimumkan penggunaan tanah dan
meningkatkan pendapatan dan kualiti kehidupan para petani selain meningkatkan
bekalan makanan dan pembangunan luar bandar.

Manfaat lain termasuklah mengurangkan penggunaan baja dan racun.
Peningkatan stok karbon kita dan kawalan hakisan yang lebih baik. Sebagai salah
satu negara pengeluar terbesar minyak sawit dunia, Malaysia mempunyai potensi
yang besar untuk meningkatkan kemapanan pengeluaran minyak sawitnya. Ini
penting memandangkan kesedaran di seluruh dunia tentang kerosakan alam sekitar
flora dan fauna kita yang disebabkan oleh ladang kelapa sawit berskala besar.

Mengambil tindakan awal dan pemulihan seperti yang dinyatakan di atas
akan membantu mengubah pandangan anti minyak sawit yang telah menyaksikan
banyak kempen di negara barat untuk memboikot barangan yang mengandungi
minyak sawit.

Sarawak-Sabah Link Road (SSLR) dan Lebuhraya Trans Borneo. Tuan Yang
di-Pertua, kenyataan Yang Amat Berhormat Perdana Menteri di Kuching minggu lalu
bahawa Kerajaan Persekutuan telah bersetuju untuk mengutamakan SSLR dan
Lebuhraya Trans Borneo adalah dialu-alukan dan tepat pada masanya.
Memandangkan Indonesia telah meluluskan pemindahan negaranya dari Jakarta ke
nusantara di Kalimantan.

Dalam hal ini, saya ingin mengulangi bahawa SSLR fasa pertama harus
mengikuti jajaran asal ke Kampung Pa Brunut bukan tamat di simpang Long Lopeng.
Semasa pertemuan saya dengan Premier Sarawak pada 18 Februari lalu, saya
mengambil kesempatan untuk mengemukakan permintaan agar SSLR dilanjutkan ke

Kampung Pa Brunut atas beberapa alasan.
