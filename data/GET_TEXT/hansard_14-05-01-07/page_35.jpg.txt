DR. 9.3.2022 29

teknik-teknik yang betul supaya pengguna racun dan baja adalah berkesan. Terima
kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama.

Tuan Jugah a/k Muyang @ Tambat [Lubok Antu]: Terima kasih Yang
Berhormat Timbalan Menteri. Tadi Yang Berhormat Timbalan Menteri jelaskan
berhubung masalah kenaikan harga racun dan baja.

Akan tetapi, tiada pula penjelasan diberikan daripada segi faktor-faktor yang
menyebabkan isu ini berterusan sebab berpanjangan dan seolah-olah tiada
penghujungnya. Jadi, saya percaya rakyat hendak tahu apakah punca kepada
masalah ini dan sampai bilakah kita akan terus bertahan dengan isu ini? Terima
kasih.

Datuk Seri Haji Ahmad bin Hamzah: Terima kasih Yang Berhormat. Ini satu
soalan yang cukup bertepatan sekali yang sebenarnya menjadi keresahan kepada
semua petani pada ketika ini.

Untuk makluman Yang Berhormat, antara faktor-faktor yang menyumbang
kepada isu kenaikan baja dan juga racun ini adalah seperti berikut.

Pertama, faktor daripada global. Negara China yang menjadi pembekal pada
ketika ini mengawal dan mengehadkan pengeluaran bahan mentah yang
mencemarkan persekitaran seperti yellow phosphorus.

Untuk makluman, negeri China sekarang telah mendapat tekanan daripada
peringkat dunia kerana carbon emission yang cukup tinggi sekali. Jadi, mereka
sekarang mengambil tindakan ini.

Kedua, pengurangan eksport daripada negara-negara pembekal bahan
mentah seperti negeri China dan juga Australia dan juga kenaikan harga barang
mentah untuk memproses dengan izin hectic ingredients racun.

Selepas itu, tidak lupa juga tentang kerana pada ketika ini apabila ada
peperangan di Russia dan juga Ukraine. Selepas itu, ada faktor nasional juga iaitu:

(i) penurunan nilai ringgit pada ketika ini;

(ii) peningkatan harga komoditi telah menyebabkan pengeluar-

pengeluar lebih berminat untuk mengeksport ke negara-negara
luar seperti USA ke Eropah dan juga China seterusnya secara
tidak langsung meningkatkan harga tempatan; dan

(iii) pasaran saham kita yang tidak stabil.

Ketiga, faktor di peringkat syarikat pula. Pada ketika ini seperti yang kita
maklum bahawa kos logistik telah meningkat disebabkan oleh pandemik.

Jadi kos satu kontena sekarang yang untuk mengimport baja dan juga kimia
meningkat pada sekitar daripada RM3,000, kalau September tahun 2020 kepada
RM7,000 untuk September tahun 2021.
