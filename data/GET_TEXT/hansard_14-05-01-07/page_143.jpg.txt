DR. 9.3.2022 137

baharu menghadapi bencana alam terutama banjir puing ini. Walaupun fenomena
bencana ini semula jadi namun begitu, setidak-tidaknya mitigasi dan adaptasi dalam
mengurangkan risiko kemusnahan aliran puing dapat diminimumkan. Sebagai
contoh yang saya cadangkan kepada pihak kerajaan supaya mengenal pasti
kawasan-kawasan dan negeri-negeri yang mempunyai risiko yang tinggi akan
berlakunya aliran puing ini jika berlaku hujan yang lebat dalam tempoh melebihi tiga
hari.

Kerajaan perlu melaksanakan pengurusan pengurangan risiko bencana
geologi bermula daripada fasa menentukan kawasan potensi dengan membuat
pemetaan dan pemantauan berkala di lokasi-lokasi berpotensi bahaya dan berlaku
aliran ini terutama di kawasan tanah yang tinggi termasuk hutan simpan, zon
pertanian berdekatan dan penempatan-penempatan rumah di lereng-lereng bukit.
Peristiwa bencana seperti ini agak lumrah di Jepun, Indonesia dan mereka telah
melakukan banyak langkah mitigasi di sungai berisiko tinggi dan kita boleh
mengambil pengajaran daripada kedua-dua negara ini.

Tuan Yang di-Pertua, isu seterusnya saya ingin membangkitkan berhubung
dengan subsidi racun dalam Skim Insentif Pengeluaran Padi dengan tambahan
peruntukan sebanyak RM62 juta kepada petani pada Januari yang lalu. Saya melihat
subsidi racun yang ditambah peruntukan ekoran peningkatan kos racun perosak
tidaklah menyelesaikan masalah yang dihadapi oleh para petani secara tuntas untuk
jangka masa yang panjang. la dilihat seolah-olah kerajaan telah menggalakkan
penggunaan racun kimia dalam pertanian dan tidak mustahil kos pesawah akan terus
meningkat pada masa yang akan datang ini.

Selain itu, subsidi melalui skim ini tidak diberikan terus kepada petani tetapi
diberikan kepada vendor input racun dan baja serta pengusaha jentera. Ini akan
menguntungkan syarikat pengeluaran kerana petani terikat kepada pilihan yang
terhad tersebut. Oleh itu, saya berharap pihak kementerian menyemak semula
kaedah pemberian subsidi input pertanian melalui vendor dan juga mewujudkan
sistem dalam bentuk bayaran terus kepada pesawah agar mereka dapat memilih
sistem kawalan perosak yang sesuai untuk sawah mereka.

Saya mengesyorkan pihak kementerian merangka sebuah pelan tindakan
jangka masa panjang bagi mengurangkan kebergantungan yang tinggi terhadap
penggunaan baja kimia dalam sektor pertanian dan memperluaskan inisiatif seperti
myOrganic, myGAP dan Program Kebun Komuniti bagi menggalakkan lebih ramai
petani beralih kepada pertanian organik.

Tuan Yang di-Pertua, seterusnya saya ingin menyentuh sedikit berkenaan
dengan isu kenaikan harga barang keperluan asas seperti ayam, ikan dan sayuran

yang memberi kesan kepada golongan B40. Kebimbangan kenaikan harga barang
