DR. 9.3.2022 117

berbelanja ratusan juta ringgit untuk mengadakan satu pilihan raya negeri di Johor,
baik kita melabur untuk mengelakkan banjir pada masa hadapan.

Kerajaan seharusnya melibatkan ahli-ahli profesional dan pakar-pakar dari
universiti untuk membantu dalam pelan induk mitigasi banjir. Pandangan badan-
badan teknikal seperti Institusi Jurutera Malaysia (IEM) harus dipandang serius oleh
kerajaan. Kerajaan harus menunjukkan iltizam politik dalam memastikan pemaju-
pemaju dalam negara ini menepati Manual Saliran Mesra Alam Malaysia (MSMA)
yang mementingkan pengawalan punca, (source control), dengan izin.

01540

Semua projek pembangunan harus dilengkapkan dengan kolam tadahan
banjir retention pond atau sistem yang mempunyai fungsi yang sama. Dengan
usaha-usaha yang disarankan di atas, mudah-mudahan negara kita dapat bebas
daripada musibah banjir besar dalam masa yang terdekat.

Isu kedua yang saya ingin menarik perhatian Dewan yang mulia ini adalah
impak ekonomi jangka panjang pasca COVID-19. Sudah dua tahun sejak negara kita
dilanda pandemik COVID-19 dan impak ekonomi ke atas semua lapisan masyarakat
amat negatif. Berdasarkan data yang di umum oleh Jabatan Perangkaan Malaysia
pada Ogos 2021, Malaysia secara keseluruhan telah mengalami penyusutan peratus
dua digit dalam pendapatan isi rumah kasar. Kadar penurunan sebanyak 11.3
peratus untuk nilai penengah dan 10.3 peratus untuk nilai purata.

Apa yang lebih membimbangkan adalah negeri-negeri di mana pendapatan
isi rumah kasar yang berada di bawah paras purata nasional telah mengalami kadar
penyusutan yang jauh lebih tinggi daripada statistik peringkat nasional. Contohnya,
negeri yang merekodkan pendapatan isi rumah paling rendah sejak 2019 iaitu
Kelantan telah mengalami kadar penurunan sebanyak 15.5 peratus untuk
pendapatan penengah dan diikuti dengan negeri Perlis 12 peratus, Kedah 11.5
peratus, Perak 12 peratus dan Sarawak 15.7 peratus.

Kesemua negeri yang disebut tadi adalah antara yang mempunyai
pendapatan isi rumah yang terendah di Malaysia. Ini menunjukkan bahawa golongan
miskin merupakan golongan paling rentan ataupun vulnerable kepada kesan-kesan
ekonomi dan juga mengalami impak yang paling ketara berbanding dengan golongan
yang lain.

Selain itu, Jabatan Perangkaan Malaysia juga menganggarkan sebanyak
639,800 isi rumah miskin mutlak pada tahun 2020 berbanding dengan 400,000 pada
tahun 2019. Terdapat tambahan kira-kira 234,000 isi rumah telah jatuh ke kategori
miskin mutlak. Ini juga bermakna 640,000 isi rumah ini bukan sahaja pendapatan
lebih rendah daripada nilai Pendapatan Garis Kemiskinan (PGK), malah tidak dapat

menampung keperluan asas seperti makanan, pakaian dan perumahan.
