DR. 9.3.2022 7

Yang Berhormat, berdasarkan garis panduan penyediaan Rancangan Malaysia
Kedua Belas, 2021 hingga 2025 yang dikeluarkan oleh Unit Perancang Ekonomi
(EPU) Jabatan Perdana Menteri, mana-mana tapak sekolah yang belum berstatus
hak milik PTP, pelaksanaan projek pembangunan tidak dapat dipertimbangkan oleh
agensi pusat.

Berdasarkan kepada ketetapan ini, projek pembangunan termasuk
penggantian penuh, menaik taraf bangunan atau pembinaan blok tambahan tidak
dapat dilaksanakan selagi tapak sekolah berkenaan masih belum berstatus hak milik
PTP.

Sehubungan dengan ini, KPM komited untuk memastikan semua tapak
sekolah berkenaan ditukar status kepada hak milik PTP dengan membuat perolehan
tapak mengikut syarat-syarat yang ditetapkan oleh Jabatan Ketua Pengarah Tanah
dan Galian Persekutuan dan kerajaan negeri. Sekian dan terima kasih.

Tuan Yang di-Pertua: Terima kasih. Soalan tambahan pertama Yang
Berhormat.

Tuan Anyi Ngau [Baram]: Terima kasih Tuan Yang di-Pertua dan terima
kasih kepada Yang Berhormat Timbalan Menteri atas jawapan. Soalan tambahan
saya ialah berapa dan butiran sekolah-sekolah di kawasan Baram- bilangan butiran
dan sekolah-sekolah di kawasan Baram yang belum ada tapak yang sah dan juga
kenapa ini berlaku? Terima kasih.

Tuan Yang di-Pertua: Terima kasih. Silakan Yang Berhormat Timbalan
Menteri.

Datuk Mohamad bin Alamin: Terima kasih Yang Berhormat Baram.
Mengenai jumlah berapa itu nanti kita akan bekalkan secara bertulis kepada Yang
Berhormat. Untuk makluman Ahli Yang Berhormat, tentang kenapa adanya
kelewatan pemberi milikan kepada PTP ini. Ini adalah usaha-usaha secara bersama.

Saya ingin memaklumkan bahawa KPM telah menyatakan dalam mesyuarat
bersama-sama dengan Ketua Menteri dan juga Menteri-menteri besar di seluruh
negara untuk bersama-sama membantu mempercepatkan pemberi milikan kepada
PTP ini kepada semua tanah yang terlibat untuk menjamin kelancaran dan juga
pelaksanaan projek-projek pembangunan di bawah kementerian ini khususnya.
Terima kasih Yang Berhormat.

Tuan Haji Ahmad bin Hassan [Papar]: Papar.

Tuan Yang di-Pertua: Terima kasih. Yang Berhormat Papar ya.

Tuan Haji Ahmad bin Hassan [Papar]: Terima kasih Tuan Yang di-Pertua.
Di Sabah memang banyak sekolah yang mana dibina oleh kerajaan tetapi tanahnya
belum dapat diselesaikan oleh Kementerian Pendidikan. Soalan saya, selama ini

berapa banyak kah tapak sekolah yang sudah dibina sekolah dapat diselesaikan dan
