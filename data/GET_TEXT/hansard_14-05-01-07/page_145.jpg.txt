DR. 9.3.2022 139

mereka sehingga ke peringkat yang lebih tinggi dan seterusnya ketinggalan
sekiranya tiada langkah intervensi diambil oleh pihak kerajaan.

Silibus terlalu Kemahiran Berfikir Aras Tinggi (KBAT) yang diperkenalkan
terutama murid Tahap Satu boleh menyebabkan wujudnya isu /earning loss dan
learning gap dalam kalangan murid khususnya melibatkan golongan B40. Saya
percaya isu ini telah lama disuarakan oleh para pendidik kerana ia dilihat satu
bebanan dan tekanan bukan sahaja kepada anak murid tetapi juga kepada tenaga
pengajar. Oleh itu, saya menggesa pihak kementerian KPM khususnya untuk
mengkaji semula silibus yang bersesuaian dengan tahap penguasaan murid ini.
21700

Tuan Yang di-Pertua, saya ingin mengutarakan isu di kawasan Kemaman
khususnya. Pertama, saya mohon penjelasan daripada pihak kementerian
khususnya KASA berhubung dengan penjelasan ataupun status terkini berhubung
dengan Projek Tebatan Banjir di lembangan Sungai Kemaman yang pernah saya
utarakan di dalam Dewan yang mulia ini beberapa kali dan saya difahamkan ada
progress-nya. Setakat ini saya ingin tahu sejauh manakah status dan perkembangan
projek ini.

Seterusnya yang kedua, saya mohon untuk diwujudkan sekolah-sekolah
berasrama penuh di Kemaman yang sekarang ini tiada satu pun sekolah berasrama
penuh yang sepatutnya dapat diwujudkan di Kemaman. Ini kerana dari segi kawasan,
ia merupakan daerah yang terbesar juga di negeri Terengganu dengan pendapatan
hasil yang tinggi, bukan sahaja memberi hasil kepada kerajaan negeri dengan
petroleum dan gas (oil and gas), yang wujud di perairan Kemaman, Terengganu
tetapi ia juga memberi impak yang besar kepada ekonomi negara.

Oleh itu saya mengharapkan sekolah-sekolah berasrama penuh ini sama ada
MRSM_ dan sekolah menengah sains dapat diwujudkan. Begitu juga sekolah
menengah kebangsaan agama perlu diadakan kerana ia mempunyai permintaan
yang tinggi daripada ibu bapa di kawasan Kemaman yang kita lihat dengan
pendaftaran yang baharu ini mencecah ribuan anak-anak ataupun pelajar baharu
yang akan mengikuti pembelajaran dalam pendidikan aliran agama ini. Oleh itulah
dengan kesedaran ibu bapa yang memerlukan anak-anaknya mendapat pendidikan
agama yang tinggi ini seharusnya pihak kerajaan bertanggungjawab untuk
menyelesaikan isu-isu khususnya sekolah menengah agama di Kemaman ini.

Seterusnya, penyelenggaraan jalan Jerangau — Jabor yang saya
mengharapkan pihak kerajaan khususnya Jabatan Kerja Raya dapat menyegerakan
dan menyempurnakan jalan yang rosak. Ekoran daripada bencana banjir baru-baru

ini jalan yang berlopak dan berlubang yang begitu banyak. Saya difahamkan telah
