DR. 9.3.2022 85

IKRAM. Akan tetapi cadangan untuk membolehkan kita tambah untuk membolehkan
pendekatan yang lebih berkesan, tidak ada masalah. Kita akan mempertimbangkan.
Berhubung dengan /ocal plan, ini juga akan diberi perhatian yang wajar dari semasa
ke semasa.

Perkara yang telah dibawa oleh Yang Berhormat Seputeh. Yang Berhormat,
sebelum itu saya hendak ucapkan terima kasih dahulu kepada semua yang berucap
dan apa-apa persoalan yang saya tidak dapat jawab, kita akan ambil tindakan sebab
ia telah direkodkan. Hal Yang Berhormat Seputeh ini saya jawab lepas ini saya kira
habis jawapan. Saya habis tutup perbahasan saya. Bahawa saya hendak beritahu
kami memang telah insaf, Tuan Yang di-Pertua. Kami insaf. Kami insaf selepas PH
memerintah yang telah gagal menyebabkan kami telah membuat banyak perkara-
perkara baharu untuk membetulkan keadaan. Insaf, memang insaf Yang Berhormat.
Insaf kerana bila 22 bulan PH memerintah, banyak juga perkara-perkara yang telah
tidak dilakukan, jadi sekarang kita sedang perbaiki.

Puan Teresa Kok [Seputeh]: Senaraikan apa yang PH tidak lakukan dalam
22 bulan itu? Kami boleh senaraikan apa Yang Berhormat Putrajaya dahulu pernah
buat yang menyebabkan KL menjadi satu bandar raya yang failed city.

Dato’ Seri Dr. Shahidan bin Kassim: Ya, Tuan Yang di-Pertua, hendak saya
senaraikan sekarang? Saya ingat tidak perlu Yang Berhormat. Walau bagaimanapun
kita hadapi, sekiranya petang ini wujud ribut petir yang berlaku, kita terpaksa terus
berada di sini, tidak pergi Johor. Sepatutnya saya ada di Johor sebab
mempertahankan...

Tuan Sim Tze Tzin [Bayan Baru]: Menteri, jangan mainkan politik. Ini banjir
melibatkan rakyat Menteri ya, tolong. Janganlah politik-politik sangat. Banjir ini
semua, tidak kira UMNO kah, PH kah, semua kena. Menteri betul tak? Menteri sendiri
kata banjir ini tidak kira siapa, tidak kira parti. Kenapa dalam penggulungan, Menteri

mainkan politik lagi?

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Dato’ Seri Dr. Shahidan bin Kassim: Ini daripada mana?

Tuan Sim Tze Tzin [Bayan Baru]: Bayan Baru, boleh?

Dato’ Seri Dr. Shahidan bin Kassim: Minta kebenaran dahulu.

Tuan Sim Tze Tzin [Bayan Baru]: Menteri, jadi saya— tetapi Menteri
mainkan politik. Janganlah kita hendak bertelagah tentang isu banjir.

Dato’ Seri Dr. Shahidan bin Kassim: Minta— Yang Berhormat Bayan Baru
tidak terlibat.

Tuan Sim Tze Tzin [Bayan Baru]: Betul tak Menteri?
