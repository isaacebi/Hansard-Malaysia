DR. 9.3.2022 42

Baginda Yang di-Pertuan Agong adalah signifikan dalam memayungi rakyat jelata
dalam banyak aspek.

Tuan Yang di-Pertua, pertama saya ingin untuk bangkitkan berkaitan isu
infrastruktur di Dungun. Untuk permulaan perbahasan saya hari ini, saya ingin
membangkitkan beberapa isu berkenaan masalah tempat yang berlaku di Parlimen
Dungun yang saya wakili.

Pertamanya, Balai Polis Kuala Jengai, Dungun. Untuk makluman Dewan
yang mulia ini, saya ingin memaklumkan bahawa Balai Polis Kuala Jengai, Dungun
ini sudah banyak kali ditenggelami oleh banjir. Termasuk yang berlaku pada baru-

baru ini, bahkan balai polis ini di antara yang teruk terjejas.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Apabila hujan berterusan pada 27 Februari 2022 lalu, menyebabkan balai
dan kuarters yang menempatkan 10 orang anggota dan 23 ahli keluarga itu mula
dinaiki air jam 10 pagi. Ini yang menyebabkan balai polis ini yang sepatutnya menjadi
tempat bagi seluruh anggota polis menjadi first responder, dengan izin, kepada isu
banjir di Hulu Dungun dan juga khususnya di Kuala Jengai. Akan tetapi mereka
sendiri pun terpaksa menyelamatkan diri dan menyelamatkan dokumen-dokumen
yang penting.

Oleh itu, saya pohon supaya satu Balai Polis Kuala Jengai ini dibina yang
baru supaya ia dapat berfungsi sebagai first responder, dengan izin, bila berlaku
banjir yang teruk dan besar di Hulu Dungun. Saya berharap pihak Kementerian
Dalam Negeri mengusahakan secepat mungkin untuk memastikan bahawa
kepentingan penduduk setempat dapat diurus dengan baik.

Berdasarkan kepada kemampuan pegawai dan anggota polis serta keluarga
mereka dalam menguruskan isu yang berkait dengan banjir. Apabila mereka dapat
untuk berada dalam sebuah balai dan kuarters yang lebih selesa, yang selamat,
maka tentulah mereka dapat memberikan pertolongan kepada penduduk kampung
yang terjejas banjir.

Kedua ialah benteng di Sungai Dungun, khususnya di Kampung Sungai
Buaya. Benteng di Sungai Dungun yang menjadi pengadang kepada air pasang
tinggi telah rosak baru-baru ini. Seterusnya, mengakibatkan air masuk ke dalam
Kampung Sungai Buaya dan berpotensi menyebabkan musibah kepada penduduk-
penduduk di sekitar Sungai Dungun ini. Saya berharap pihak Kementerian Alam
Sekitar dan Air dapat memperbaiki secepat mungkin benteng ini bagi menghalang

kemalangan jiwa. Laporan terhadap masalah ini telah disampaikan kepada JPS
