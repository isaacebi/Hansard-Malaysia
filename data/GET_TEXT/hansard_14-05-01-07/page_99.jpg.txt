DR. 9.3.2022 93

Yang Berhormat membuat rayuan bagi pihak pemohon-pemohon tersebut. Baik,
silakan.

Tuan Ahmad Fahmi bin Mohamed Fadzil [Lembah Pantai]: Baik terima
kasih Yang Berhormat Timbalan Menteri. Terima kasih Tuan Yang di-Pertua. Yang
Berhormat Timbalan Menteri saya menerima baik penjelasan yang diberikan dan
saya cukup alu-alukan.

Cuma sama seperti dalam kes untuk KPKT tadi tentang hendak baik pulih
rumah. Dalam isu permohonan ini saya rasa ada masalah information flow dengan
izin iaitu mereka yang telah memberi nama tidak tahu apa status. Adakah mereka
layak, tidak layak. Adakah mereka akan terima, tidak terima. Apabila jiran dapat dan
mereka sama-sama berikan nama maka akan timbul fitnah dan akan timbul macam-
macam persoalan dan yang terpaksa menjawab dan mencari jawapan adalah ketua
kampung, pihak DBKL, pihak ICU, saya.

Jadi, mungkin information flow itu perlu dipertimbang semula sama ada
pemakluman melalui SMS bahawa nama mereka telah diterima dan sedang
dipertimbangkan dan apakah keputusan setidak-tidaknya proses seperti itu samalah
dengan pihak JKR, samalah juga dengan pihak NADMA akan membantu meleraikan
sekiranya rupa-rupanya mereka tidak layak ataupun mereka tidak boleh memberi.

Isu yang berlaku sekarang ialah timbul persepsi bahawa pihak ICU ataupun
pihak NADMA tidak cukup duit untuk berikan RM2,500 ini sebab penduduk kata jiran
aku dapat. Maaf ya tetapi kenapa tidak dapat. Jadi saya harap dan masalah ini bukan
sahaja di Lembah Pantai. Apabila saya tanya dengan sahabat-sahabat saya Cheras,
Bukit Bintang, benda yang sama berlaku di tempat-tempat yang lain. Jadi, saya
pohon pertimbangan sekiranya mereka tidak layak, maka mereka dimaklumkan
hantarlah SMS. Ada maklumat itu ya. Terima kasih.

Datuk Mastura binti Tan Sri Dato’ Mohd Yazid: Terima kasih Yang
Berhormat Lembah Pantai. Saya setuju dengan Yang Berhormat. Semestinya kalau
sudah direject ataupun tidak diterima permohonan mereka itu harus diberitahu
supaya tidak berlaku curiga di kalangan masyarakat.

Saya juga melihat Pak Jamal, ketua kampung yang berada di PPS hari itu.
Beliau mengatakan betapa prihatinnya Yang Berhormat mengenai permohonan-
permohonan yang tidak lepas ataupun tidak diberi lagi bantuan sebab mereka, saya
kata kemungkinan mereka tidak melepasi syarat itu Pak Jamal, saya kata. Saya ada
bagi tahulah untuk meleraikan tekanan pada Yang Berhormat.

Dato’ Ramli bin Dato’ Mohd Nor [Cameron Highlands]: Yang Berhormat
Timbalan Menteri, gulung.

Datuk Mastura binti Tan Sri Dato’ Mohd Yazid: Ya. Akhir sekali saya perlu

membawa perkara ini sebab semestinya siapa yang melalui musibah akan
