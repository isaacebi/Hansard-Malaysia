DR. 9.3.2022 119

boleh tetapi ini E sebenarnya tidak perlu. Dokumen ini sebenarnya tidak perlu.
Apakah terjadi dengan negara kita?

Tuan Yang di-Pertua, keadaan ini bukan sahaja dihadapi oleh sektor
pembinaan, sektor pertanian, dan sektor perladangan dan sebagainya juga
menghadapi kekangan sama. mereka sudah pun sengsara selama dua tahun dalam
keadaan kejap PKP, kejap PKPD, kejap PKPB. Sepatutnya kerajaan cuba sebaik
mungkin untuk membantu mereka memberi kelonggaran dan memudah cara
permohonan mereka agar perniagaan mereka dapat pulih dalam masa yang singkat.
Namun kerajaan kita tengah lakukan yang sebaliknya. Bukan sahaja_ tidak
membantu, malah menyusahkan lagi.

Tuan Yang di-Pertua, selain daripada birokrasi agensi kerajaan yang tidak
membantu pekerjaan gaji rendah juga merupakan satu masalah yang akan
membantut ekonomi negara kita. Berdasarkan laporan Bank Negara Malaysia antara
tahun 2002 hingga 2010, 45 peratus daripada peluang pekerjaan yang dicipta adalah
pekerjaan berkemahiran tinggi. Akan tetapi, seperti yang dianggarkan oleh Asia
Analytical, di antara tahun 2018 hingga 2019 hanya 28 peratus peluang pekerjaan
baharu yang dicipta adalah berkemahiran tinggi.

Kejatuhan ini juga selari dengan rekod Keluaran Dalam Negeri Kasar (KDNK)
kita di mana pertumbuhan KDNK Malaysia merupakan antara yang paling rendah
dalam kalangan negara ASEAN. Di antara tahun 1997 hingga 2019, pertumbuhan
KDNK Malaysia adalah 77 peratus manakala, Thailand 83 peratus. Indonesia, 83
peratus, Filipina 101 peratus dan Singapura 86 peratus. Tanpa peluang pekerjaan
yang berkemahiran tinggi, produktiviti kita akan kekal randah dan rakyat Malaysia
akan kekal terperangkap dalam perangkap gaji rendah ini. Bukan sahaja itu,
kegagalan dalam mencipta peluang pekerjaan berkemahiran tinggi itu akan
mengakibatkan brain drain yang serius.

Dalam laporan PWC menyatakan 64 peratus daripada graduan TVET dilatih
untuk bidang kemahiran tinggi tetapi 78 peratus peluang pekerjaan yang ditawarkan
oleh industri hanya berskala kemahiran sederhana. Ketidakpadanan_skala
kemahiran merupakan punca utama pengangguran dan underemployment.

Timbalan Yang di-Pertua [Dato' Mohd Rashid Hasnon]: Rumuskan Yang
Berhormat.

Tuan Chang Lih Kang [Tanjong Malim]: Ya, saya akan rumuskan. Maka
kerajaan harus fokus dalam memperkenalkan dasar yang dapat merangsang
produktiviti negara. Ini juga selaras dengan Titah Duli Yang Maha Mulia Seri Paduka
Baginda Yang di-Pertuan Agong di mana Seri Paduka Baginda menyeru supaya

mewujudkan peluang pekerjaan berpendapatan tinggi kepada rakyat Malaysia.
