DR. 9.3.2022 27

Tuan Yang di-Pertua: Terima kasih. Silakan Yang Berhormat Timbalan
Menteri.

Datuk Ali anak Biju: Terima kasih. Sebenarnya, mengikut Perkara 74(2)
Perlembagaan Persekutuan, memperuntukkan bahawa hutan adalah di bawah
bidang kuasa kerajaan negeri. Bidang kuasa Kerajaan Persekutuan melalui
Kementerian Tenaga dan Sumber Asli (KeTSA), Jabatan Perhutanan Semenanjung
Malaysia (JPSM) dan Institut Penyelidikan Perhutanan (FRIM) adalah dalam
memberikan nasihat teknikal mengenai pengurusan dan pembangunan hutan serta
menjalankan penyelidikan dan khidmat latihan.

Di Sabah dan Sarawak, KeTSA memberi bantuan teknikal kepada Jabatan
Perhutanan Sabah dan Jabatan Perhutanan Sarawak berdasarkan peruntukan di
bawah Perkara 95E(4) Perlembagaan Persekutuan. Manakala, alam sekitar adalah
di bawah bidang kuasa Kementerian Alam Sekitar dan Air. Jadi untuk menjawab
soalan Yang Berhormat, untuk pengeluaran penanam semula pokok hutan adalah
baik dirujukkan kepada Kerajaan Negeri Pahang sendiri.

01120

Kalau saya ada informasi ataupun perincian yang lebih, saya akan memberi
jawapan secara bertulis mengenai cadangan ataupun saranan Yang Berhormat
mengenai penanaman hutan semula tadi, terima kasih.

Tuan Yang di-Pertua: Terima kasih. Seterusnya Yang Berhormat Tuan

Jugah a/k Muyang @ Tambat.

11. Tuan Jugah anak Muyang @ Tambat [Lubok Antu] minta Menteri
Pertanian dan Industri Makanan menyatakan bagaimana kementerian menangani
masalah kenaikan harga racun dan baja yang digunakan oleh pekebun kecil atau
petani yang menjalankan aktiviti tanaman komoditi seperti kelapa sawit atau
tanaman padi.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Terima kasih Tuan Yang di-Pertua. Untuk makluman Ahli
Yang Berhormat, kementerian amat prihatin terhadap isu kenaikan harga baja dan
juga harga racun yang dihadapi oleh setiap pengusaha tanaman komoditi pada
ketika ini.

Peningkatan harga baja dan racun yang berlaku semenjak pasca COVID-19
adalah berpunca daripada faktor:

(i) kenaikan kos bahan mentah;

(ii) perubahan polisi daripada negara pengeksport;

(iii) kekurangan tenaga kerja; dan

(iv) gangguan logistik.
