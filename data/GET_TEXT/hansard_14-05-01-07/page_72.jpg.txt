DR. 9.3.2022 66

is the problem? Saya hendak minta Kerajaan Pusat ini berilah engineer turun, buat
report betul-betul, then we can talk about mitigation.

Poin kedua ialah bantuan. Saya berterima kasih Kerajaan Pusat beri bantuan
ada yang kata RM1,000, ada yang kata sampai RM10,00 tetapi di mana report itu?
Apabila saya turun, orang bertanya, “Bilakah duit kita hendak sampai ini?” Pejabat
saya sudah beri. Pada Januari sudah beri sebanyak setengah juta ringgit. Akan tetapi
daripada Kerajaan Pusat kita minta buat satu laporan, berapa yang you sudah beri
kepada Taman Kinrara supaya orang pun tidak marah sangat. / don’t blame you for
this kind of issue. Memang banjir kilat tetapi saya rasa post-mortem engineering dan
post-mortem bantuan itu kena ditulis dan diberi kepada rakyat. Terima kasih.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Subang. Saya masukkan sebagai sebahagian daripada ucapan
saya. Bersangkut-paut dengan apa yang dibangkitkan tadi tentang permohonan
bantuan. Saya difahamkan di Lembah Pantai, dari 321 buah keluarga yang terkesan
pada bulan Disember yang lalu, hanya 166 buah keluarga yang telah terima bantuan
RM2,500. 155 buah keluarga masih bertanya kepada ketua kampung hampir setiap
hari dan mereka panjangkan kepada saya juga. Semua maklumat telah disampaikan,
daripada persatuan penduduk kepada DBKL, Jabatan Pembangunan Komuniti dan
disampaikan kepada Unit Penyelarasan Pelaksanaan (ICU).

01320

Ini yang dimaklumkan kepada saya. Akan tetapi persoalannya, kenapa ICU
tidak diberikan duit itu? Saya pohon penjelasan dalam Dewan yang mulia ini, adakah
benar ICU tidak ada duit untuk berikan kepada rakyat bantuan banjir ini? Saya nak
tahu sebab inilah yang kami tanya, inilah yang ditanya kepada kami untuk banjir
bulan Disember. Tak payah sebut lagi banjir sekarang, tetapi banjir bulan Disember.
Adakah benar ICU tidak cukup duit untuk bayar RM2,500? Kalau cukup duit, kenapa
masih tak — walhal maklumat nama-nama pemohon telah disampaikan kepada ICU.
| know it for a fact, dengan izin. Saya tahu sebab DBKL pun mengatakan begitu,
persatuan penduduk pun berkata begitu. Jadi, di situlah saya pohon kalau boleh,
diberikan penjelasan.

Saya juga ingin bertanya sebab penduduk ada berkata Jabatan Kerja Raya
ada datang ke kawasan Kampung Pasir Baru dan mereka buat ukuran, melihat
rumah-rumah yang terkesan sekitar — itu yang berlaku dulu. Akan tetapi sehingga
hari ini, tidak tahu apa yang berlaku. Adakah pihak JKR akan datang? Penduduk
terpaksa buat baiki sendiri. Saya sangat tersentuh sama macam sahabat saya tadi,
bila saya jumpa pada petang kejadian, pukul 5.15 petang saya turun ke Kampung
Pasir Baru dan penduduk yang keluar mak-mak, atuk-atuk, nenek-nenek, kakak-

kakak, abang-abang, ada yang mengendong anak, ada yang ambillah apa sahaja
