DR. 9.3.2022 112

manakala pemerintahan itu adalah pengawalinya. Semua sesuatu yang tiada
asasnya ia akan runtuh manakala sesuatu yang tiada pengawalnya ia akan hilang.”

Justeru, saya ingin memohon penjelasan dalam tiga isu berkaitan. Pertama,
sejauh manakah perkembangan penggubalan akta atau pindaan yang berkaitan
memperkasakan lagi udang-undang syariah dan Mahkamah Syariah yang masih lagi
dilihat secara jelas terperangkap dalam kekuasaan Mahkamah Sivil yang lebih tinggi
kedudukannya dalam peruntukan perundangan negara.

Apakah pihak JAKIM berhadapan dengan kekangan tertentu di dalam
memastikan pentadbiran Mahkamah Syariah di peringkat Persekutuan dan negeri-
negeri dapat berjalan dengan penuh profesional dan sentiasa dalam mode tambah
baik yang penuh kesediaan. Ini amatlah penting agar segala usaha ke arah
pemerkasaan Mahkamah Syariah dan undang-undang Islam oleh pihak kerajaan
sentiasa disokong oleh kekuatan sedia ada Mahkamah Syariah itu sendiri.

Kedua, saya ingin memohon penjelasan kerajaan berkaitan sejauh manakah
kerajaan mengesan penularan ajaran-ajaran sesat baharu selain perkembangan dan
tindakan terhadap ajaran-ajaran sesat yang telah pun dikesan sebelum ini. Negara
kita alhamdulillah mempunyai tahap kejayaan yang agak baik di dalam mengekang
ajaran-ajaran sesat melalui kuasa undang-undang yang ada. Selain kesedaran tinggi
rakyat yang sentiasa peka, menyahut peringatan-peringatan agama melalui dakwah
yang berkesan.

Walaupun begitu kita sentiasa harus sedar bahawa sifat ajaran-ajaran sesat
yang banyak secara senyap dan sulit dalam kelompok-kelompok kecil jika tidak
dikesan awal dan tidak diambil tindakan segera maka ia akan mengundang masalah
besar kepada aqidah umat Islam. Malah akan mengganggu keharmonian hidup
dalam negara kita. Tuan Yang di-Pertua, saya pohon diperjelaskan nama-nama
ajaran sesat baharu tersebut dan apakah tindakan kerajaan ke atasnya? Apakah
wujud ajaran-ajaran sesat yang cuba dilindungi oleh pihak-pihak tertentu yang
mampu mengganggu tindakan undang-undang ke atas mereka?

Ketiga, saya ingin memohon penjelasan kerajaan berkaitan usaha-usaha
yang dijalankan oleh pihak JAKIM dalam mengharmonikan kekeruhan yang terjadi
akibat pertembungan yang tidak sihat yang berlaku di antara aliran-aliran di dalam
mazhab Ahli Sunnah Wal Jamaah. Terutama tindakan kumpulan-kumpulan tertentu
yang berusaha menghidupkan semula atau mengapi-apikan perselisihan aliran
Khalaf dan salaf yang sepatutnya mampu diredakan secara ilmiah, sihat dan
bermatlamat kesatuan, cintakan kesatuan umat yang amat diperlukan demi
mengembalikan kegemilangan tamadun umat Islam hari ini yang masih malap.

Ahli Sunnah Wal Jamaah sebagaimana definisi yang diputuskan oleh pihak

JAKIM adalah golongan yang memahami dan berpegang kepada Al-Quran dan
