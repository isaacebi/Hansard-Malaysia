DR. 9.3.2022 51

Datuk Seri Panglima Wilfred Madius Tangau [Tuaran]: Okey. Yang
Berhormat selaku Timbalan Ketua Menteri Sabah dan telah pun dilantik sebagai
Pengerusi Jawatankuasa sepertimana yang telah Yang Berhormat nyatakan tadi.
Adakah Yang Berhormat bersetuju bahawa dalam usaha mencari penyelesaian
tuntas dalam masalah kebanjiran pendatang tanpa izin di Sabah, kita hendaklah
merujuk kepada empat kategori pendatang asing tanpa izin di Sabah:

(i) pendatang asing tanpa izin yang datang tanpa dokumen dan

menduduki Sabah;

(ii) pelarian perang Filipina;

(iii) Stateless Childrens

(iv) penduduk Sabah yang telah mendapat dokumen

kewarganegaraan yang diragui.
#1230

Jadi, cerita Yang Berhormat tadi dalam hal sama ada mengadakan banci
ataupun dalam hal pemberian kad warganegara ini, Yang Berhormat merujuk kepada
kumpulan mana ini? Yang pertama tadi PTI kah, yang pelarian perang Filipina kah
atau yang stateless kah ataupun kategori yang keempat yang mempunyai dokumen
kewarganegaraan yang diragui? Mana satu Yang Berhormat?

Datuk Seri Panglima Dr. Gapari bin Katingan @ Geofrey Kitingan
[Keningau]: Okey, terima kasih. Kita akan menyelesaikan masalah secara
menyeluruh dan pendirian kerajaan negeri dan pusat adalah untuk menangkap dan
mengusir pendatang asing tanpa izin. Yang lain-lain itu akan kita duduk bersama
dengan Yang Berhormat juga untuk mencari penyelesaian supaya kita akan dapat
menangani masalah ini dengan bersama. Terima kasih.

Saya juga ingin menyentuh sedikit tentang isu hak kKewangan Sabah di mana
setiap tahun kita mendengar Sabah ini paling miskin, lapan daripada 10 daerah
paling miskin di Malaysia adalah di Sabah. Baru-baru ini terdengar pengumuman
daripada Menteri di Jabatan Perdana Menteri Hal Enwal Sabah dan Sarawak yang
mana beliau telah mengumumkan ada pembayaran geran khas 40 peratus yang
akan dibayar lima kali ganda daripada apa yang sedang dibayar sekarang. Ini adalah
berita yang baik. Walau bagaimanapun, bila mana kita dengar...

Datuk Seri Panglima Wilfred Madius Tangau [Tuaran]: Penjelasan, Yang
Berhormat Keningau.

Datuk Seri Panglima Dr. Gapari bin Katingan @ Geofrey Kitingan
[Keningau]: ...Lima kali ganda RM26.7 juta itu hanyalah RM133.5 juta. Persoalan
saya adakah ini mengganti tuntutan hak kita ke atas 40 peratus hak kewangan
berasaskan daripada Artikel 112C dan 112D dalam perlembagaan. Saya harap ini

tidak menjejaskan tuntutan itu dan saya juga melihat ini...
