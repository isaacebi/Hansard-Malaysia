DR. 9.3.2022 148

pasti dengan polisi suntikan dana dan keputusan pemegang taruh serta tampuk
pimpinan mampu mencari jalan keluar bagi isu perubahan iklim.

Poin saya seterusnya ialah pemulihan industri pelancongan. Saya
menyambut baik ke atas pengumuman Perdana Menteri semalam mengenai
pembukaan sempadan di mana kita kini berada di peringkat kritikal dan tiada pilihan
lain melainkan menyelamatkan rakyat daripada terus ditekan dengan masalah
ekonomi, sosial serta terus menyembuhkan kita ke arah rantaian masalah yang lain.

Dalam keterujaan kita membuka pintu sempadan dan menerima pengunjung,
saya mohon agar kerajaan dapat membuat ketetapan dalam peraturan secara jelas
dan konsisten meliputi kesihatan dan perjalanan para pelancong, di samping fasiliti
kesihatan yang bersedia menghadapi sebarang kemungkinan. Pun begitu, saya
ragu-ragu dengan jumlah pengunjung yang akan ke Malaysia. Oleh sebab saya lihat
tiada promosi yang agresif daripada MOTAC sepanjang tempoh pandemik.
Pemasaran dan promosi Malaysia secara digital amat lemah dan tiada visibility
Malaysia di peringkat dunia.

Saya bercakap berdasarkan data yang diterima oleh Malaysia keluar
daripada 10 negara Asian menjadi pilihan oleh para pelancong. MOTAC boleh
menjadikan negara Asia selain seperti Indonesia dan Thailand yang lebih agresif
mempromosi negara mereka, biar pun dalam tempoh pandemik.

Tuan Yang di-Pertua. Oleh sebab masa tidak mengizinkan saya terus kepada
isu-isu yang saya bangkitkan sebelum ini tentang isu belanjawan yang kecil untuk
urusan pemulihan tapak-tapak warisan. Jika hendak dibandingkan dengan negara-
negara lain seperti Perancis yang dinaikkan sehingga 77.5 peratus bagi sektor
budaya mereka. Mereka memperuntukkan jumlah yang cukup besar agar khazanah-
khazanah mereka terjaga dan menarik ramai pengunjung dan merancakkan semula
industri pelancongan mereka. Kita juga mempunyai banyak tinggalan sejarah yang
berharga. Namun tidak terjaga tapak warisan dunia Lenggong, Lembah Bujang
merupakan tapak arkeologi yang termasyhur di Asia Tenggara dan banyak lagi.

Tuan Yang di-Pertua, saya sentuh mengenai isu-isu kawasan. Pertama ialah
kebajikan nelayan. Saya ingin menyentuh soal kebajikan nelayan-nelayan di Balik
Pulau iaitu di kawasan-kawasan Telok Kumbar di mana sebanyak 25 bot, di mana
11 bot rosak sepenuhnya dan selebihnya merupakan kerosakan pukat, enjin
tenggelam dan kerosakan lain. Berikutan angin ribut lintang yang kuat pada 17
Februari lepas. Sehingga kini, mereka masih belum menerima sebarang bantuan
daripada pihak kerajaan. Saya berharap agar perkara ini harus disegerakan
memandangkan nelayan-nelayan tidak dapat turun ke laut yang merupakan satu-

satunya sumber rezeki bagi menapung keluarga mereka.
