DR. 9.3.2022 82

kereta eksais tinggi dan tax. Pastikan mereka boleh dapat pampasan diberi kepada
mereka. Adakah —

Dato’ Seri Dr. Shahidan bin Kassim: Ya, Yang Berhormat ya. Berhubung
dengan terowong Yang Berhormat, DBKL ini saya ingat boleh kata tiap-tiap harilah
yang saya akan bertanya dari semasa ke semasa hendak pastikan longkang
dibersihkan dan sebagainya. Apabila berlaku banjir yang baru-baru ini Yang
Berhormat pun sedia maklum bahawa longkang itu telah pun dibersihkan. Akan
tetapi, bila air datang bawa sampah, jadi ia tersumbat. Itupun kita menggunakan
tenaga kerja dan ia telah melancarkan perjalanan air. Itu sebab banjir kilat di Kuala
Lumpur ini cuma yang diceritakan itu demikian rupalah.

Akan tetapi, di kawasan yang saya sebutkan dalam masa 45 minit — kemudian
yang lain dalam masa tiga jam dan SMART tunnel kita dengan izin dalam masa
sampai pukul 8.00 malam sudah dibuka semula. Jadi, ini yang berlaku di Kuala
Lumpur Yang Berhormat.

Tuan Lim Lip Eng [Kepong]: Kepong.

Dato’ Seri Dr. Shahidan bin Kassim: Jadi, berhubung dengan permohonan
Yang Berhormat untuk kereta-kereta ini dibayar pampasan, yang ini akan dijawab
oleh Timbalan Menteri Tugas-tugas Khas sekejap lagi. Akan tetapi, di pihak DBKL,
kita akan memberi keutamaan yang dahsyat untuk membantu mangsa banjir.

Tuan Lim Lip Eng [Kepong]: Sikit, sikit.

Dato’ Seri Dr. Shahidan bin Kassim: Tugas saya sekarang ini ialah pastikan
kalau berlaku bencana mangsa banjir dapat dipindah termasuk di kawasan Seputeh.
Kalau berlaku perpindahan kita akan berada di sana bersama-sama. No problem.

Tuan Lim Lip Eng [Kepong]: Bagi Kepong, Kepong.

Tuan Yang di-Pertua: Terima kasih Yang Berhormat Menteri Wilayah
Persekutuan. Seterusnya saya ingin menjemput Yang Berhormat ...

Dato’ Seri Dr. Shahidan bin Kassim: Yang Berhormat, saya hendak tutup,
buat penutupan.

Tuan Yang di-Pertua: Ya. Oh, ingatkan sudah duduk.

Tuan Lim Lip Eng [Kepong]: Sikit, sikit, Kepong.

Dato’ Seri Dr. Shahidan bin Kassim: Saya berharap Yang Berhormat yang
telah mengemukakan usul...

Tuan Lim Lip Eng [Kepong]: Yang Berhormat, Yang Berhormat sikit, satu
soalan sahaja. Sikit, sikit. Yang Berhormat Menteri, saya hendak tanya Yang
Berhormat pernah berkata pada tahun 2013 bahawa sistem pengurusan banjir
Kerajaan Malaysia adalah the best in the world. Jadi, soalan saya masihkah Yang
Berhormat Menteri fikir sistem flood management Malaysia adalah the best in the

world atau yang paling teruk di dunia?
