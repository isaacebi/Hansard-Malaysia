DR. 9.3.2022 11

dua hektar. Penglibatan dalam program ini akan membantu mereka menjana
pendapatan tambahan menerusi peningkatan hasil serta pengurangan kos
pengeluaran.

Keempatnya, mempromosikan jalinan usaha sama pihak swasta dan
pesawah menerusi kaedah pertanian kontrak (contract farming) antara syarikat
peneraju dan juga pesawah. Kementerian meyakini bahawa kepelbagaian masalah
atau isu utama di lapangan seperti pendapatan pengeluar padi yang rendah, kos
pengeluaran yang tinggi, kekurangan mekanisasi dan juga automasi, persekitaran
pertanian yang tidak kondusif dan kerugian pasca tuai dapat diatasi melalui
pelaksanaan Program Smart SBB.

Kejayaan Smart SBB pada 2021 yang lalu telah diterjemahkan melalui
pencapaian Aspirasi Keluarga Malaysia (AKM) MAFI. Sehingga Oktober 2021,
bilangan penglibatan dan hasil pendapatan kumpulan sasar iaitu pesawah telah
berjaya melebihi sasaran yang ditetapkan iaitu sebanyak 28 peratus hingga 180
peratus. Seramai 3,811 orang pesawah telah mendapat manfaat daripada Program
Smart SBB. Melibatkan kawasan penanaman padi sebanyak 9,777 hektar di
beberapa buah tempat, termasuk kawasan IADA Barat Laut Selangor dan IADA
Seberang Perak. Terima kasih Tuan Yang di-Pertua.

Tuan Yang di-Pertua: Okey, silakan soalan tambahan pertama

Tuan Khalid bin Abd Samad [Shah Alam]: Terima kasih Tuan Yang di-
Pertua, terima kasih Yang Berhormat Timbalan Menteri atas jawapan tadi. Seperti
mana yang kita tahu, sekarang ini dunia sedang mengalami perubahan iklim. Kita
dapati bahawa hujan yang ekstrem dan cuaca-cuaca kepanasan yang ekstrem boleh
merosakkan hasil tanaman. Ini tidak akan menjejas hanya negara kita tetapi juga
negara-negara dari mana kita mengeksport, dari mana kita dapat bekalan padi
ataupun beras.

Maka, saya ingin bertanya apakah usaha di pihak kementerian untuk
menghasilkan benih yang lebih berdaya tahan, yang akan menentukan bahawa
usaha-usaha yang dilakukan, sepertimana yang disebutkan tadi tidak akan rosak dan
gagal oleh kerana perubahan iklim yang sedang kita alami?

So, in other words, dengan izin ya, kita tidak boleh andaikan bahawa keadaan
ini semua sama saja. Dunia sedang berubah, cuaca sedang berubah. Adakah kita
telah bersiap sedia dengan melakukan R&D untuk menghasilkan benih yang lebih
berdaya tahan? Terima kasih.

Tuan Yang di-Pertua: Terima kasih.

Datuk Seri Haji Anmad bin Hamzah: Terima kasih Yang Berhormat Shah
Alam yang begitu berminat sekali untuk bersama-sama kita supaya dapat

menyumbang kepada pembangunan produktiviti beras dan juga padi. Untuk
