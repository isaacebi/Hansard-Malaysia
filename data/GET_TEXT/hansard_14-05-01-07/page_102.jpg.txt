DR. 9.3.2022 96

Sehubungan itu di pihak kementerian ada dua tiga program yang
dilaksanakan untuk membangkitkan kesedaran dalam perkara ini. Saya mengajak
Ahli Yang Berhormat sekalian untuk terlibat dalam program ini. Salah satunya ialah
Program Denai Sungai Kebangsaan dan kita target daripada 10,000 kilometer untuk
dilaksanakan.

Keduanya ialah tentang kita wujudkan beberapa program seperti Rakan Alam
Sekitar yang mana Ahli-ahli Yang Berhormat boleh juga turut terlibat dalam
program-program ini bagi membantu pihak kerajaan dan pihak kementerian untuk
meningkatkan lagi kesedaran di kalangan rakyat kita tentang betapa pentingnya
untuk menjaga alam sekitar.

Perkara kedua yang dibangkitkan isu tentang sistem amaran awal kejadian
banjir ini. Untuk makluman Yang Berhormat, ada tiga buah agensi di bawah
kementerian yang terkait dengan perkara ini. Walaupun isunya sama tetapi
fungsinya berlainan sedikit;

(i) MetMalaysia;

(ii) JPS sendiri dan

(iii) NAHRIM iaitu badan yang membuat kajian dan penyelidikan

tentang perkara ini.

Jadi, untuk Met- tentang soalan yang dibangkitkan tadi adakah Met
mengeluarkan amaran tentang kejadian banjir di Kuala Lumpur baru-baru ini.
Sebenarnya MetMalaysia telah mengeluarkan amaran ribut petir yang
menjangkakan ribut petir dan hujan lebat di Selangor dan Wilayah Kuala Lumpur
seawal jam 1.35 tengah hari pada 7 Mac. Amaran cuaca yang dikeluarkan oleh
MetMalaysia sentiasa dikemas kini dan disebarkan menerusi pelbagai medium
seperti laman web, laman sosial Facebook dan juga Twitter dan SMS.

Met juga pada pagi tersebut tampil ataupun muncul di RTM dalam Program
Selamat Pagi Malaysia memberi amaran itu. Sehubungan dengan itu, suka juga
saya sebutkan satu perkara tentang sistem amaran awal ini. Betul, kita dapat
persoalkan tentang ketepatan. Apa yang berlaku ialah Met boleh memberi amaran
awal ini tetapi ada sedikit shortfall ataupun kelemahan sedikit Tuan Yang di-Pertua,
tentang ketepatan lokasi yang sebenarnya berlaku kejadian banjir ini.

Tuan Gobind Singh Deo [Puchong]: /Bangun]

Dato’ Mansor bin Othman: Ini sedang dalam proses untuk dicari jalan dalam
kajian untuk kita perbaiki tentang keadaan ini. Itu yang pertama. Keduanya, pihak
JPS sendiri pun dalam sistem amaran awal ini, perkara yang dilakukan oleh pihak
JPS ini sepanjang lembaran sungai yang terdapat di seluruh negara.

Dato’ Ramli bin Dato’ Mohd Nor [Cameron Highlands]: Yang Berhormat

Timbalan Menteri, Yang Berhormat Puchong mohon laluan.
