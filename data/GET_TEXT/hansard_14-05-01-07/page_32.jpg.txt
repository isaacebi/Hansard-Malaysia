DR. 9.3.2022 26

Tuan Yang di-Pertua: Terima kasih. Silakan, Yang Berhormat.

Datuk Ali anak Biju: Terima kasih, Yang Berhormat Tumpat. Untuk
pengetahuan Yang Berhormat, untuk tempoh Rancangan Malaysia Kesebelas iaitu
tahun 2016 hingga 2020, MTN ke-71 yang bersidang pada 14 Disember 2015 telah
bersetuju dengan penetapan CTT bagi Semenanjung Malaysia keseluruhan 41,888
hektar setahun, Sabah 50,000 hektar setahun dan Sarawak seluas 155,000 hektar
setahun. Berdasarkan rekod dari tahun 2016 hingga 2020, hutan pengeluaran
dalam...

Dato’ Haji Che Abdullah bin Mat Nawi [Tumpat]: Minta sebut Kelantan
juga. Kelantan ada berapa, ini?

Datuk Ali anak Biju: Kelantan?

Dato’ Haji Che Abdullah bin Mat Nawi [Tumpat]: Keluasan.

Datuk Ali anak Biju: Kelantan, ya?

Dato’ Haji Che Abdullah bin Mat Nawi [Tumpat]: Ya.

Datuk Ali anak Biju: Okey sekejap lagi, ya.

Dato’ Haji Che Abdullah bin Mat Nawi [Tumpat]: Tahunan.

Datuk Ali anak Biju: Berdasarkan rekod dari tahun 2016 hingga tahun 2020,
hutan pengeluaran dalam HSK telah diusaha hasil dalam tempoh RMKe-11 adalah
890,570 hektar di Semenanjung Malaysia, adalah seluas 158,954 hektar. Di Sabah,
247,114 hektar dan di Sarawak 484,502 hektar. Ini menunjukkan pengurangan
pengusaha hasilan sebanyak 343,870 hektar daripada jumlah catuan yang
ditetapkan 1,234,440 hektar bagi tempoh Rancangan Malaysia Kesebelas.

Untuk kawasan negeri Kelantan, okey. Jumlah CTT yang ditetapkan dalam
Rancangan Malaysia Kesebelas ialah 27,085 hektar dan jumlah keseluruhan yang
sudah dibalak adalah berkurangan sebenarnya daripada CTT. Pada tahun 2020, ia
berkurangan sebanyak 13,788 hektar. Maknanya, negeri Kelantan pun tidak melebihi
CTT yang telah ditetapkan oleh MTN.

Dato’ Haji Che Abdullah bin Mat Nawi [Tumpat]: Terima kasih.

Datuk Ali anak Biju: Terima kasih.

Tuan Yang di-Pertua: Ya, Yang Berhormat Bukit Bintang. Ringkas, ya.

Tuan Fong Kui Lun [Bukit Bintang]: Tuan Yang di-Pertua, soalan
tambahan. Saya ingin bertanya Yang Berhormat Timbalan Menteri. Memandangkan
negeri Pahang salah satu negeri yang berbalak besar-besaran di negara kita, saya
ingin bertanya apakah syarat yang akan ditetapkan untuk bahawa pengusaha
pembalakan di kawasan hutan ini menanam semula pokok-pokok di kawasan yang
tertentu untuk memastikan negara kita hijau dan bukan sahaja di negeri Pahang

tetapi juga di negara kita? Minta penjelasan. Terima kasih.
