DR. 9.3.2022 43

Daerah Dungun tetapi masih belum mendapat apa-apa respond dan tindakan
setakat ini.

Ketiga, jalan yang rosak di Kampung Jongok Batu, Dungun. Jalan utama
menghubungkan penduduk di Hulu Dungun ke Pasir Raja di Kampung Jongok Batu,
Dungun yang baru diperbaiki pada akhir tahun lepas, kembali rosak kerana
gelombang banjir yang melanda baru-baru ini. Jalan terbabit runtuh sejak 2019 kesan
daripada aliran air banjir yang menyebabkan kawasan bawah tanah terhakis teruk.
Saya berharap kementerian berkenaan mengambil inisiatif dalam memperbaiki jalan
ini secepat mungkin untuk kemudahan penggunaan oleh rakyat di kampung
sekeliling.

#1200

Seterusnya berkaitan dengan pemecah ombak di muara Sungai Dungun, di
belakang Sekolah Jenis Kebangsaan (Cina) Kwang Hwa, Dungun. Saya ingin
membawa perhatian Dewan yang mulia ini berkenaan pembinaan pemecah ombak
di muara Sungai Dungun Terengganu yang terletak di belakang Sekolah Jenis
Kebangsaan (Cina) Kwang Hwa, Dungun.

Sehingga hari ini saya dimaklumkan projek ini sudah mendapat kelulusan.
Namun, perkembangannya masih lagi tidak diketahui sehingga kini kerana dengan
ketiadaan benteng ini akan menyebabkan hakisan tanah terus berlaku. Saya
memohon perhatian daripada pihak yang berkuasa untuk memaklumkan apakah
status benteng ini pada waktu sekarang ini?

Tuan Yang di-Pertua, seterusnya isu kenaikan inflasi di Terengganu.
Walaupun secara umumnya inflasi di Terengganu adalah sama trendnya dengan
negeri-negeri lain di Semenanjung Malaysia, namun perubahan kadarnya adalah
amat membimbangkan dan memperlihatkan peningkatan kos sara hidup yang ketara
di negeri ini.

Faktanya, kadar inflasi Terengganu telah mengatasi paras _inflasi
Semenanjung Malaysia sejak Julai 2020. Bagi tempoh sebelum itu, kadar inflasi
Terengganu adalah yang terendah iaitu di kedudukan antara yang kesembilan dan
ke-11 berbanding kesemua 11 buah negeri atau kumpulan negeri di Semenanjung
Malaysia. Sebaliknya, bermula Julai 2020 kadar inflasi Terengganu termasuk dalam
kelompok yang teratas di kedudukan keempat bagi tempoh Julai hingga November
2020. Seterusnya di tempat ketiga pada Disember 2020 dan kemudiannya di tempat
paling atas sejak Januari 2021.

Sekiranya trend ini berterusan, dijangkakan julat perbezaan kadar inflasi
Terengganu dan Semenanjung Malaysia akan terus melebar. Adalah amat canggung
apabila Terengganu sebuah negeri dengan paras perbandaran yang sederhana

mempunyai kadar inflasi yang lebih tinggi berbanding negeri-negeri dengan paras
