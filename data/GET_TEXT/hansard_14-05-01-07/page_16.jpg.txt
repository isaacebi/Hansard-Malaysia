DR. 9.3.2022 10

sektor agromakanan yang penting dalam mengeluarkan makanan ruji utama untuk
rakyat Malaysia. Walau bagaimanapun, negara kita masih perlu mengimport hampir
30 peratus beras bagi menampung keperluan penduduk negara ini saban tahun.

Berdasarkan kepada perkara tersebut, kementerian menyedari bahawa
kebergantungan kepada beras import akan menjejaskan sekuriti bekalan makanan
negara. Sekiranya terdapat gangguan bekalan daripada faktor-faktor luar tawaran
seperti sekatan perdagangan luar, pandemik wabak penyakit dan sebagainya.

Justeru, sekuriti makanan negara bagi beras perlu diperkukuhkan selaras
dengan perancangan yang terkandung dalam dokumen dasar utama MAFI iaitu
Dasar Agromakanan Negara 2021 hingga 2030 dan juga Pelan Tindakan Dasar
Sekuriti Makanan Negara dari tahun 2021 sehingga tahun 2025. Bagi meningkatkan
lagi produktiviti pengeluaran padi dan beras negara, Program SMART Sawah
Berskala Besar ataupun SMART SBB telah diperkenalkan oleh kerajaan pada
Februari tahun 2021 yang melibatkan tiga entiti utama dengan izin special purpose
vehicle (SPV) iaitu Pertubuhan Peladang Kawasan (PPK), golongan pesawah dan
juga syarikat peneraju.

Tujuan utama pelaksanaan Program SMART SBB adalah seperti berikut.
Meningkatkan hasil padi domestik dengan penglibatan pihak swasta yang sedia
terlibat dalam industri menerusi pelaburan modal, kepakaran dan juga keupayaan
teknologi yang dimiliki oleh mereka.

#1030

Peningkatan hasil dan juga produktiviti padi tempatan ini penting bagi
memperkukuhkan sekuriti bekalan makanan negara dan juga tahap sara diri negara
terhadap beras, lebih-lebih lagi dalam keadaan negara berhadapan dengan
pengurangan kawasan bertanam padi pada setiap tahun. Program Smart SBB
menyasarkan peningkatan purata hasil padi nasional kepada tujuh tan metrik
sehektar dalam tempoh Rancangan Malaysia Ke-12 (RMKe-12) berbanding purata
hasil semasa adalah sekitar 3.5 ke 4.3 metrik sehektar.

Justeru, membantu pencapaian untuk sara diri beras negara kepada 75
peratus menjelang tahun 2025 atau sebelum berakhirnya RMKe-12. Keduanya,
untuk mengoptimumkan penggunaan sumber menerusi penyatuan pengurusan
sawah dan memodenkan aktiviti penanaman padi menerusi penggunaan teknologi
dan mekanisasi terkini. Hal sedemikian kerana penggemblengan sumber lebih
mudah dilakukan menerusi satu pengurusan, manakala kos-kos tambahan akan
diserap oleh syarikat peneraju.

Ketiganya, untuk meningkatkan pendapatan pesawah yang sebahagian
besarnya masih berada dalam bawah kategori B40 berikutan masih mengusahakan

tanah sawah secara individu dan juga bersaiz tidak ekonomik iaitu kurang daripada
