DR. 9.3.2022 48

sumbangan sebanyak RM3 ribu untuk kos rawatan selama sebulan untuk
membolehkan makcik menjalani rawatan ini.

Tuan Yang di-Pertua, bukan sahaja makcik ini tetapi ramai rakyat Malaysia
miskin seperti makcik ini tiada harapan bantuan hospital kerajaan menjalani rawatan
dialisis. Di manakah tempat teduh bagi golongan miskin pesakit seperti ini? Jawapan
pastinya kerajaan. Tetapi malangnya mereka ini tiada harapan keprihatinan kerajaan
khususnya Kementerian Kesihatan. Saya merayu kepada Menteri Kesihatan,
pandanglah kekurangan mesin dialisis di Hospital Sungai Siput demi menyelamatkan
nyawa rakyat miskin yang terpaksa menjalani rawatan dialisis.

Tuan Yang di-Pertua, seterusnya saya ingin menyentuh mengenai kelulusan
kepada semua produk kesihatan tanpa kajian jika ianya didaftar di bawah health
supplement. Ramai penjual mengambil kesempatan jual secara online
menggunakan tag kelulusan Kementerian Kesihatan Malaysia. Rakyat menjadi
mangsa apabila terpengaruh dengan iklan dengan tag kelulusan Kementerian
Kesihatan Malaysia.

#1220

Saya mohon penjelasan Yang Berhormat Menteri Kesihatan, adakah wujud
jawatankuasa pemantau khusus pasaran ubat dalam media sosial yang kadangkala
saya sendiri lihat di dalam Facebook menggunakan gambar pemimpin-pemimpin
untuk mempengaruhi jualan mereka.

Tuan Yang di-Pertua, isu keempat saya mohon penjelasan Yang Berhormat
Menteri Pendidikan berkenaan dengan tanah 2,000 ekar yang diberikan oleh
Kerajaan Negeri Perak kepada satu pertubuhan untuk menjana pendapatan bagi
sekolah-sekolah Tamil negeri Perak bagi tujuan pembangunan pendidikan
masyarakat India negeri Perak. Sudah hampir lapan tahun sehingga kini, tiada sesen
pun diberikan kepada sekolah-sekolah Tamil negeri Perak. Mohon jawapan daripada
Yang Berhormat Menteri Pendidikan.

Seterusnya saya ingin bertanya, apakah jadi kepada bangunan baharu
Sekolah Rendah Jenis Kebangsaan Tamil Sungai Rela, Sungai Siput. Baki kerja
tertinggal lima peratus sejak tahun 2017 hingga kini, belum diselesaikan. Saya telah
bangkitkan perkara ini berulang kali sejak tahun 2018. Sudah hampir lebih empat
tahun, tetapi sehingga hari ini tidak ada penyelesaian. Maka saya dengan tegas,
mendesak Yang Berhormat Menteri Pendidikan bagi jawapan yang mempunyai asas
yang ditangguhkan selama ini, padahal kerja yang tertinggal hanya lima peratus.

Seterusnya Tuan Yang di-Pertua, saya minta Kementerian Dalam Negeri
menyatakan jumlah anggota polis bagi Daerah Sungai Siput. Adakah jumlah anggota
yang sedia ada memenuhi kriteria dengan nisbah penduduk Parlimen Sungai Siput

yang kini cecah hampir 90,000 orang. Seterusnya Tuan Yang di-Pertua, orang
