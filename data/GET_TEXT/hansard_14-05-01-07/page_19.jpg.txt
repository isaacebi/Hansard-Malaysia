DR. 9.3.2022 13

Alhamdulillah menjelang tahun 2021, kita telah dapat memperbaiki
kedudukan kita pada tangga ke-39. Saya yakin kerana dengan apa segala usaha
yang telah kita jalankan pada ketika ini, kita akan terus dapat menambah baik lagi
kedudukan GFSI kita.

Seterusnya, membuktikan bahawa kita dapat memperbaiki banyak lagi
kawasan-kawasan yang telah dimasukkan dalam indikator daripada GSFI ini.
Terutamanya daripada segi, dengan izin, natural resource dan juga resilience yang
telah diperkenalkan baru-baru ini. Terima kasih Tuan Yang di-Pertua.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Soalan
tambahan.

Tuan Yang di-Pertua: Silakan Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih
kekanda saya, Yang Berhormat Timbalan Menteri. Saya ingin mengingatkan, saya
buka website Kementerian Pertanian dan Industri Makanan, masih menggunakan
perkataan MAFI. MAFI ini dalam bahasa Arab, maksudnya ‘sudah tidak apa sudah’.

Maknanya, kalau boleh tukar nama yang sedap sikit, bagus juga. Yang
Berhormat Timbalan Menteri, pada tahun lepas kita menganggarkan dan target 70
peratus tanam, 30 peratus import dari luar. Yang Berhormat Timbalan Menteri sendiri
pada 29 September 2021 menyebutkan kita hendak lebih daripada itu, 75 peratus
kita tanam, 25 peratus kita import.

Saya ucapkan tahniah, pencapaian yang disebutkan tadi beberapa orang
pesawah telah bertambah hasil pendapatan mereka, alhamadulillah. Akan tetapi saya
bimbang pencapaian 70 peratus ini di peringkat negara dalam tempoh lima tahun
yang dirancang itu, sejauh mana ia betul-betul boleh tercapai? Oleh sebab perkara
ini sangat penting.

1040

Kita bukan hanya tumpu pada beberapa bidang sawah. Ya! Ucapkan tahniah
kepada pesawabh itu, tetapi target kita sebanyak 75 peratus tanam sendiri itu, sejauh
mana ia boleh tercapai. Terima kasih Yang Berhormat Timbalan Menteri.

Seorang Ahli: Yang Berhormat MAF! musykillah.

Datuk Seri Haji Ahmad bin Hamzah: Terima kasih Yang Berhormat.
Perkataan MAFI sebenarnya ialah Kementerian Pertanian dan Industri Makanan
(MAFI), tetapi apa pun Yang Berhormat, Yang Berhormat telah menunjukkan satu
minat yang cukup tinggi sekali terutamanya tentang usaha kita untuk
mempertingkatkan lagi pengeluaran.

Bahkan pada ketika ini MAFI telah memperkenalkan Dasar Agromakanan

Negara 2021 hingga tahun 2030 bermakna selama 10 tahun. Selepas itu Dasar
