DR. 9.3.2022 16

Seterusnya ialah melalui Bajet 2022, kerajaan telah memperuntukkan
sebanyak RM5 juta kepada Yayasan Kepimpinan Wanita bagi menjalankan latihan
kepimpinan muda. Program ini Insya-Allah akan diteruskan pada tahun ini. Terima
kasih Tuan Yang di-Pertua.

Tuan Yang di-Pertua: Terima kasih, silakan Yang Berhormat Setiu.

Tuan Shaharizukirnain bin Abd. Kadir [Setiu]: Terima kasih Yang
Berhormat Timbalan Menteri. Soalan tambahan saya, terlebih dahulu saya
mengambil kesempatan untuk mengucapkan Hari Wanita Sedunia yang disambut
semalam.

Soalan saya, sejauh manakah sasaran sebanyak 30 peratus penglibatan
wanita dalam sektor swasta telah dapat dicapai dan jika sekiranya belum dapat
dicapai, apakah faktor yang menghalang tidak tercapainya sasaran tersebut?
Sekian.

Dato’ Hajah Siti Zailah binti Mohd Yusoff: Terima kasih Yang Berhormat.
Ya, saya juga mengambil kesempatan mengucapkan Selamat Hari Wanita kepada
seluruh wanita dalam negara kita. Setakat ini untuk makluman Yang Berhormat,
pencapaian wanita dalam membuat keputusan di sektor swasta ialah sebanyak 25.8
peratus.

Antara keperluannya ialah kita dalam mencapai, ini bukan  sahaja
tanggungjawab Kementerian Pembangunan Wanita, Keluarga dan Masyarakat, kita
memerlukan sokongan dan dorongan daripada semua pihak, semua majikan, semua
agensi, semua kepimpinan dalam kita mencapai ini.

Jadi justeru itu, di antara langkah yang telah kita laksanakan ialah bagaimana
susunan daripada pengumuman yang telah sebut dalam Bajet 2022 oleh Menteri
Kewangan, di mana kita telah meminda iaitu senarai keperluan Suruhanjaya Sekuriti
di Bursa Malaysia untuk mewajibkan semua syarikat yang tersenarai di Bursa
Malaysia untuk mempunyai sekurang-kurangnya seorang wanita dalam lembaga
pengarah syarikat.

Suruhanjaya Sekuriti juga menggunakan pendekatan standard di mana
semua syarikat besar yang mempunyai permodalan pasaran sebanyak RM2 bilion
pada 31 Disember 2021, akan melaksanakan keperluan ini dan bermula 1
September 2022, syarikat-syarikat lain juga disyaratkan untuk melaksanakan
sekurang-kurangnya seorang ahli lembaga pengarah wanita dalam syarikat ini
berkuat kuasa 1 Jun 2022.

Kita sedang menyusun pelbagai strategi untuk mencapai ke arah 30 peratus
wanita di peringkat pembuat keputusan. Kita telah juga memantau secara berkala
syarikat-syarikat yang senarai melalui Suruhanjaya Sekuriti ini daripada segi

perubahan dalam lembaga pengarah, individu yang dilantik dan penghantaran
