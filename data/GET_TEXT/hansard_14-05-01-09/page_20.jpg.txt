DR. 14.3.2022 14

1040

5. Dato’ Haji Anmad Nazlan bin Idris [Jerantut] minta Menteri Pembangunan
Usahawan dan Koperasi menyatakan apakah perancangan dan_ sasaran
kementerian pada tahun 2022 dalam menggiatkan pendaftaran koperasi kariah
masjid. Adakah kementerian menyediakan sebarang bentuk bantuan kepada
koperasi kariah masjid bagi membangunkan perniagaan koperasi ini.

Menteri Pembangunan Usahawan dan Koperasi [Tan Sri Noh bin Haji
Omar]: Terima kasih Tuan Yang di-Pertua dan Yang Berhormat Jerantut.
Kementerian Pembangunan Usahawan dan Koperasi yang selama ini akronimnya
MEDAC, Tuan Yang di-Pertua tetapi mulai hari ini kita tukar namanya daripada
MEDAC kepada KUSKOP selaras dengan hendak mendaulatkan penggunaan
bahasa kebangsaan. Jadi, kita akan panggil KUSKOP instead of MEDAC.

KUSKOP  sentiasa menggalakkan ahli kariah masjid setempat untuk
menubuhkan dan menyertai koperasi kariah masjid bagi meningkatkan tahap
sosioekonomi mereka. Usaha ini adalah selaras dengan inisiatif dan program yang
terkandung dalam Pelan Transformasi Koperasi Malaysia (TRANSKOM 2021-2025).
Selaras dengan sambutan 100 tahun penubuhan koperasi di negara ini pada tahun
ini, KUSKOP melalui agensi-agensi di bawahnya akan terus memperkasakan
koperasi termasuklah koperasi kariah masjid selaras dengan usaha membangunkan
ekonomi masyarakat Islam secara umumnya.

Berdasarkan dalam data interim pada 30 Jun 2021, SKM telah pun
mendaftarkan sebanyak 462 buah koperasi kariah masjid di seluruh negara dengan
bilangan keanggotaan seramai 38,616 orang dan nilai perolehan keseluruhan
sebanyak RM9.3 juta. Pada tahun 2022, SKM telah pun menetapkan sasaran
pendaftaran koperasi kariah masjid sebanyak 300 buah koperasi masjid di seluruh
negara yang target kita 10 peratus di mana masjid di seluruh negara ada 6,514 buah.

Untuk makluman Yang Berhormat, bagi menyokong pelaksanaan aktiviti
perniagaan koperasi kariah masjid, KUSKOP melalui SKM turut menyediakan
beberapa bantuan, antaranya bantuan permulaan sehingga geran RM100,000 di
bawah Program Koperasi Prihatin Rakyat, Bantuan Pembangunan Perniagaan
kepada koperasi yang layak sehingga RM300,000, bantuan sehingga RM300,000 di
bawah Program Pemerkasaan Rantaian Bekalan Koperasi, bantuan sehingga
RM100,000 di bawah program TRANSFER kepada mana-mana koperasi kariah
masjid yang terjejas akibat pandemik COVID-19 dan juga penyediaan pinjaman di
bawah tabung modal pusingan sehingga RM300 juta.

Selain itu, MEDAC juga dengan kerjasama JAKIM -— terima kasihlah Yang
Berhormat Menteri di Jabatan Perdana Menteri (Hal Ehwal Agama) — telah pun
mengadakan Persidangan Koperasi Kariah Masjid peringkat kebangsaan buat

pertama kalinya iaitu pada 7 hingga 8 Mac yang lepas bertemakan, “Koperasi Kariah
