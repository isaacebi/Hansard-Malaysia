DR. 14.3.2022 13

satu trend yang membimbangkan sekarang adalah penipuan pembelian atas talian.
Penyedia perkhidmatan yang paling popular ialah Lazada dan Shopee. Undang-
undang sedia ada Tuan Yang di-Pertua, tidak membolehkan kementerian untuk
meletakkan syarat kepada penyedia perkhidmatan ini bagi memastikan misalnya
barang yang dipasarkan menggunakan platform mereka mesti asli. Ya.

Tapi biasanya penyedia perkhidmatannya reaksinya kami cuma
menyediakan saja platform. Asli atau tidak, itu bukan kawalan kami. Di sini loophole
yang ada dalam undang-undang sedia ada. Saya syorkan kepada Yang Berhormat,
zaman berubah, cabaran berubah, kreativiti manusia pun berubah. Ketika
kementerian bercadang untuk meminda beberapa undang-undang yang berkaitan di
bawah penguat kuasa kementerian, teras melindungi pengguna dalam aspek yang
saya timbulkan ini, adakah dalam perancangan kementerian untuk dilakukan
pindaan yang berkaitan. Terima kasih.

Tuan Yang di-Pertua: Terima kasih. Ringkas Yang Berhormat.

Dato Sri Alexander Nanta Linggi: Terima kasih Tuan Yang di-Pertua,
Terima kasih Yang Berhormat yang juga mantan Menteri di KRDNHEP, memang
mengetahui hal ini. Pertamanya kami di KPDNHEP memang menerima syor yang
telah dikatakan tadi dengan terbaiklah.

Sebenarnya Yang Berhormat memang kita sedang memperhalusi ini sebab
ini Tuan Yang di-Pertua, bukan sekadar di peringkat KPDNHEP sahaja ya, kita
seharusnya bersama dengan Kementerian Komunikasi dan Multimedia. Jadi oleh
sebab itu perlu melibat urus bersama agensi lain dan juga KKMM ini. Jadi saya
pastikan Yang Berhormat, kalau boleh Yang Berhormat kalau ada cadangan lain
bolehlah kemukakan KPDNHEP untuk kita bersamalah memperhalusi undang-
undang ataupun peraturan-peraturan yang berkaitan untuk kita menangani masalah
ini. Sekian terima kasih.

Tuan Yang di-Pertua: Terima kasih. Yang Berhormat Dato’ Haji Ahmad
Nazlan. Silakan.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi wabarakatuh. Salam Keluarga Malaysia. Terima

kasih Tuan Yang di-Pertua. Izinkan saya untuk menyampaikan serangkap pantun.

PRN Johor berlabuh sudah;
Kini kesejahteraan rakyat perlu difokuskan.
Kelebihan Tuan Yang di-Pertua diketahui dah;
Soalan nombor 5 Jerantut sediakan.

Terima kasih.
