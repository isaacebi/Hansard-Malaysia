DR. 14.3.2022 122

beberapa isu termasuklah pengambilan tanah bagi membolehkan projek naik taraf
LTAPP dilaksanakan kelak. Ini termasuk juga SJKC Chung Shan yang terlibat.

Pada masa yang sama, bagi memastikan keperluan pembangunan jangka
panjang lapangan terbang atau padang terbang di Malaysia, berdasarkan keperluan
industri semasa mengambil kira impak COVID-19 dan keperluan sistem jaringan ke
saling hubungan pengangkutan negara, Kementerian Pengangkutan Malaysia telah
memulakan kajian National Airport Strategic Plan (MAASP) pada awal Mac 2022.
Kajian ini akan mengambil masa 18 bulan untuk dimuktamadkan.

Tuan Yang di-Pertua, seterusnya Yang Berhormat Sandakan telah
menyentuh isu naik taraf lapangan terbang Sandakan. Untuk makluman projek
pemanjangan landasan lapangan terbang Sandakan telah pun siap dan Certificate
of Practical Completion (CPC), dengan izin, telah diperoleh pada 28 Februari 2022.

Pada masa ini Malaysia telah pun mempunyai enam buah lapangan terbang
antarabangsa iaitu Lapangan Terbang Antarabangsa Kuala Lumpur, Lapangan
Terbang Antarabangsa Kota Kinabalu, Lapangan Terbang Antarabangsa Kuching,
Lapangan Terbang Antarabangsa Pulau Pinang, Lapangan Terbang Antarabangsa
Langkawi dan Lapangan Terbang Antarabangsa Senai.

Lapangan-lapangan terbang lain termasuk juga Lapangan Terbang
Sandakan merupakan lapangan terbang domestik dan berperanan sebagai feeder
kepada lapangan terbang antarabangsa yang disebutkan tadi.

Ini merupakan dasar semasa Kementerian Pengangkutan berhubung dengan
fungsi lapangan terbang sedia ada di Malaysia. Pada masa yang sama, kajian
National Airport Strategic Plan (NASP) yang sedang dijalankan atau menentukan
keperluan pembangunan jangka panjang lapangan terbang atau padang terbang di
Malaysia berdasarkan keperluan industri semasa selari dengan jaringan ke saling
hubungan sistem pengangkutan negara.

Kajian ini juga akan turut mengkaji fungsi dan peranan setiap lapangan
terbang dalam sistem jaringan lapangan terbang di negara ini dan kapasiti pihak-
pihak yang terlibat dalam operasi lapangan terbang serta mencadangkan strategi
yang terbaik bagi satu sistem jaringan lapangan terbang.
=1650

Dalam hubungan ini, kajian ini akan turut menentukan sama ada Lapangan
Terbang Sandakan wajar dinaik taraf sebagai lapangan terbang antarabangsa atau
kekal sebagai fungsi sedia ada.

Tuan Yang di-Pertua, Yang Berhormat Kubang Pasu telah membangkitkan
isu-mengenai lori-lori kKontena yang menyeberangi sempadan untuk ke depot
simpanan yang menggunakan laluan jalan pintas dan mengancam nyawa penduduk

setempat. Seperti mana yang pernah dimaklumkan sebelum ini, memang benar
