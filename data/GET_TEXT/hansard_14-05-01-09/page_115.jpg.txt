DR. 14.3.2022 109

kepada kawan-kawan mereka? Jadi, kita duduk berbincang kita memerlukan seluruh
negara. Ini bukan legasi Menteri. Ini bukan legasi sesiapa yang berada di sini. Ini
merupakan soal masa depan, soal penerapan nilai-nilai penting dalam kehidupan
dalam kalangan anak kita.

Jadi, sebab itu kita bincang secara mendalam berkaitan dengan konsep
Sekolahku SEJAHTERA ini supaya kita kembalikan nilai-nilai murni ini secara tidak
langsung dalam pendidikan. Untuk menjawab Yang Berhormat Tampin tadi sebab
itu kita katakan tidak ada beban tugas tambahan kepada guru. Oleh sebab apa? Kita
bercakap tentang tambahan subjek sudah cukup banyak subjek yang diajar di
sekolah. Sudah cukup banyak masa yang digunakan untuk mengajar pelbagai
perkara.

1620

Akan tetapi penerapan nilai-nilai murni ini sehingga ke hari ini kita linat masih
belum berkesan sepenuhnya. Jadi sebab itu kita akan terus membuat penjelasan
kepada warga pendidikan di seluruh negara supaya masing-masing dapat
memahami apakah konsep ini, bagaimana pelaksanaannya, dan kenapa ia cukup
penting dalam kita membentuk generasi masa depan negara.

Puan Kasthuriraaani a/p Patto [Batu Kawan]: Yang Berhormat Menteri.

Puan Hannah Yeoh [Segambut]: Yang Berhormat Menteri saya...

Datuk Dr. Mohd Radzi bin Md. Jidin: Saya jawab Yang Berhormat Tangga
Batu sekejap.

Puan Hannah Yeoh [Segambut]: Baik.

Datuk Dr. Mohd Radzi bin Md. Jidin: ...And then saya bagi ya.

Tadi sebelum saya lupa Yang Berhormat Tangga Batu, berkaitan dengan
murid yang berhenti sekolah ataupun murid yang tidak- yang mula meninggalkan
sistem persekolahan, untuk makluman Ahli Yang Berhormat Tangga Batu, inilah
yang merupakan antara prinsip asas yang digunakan oleh KPM pada waktu kita
membuat ketetapan untuk membawa kembali murid bersekolah secara bersemuka
pada tahun lepas. Ramai yang kata mengapa buat macam ini, kenapa tidak
laksanakan PDPR. Kita tahu semakin lama murid ini tidak datang ke sekolah,
semakin ramai yang renggang dengan sistem persekolahan secara bersemuka. Oleh
sebab itulah kita kembalikan mereka.

Apabila kita kembalikan mereka ke sekolah, apa yang kita laksanakan adalah
untuk melihat murid mana yang tidak kembali ke sekolah. Maka di peringkat
kementerian, kita telah laksanakan proses untuk meneliti setiap murid yang tidak
kembali ke sekolah ini untuk mengetahui apakah punca dan sebabnya. Oleh sebab
itu bila kalau tidak buka sekolah kita tidak tahu, bila sekolah ini telah berlangsung

dan kita dapat lihat apakah punca murid ini tidak hadir ke sekolah, dan insya-Allah
