DR. 14.3.2022 80

melibatkan tiga buah pakej. Pakej satu sepanjang 137 kilometer, pakej dua
sepanjang 98 kilometer dan pakej tiga sepanjang 91 kilometer. Jumlah keseluruhan
yang dianggarkan adalah sepanjang 326 kilometer.

Manakala bagi cadangan pembinaan projek Lebuhraya Trans Borneo pula
melibatkan tiga seksyen iaitu seksyen Miri sepanjang 4.95 kilometer, seksyen
Limbang sepanjang 57.3 kilometer dan seksyen Lawas sepanjang 34.1 kilometer.
Jumlah keseluruhan jajaran terlibat adalah sepanjang lebih kurang 96.35 kilometer.

Untuk makluman Ahli Yang Berhormat juga, cadangan pelaksanaan projek
SSLR fasa dua projek dan projek LTB telah mendapat kelulusan secara prinsip
berdasarkan Mesyuarat Kabinet pada 4 Mac 2022. Dengan pelaksanaan fasa dua
SSLR fasa dua dan projek LTB ia bukan sahaja akan menambahbaikkan jaringan
jalan raya di Sarawak dan melengkapkan jaringan jalan raya ke negeri Sabah dan
Negara Brunei Darussalam bahkan bakal mewujudkan peluang pekerjaan,
pemangkin pembangunan sosioekonomi dan menyediakan laluan perjalanan yang
lebih pantas, selesa dan selamat bagi penduduk di Sarawak khususnya.

Untuk makluman Ahli Yang Berhormat, kementerian ini mengambil maklum
dan sedang menyusun strategi pembangunan rangkaian jalan raya terkini susulan
pengesahan perpindahan ibu negara Indonesia ke Nusantara, salah satu daripada
projek yang dikenal pasti adalah projek Lebuhraya Trans Borneo jajaran Kalabakan
ke Serudong yang merupakan sebahagian daripada jajaran Lebuhraya Trans
Borneo.

Seperi dinyatakan sebelum ini, untuk makluman Ahli Yang Berhormat,
kementerian ini akan meneliti cadangan Projek Lebuhraya Trans Borneo jajaran
Kalabakan-Serudong dan akan mempertimbangkan untuk diangkat kepada agensi
pusat di dalam Rolling Plan yang akan datang, tertakluk kepada keutamaan projek
dan ketersediaan siling peruntukan pembangunan kementerian ini.

Tuan Ma’mun bin Sulaiman [Kalabakan]: Sedikit Yang Berhormat Menteri.
Kalabakan.

Dato’ Sri Haji Fadillah bin Yusof: Sila-sila.

Tuan Ma’mun bin Sulaiman [Kalabakan]: Terima kasih atas pernyataan
tentang Trans Borneo. Saya juga ingin mengambil perhatian Yang Berhormat
Menteri bahawa dengan adanya lebuh raya ini, projek ClIQ yang pernah diluluskan
juga harus diambil perhatian. Terima kasih.

Dato’ Sri Haji Fadillah bin Yusof: Perkara ini akan dibawa bersama dalam
permohonan kita dalam rolling plan seterusnya. Cuma CIQ itu nanti akan berada di
bawah KDN yang akan memohon, bahagian kita untuk_memohon untuk kemudahan
jalan raya.

Tuan Ma’mun bin Sulaiman [Kalabakan]: Terima kasih.
