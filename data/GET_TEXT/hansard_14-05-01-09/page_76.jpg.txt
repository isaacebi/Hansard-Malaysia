DR. 14.3.2022 70

dengan Projek Sarawak-Sabah Link Road dan juga Projek Lebuhraya Trans Borneo
yang dianggarkan melibatkan kos melebihi RM10 bilion dengan jajaran 500 kilometer
dan tempoh pembinaan selama lima tahun.

Puan Isnaraissah Munirah binti Majilis [Kota Belud]: Yang Amat
Berhormat Menteri.

Datuk Seri Utama Tengku Zafrul bin Tengku Abdul Aziz: Pengumuman
bulan ini atas persetujuan Kerajaan Persekutuan membiayai projek lebuh raya di
Sabah dan Sarawak ini bernilai lebih RM25 bilion tambahan. Jelas menunjukkan
komitmen kerajaan memacu pembangunan untuk rakyat di Sabah dan Sarawak.

Puan Isnaraissah Munirah binti Majilis [Kota Belud]: Yang Amat
Berhormat Menteri.

Datuk Mohd Azis bin Jamman [Sepanggar]: Okey, Sepanggar, Sepanggar

Datuk Seri Utama Tengku Zafrul bin Tengku Abdul Aziz: Yang Berhormat
Sepangar, silakan.

Datuk Mohd Azis bin Jamman [Sepanggar]: Yang Berhormat Menteri, balik
kepada cerita yang saya sebutkan tadi. Ini berkenaan dengan isu masa depan rakyat
negeri Sabah. Ini adalah sebab seingat saya apabila Perjanjian Malaysia dibentuk
sebarang perubahan terhadap perjanjian ini ia perlu mendapat kelulusan daripada
Dewan Undangan Negeri.

Saya masih ingat dahulu sewaktu kita membawa rang undang-undang
tentang MA63, saya ingat rakan-rakan daripada Sarawak menyuarakan tentang
kenapa tidak perkara ini dibawa ke peringkat Dewan Undangan Negeri. Sekarang ini
apabila kerajaan yang ada pada hari ini meminda isi kandungan perjanjian ini tanpa
membawa ke pengetahuan Dewan Undangan Negeri ini merupakan satu perkara
yang sangat serius Yang Berhormat Menteri. la melibatkan proses undang-undang.
Saya yakin dan percaya kalau tidak hari ini, besar kemungkinan akan datang akan
timbul isu perundangan. Nanti apabila Kerajaan Persekutuan menggugurkan perkara
yang terkandung di dalam Perjanjian Malaysia 1963 ini tanpa persetujuan Dewan
Undangan Negeri Sabah.

Saya minta Yang Berhormat Menteri khususnya Menteri Kewangan ini lihat
semula tentang perkara ini. Jangan semberono menggugurkan perkara-perkara
yang terkandung di dalam Perjanjian Malaysia 1963 kerana implikasi masa
depannya nanti akan melibatkan masa depan rakyat negeri Sabah dan Sarawak.
Terima kasih.

Puan Isnaraissah Munirah binti Majilis [Kota Belud]: Yang Berhormat
Menteri, Kota Belud. Saya bersetuju dengan apa yang Yang Berhormat Sepanggar
bawakan sebab ini soal Perlembagaan. Ini adalah sebab sebelum saya kira

kebanyakan daripada MP Sabah kita bercakap tentang boleh dimaklumkan. Kalau
