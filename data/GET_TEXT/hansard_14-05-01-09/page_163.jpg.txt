DR. 14.3.2022 157

Datuk Seri Dr. Ronald Kiandee: Yang Berhormat Pokok Sena saya ada
jawapan terakhir ini tetapi saya akan jawab kerana ia pendek.

Tuan Ahmad Tarmizi bin Sulaiman [Sik]: Yang Berhormat Menteri sedikit
dari Sik.

Datuk Seri Dr. Ronald Kiandee: Ya, sekejap, sekejap.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Sebagai makluman Yang Berhormat Pokok Sena, yang membangkitkan isu
yuran Kelab Golf Pegawai LPP, sebagai sebuah badan berkanun Persekutuan, LPP
boleh mengguna pakai Pekeliling Perbendaharaan WP 8.3.

Jadi Pekeliling Perbendaharaan ini tidak- membolehkan yuran bayaran balik,
bayaran yuran masuk Kelab Golf Perkhidmatan Awam. Itulah WP 8.3. Pendeknya
saya katakan tiada pelanggaran mengikut Pekeliling Perbendaharaan WP 8.3....
[Disampuk]

Dato’ Mahfuz bin Haji Omar [Pokok Sena]: Yang Berhormat Menteri, isu
bukan isu pelanggaran. Apa keperluan untuk kita membiayai pegawai-pegawai tinggi
di peringkat pengurusan, profesional dan sebagainya untuk dibiayai yuran kelab golf.
Apakah keperluan? Sedangkan tugas mereka dan tugas LPP ini untuk meningkatkan
prestasi petani-petani dan penternak-penternak dalam negara kita. Ini yang
sepatutnya.

Datuk Seri Dr. Ronald Kiandee: Yang Berhormat, walaupun di-execute...

Dato’ Mahfuz bin Haji Omar [Pokok Sena]: Kita menggunakan dana. Dana
awam ini kita guna untuk membiayai.

Datuk Seri Dr. Ronald Kiandee: Okey, tugasan ahli-ahli ataupun kakitangan
LPP tidak tergendala, tidak terhalang, tidak terganggu walaupun LPP mengguna
pakai arahan Pekeliling Perbendaharaan WP 8.3 ini.

Dato’ Mahfuz bin Haji Omar [Pokok Sena]: Tidak terganggu itu satu isu
lain. Akan tetapi wang, wang?

Tuan Ahmad Tarmizi bin Sulaiman [Sik]: Yang Berhormat Menteri.

Dato’ Mahfuz bin Haji Omar [Pokok Sena]: Apakah guna? Sedangkan
wang ini sepatutnya kita guna...

Datuk Seri Dr. Ronald Kiandee: Tidak bercanggah, Yang Berhormat.

Dato’ Mahfuz bin Haji Omar [Pokok Sena]: ...Untuk lebih kepada
membantu petani-petani dan peladang.

Datuk Seri Dr. Ronald Kiandee: Yang Berhormat masa telah - yang

diperuntukkan untuk Menteri adalah sedikit... [Disampuk]
