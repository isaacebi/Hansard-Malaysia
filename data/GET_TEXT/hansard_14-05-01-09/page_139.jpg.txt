DR. 14.3.2022 133

dengan peruntukan sebanyak RM4.8 bilion. Inisiatif Jamin Kerja Keluarga Malaysia
merangkumi tiga program utama iaitu:

(i) JaminKerja — Insentif Penggajian di bawah PERKESO yang

akan memanfaatkan 300 ribu orang pencari kerja di seluruh
negara dengan peruntukan sebanyak RM2 bilion;

(ii) latihan dan penempatan jangka pendek ataupun Malaysia

Short Term Employment Programme, dengan izin, Tuan Yang
di-Pertua, yang menawarkan 80 ribu peluang pekerjaan dalam
sektor awam, syarikat milik kerajaan dan rakan-rakan strategik;
dan

(iii) program latihan dan peningkatan kemahiran, reskilling dan

upskilling, dengan izin, yang menyediakan pelbagai program
latihan semula dan peningkatan kemahiran latihan dengan
jaminan  penempatan’ pekerjaan  ataupun placement.
Peruntukan adalah sebanyak RM1.1 bilion, merangkumi 10
kementerian dan agensi dengan sasaran 220 ribu orang
pelatih.

Program JaminKerja — Insentif Penggajian merupakan satu _insentif
kewangan yang diberikan kepada majikan untuk membuat pengambilan baharu
mulai 1 Januari 2022 dalam kalangan perantis, graduan, golongan muda terjejas
termasuk OKU, bekas tentera, bekas banduan, warga emas serta penganggur am.
01720

Sehingga 4 Mac 2022 sebanyak 999- majikan melibatkan 2,757 orang
pekerja telah memohon insentif penggajian di bawah Program Jamin Kerja. Selain
itu sebagai kesinambungan kejayaan Program Perantisan pada tahun 2021, Jamin
Kerja Insentif Penggajian akan meneruskan program perantisan dengan pemberian
insentif sebanyak RM900 sebulan untuk tempoh enam bulan kepada majikan yang
menggaji golongan perantis lepasan sekolah dan graduan.

Golongan perantis ini mestilah berumur di antara 18 tahun hingga 30 tahun
dan digaji dalam jawatan eksekutif serta ditawarkan kontrak enam bulan dengan
bayaran gaji minimum RM1,500. Berdasarkan statistik, jumlah pekerja yang telah
menerima manfaat daripada Program Perantisan Jamin Kerja Insentif Penggajian
setakat 4 Mac 2022 adalah seramai 163 orang. Kerajaan turut meluaskan elaun
mencari pekerjaan meliputi golongan yang tidak mencarum dengan PERKESO
termasuklah graduan baru, lepasan sekolah dan pekerja sektor tidak formal.

Pencari kerja yang belum mencarum dengan PERKESO perlu berdaftar
dengan MYFutureJobs. Mereka perlu menghadiri temu duga terbuka sekurang-

kurangnya tiga kali dalam tempoh dua bulan. Insentif Elaun Mencari Pekerjaan akan
