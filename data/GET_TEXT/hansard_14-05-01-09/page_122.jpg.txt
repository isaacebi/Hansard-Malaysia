DR. 14.3.2022 116

Datuk Dr. Mohd Radzi bin Md. Jidin: Untuk makluman Ahli Yang
Berhormat, pada masa ini, KPM sedang meneliti semula garis panduan dan prosedur
kemasukan kanak-kanak warganegara tanpa dokumen ke sekolah kerajaan dan
sekolah bantuan kerajaan bawah KPM. Ini termasuk mengadakan perbincangan
dengan pihak Kementerian Dalam Negeri serta agensi pusat yang berkaitan.
Sementara penelitian ini dilaksanakan, Surat Pekeliling Ikhtisas Bilangan 1/2009 —
Kemasukan Kanak-kanak Warganegara Tanpa Dokumen ke Sekolah dan Surat
Siaran Kementerian Pendidikan Malaysia Bilangan 3/2018 — Permohonan
Kemasukan Sekolah Murid Bukan Warganegara masih berkuat kuasa.

KPM menyedari bahawa terdapat kes-kes di mana anak-anak warganegara
tidak dapat meneruskan pendidikan di sekolah rendah. Justeru, sebarang isu yang
timbul berkaitan perkara ini akan dipertimbangkan berdasarkan maklumat kes dan
tertakluk kepada peraturan dan undang-undang.

Tuan Sim Tze Tzin [Bayan Baru]: Yang Berhormat Menteri, Bayan Baru
sedikit sahaja.

Datuk Dr. Mohd Radzi bin Md. Jidin: Yang Berhormat Bayan Baru, sedikit.

Tuan Sim Tze Tzin [Bayan Baru]: Terima kasih Yang Berhormat Menteri,
saya hendak tanya tentang isu Sekolah Heng Ee di cawangan Bayan Baru, di mana
benda ini telah dibangkitkan tiga sesi Parlimen berturut-turut dan Yang Berhormat
Menteri pernah jawab, kata akan mempertimbangkan untuk membawa kes ini ke
Kabinet.

Saya difahamkan bahawa Presiden MCA Yang Berhormat Ayer Hitam pun
setuju tentang- pernah jumpa dengan Yang Berhormat Menteri. Jadi, kita daripada
segi kerajaan dengan juga pembangkang pun bersetuju untuk memberi pentadbiran
yang independent kepada cawangan Sekolah Kebangsaan Heng Ee. Jadi, saya
mohon Yang Berhormat Menteri bagi peneranganlah apa progress nya? Bolehkah
buat ini sebelum pilihan raya? Buatlah. Terima kasih.

Tuan Haji Ahmad bin Hassan [Papar]: Papar, Papar.

Puan Teo Nie Ching [Kulai]: Yang Berhormat Menteri, saya hendak tambah
sedikit tentang kanak-kanak tanpa kerakyatan.

Puan Kasthuriraani a/p Patto [Batu Kawan]: Yang Berhormat Menteri...

Datuk Dr. Mohd Radzi bin Md. Jidin: Saya jawab Yang Berhormat Bayan
Baru, / think sudah cukup explain tadi. | just want to answer Yang Berhormat Bayan
Baru.

Puan Kasthuriraani a/p Patto [Batu Kawan]: Yang Berhormat Menteri.

Datuk Dr. Mohd Radzi bin Md. Jidin: Yang Berhormat Bayan Baru, tadi

soalan tidak ditanya dalam sesi perbahasan kali ini.
