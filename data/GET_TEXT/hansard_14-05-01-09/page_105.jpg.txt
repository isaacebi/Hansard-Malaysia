DR. 14.3.2022 99

keadaan semasa dan mengambil kira transisi ke endemik ini untuk membolehkan
kita membawa masuk. Sekarang ini tinggal 1,700 sekolah lagi yang masih bergilir,
yang lain sekolah rendah sudah tidak bergilir apabila buka penggal baru nanti ya.
Tinggal 1,700 sekolah lagi. Kita akan pantau keadaan dan kita akan memanggil
murid-murid lain ini untuk masuk ke sekolah tanpa penggiliran juga apabila keadaan
bersesuaian. Kita tidak tetapkan threshold. Ini kerana apa yang berlaku pada hari ini,
kalau untuk sekolah menegah pada hari itu, kita linat terdapat peningkatan yang
konsisten dalam kadar vaksinasi.

Jika saudara dan saudari ingat, kita Ahli-ahli Yang Berhormat ingat kita buat
dulu kita kata 90 peratus boleh pergi tanpa penggiliran untuk sekolah menengah.
Akan tetapi apabila kita linat apa yang berlaku di sekolah rendah, kadarnya cukup
berbeza daripada satu sekolah ke sekolah yang lain. Kalau kita hendak tunggu
certain threshold ataupun certain kadar untuk membolehkan mereka hadir tanpa
penggiliran, kita akan ada keadaan di mana sekolah-sekolah ini jauh ke belakang
dan sampai bila, ia akan berterusan secara penggiliran. Jadi daripada kita
memperincikan sekolah-sekolah yang boleh pergi tanpa penggiliran kerana kadar
vaksinasi tinggi, kita sedang melihat untuk membenarkan semua sekolah pergi tanpa
penggiliran setelah kita duduk berbincang dan berbincang juga dengan Kementerian
Kesihatan Malaysia.

Jadi apabila buka sekolah ini, kita masuk dahulu sekolah yang bawah 600
orang murid ini tanpa penggiliran, kita lihat bagaimanakah keadaannya. Sekiranya ia
dapat berjalan dengan baik, the rest of the school akan dibawa masuk tanpa
penggiliran. Sekolah-sekolah lain di seluruh negara akan dibawa masuk tanpa
penggiliran. Cuma tarikh itu, kesesuaian itu kita akan tetapbkan kemudian. Okey.
Yang Berhormat Rasah.

Tuan Cha Kee Chin [Rasah]: Terima kasih atas jawapan yang diberikan oleh
Yang Berhormat Menteri Kanan. Cuma berkenaan dengan vaksinasi untuk murid-
murid sekolah rendah ini. Walaupun saya tahu ia di bawah KKM sebenarnya tetapi
dengan kerjasama KPM. Cuma, saya berharap apa yang akan berlaku selepas ini
yang tidak berlaku selepas ini sebab ketika di permulaan pada minggu kedua kalau
tidak silap bulan Februari, apabila kita bermula untuk murid-murid sekolah rendah di
kawasan saya, ada murid-murid yang dihantar ke shopping complex yang jarak 30
meter jauh daripada sekolah.

Jadi saya mohon untuk dos kedua, kalau boleh sama ada di sekolah ataupun
di kawasan-kawasan— mungkin bukan semua sekolah dari segi logistik. Kita
fahamlah. Akan tetapi cuma kawasan yang berdekatan, kalau boleh jangan ke
shopping complex sebab ia ada banyak benda lain. Kesesakan, urusan perniagaan.

Kalau boleh di dewan kah, ataupun klinik kesihatan yang saya rasa ia untuk suai
