DR. 14.3.2022 110

melalui pendekatan yang kita laksanakan ini di mana kita ingin pastikan setiap murid
yang ada dalam sistem kita ini dapat dikesan dan kita dapat tahu apakah keadaan
mereka dan bagaimanakah kita dapat pastikan mereka terus berada dalam sistem
persekolahan dengan kerjasama PIBG dan seluruh masyarakat.

Puan Rusnah binti Aluai [Tangga Batu]: Adakah kita mempunyai statistik-
contohnya peratusan kita dapat bawa balik ke sekolah, dan peratusan yang tidak
hendak pergi sekolah itu. Serius tidak problem itu?

Datuk Dr. Mohd Radzi bin Md. Jidin: Okey, saya boleh berikan secara
bertulis berkaitan dengan statistik bertulis. Silakan.

Puan Hannah Yeoh [Segambut]: Yang Berhormat Menteri saya hendak
tanya, Yang Berhormat Menteri ada tidak jawapan untuk isu spesifik yang saya
bangkitkan dalam perbahasan SJKC Kai Chi kerana isu ini telah hangat dilaporkan
di dalam media.

Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri, SUKC.

Datuk Dr. Mohd Radzi bin Md. Jidin: Tuan Yang di-Pertua, jawapan ini ada
di belakang tapi since Yang Berhormat Segambut sudah tanya. Ahli Yang Berhormat
Kulai dan Segambut membangkitkan pertanyaan tentang SKJC Kai Chi.

Untuk makluman ahli Yang Berhormat, KPM sedang meneliti maklumat
tentang perkara ini kerana ia berkaitan dengan aspek peraturan dan perundangan.
Sebarang pemakluman akan dibuat setelah penelitian secara terperinci selesai
dilaksanakan. Jadi ini ada...

Puan Hannah Yeoh [Segambut]: Yang Berhormat Menteri. Ya

Datuk Dr. Mohd Radzi bin Md. Jidin]: ...Perkara berkaitan perundangan,
perkara berkaitan peraturan yang kita perlu teliti satu persatu.

Puan Hannah Yeoh [Segambut]: Yang Berhormat Menteri jadi saya minta
sama ada kementerian boleh tidak tangguhkan pelaksanaan dua sesi pada 21 Mac
iaitu minggu depan memandangkan kementerian masih meneliti isu perundangan
kerana bangunan lama sekarang memang tidak sesuai untuk seluruh sekolah masuk
bangunan lama dalam dua sesi dan mengganggu perjalanan ibu bapa yang telah
banyak merancang dan mereka sudah familiar ya, dengan izin, dengan satu sesi.

Timbalan Yang di-Pertua [Dato’ Mohd Rashid Hasnon]: Baik.

Puan Hannah Yeoh [Segambut]: Sementara meneliti.

Datuk Dr. Mohd Radzi bin Md. Jidin: Untuk makluman Ahli Yang
Berhormat, kementerian telah membuat ketetapan bahawa mereka perlu kekal ke
dua sesi iaitu penetapan kementerian atas dasar-dasar, sebab-sebab perundangan

kita akan laksanakan persekolahan dua sesi untuk sesi yang akan datang.
