DR. 14.3.2022 74

kita pada masa ini untuk atasi masalah perhutangan negara kita untuk masa depan.
Terima kasih Yang Berhormat Menteri.

Tuan Haji Ahmad bin Hassan [Papar]: Yang Berhormat Menteri Papar
minta laluan. Papar.

Datuk Seri Utama Tengku Zafrul bin Tengku Abdul Aziz: Boleh saya jawab
tidak, ada tiga buah soalan saya hendak menjawab.

Tuan Haji Ahmad bin Hassan [Papar]: Okey.

Datuk Seri Utama Tengku Zafrul bin Tengku Abdul Aziz: Biar saya jawab
dahulu tiga buah soalan ini. Melainkan ia berkaitan dengan KWSP ataupun soalan
1MDB tadi.

Tuan Haji Ahmad bin Hassan [Papar]: Berkenaan dengan peruntukan
tahunan.

Datuk Seri Utama Tengku Zafrul bin Tengku Abdul Aziz: Okey boleh saya
jawab dahulu soalan...

Tuan Haji Ahmad bin Hassan [Papar]: Okey, okey.

Datuk Seri Utama Tengku Zafrul bin Tengku Abdul Aziz: ...Daripada Yang
Berhormat Baling dan juga Yang Berhormat Jempol. Yang Berhormat Baling,
kerajaan mengenai KWSP ini kita juga telah membuka permohonan BKM ataupun
Bantuan Keluarga Malaysia pada bulan Januari 2022. Pemohon yang telah
mengalami kejatuhan pendapatan isi rumah layak memohon.

1450

Betul apa yang disebut oleh Yang Berhormat tadi. Kalau kita lihat lebih hampir
700,000 permohonan baharu diterima dan mereka akan dipertimbangkan
berdasarkan dasar pendapatan terkini. Bagi mereka yang mempunyai lebih daripada
RM1 juta Yang Berhormat, mereka sebenarnya dibenarkan untuk mengeluarkan
wang daripada KWSP kalau mereka perlukan mengeluarkan duit, kalau mereka
mempunyai baki simpanan RM1 juta atau lebih mereka mengeluarkan.

Yang Berhormat Jempol yang ditanya tadi sebenarnya juga telah ditanya dan
di bahas oleh Yang Berhormat Bagan, Yang Berhormat Pasir Mas, Yang Berhormat
Pekan, Yang Berhormat Papar, Yang Berhormat Baling, Yang Berhormat
Kinabatangan, Yang Berhormat Machang, Yang Berhormat Lanang dan juga Yang
Berhormat Setiu. Seperti semua Ahli Yang Berhormat sedia maklum, tiga program
yang disebut tadi i-Lestari, i-Sinar dan i-Citra merupakan pengeluaran pra-persaraan
yang diperkenalkan sebagai langkah sementara.

Saya ulangi ini langkah sementara bagi membantu kelangsungan hidup ahli
dalam menempuh impak pandemik COVID-19 semasa PKP. Malah, negara-negara
lain seperti Australia, Chile dan Peru juga telah membenarkan akses awal kepada

simpanan persaraan bagi membantu rakyat menangani cabaran COVID-19. Akan
