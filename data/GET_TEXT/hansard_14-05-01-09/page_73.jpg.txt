DR. 14.3.2022 67

pembaikan dan penggantian kemudahan jalan, jambatan, parit, longkang dan cerun
di jalan negeri yang rosak di sebabkan banjir. Terima kasih.

Tuan Yang di-Pertua, beberapa Ahli Yang Berhormat termasuk Yang
Berhormat Tuaran, Yang Berhormat Kota Belut telah membangkitkan berhubung
peruntukan untuk negeri Sabah khususnya di bawah perkara 112D Perlembagaan
Persekutuan. Seperti mana Ahli Yang Berhormat sedia maklum, pendirian
perundangan daripada Jabatan Peguam Negara bahawa formula perkara 112D tidak
lagi terpakai kerana kajian semula ke atas pemberian khas telah dijalankan dan
dipersetujui bersama di bawah perkara 112D Perlembagaan Persekutuan bagi
tempoh tahun 1969 hingga tahun 1973.

Sekian lama perbezaan pendirian perguaman antara kerajaan Sabah dan
Kerajaan Persekutuan mengakibatkan persetujuan bersama tidak tercapai sejak
tahun 1973. Dengan itu kadar pemberian 112D telah kekal pada tahap RM26.7 juta
sejak tahun 1973. Sekejap ya.

Datuk Mohd Azis bin Jamman [Sepanggar]: [Bangun]

Puan Isnaraissah Munirah binti Majilis @ Fakharudy [Kota Belud]:
[Bangun]

Datuk Seri Utama Tengku Zafrul bin Tengku Abdul Aziz: Sebagai
tambahan, pegawai di Kementerian Kewangan juga akan merujuk kepada
perlembagaan khususnya bahawa pemberian khas tertakluk kepada kemampuan
kewangan negara. Sehubungan itu, cadangan berdasarkan asas 40 peratus akan
mengakibatkan kedudukan defisit semasa iaitu perbelanjaan mengurus melebihi
hasil yang tidak dibenarkan oleh Perlembagaan Malaysia. Kedudukan ini tidak boleh
dibenarkan berlarutan lagi. Kerajaan Persekutuan komited untuk meningkatkan
kadar pemberian di bawah seksyen 112D kepada Sabah dan Sarawak.

Datuk Mohd Azis bin Jamman [Sepanggar]: Yang Berhormat Menteri.

Datuk Seri Utama Tengku Zafrul bin Tengku Abdul Aziz: Ini bukanlah
kata-kata kosong. Kerajaan telah membuktikan kemajuan dapat dicapai dengan
mengambil pendekatan pragmatik. Pada Disember 2021 Perjanjian Kerjasama
Komersial telah berjaya dimeterai di antara Kerajaan Negeri Sabah dan Petronas
yang akan memacu pembangunan sektor minyak dan gas di Sabah serta telah
menyumbang kepada hasil tambahan RM1 bilion cukai jualan negeri diterima.

Datuk Mohd Azis bin Jamman [Sepanggar]: Terima kasih Yang Berhormat
Menteri. Sepanggar kah atau Yang Berhormat Kota Belut?

Puan Isnaraissah Munirah binti Majilis @ Fakharudy [Kota Belud]:
Mungkin Yang Berhormat Kota Belut dahulu selepas ini Yang Berhormat Sepanggar.

Saya rasa dia punya soalan pun berkait.
