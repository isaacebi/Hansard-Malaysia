DR. 14.3.2022 90

Dato’ Sri Haji Fadillah bin Yusof: Terima kasih. Selaras dengan
pengumuman peralihan negara ke fasa endemik yang akan berkuat kuasa pada 1
April 2022 dan pengoperasian penuh perniagaan melibatkan seluruh rantaian nilai
sektor pembinaan serta pengumuman pelaksanaan beberapa projek mega,
dijangkakan permintaan dan penawaran bahan binaan akan beransur pulih.
Seterusnya ialah kebajikan jurutera yang dibangkitkan oleh Yang Berhormat Pasir
Mas. Di bawah Akta 138, Kementerian Kerja Raya sedar dan mengambil maklum
akan aduan ketidakpuasaan terhadap kebajikan, termasuk gaji permulaan rendah
yang dibangkitkan oleh lepasan graduan jurusan kejuruteraan institut pengajian
tinggi awam dan institut pengajian tinggi swasta baru-baru ini.

Untuk menangani isu ini, Kementerian Kerja Raya melalui Lembaga Jurutera
Malaysia telah mewujudkan satu task force khas untuk membuat kajian lanjut hasil
sebuah artikel bertajuk ‘Jurutera Miskin’ dikeluarkan oleh akhbar Utusan Malaysia
pada 28 Oktober 2021. Pasukan petugas khas ini ditubuhkan pada 22 November
2021 dengan objektif seperti berikut;

(i) mengenal pasti kesahihan isu gaji permulaan jurutera rendah

dengan menjalankan kaji selidik dari data yang diperoleh
daripada pelbagai sumber;

(ii) mengenal pasti punca utama isu gaji permulaan jurutera

rendah; dan

(iii) memberi cadangan hala tuju dan _ tindakan untuk

pertimbangan pihak berkuasa dan pihak berkenaan.

Kajian telah selesai dan hasilnya akan dibentangkan untuk pertimbangan
kerajaan dalam masa terdekat. Selepas perbincangan tersebut, Lembaga Jurutera
Malaysia (LUM) akan mengemukakan kenyataan cadangan untuk makluman awam
bagi menangani isu ini. Mengenai Akta Pendaftaran Jurutera 1967 (Akta 138), ia
ditubuhkan untuk tujuan pendaftaran dan mengawal selia orang berdaftar atau
jurutera siswazah, teknologis kejuruteraan, pemeriksa tapak, jurutera profesional
dengan perakuan amalan dan pemeriksa bertauliah dan syarikat amalan perunding
kejuruteraan bagi melindungi keselamatan, kesihatan dan kepentingan orang awam.

Walau bagaimanapun, Akta 138 juga secara tidak langsung melindungi orang
berdaftar, termasuk jurutera, di mana hanya orang berdaftar sahaja layak mengambil
pekerjaan dan memberi perkhidmatan kejuruteraan di Malaysia. Akta 138 juga,
menggalakkan pembelajaran dan pendidikan, termasuk Program Pembangunan
Profesional (Continuing Professional Development - CPD), dengan izin, untuk
jurutera bagi meningkatkan pengetahuan mereka dan perkembangan terkini
berkaitan dengan profesion kejuruteraan demi memastikan kualiti yang berterusan.

Melalui Akta 138, Lembaga Jurutera Malaysia telah menubuhkan Majlis Akreditasi
