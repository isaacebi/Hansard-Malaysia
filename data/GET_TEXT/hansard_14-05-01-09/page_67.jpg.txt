DR. 14.3.2022 61

memastikan pendapatan yang telah pun dicukai di luar negara tidak dicukai sekali
lagi oleh Malaysia. Sistem ini adalah adil untuk pembayar cukai, baik untuk individu
ataupun syarikat. Sistem ini, untuk makluman Yang Berhormat semua, sebagai
langkah tindak balas ke atas serangan mata wang dan krisis ekonomi Asia pada
1997, kerajaan pada waktu itu telah mengecualikan cukai ke atas pendapatan yang
bersumber dari luar dan diremitkan ke Malaysia yang membolehkan pembayar cukai
menikmati pengecualian cukai.

Pengecualian cukai ini telah pun dinikmati pembayar cukai di Malaysia
selama lebih 20 tahun. Kesatuan Eropah pada 5 Oktober 2021, dalam usahanya
untuk meningkatkan tadbir urus cukai antarabangsa, telah pun meletakkan Malaysia
dalam senarai negara-negara yang tidak bekerjasama dengan piawaian cukai
antarabangsa, in the grey list kerana pengecualian cukai ke atas pendapatan luar
negara yang diberikan pada tahun 1997 dianggap sebagai rejim cukai yang
berbahaya. Oleh itu, semasa Pembentangan Bajet 2022, kerajaan_ telah
mengumumkan cadangan langkah menarik balik pengecualian cukai ke atas
pendapatan pemastautin yang diterima dari luar negara mulai 1 Januari ini.

Selain daripada memainkan peranan ke peringkat antarabangsa, objektif
utama_ langkah ini adalah untuk memberi layanan sama rata kepada semua
pembayar cukai, terutamanya di dalam negara yang selama ini membayar cukai ke
atas semua jenis pendapatan yang dijana dalam negara.

01250

Lanjutan pengumuman tersebut untuk memperincikan pelaksanaan dasar,
saya sendiri telah bertemu dengan pelbagai pihak berkepentingan termasuk pakar
percukaian serta industri mengenai skop dan kenaan yang sewajarnya ke atas
pembayar cukai untuk dasar ini.

Kenyataan bahawa dua sistem percukaian tidak dapat dipraktikkan tidak
benar, secara asasnya kaedah percukaian individu dan syarikat sememangnya dua
layanan yang berbeza. Sebagai permulaan, cukai individu dikenakan mengikut
jadual iaitu kadar cukai berdasarkan jumlah penggajian yang diterima. Manakala
cukai syarikat berdasarkan 24 peratus kepada semua syarikat yang perlu membayar
cukai.

Yang Berhormat juga telah menyatakan bahawa kerajaan tidak boleh
selama-lamanya memberi pengecualian cukai dan pada suatu masa pengecualian
ini ditarik balik. Walaupun dari segi fakta ini adalah benar tetapi saya pasti selaku
Yang Berhormat Bagan sebagai mantan Menteri Kewangan faham bahawa terdapat
pengecualian cukai terutamanya kepada individu yang telah diberikan secara jangka
panjang dan tidak pernah ditamatkan.

Izinkan saya untuk memberikan beberapa contoh.
