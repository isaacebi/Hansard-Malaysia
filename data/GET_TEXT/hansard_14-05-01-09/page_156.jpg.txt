DR. 14.3.2022 150

yang sangat rendah daripada segi fit, daripada segi import barang makanan. Jadi,
daripada segi short term apakah kerajaan akan buat dan juga mid term dan long
term, apakah kerajaan yang akan buat? Oleh sebab ini konflik ini akan berlarutan
dan harga barangan naik. la tidak akan turun lagi. Jadi mohon penjelasan daripada
Yang Berhormat Menteri. Terima kasih.

Tuan Cha Kee Chin [Rasah]: Yang Berhormat Menteri.

Datuk Seri Dr. Ronald Kiandee: Ya untuk menjawab soalan yang
dikemukakan oleh Yang Berhormat Pokok Sena. Memang betul. Sebelum perang
ataupun konflik Ukraine-Rusia berlaku, negara telah pun berhadapan dengan kesan
penutupan sempadan negara disebabkan oleh pandemik COVID-19 yang memberi
impak kepada kos pengeluaran bahan makanan di negara kita terutama pada
produk-produk yang kita import dari luar termasuk beberapa buah produk makanan
dan juga komponen-komponen baja dan juga racun yang diimport daripada luar.

Seperti yang saya katakan awal tadi, industri agromakanan ini juga terdedah
kepada bencana, perubahan cuaca, banjir, kemarau, penyakit dan sebagainya yang
memberi kesan kepada pengeluaran bahan makanan negara- couple. Ditambah lagi
dengan COVID-19, penutupan sempadan disebabkan pandemik COVID-19.
Sekarang ini konflik Rusia-Ukraine. Sebenarnya mengancam sekuriti makanan,
memberi kesan kepada pengeluaran makanan negara dan secara tidak langsung
mengancam, memberi kesan kepada sekuriti makanan negara. Beberapa faktor luar
itu, sememangnya di luar kawalan negara. Kenaikan kos pengangkutan, baja, kos
pengeluaran baja dan juga pestisid- racun. Malaysia terdedah kepada peningkatan
kos ini menyebabkan kos pengeluaran hasil pertanian negara meningkat.

Sebagai menjawab soalan daripada Yang Berhormat Bayan Baru, kerajaan
telah mengambil pelbagai langkah. Dalam industri sektor penanaman_ padi
seumpamanya, pelbagai jenis bantuan yang sedia ada dan ditambah lagi dengan
peruntukan-peruntukan subsidi tambahan kepada industri padi negara telah dibuat
oleh kerajaan.

Bagi menangani kenaikan kos ternakan umpamanya, kerajaan baru-baru ini
telah mengumumkan bantuan untuk jangka masa pendek ini. Intervensi yang dibuat
oleh kerajaan iaitu memberi subsidi kepada penternak ayam dan juga pengeluar telur
bagi negara kita yang memberi impak kewangan dana sebanyak hampir melebihi
setengah bilion Ringgit untuk tempoh empat bulan, langkah intervensi yang dibuat
oleh kerajaan. Apa yang dibuat oleh kerajaan, Tuan Yang di-Pertua adalah untuk
membuat intervensi-intervensi bagi mengurangkan beban kepada _penternak,
pengusaha industri pertanian dan juga beban kenaikan harga disebabkan oleh kos

pengeluaran yang meningkat kepada rakyat Malaysia keseluruhannya.
