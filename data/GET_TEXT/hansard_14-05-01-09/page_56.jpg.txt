DR. 14.3.2022 50

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Kinabalu.

Dato’ Sri Saifuddin Abdullah: Terima kasih kedua-dua Yang Berhormat.
Yang Berhormat Sepang, kita memang sedaya-upaya cuba untuk membatalkan
Final Award itu dan ini sedang diusahakan oleh pihak Pejabat Peguam Negara.

Saya tidak boleh hendak komen sebab Yang Berhormat Pekan berhak untuk
cakap apa sahaja menjurus tentang surat itu kerana itu antara material yang
digunakan...[Disampuk]

Tuan Chan Foong Hin [Kota Kinabalu]: Yang Berhormat Menteri, sorry
sekejap boleh?

Dato’ Sri Saifuddin Abdullah: Ya.

Tuan Chan Foong Hin [Kota Kinabalu]: Ini kerana Yang Berhormat Menteri
pada masa itu pun juga Menteri Luar Negeri, so saya harap isu ini tidak dipolitikkan
oleh mana-mana pihak.

Dato’ Sri Saifuddin Abdullah: Tidak ada kena-mengena dengan Yang
Berhormat Pekan di dalam parti lain. Saya setuju dengan Yang Berhormat Sepang.
Ini isu kepentingan negara. Tidak ada politik di sini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Dato’ Sri Saifuddin Abdullah: Isu Pulau Pisang yang ditimbulkan.
Kedaulatan Pulau Pisang tidak dipertikai oleh Singapura dan adalah hak milik
Malaysia. Kerajaan Singapura pun mengiktiraf hak kedaulatan Malaysia ke atas
Pulau Pisang berdasarkan perjanjian yang telah dimeterai antara Sultan Ibrahim dan
Sir James Alexander Swettenham pada 6 Oktober 1900.

Hanya pengurusan rumah api di sana sahaja berada di bawah penyeliaan
dan pentadbiran Maritime and Port Authority of Singapore (MPA). Malaysia
mempunyai kawalan sepenuhnya terhadap Pulau Pisang di mana pekerja-pekerja di
rumah api tersebut perlu mendapat kebenaran Malaysia dan melalui laluan imigresen
Malaysia di Kukup untuk keluar dan masuk ke kawasan rumah api tersebut.

Isu konflik Rusia dan Ukraine, Tuan Yang di-Pertua. Ini juga saya dan
kementerian sering mengeluarkan kenyataan tentang hal ini. Seperti yang telah
disebutkan beberapa kali, kita telah menyatakan pendirian kita sama ada di Majlis
Hak Asasi Manusia ataupun juga di sidang Pertubuhan Bangsa-Bangsa Bersatu.

Dalam kesemua kenyataan itu, kita sentiasa menekankan, pertamanya
bahawa Malaysia sentiasa berkecuali. Kita tidak memihak kepada sesiapa tetapi kita
sentiasa menghormati hak kemerdekaan sesebuah negara dan juga _integriti
sempadan. Oleh kerana itu, semasa mengundi di sidang Pertubuhan Bangsa-
Bangsa Bersatu, kita mengundi bersama atau mengundi ‘yes’ untuk resolusi yang

bertajuk ataupun yang berkaitan dengan aggression terhadap Ukraine.
