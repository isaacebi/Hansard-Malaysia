DR. 14.3.2022 144

Tuan Kesavan a/l Subramaniam [Sungai Siput]: Menteri, Sungai Siput.

Tuan Yang di-Pertua: Sudah cukup. Masa sudah tidak ada dah.

Datuk Seri M. Saravanan: Tuan Yang di-Pertua, saya ucapkan terima kasih
kepada Yang Berhormat Sungai Buloh. Apa yang dibangkitkan adalah benar tetapi
sebagai kerajaan dan kementerian, kita hanya boleh berpanduan kepada 11
indikator yang sedia ada. Betul, saya setuju dengan Yang Berhormat. Apa yang telah
berlaku di luar dan apa yang saya umumkan di Dewan yang mulia ini bercanggah.

Akan tetapi kebetulannya, sebagai kementerian yang didorong oleh- dia
berpanduan dengan 11 indikator, siasatan kita hanya berpandu melalui 11 indikator
ini. Walau bagaimanapun, saya akan minta hasil siasatan dari Amerika Syarikat
ataupun agensi berkaitan supaya kita sama-sama mengatasi masalah ini sebab ini
melibatkan imej negara.

Kedua, apa yang disebutkan oleh Yang Berhormat Seputeh, saya setuju
dengan apa yang dicadangkan dan disebutkan oleh Yang Berhormat Seputeh.
Mungkin beliau dapat makluman ini sebab sebelum ini pernah memegang jawatan
sebagai Menteri Perladangan.

Tuan Yang di-Pertua, ada juga sindiket-sindiket yang menggunakan dan
mengambil kesempatan untuk mengeluarkan isu-isu berkaitan buruh paksa kepada
negara Barat dan mengharamkan produk-produk Malaysia. Akan tetapi walaupun
saya tidak ada bukti seperti mana Yang Berhormat menyebut, di negara jiran tidak
benarkan, maksudnya Yang Berhormat tahu siapa namanya tetapi Yang Berhormat
tidak berani sebut nama. Betul atau tidak? Sepatutnya Yang Berhormat menyebut
nama- siapakah itu. Yang Berhormat kata ada orang yang tidak dibenarkan masuk
di negara jiran sebab dia terlibat dalam aktiviti-aktiviti ini.

Saya pun terima maklumat yang sama. Saya beri jaminan, saya akan terus
menyiasat sebab ada juga individu-individu ini menggunakan NGOs sebagai front
untuk memeras ugut dengan agensi-agensi seperti ini dan menawarkan diri mereka
supaya menjadi konsultan mengeluarkan Malaysia daripada ‘kategori’ buruh paksa
dan sebagainya. Kementerian sedang menyiasat tetapi kita belum ada bukti yang
kukuh. Walau bagaimanapun, kami sudah mula terima maklumat-maklumat awal
Kementerian Sumber Manusia akan mengambil tindakan terhadap mana-mana
pihak tanpa kompromi.

Dengan kata-kata ini Tuan Yang di-Pertua, akhir kata saya mengucapkan ...

Tuan Karupaiya a/l Mutusami [Padang Serai]: Menteri, sedikit.

Tuan Kesavan a/l Subramaniam [Sungai Siput]: Sungai Siput Menteri.

Tuan Yang di-Pertua: Tolong, tolong. Masa sudah tidak ada.

Tuan Karupaiya a/l Mutusami [Padang Serai]: Padang Serai sedikit.

Tuan Yang di-Pertua: Maaf, maaf.
