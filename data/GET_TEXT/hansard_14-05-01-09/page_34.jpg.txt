DR. 14.3.2022 28

Tuan Charles Anthony Santiago [Klang]: Soalan tambahan Tuan Yang di-
Pertua, satu lagi soalan tambahan.

Tuan Yang di-Pertua: Saya boleh bagi tiga sahaja Yang Berhormat. Maaf.

Tuan Charles Anthony Santiago [Klang]: Hari ini boleh empat Tuan Yang
di-Pertua.

Tuan Yang di-Pertua: Saya tidak boleh bagi. [Ketawa] Maaf. Yang
Berhormat Dato' Ramli bin Dato’ Mohd Nor. Silakan.

9. Dato’ Ramli bin Dato' Mohd Nor [Cameron Highlands] minta Menteri
Pembangunan Luar Bandar menyatakan adakah pihak kementerian berhasrat untuk
meneliti semula peranan serta syarat pelantikan Jawatankuasa Pembangunan dan
Keselamatan Kampung Orang Asli (JPKKOA) supaya objektif penubuhannya dapat
dicapai.

Timbalan Menteri Pembangunan Luar Bandar | [Dato’ Sri Haji Abdul
Rahman bin Mohamad]: Terima kasih Tuan Yang di-Pertua. Terima kasih Yang
Berhormat Cameron Highlands. Kementerian Pembangunan Luar bandar di Jabatan
Kemajuan Orang Asli telah melaksanakan pemurnian terhadap garis panduan
pelantikan dan penamatan perkhidmatan JPKKOA kepada arahan pentadbiran
Ketua Pengarah JAKOA Bilangan 1 tahun 2021.

Tatacara pengurusan Jawatankuasa Pembangunan dan Keselamatan
Kampung Orang Asli (JPKKOA), permohonan pelantikan ahli JPKKOA yang lengkap
akan dibawa kepada Jawatankuasa Pertimbangan Penubuhan Jawatankuasa Baru
(JPPJB). Sebelum ini JPPJB terdiri daripada wakil Kementerian Kewangan (MoF)
dan KPLB.

Namun begitu, penambahbaikan dari tatacara ini telah mengubah keahlian
JPPJB kepada wakil dalaman JAKOA bagi mempercepatkan dan memudahkan
lantikan JPKKOA. Peranan utama JPPJB adalah untuk mempertimbangkan
permohonan yang lengkap berdasarkan justifikasi kriteria yang ditetapkan dan
kelulusan peruntukan tambahan oleh Kementerian Kewangan.

Keanggotaan JPPJB adalah seperti berikut yang dipengerusikan oleh Ketua
Pengarah JAKOA, Timbalan, Pengerusi, Timbalan Ketua Pengarah JAKOA, ahli
tetap, wakil bahagian pembangunan sosioekonomi JAKOA, wakil bahagian khidmat
pengurusan JAKOA, wakil bahagian perancangan dan pendidikan JAKOA. Ahli
jemputan; Pejabat Kemajuan Orang Asli Negeri, Pejabat Kemajuan Orang Asli
Daerah. Urus setia adalah Bahagian Pembangunan Modal Insan dan Kebajikan.

Antara perkara yang dikemudikan oleh peranan dan syarat pelantikan

JPKKOA, enam KPI utama yang telah ditetapkan adalah seperti berikut:
