DR. 14.3.2022 84

nanti akan dibuat baharu dan akan digunakan peruntukan tambahan yang akan
digunakan serentak- akan dilaksanakan dalam tempoh lima tahun yang akan datang.
Itu sudah dijawab tadi.

Untuk Yang Berhormat Kota Kinabalu, apa yang dibangkitkan tadi ialah yang
dibangkitkan kaedah pelaksanaan. Itu yang kita gunakan, kaedah pelaksanaan
dengan peruntukan melalui off-budget yang diumumkan Yang Berhormat Menteri
Kewangan tadi. Maka dengan peruntukan Danalnfra ini maka dapat disegerakan
balance 15 packages untuk Fasa 1 Sabah. Dibangkitkan oleh Yang Berhormat
Timbalan Ketua Menteri Sabah ialah berhubung kait dengan AP 182 dan AP 182
saya masih menjawab, belum habis menjawab tadi ada interjection. Jadi saya akan
sambung.

Jadi Kementerian Kerja Raya mengambil maklum mengenai tuntutan oleh
Kerajaan Sabah dan Sarawak di mana ia acap kali dibincang sebelum ini. Perkara
ini termasuk dalam salah satu agenda rundingan perjanjian Malaysia tahun 1963
(MA63).

Untuk makluman Ahli-ahli Yang Berhormat, pada masa kini perkara tersebut
sedang diteliti oleh Jawatankuasa Kerja Rakan Sekutu iaitu salah satu Jawatankuasa
yang ditubuhkan oleh Majlis Khas MA63. Keputusan daripada jawatankuasa ini akan
dibawa untuk pertimbangan Majlis Khas MA63 yang dipengerusikan bersama oleh
Yang Amat Berhormat Perdana Menteri, Yang Amat Berhormat Ketua Menteri Sabah
dan juga Yang Amat Berhormat Premier Sarawak. Jadi itu untuk isu AP 182. la insya-
Allah akan diselesaikan dalam jawatankuasa tersebut. Okey Yang Berhormat Kota
Kinabalu?

Saya beralih kepada isu yang dibangkitkan iaitu lebuh raya bertol. Ahli Yang
Berhormat Bukit Mertajam dan Ahli Yang Berhormat Rasah telah membangkitkan
tentang isu masalah kesesakan di laluan RFID di Lebuhraya PLUS.

Untuk makluman Dewan dan rakan Yang Berhormat sekalian, saya telah
menjawab dengan panjang lebar mengenai isu RFID ini semasa hari pertama sidang
Dewan bermula pada 1 Mac 22. Jadi kementerian sentiasa peka dan mengambil kira
keluh kesah rakyat dan dengan ini usaha penambahbaikan berterusan oleh pihak
konsesi ke atas lorong RFID di sepanjang jajaran Lebuhraya Utara-Selatan (PLUS)
giat diusahakan. Berdasarkan maklum balas yang diterima daripada pengguna,
mereka masih boleh membuat pilihan pembayaran tol sama ada menggunakan mod
pembayaran secara Touch n Go, SmartTAG atau RFID.

Ini adalah bagi memastikan pengguna mempunyai pilihan dan tidak merasa
terbeban untuk berubah menggunakan teknologi sistem pembayaran tol yang
baharu. Kementerian komited dalam memastikan kelancaran pelaksanaan sistem

kutipan tol tanpa henti yang dikenali sebagai multilane free flow akan dapat
