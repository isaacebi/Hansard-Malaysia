DR. 14.3.2022 85

dilaksanakan pada tahun 2025. Penggunaan pendekatan teknologi RFID ini akan
sentiasa ditambah baik dari semasa ke semasa bagi memastikan objektif
pelaksanaan teknologi ini dapat dimanfaatkan sepenuhnya.

Yang Berhormat Sungai Petani membangkitkan tentang isu kemudahan di
sepanjang lebuh raya terutama tempat perhentian untuk motosikal berteduh ketika
hujan bagi mengelakkan mereka berhenti di bawah flyover yang mengundang
kemalangan.

Untuk makluman Ahli Yang Berhormat, kawasan teduhan motosikal adalah
merupakan salah satu daripada kemudahan tambahan lebuh raya di mana
penunggang motosikal boleh berhenti untuk berteduh ketika hujan lebat dan ketika
berada jauh dari kawasan rehat dan hentian sebelah yang menyediakan tempat
untuk penunggang motosikal berehat.

Terdapat sebanyak 186 buah kawasan teduhan motosikal di sepanjang
Lebuhraya Utara-Selatan yang berasingan dan di bawah jambatan. Lokasi kawasan
teduhan motosikal ditandakan di papan tanda lebuh raya untuk membantu
penunggang motosikal bergerak ke lokasi tersebut dengan selamat. Semua
jambatan di lebuh raya mempunyai ruang di antara tiang jambatan dan cerun
jambatan di mana disediakan rel hadang ataupun guard rail dengan izin, supaya
penunggang dapat berteduh dan berlindung di belakang rel hadang.

Namun ada segelintir penunggang yang ada di luar rel hadang yang boleh
mengundang bahaya. la mungkin disebabkan kesesakan, tak dapat semua masuk
di belakang hadang.

Tuan Khoo Poay Tiong [Kota Melaka]: Yang Berhormat Menteri.

Dato’ Sri Haji Fadillah bin Yusof: Bagi kawasan teduhan berasingan, ia
telah diambil kira daripada segi reka bentuk, faktor keselamatan dan keselesaan
penunggang.

Tuan Khoo Poay Tiong [Kota Melaka]: Yang Berhormat Menteri.

Dato’ Sri Haji Fadillah bin Yusof: Untuk lebuh raya baharu, setiap jambatan
merentasi lebuh raya akan disediakan kawasan teduhan motosikal yang sesuai dan
selamat. Sekejap ya, biar saya selesaikan. Walau bagaimanapun, pihak LLM akan
mengarahkan pihak PLUS dan syarikat konsesi yang lain untuk menyemak
keperluan penambahan lokasi kawasan teduhan motosikal di kawasan yang
berpotensi serta menambah lagi keperluan tambahan yang sesuai dengan keadaan
di tapak yang lebih selamat. Manakala untuk pelan jangka pendek, papan tanda
ataupun advisory signs akan ditambah baik untuk meningkatkan keselamatan
pengguna terutamanya penunggang motosikal supaya tidak berhenti di kawasan

yang bahaya. Silakan Yang Berhormat Rasah.
