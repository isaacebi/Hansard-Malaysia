DR. 14.3.2022 41

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Jerlun. Sila Yang Berhormat Timbalan Menteri.

Datuk Lim Ban Hong: Terima kasih kepada Yang Berhormat Jerlun yang
telah menyentuh beberapa perkara.

Tuan Yang di-Pertua, izinkan saya untuk menghabiskan perenggan akhir
untuk tadi soalan tambahan yang dibangkitkan oleh Yang Berhormat Pontian
berkenaan dengan guna tenaga kerja terutamanya semasa pandemik COVID-19.

Timbalan Yang di-Pertua [Dato’ Mohd Rashid Hasnon]: Silakan.

Datuk Lim Ban Hong: Selain daripada sesi libat urus yang saya sebutkan
tadi, pelaksanaan dasar pelaburan baharu negara berteraskan Aspirasi Pelaburan
Nasional (NIA) oleh MITI boleh memberikan pendekatan holistik yang bersasar
dalam merencanakan agenda pelaburan nasional negara.

Salah satu elemen dalam NIA ini adalah fokus kepada strategi dan sektor
pelaburan baharu negara dan berintensif teknologi tinggi dan inovasi yang
mengimbangi_ kelestarian ekonomi dan alam sekitar serta mengurangkan
kebergantungan kepada tenaga kerja asing, sejajar dengan global benchmark dalam
alam sekitar, sosial dan tadbir urus (ESG) yang mana turut menyokong usaha untuk
meningkatkan standard perburuhan negara. Jadi itu merupakan sedikit informasi
kepada perkara yang dibangkitkan oleh Yang Berhormat Pontian.

Berkenaan dengan beberapa topik yang telah dibangkitkan oleh Yang
Berhormat Jerlun, berkenaan dengan usaha untuk meningkatkan DDI. Terima kasih
Yang Berhormat Jerlun yang prihatin tentang pelaburan dalam negeri (DDI). Tuan
Yang di-Pertua, kerajaan menerusi MIDA menyediakan pelbagai galakan cukai dan
dana khas untuk syarikat majoriti tempatan serta menjalankan pelbagai program bagi
merancakkan pelaburan langsung domestik (DDI) bagi memperkasakan syarikat
tempatan.

Antaranya yang saya boleh kongsi pertamanya, galakan taraf perintis dan
elaun cukai pelaburan untuk industri kecil-kecilan. Kerajaan menyediakan galakan
taraf perintis dan elaun cukai pelaburan untuk industri kecil-kecilan di bawah MIDA
dengan pengecualian cukai sepenuhnya untuk tempoh lima tahun bagi keluaran
aktiviti yang digalakkan di bawah Akta Penggalakan Pelaburan 1986.

Kedua, kita memberikan galakan integrated logistic services. Contohnya ILS.
Galakan ILS ini ditawarkan bagi menggalakkan syarikat logistik menjalani aktiviti
secara bersepadu di mana syarikat yang menawarkan perkhidmatan seperti
pengangkutan, pergudangan, freight fowardings dan aktiviti tambah nilai seperti
break-bulking, repacking, relabelling di bawah satu entiti. Galakan ILS yang

ditawarkan meliputi galakan taraf perintis, pengecualian cukai pendapatan sebanyak
