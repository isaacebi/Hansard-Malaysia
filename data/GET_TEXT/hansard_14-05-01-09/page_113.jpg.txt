DR. 14.3.2022 107

Kedua, dalam soal Sekolahku SEJAHTERA. Saya bertanya tentang
Sekolahku SEJAHTERA ini, setiap Yang Berhormat Menteri ada dia punya legasinya
tersendiri. Yang Berhormat Menteri tahun 1984, Falsafah Pendidikan Negara.
Menteri yang selepas itu pun ada dia punya pandangan dan pendapatnya sendiri.
Jadi, Yang Berhormat Menteri yang ada sekarang ini dengan Sekolahku
SEJAHTERA.

Persoalan saya, apakah kementerian mengemukakan suatu isu_ itu
mengambil kira perkara-perkara yang telah dilaksanakan? Sejauh mana
keberkesanan pelaksanaan dilaksanakan, serta apa yang hendak dilaksanakan itu?
Jadi, ini penting supaya perkara yang hendak kita laksanakan itu berkesinambungan
di antara satu sama lain dan lengkap melengkapi antara satu sama lain. Itu yang
pertama.

Keduanya, saya khuatir apakah guru-guru yang akan menterjemahkan apa
yang disebutkan tadi bukan hendak menambahkan mata pelajaran atau beban tugas
guru tetapi apakah guru yang hendak melaksanakan perkara ini faham, jelas dan
menghayati perkara-perkara yang akan dikemukakan. Memang cantik tetapi
sekiranya para pengajar ataupun guru tidak memahami, tidak menghayati dan tidak
mengadaptasi perkara yang hendak diterjemahkan itu bagaimana mungkin ia dapat
diterjemahkan kepada murid.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Tampin.

Datuk Dr. Hasan bin Bahrom [Tampin]: Bagaimanakah kementerian untuk
melaksanakannya? Wallahualam.

Datuk Dr. Mohd Radzi bin Md. Jidin: Terima kasih Yang Berhormat Tampin.
Saya jawab Yang Berhormat Tampin dulu kemudian saya ke Yang Berhormat
Tangga Batu.

Yang Berhormat Tampin tadi bertanya tentang buku teks digital sebagai salah
satu pendekatan untuk kita menyelesaikan isu berkaitan beg berat.

Untuk makluman Ahli Yang Berhormat Tampin, sebenarnya sudah beratus-
ratus judul kita adakan buku teks digital yang boleh dimuat turun oleh murid dari
pelantar DELIMa kita. Memang sudah banyak judul-judul yang telah ada dan kita
akan sentiasa tambah judul-judul buku teks ini berterusan. Jadi, untuk murid-murid
yang mempunyai peranti dan mempunyai kemudahan akses internet di rumah maka
murid ini jika belajar di rumah mereka boleh menggunakan buku teks digital dan
boleh tinggalkan buku teks fizikalnya di sekolah, jika itu pilihan mereka. Jadi untuk
menjawab Yang Berhormat Tampin tadi memang telah lama telah kita laksanakan
dan sekarang ini memang telah ada beratus-ratus judul buku teks digital dan kita

akan terus laksanakannya. Itu berkaitan dengan buku teks.
