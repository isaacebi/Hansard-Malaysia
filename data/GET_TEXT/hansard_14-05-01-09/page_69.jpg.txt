DR. 14.3.2022 63

Seperti yang dinyatakan Yang Berhormat Labuan, semua Ahli Yang
Berhormat di dalam Dewan yang mulia ini telah pada Oktober tahun lepas dengan
sebulat suara meluluskan peningkatan had statutori hutang negara kepada 65
peratus. Sehingga akhir Disember 2021, jumlah hutang statutori Kerajaan
Persekutuan yang merangkumi Sekuriti Kerajaan Malaysia (MGS) dan Bil
Perbendaharaan Islam Malaysia (MITB) berjumlah RM922 bilion atau 59.7 peratus
daripada KDNK.

Bagi menyokong pemulihan ekonomi pada tahun 2022, hutang statutori
berdasarkan Bajet 2022 dibenarkan meningkat kepada aras 63 peratus iaitu masih
di bawah had 65 peratus KDNK yang diluluskan oleh Yang Berhormat sekalian.
Kerajaan tidak pernah gagal bagi memenuhi obligasi kewangannya dan kerajaan ini
akan terus menguruskan kewangan negara dengan bertanggungjawab supaya terus
membayar tanggungannya. Jika berbangkit perkara luar jangka, kerajaan seperti
yang dibuktikan sepanjang krisis COVID-19 akan bertindak secara proaktif bagi
menangani segala cabaran sambil tetap memenuhi obligasinya.

Namun, saya tidak nafikan seperti yang disebut oleh Yang Berhormat Labuan
bahawa kerajaan ini telah mewarisi obligasi hutang negara dan liabiliti yang tinggi.
la telah mencecah lebih RM1 trilion sejak hujung tahun 2018 dan kian meningkat.
Selain had hutang statutori seperti yang diluluskan oleh Dewan yang mulia ini,
kerajaan masih perlu membayar khidmat hutang atas Jiability off budget yang
diwarisi.

Di samping itu kerajaan masih perlu menyediakan peruntukan untuk
menanggung bayaran balik hutang seperti yang berkaitan dengan 1MDB. Sebagai
contoh, memerlukan bayaran balik pinjaman lebih RM13 pada tahun 2023.

Dr. Ong Kian Ming [Bangi]: Minta izin, Tuan Yang di-Pertua?

Timbalan Yang di-Pertua [Dato' Mohd Rashid Hasnon]: Sila.

Dr. Ong Kian Ming [Bangi]: Boleh?

Datuk Seri Utama Tengku Zafrul bin Tengku Abdul Aziz: Silakan, Yang
Berhormat Bangi.

Dr. Ong Kian Ming [Bangi]: Terima kasih Yang Berhormat Menteri. Saya
hendak tanya soalan tentang 1MDB yang telah dibangkitkan oleh Yang Berhormat
Pekan, tiga perkara Yang Berhormat Pekan telah bangkitkan dalam Dewan dan juga
di laman Facebook beliau.

Pertama ialah Yang Berhormat Pekan kata, “Tidak pernah membayar hutang
pokok 1MDB yang menggunakan dana kerajaan”’. Saya hendak minta Yang

Berhormat Menteri untuk memberi penjelasan sama ada ini adalah tepat atau tidak.
