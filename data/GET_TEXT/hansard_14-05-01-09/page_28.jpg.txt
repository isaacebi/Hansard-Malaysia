DR. 14.3.2022 22

laksanakan. Kejayaannya telah terbukti seperti lawatan-lawatan saya sendiri ke
Kelantan umpamanya, lawatan-lawatan ke Johor.

Oleh sebab itu kita melalui yang saya nyatakan, mungkin boleh saya
sambungkan jawapan daripada Yang Berhormat Bachok sebentar tadi. Melalui
KEMAS sahaja kita telah melaksanakan banyak program iaitu dinamakan Quick Win.
Program ini khusus untuk usahawan wanita sebenarnya. Kejayaannya boleh
dikatakan dengan perbelanjaan yang tidak begitu besar yang saya nyatakan yang
tidak mencecah sehingga RM10 juta umpamanya - 3.00 lebih sahaja.

Akan tetapi kejayaannya telah menghasilkan lebih daripada yang kita
belanjakan. Ini adalah disebabkan oleh yang saya nyatakan kita membantu adalah
untuk penambahan kepada _ peruntukan-peruntukan kepada mereka _ untuk
membantu mereka melebarkan lagi perniagaan-perniagaan yang mereka
laksanakan. Terima kasih Tuan Yang di-Pertua.

Tuan Karupaiya a/l Mutusami [Padang Serai]: Soalan tambahan. Mohon
satu soalan lagi.

Tuan Yang di-Pertua: Ya Yang Berhormat padang Serai. Ringkas sahaja.

Tuan Karupaiya a/I Mutusami [Padang Serai]: Terima kasih Tuan Yang di-
Pertua. Soalan tambahan saya bolehkah kementerian menyatakan nisbah usahawan
wanita berbanding usahawan lelaki bagi luar bandar dan kebanyakan usahawan
wanita luar bandar ini fokus dalam sektor apa. Kalau tidak dapat jawab boleh buat
cara bertulis bagi jawapan pada saya. Terima kasih Yang Berhormat Timbalan
Menteri, terima kasih Tuan Yang di-Pertua.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Untuk menyatakan nisbah antara lelaki dan wanita sudah pasti saya tidak

dapat menjawab soalan tersebut. Izinkan saya menjawab soalan ini secara bertulis.

8. Tuan M. Kulasegaran [Ipoh Barat] minta Menteri Sumber Manusia
menyatakan sebab-sebab kerajaan bercadang untuk melaksanakan kadar gaji
minimum di paras sekitar RM1,500 pada penghujung tahun dan _ bukan
melaksanakannya dengan segera.

Menteri Sumber Manusia [Datuk Seri M. Saravanan]: Terima kasih Tuan
Yang di-Pertua. Saya mohon keizinan Tuan Yang di-Pertua untuk menjawab secara
bersekali soalan nombor lapan daripada Yang Berhormat Ipoh Barat, soalan nombor
17 daripada Yang Berhormat Besut, soalan nombor 75 daripada Yang Berhormat
Muar bertarikh 14 Mac 2022 dan soalan nombor 48 Yang Berhormat Setiu bertarikh
17 Mac 2022 iaitu mengenai pelaksanaan gaji minimum.

Tuan Yang di-Pertua, kerajaan mengambil maklum permintaan beberapa

pihak untuk menyegerakan pelaksanaan gaji minimum baharu kepada kadar yang
