DR. 14.3.2022 153

untuk menentukan harga RM8.90 bagi rakyat Malaysia itu perlu ditanggung oleh
kerajaan.

Oleh sebab itu, untuk sekilo ayam kita bagi 60 sen dan kita bagi subsidi 5 sen
untuk setiap gred telur. Jadi, betul lebih daripada RM500 bilion untuk tempoh masa
empat bulan, subsidi yang dibuat oleh kerajaan.

Tuan Sim Tze Tzin [Bayan Baru]: Yang Berhormat Menteri, sedikit.

Tuan Ahmad Tarmizi bin Sulaiman [Sik]: Yang Berhormat Menteri.

Tuan Sim Tze Tzin [Bayan Baru]: Terima kasih Yang Berhormat Menteri.
Berkenaan dengan isu ayam dan juga telur kita tahu bahawa kementerian telah
memberikan Lesen Import (AP) kepada pengimport ayam bulat dari luar negara. Kita
tahu bahawa selama ini DVS cuba untuk tidak memberikan AP kerana kita hendak
memupuk pengeluaran dalaman supaya kita, syarikat dan pengeluar kita boleh
bersaing.

Jadi, saya hendak mohon Yang Berhormat Menteri bagi penjelasan
berapakah jumlah tan yang telah dimasukkan? Walaupun AP diberi, bukan semua
boleh dapat masuk dan berapakah tan sudah masuk? Metrik tan yang telah masuk
dan adakah selepas tempoh ini kita akan batalkan sebarang AP untuk pengimport?
Ini kerana kita tahu, Yang Berhormat Menteri pun faham DVS mesti akan
memberikan briefing kepada Yang Berhormat Menteri bahawa ia tidak baik untuk
pengeluar-pengeluar kita, petani-petani kita.

Ini kerana pengimportan dari luar negara itu mereka akan buat — mereka
memang more efficient. Syarikat besar tetapi penternak kita ada yang ramai yang
sederhana atau kecil, mereka akan wipe out dan eventually negara kita, kalau
mereka penternak-penternak ini wipe out kita akan selalu bergantung selama-
lamanya kepada pengimportan. Mohon pencerahan Yang Berhormat Menteri.

Datuk Seri Dr. Ronald Kiandee: Memang betul, SSL untuk ayam dan telur
bagi negara kita 100 peratus. Malah, kita mampu untuk mengeluarkan keperluan
ayam dan telur negara. Oleh sebab itu beberapa buah syarikat besar boleh
mengeksport ayam dan telur ke negara jiran.

Ini maknanya SLL kita mempunyai tahap untuk mengeluarkan ayam dan telur
cukup untuk rakyat Malaysia. Akan tetapi, disebabkan oleh pandemik, disebabkan
oleh penutupan ekonomi yang berlaku ketika kawalan sempada dan penutupan
ekonomi berlaku menyebabkan pengeluaran ayam dan telur dikurangkan oleh pihak
industri. Jadi, that is why kita melihat bahawa beberapa buah lokasi kita berhadapan
dengan kekurangan ayam dan telur pada satu ketika dahulu.

Jadi, langkah intervensi itu telah diambil, pendekatan telah diambil untuk
memastikan bahawa bekalan ayam dan telur mencukupi. Oleh sebab itu ayam ini,

Yang Berhormat tahu ayam perlu diternak lebih kurang 35 hari ke-40 hari sebelum ia
