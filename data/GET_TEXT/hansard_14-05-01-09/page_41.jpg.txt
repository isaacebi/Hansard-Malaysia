DR. 14.3.2022 35

mendapat ataupun berminat untuk menghantar di sini. Jadi saya minta kalau boleh
diberikan kepada saya secara bertulis dari sudut peratusnya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kuala Krai, sila Yang Berhormat Timbalan Menteri.

Tuan Wan Ahmad Fayhsal bin Wan Ahmad Kamal: Terima kasih banyak
Yang Berhormat Kuala Krai. Seperti saya bacakan tadi peratusan komposisi pelajar-
pelajar kaum Melayu di tabika perpaduan adalah sebanyak 76 peratus, manakala
kaum Cina dua peratus, kaum India enam peratus, kaum Kadazan dua peratus,
kaum Iban tiga peratus, lain-lain 10 peratus.

Seperti saya tekankan tadi ia amat bergantung kepada lokaliti. Kalau
kawasan perumahan di situ ramai Melayu memanglah Melayu yang ramai hantar ke
tabika perpaduan. Kalau perumahan itu ada masyarakat majmuk, ada Rukun
Tetangga, maka kebarangkalian untuk kaum kaum-kaum bukan Melayu menghantar
anak-anak mereka ke tabika ini lebih tinggi.

Jadi ini saya katakan tadi amat bergantung kepada banyak perkara lain di
luar tabika perpaduan iaitu Dasar Perumahan Negara, dasar komuniti setempat dan
sebagainya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Ahli-ahli Yang Berhormat, sekarang tamatlah
sesi untuk Waktu Pertanyaan-pertanyaan bagi Jawab Lisan pada hari ini. Terima
kasih Ahli-ahli Yang Berhormat.

[Sesi untuk Pertanyaan-pertanyaan bagi Jawab Lisan Tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.36 tgh.
Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua:

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga selesai giliran Kementerian Perdagangan
Antarabangsa dan Industri, Kementerian Luar Negeri, Kementerian
Kewangan, Kementerian Kerja Raya, Kementerian Pendidikan,
Kementerian Pengangkutan, Kementerian Sumber Manusia dan
Kementerian Pertanian dan Industri Makanan menjawab seperti di
nombor satu hingga lapan dalam susunan giliran Menteri menjawab
ke atas perbahasan Usul Menjunjung Kasih ke atas Titah Diraja dan
selepas itu Majlis Mesyuarat akan ditangguhkan sehingga jam 10.00
pagi, Selasa, 15 Mac 2022
