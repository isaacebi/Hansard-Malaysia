DR. 14.3.2022 38

terus melaksanakan pelbagai inisiatif dan program untuk merancakkan DDI di dalam
negara. Antara usaha tersebut adalah menawarkan dana strategik pelaburan
tempatan atau secara ringkasnya DISF dalam bentuk geran padanan untuk memacu
peralihan syarikat tempatan ke arah industri yang bernilai tambah tinggi, berteknologi
tinggi, berintensifkan pengetahuan dan berasaskan inovasi.

Kedua, menjalankan program Platform Penyelarasan Pelaburan Domestik
atau dengan izin, domestic investment coordination platform (DICP) untuk
meningkatkan keupayaan syarikat knususnya perusahaan kecil sederhana (PKS)
dalam aspek sumber kewangan dan teknologi.

Ketiga, menganjurkan program rantaian bekalan  bertujuan untuk
mengukuhkan ekosistem rantaian bekalan antara syarikat tempatan dan syarikat
multinasional agar syarikat tempatan mendapat peluang perniagaan dan
pembekalan daripada projek-projek pelaburan syarikat multinasional.

Keempat, mengukuhkan keupayaan_ syarikat tempatan khususnya
perusahaan kecil dan sederhana (PKS) untuk mengintegrasi kerantaian bekalan
serantau dan global melalui aplikasi Industri 4.0 dan digitalisasi melalui program
Dasar Industri Forward dan penyediaan dana tertentu seperti geran automasi pintar
yang bertujuan untuk mempercepatkan adaptasi, automasi dan digitalisasi dalam
aktiviti perkilangan dan perkhidmatan di kalangan PKS.

Saya ingin menjelaskan bahawa insentif serta dana yang ditawarkan adalah
terbuka kepada DDI serta FDI malah bagi sesetengah dana atau geran seperti DISF,
syarikat yang memohon perlu mempunyai pemilikan ekuiti Malaysia secara majoriti.

Tuan Yang di-Pertua, Yang Berhormat Bukit Bendera membangkitkan
mengenai status proses rundingan perjanjian perdagangan bebas....

Datuk Seri Haji Ahmad bin Haji Maslan [Pontian]: Timbalan Menteri. Boleh
mencelah? Pontian.

Datuk Lim Ban Hong: Ya, sila.

Datuk Seri Haji Ahmad bin Haji Maslan [Pontian]: Ya. Saya kira antara
sebab kenapa DDI dan FDI datang di Malaysia ini kerana prasarana yang baik,
insentif yang juga agak baik dan satu lagi mengenai kestabilan politik dan juga
kemudahan buruh untuk bekerja. Namun, ketika COVID-19 dan penutupan
sempadan tentulah ada masalah tentang kemasukan buruh dan sebagainya.

Adakah telah dibuat sesuatu seperti memberikan insentif kepada pekerja
tempatan bagi mengganti buruh asing supaya masalah buruh di pihak pelabur dapat
diatasi. Bagaimanakah dari segi ukuran kestabilan politik di negara kita dan setakat
mana pelabur melihat itu sebagai satu punca mereka datang ke sini? Silakan.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Pontian. Sila, teruskan Timbalan Menteri.
