DR. 14.3.2022 71

dahulu tidak dimaklumkan, tidak boleh dimaklumkan, sekarang ini tiba-tiba ada
formula baharu. Tadi Yang Berhormat Menteri kalau tidak silap saya dengar bagi
tahu lebih tinggi daripada 40 peratus. Kemudian ada juga Yang Berhormat Menteri
cakap tadi mungkin ada implikasi kewangan. Jadi saya mahu tahu formula macam
mana? Sekarang sudah ada kata putus dan juga jumlah pemberian. Saya minta
kalau boleh Yang Berhormat Menteri nyatakan formula ini.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Sepanggar dan juga Yang Berhormat Kota Belud. Selaras dengan
Perlembagaan Persekutuan, kajian semula pemberian khas memerlukan
persetujuan bersama seperti yang disebut tadi oleh Yang Berhormat Sepanggar.
Persetujuan di antara Kerajaan Persekutuan dan juga kerajaan negeri. Kerajaan
Persekutuan komited untuk meningkatkan pemberian khas tetapi formulanya,
jumlahnya belum lagi diputuskan kerana masih lagi dalam perbincangan. Apabila
perbincangan itu selesai, kita akan membawa of course kepada Kabinet dan juga
saya percaya Kerajaan Negeri Sabah juga akan — will be engaging kepada Dewan
Undangan Negeri.

Tuan Chan Foong Hin [Kota Kinabalu]: Yang Berhormat Menteri, Yang
Berhormat Menteri, Kota Kinabalu.

Datuk Seri Utama Tengku Zafrul bin Tengku Abdul Aziz: Ya.

Tuan Chan Foong Hin [Kota Kinabalu]: Berkaitan dengan peruntukan khas
ini...

Datuk Seri Utama Tengku Zafrul bin Tengku Abdul Aziz: Sorry, boleh saya
habiskan. Akan tetapi kita - yang saya komited di sini ialah komitmen kita untuk
meningkatkan pemberian khas daripada RM26.7 juta sekarang.

Tuan Chan Foong Hin [Kota Kinabalu]: Yang Berhormat Menteri apa yang
dikatakan oleh Yang Berhormat Kota Marudu di surat khabar tempatan. Beliau
mengatakan bahawa kerajaan sudah memutuskan bahawa lima kali ganda daripada
peruntukan khas sekarang. Akan tetapi Yang Berhormat Menteri tadi jawab sekarang
masih dalam proses untuk memuktamadkan. So, saya minta penjelasan.

Datuk Seri Utama Tengku Zafrul bin Tengku Abdul Aziz: Ya, seperti saya
beri penjelasan tadi kita masih lagi dalam perbincangan. Di peringkat Persekutuan,
kita ada Mesyuarat MA1963 yang akan dipengerusikan oleh Yang Amat Berhormat
Perdana Menteri. Semasa mesyuarat ini dijalankan di situlah perbincangan akan
diadakan.

Datuk Mohd Azis bin Jamman [Sepanggar]: Yang Berhormat Menteri
tetapi kalau tengok kepada...
