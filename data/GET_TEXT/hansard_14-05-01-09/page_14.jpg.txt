DR. 14.3.2022 8

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua, soalan saya berkaitan dengan Akta Perlindungan Pengguna 1999 yang
mana telah dibuat pindaan pada 2007 yang melibatkan urus niaga perdagangan
secara elektronik. Soalan saya, adakah akta ini memadai untuk waktu ini bagi
mengatasi kes penipuan atas talian yang semakin meningkat atau perlu kepada
pindaan terbaru? Terima kasih.

Datuk Jonathan bin Yasin: Berkenaan dengan pandangan daripada Yang
Berhormat Tumpat berkaitan dengan Akta Perlindungan Pengguna (Pindaan) 2007.
Pihak kita akan mengkaji sama ada, ada keperluan baru untuk menambah baik akta
ini supaya dapat menempuhi pelbagai jenis jenayah yang terbaru yang berlaku di
dalam negara ini. Cadangan dan pandangan daripada Yang Berhormat Tumpat itu
kita akan ambil kira. Terima kasih Tuan Yang di-Pertua.

Tuan Yang di-Pertua: Terima kasih, ya ringkas ya.

Tuan Mohamad bin Sabu [Kota Raja]: Tuan Yang di-Pertua, soal penipuan
melalui talian ini memang semakin serius. Apakah kementerian bersetuju pendidikan
itu lebih penting kepada rakyat misalnya saya sendiri anggota polis telefon. Dia
hendak balik rumah, kematian ibu dia perlu wang dengan segera. Saya pun dah nak
bank in sudah, nak bank in sudah. Tiba-tiba saya teringat saya tanya dulu OCPD di
tempat yang dia sebut, saya tanya OCPD dia kata anggota itu tidak ada di dalam
senarai di kawasannya.

Akhirnya penipuan ini begitu ketara sekali dan banyak orang terkena
termasuk para peguam yang juga membayar duit bila kecemasan sebegitu rupa.
Apakah pihak kerajaan ada cara untuk mendidik rakyat menghadapi masalah
penipuan dalam talian ini yang begitu menjadi-jadi, sama ada penipuan untuk
dapatkan wang atau jenayah kewangan dan sebagainya. Minta penjelasan.

Datuk Jonathan bin Yasin: Terima kasih atas soalan daripada Yang
Berhormat Kota Raja. Sebenarnya pihak polis, pihak PDRM membuat engagement
dengan semua pihak, memberikan kesedaran-kesedaran termasuklah ianya
melibatkan daripada NGO ataupun pergi kepada di pihak perkampungan di mana
JPKK juga terlibat di Sabah dan di Semenanjung juga di peringkat kampung juga.
Dari semasa ke semasa mengikut daerah yang ada itu mereka memberikan
penjelasan dan juga taklimat berkaitan dengan penipuan secara online ini.

Setiap NGO yang aktif, berterima kasih seperti PPIM atau Persatuan
Pengguna Islam Malaysia. Mereka juga sangat aktif terlibat dalam memberikan
taklimat-taklimat dan bekerjasama dengan pihak PDRM juga persatuan pengguna
dan penjual komputer termasuk Chinese Chamber of Commerce yang mana mereka
juga turut terlibat di dalam memberikan forum pencegahan jenayah secara atas talian

ini. Terima kasih Tuan Yang di-Pertua.
