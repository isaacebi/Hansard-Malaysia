DR. 14.3.2022 87

dengan bayaran; siapa yang patut tanggung dan sebagainya. la akan
dimuktamadkan di sana.

Untuk Yang Berhormat Padang Serai. Sebenarnya sudah ada SOP ataupun
guideline dengan izin, untuk pasukan pemantau dan juga pasukan emergency
response team daripada mana-mana highway. Mereka ada SOP kalau berlaku
sahaja kerosakan, bagaimana mereka hendak menguruskan kerosakan kenderaan
ataupun apa-apa berlaku bencana di highway. Memang ada untuk memastikan
bahawa risiko untuk mendedahkan bahaya kepada orang lain akan dapat diurus
dengan sebaik mungkin. Ini memang sudah ada SOP. Sama ada kaedah yang
baharu tidak digunakan lagi atau bagaimana, saya tidak tahulah. Sama ada
equipment untuk menukar tayar yang baru ada lagi atau tidak dan sebagainya, itu
saya akan rujuk dan minta maklum balas daripada semua syarikat konsesi nanti.

Berhubung kait dengan permintaan yang spesifik, sama ada traffic light,
pembesaran jalan dan sebagainya, ia perlu melalui proses biasalah. Maknanya, kena
bawa ke Jurutera Daerah dan Jurutera Daerah akan membawa ke peringkat negeri
dan negeri akan kemukakan kepada peringkat Persekutuan dan kalau jatuh dalam
bidang Persekutuan, kita akan kemukakan kepada EPU untuk mendapat kelulusan.
Kalau ada kelulusan, maka insya-Allah ia akan dilaksanakan. Akan tetapi seperti
biasa lah Yang Berhormat bolehlah menulis kepada saya untuk spesifik perkara yang
dimohon itu tadi.

Tuan Karupaiya a/l Mutusami [Padang Serai]: Yang Berhormat Menteri,
yang masalah kita di kawasan Padang Serai, sedikit sahaja.

Dato’ Sri Haji Fadillah bin Yusof: Saya hendak bagi peluang untuk jawab
benda lain.

Tuan Karupaiya a/l Mutusami [Padang Serai]: Sedikit, sedikit sahaja.

Dato’ Sri Haji Fadillah bin Yusof: Yang Berhormat padang Serai saya
sudah dapat..

Tuan Karupaiya a/l Mutusami [Padang Serai]: Semasa Yang Berhormat
Jerlun jadi Menteri Besar, kerap kali dia turun ke kawasan untuk lihat...

Dato’ Ramli bin Dato’ Mohd Nor [Cameron Highlands]: Yang Berhormat
Padang Serai, Yang Berhormat Menteri tak bagi laluan.

Tuan Karupaiya a/l Mutusami [Padang Serai]: .... dan juga sentiasa
berjumpa tetapi sekarang Yang Berhormat Menteri Besar susah hendak jumpa di
negeri Kedah. Itu yang jadi masalah. Tolonglah perhatikan sedikit di kawasan saya.
Terima kasih, Yang Berhormat Menteri. Terima kasih, Tuan Yang di-Pertua.

Dato’ Sri Haji Fadillah bin Yusof: Ya, terima kasih. Saya beralih kepada
kenaikan kos harga bahan binaan yang dibangkitkan oleh Yang Berhormat Kota

Belud dan juga Yang Berhormat Kepong. Kementerian Kerja Raya sedar dan
