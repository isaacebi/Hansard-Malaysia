DR. 14.3.2022 69

Sabah dan Petronas boleh juga dibuat di kerajaan negeri. Jadi pendekatan
seumpama ini dan semangat jalinan kerjasama yang erat di antara Kerajaan
Persekutuan dan Kerajaan Negeri Sabah pada masa ini akan dapat menghasilkan
kata sepakatlah dalam perkara pemberian khas seksyen 112D ini. Dengan itu dalam
tempoh terdekat pada tahun ini, Kerajaan Persekutuan akan dapat membayar tahap
pemberian khas 112D yang lebih tinggi. Insya-Allah.

Yang Berhormat Beaufort dan Yang Berhormat Kelabakan juga telah
memohon supaya peruntukan kepada Sabah dan Sarawak ditingkatkan selaras
dengan harga minyak yang meningkat serta untuk memenuhi keperluan
pembangunan negeri. Kerajaan komited untuk memastikan kemakmuran bersama
untuk semua ahli Keluarga Malaysia mengambil kita keperluan pembangunan
khususnya di Sabah dan Sarawak.

Kerajaan telah mengambil tindakan seperti berikut. Pertamanya Sabah dan
Sarawak adalah negeri penerima pemberian tahunan terbesar dalam masing-masing
RM1.16 bilion dan RM1.27 bilion iaitu lebih 30 peratus daripada keseluruhan
pemberian kepada negeri.

01440

Kedua dengan peningkatan harga minyak, kerajaan negeri akan menerima
hasil tunai minyak lima peratus yang lebih tinggi. Di samping itu berikutan kejayaan
Kerajaan Persekutuan memuktamadkan Perjanjian Kerjasama Komersial, kedua-
dua kerajaan negeri juga menerima hasil tambahan cukai jualan negeri atas produk
petroleum. Negeri Sabah dan Sarawak merupakan antara negeri dengan peruntukan
perbelanjaan pembangunan ataupun development expenditure (DE) terbesar
dengan masing-masing RM5.2 bilion dan RM4.6 bilion iaitu melebihi 20 peratus
peruntukan DE kepada negeri.

Datuk Mohd Azis bin Jamman [Sepanggar]: Yang Berhormat Menteri.

Datuk Seri Utama Tengku Zafrul bin Tengku Abdul Aziz: Di samping
peruntukan DE, kerajaan juga telah menyokong pembangunan melalui pembiayaan
secara off budget untuk projek seperti Lebuhraya Pan Borneo. Fasa pertama
Lebuhraya Pan Borneo Sabah sedang giat dijalankan dengan melibatkan 15 pakej
dengan kos projek melebihi RM10 bilion di mana kemajuan setakat ini telah
mencapai 52 peratus. Seperti yang baharu diumumkan oleh Yang Amat Berhormat
Perdana Menteri, kerajaan bersetuju untuk meneruskan pelaksanaan 19 buah pakej
kerja tambahan dengan kos lebih daripada RM15 bilion dengan jajaran sepanjang
367 kilometer dan tempoh pembinaan selama lima tahun.

Fasa pertama LPB Sarawak pula diluluskan dengan kos RM19 bilion yang
dibiayai melalui DE sebanyak RM6 bilion dan bakinya RM13 bilion secara off budget.

Bagi melengkapi LPB Sarawak, kerajaan juga sekarang bersetuju untuk meneruskan
