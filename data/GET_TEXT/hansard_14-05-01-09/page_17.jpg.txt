DR. 14.3.2022 11

dikurangkan dan seterusnya memastikan keberadaan barang keperluan asas di
pasaran. Itu yang sangat penting. Sekian, terima kasih.

Tuan Haji Ahmad bin Hassan [Papar]: [Bangun]

Tuan Lim Lip Eng [Kepong]: /Bangun]

Datuk Haji Hasanuddin bin Mohd Yunus [Hulu Langat]: /Bangun]

Seorang Ahli: Papar.

Tuan Yang di-Pertua: Okey, Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Saya sangat-sangat bersetuju keperluan pindaan penguatkuasaan undang-undang,
dan ia perlu diperketat lagi kerana baru-baru ini saya pergi ke pasar tani yang
dikendalikan oleh FAMA di mana ramai orang dan pengunjung serta pengusaha-
pengusaha gerai dan penjual-penjual di sana sangat, mereka meluahkan perasaan
disebabkan oleh kebanyakan makanan kegunaan harian dan bahan-bahan
kegunaan harian sudah melambung naik hingga 100 peratus. Jadi di sini mereka-
kemampuan mereka untuk menangani masalah ini sangatlah terbatas.

Kedua yang saya ingin ajukan di sini ialah berkenaan dengan minyak satu
kilo plastik iaitu yang bersubsidi di mana pengusaha-pengusaha gerai susah, begitu
juga dengan orang kampung susah untuk mendapatkan bekalan.

Akan tetapi orang-orang yang restoran besar senang mendapatkan bekalan.
Jadi saya ingin memohon soalan saya kepada kementerian, saya inginkan
kementerian supaya turun ke padang untuk memantau perkara ini daripada
dimanipulasikan oleh pihak-pihak tertentu. Terima kasih.

Dato Sri Alexander Nanta Linggi: Terima kasih Tuan Yang di-Pertua, terima
kasih Yang Berhormat. Soalan pertama tadi, memang kita sangatlah tahu akan
masalah di pasaran dengan harganya yang menaik, harga kos-kos barangan dan
juga bekalan. Kadang-kadang ataupun yang sering  berlaku adalah
ketidakberadaannya ataupun tidak mencukupi di pasaran. Jadi KPDNHEP melalui
pemantauan harga dan program dan juga Unit Penguat kuasa senantiasa di
lapangan untuk mengenal pasti di mana ada masalah dan juga untuk kita dapat
membuat apa saja secara reaksi untuk menangani masalah yang ada itu.

Jadi kita ada penguatkuasaan yang kita panggil enforcment command center
(ECC) sebanyak 72 semuanya di seluruh negara yang mana mereka ini secara
online kepada ibu pejabat kita di Putrajaya. Jadi kita dapat kesan secara real time
sebenarnya Yang Berhormat. Jadi yang kedua ini tadi, memang masalah minyak
masak ini sebenarnya skim ini adalah untuk membantu mereka yang berpendapatan
rendah, yang memerlukannya. Memang sebenarnya dalam dasar kita tidak boleh
diguna pakai oleh sesiapa berniaga. Ini bukan untuk berniaga tapi kita- semua sedia

maklum, lebih-lebih lagi baru-baru ini apabila keadaan pasaran minyak sawit ini
