DR. 14.3.2022 77

Bagi menjawab Yang Berhormat Kuala Langat, perancangan untuk
menangani masalah banjir, seperti yang telah diumumkan oleh Yang Amat
Berhormat Perdana Menteri pada 4hb Mac yang lepas, kerajaan komited untuk
meningkatkan peruntukan berkaitan projek tebatan banjir. Untuk Rancangan
Malaysia Ke-12 Yang Berhormat Kuala Langat, sebanyak RM1 bilion DE disediakan.
Akan tetapi dalam pengumuman Yang Amat Berhormat Perdana Menteri baru-baru
ini kerajaan juga akan menambah peruntukan sebanyak RM15 bilion sehingga tahun
2030 berbanding dengan hanya RM1 bilion pada tahun ini. Silakan Yang Berhormat
Papar.

Tuan Haji Ahmad bin Hassan [Papar]: Papar. Terima kasih Yang
Berhormat Menteri dan juga kepada Yang Berhormat. Saya di sini ingin
menyuarakan keluhan-keluhan orang-orang Sabah yang mana saban tahun kita
didendangkan dengan peruntukan-peruntukan yang begitu besar RM5.1 dan RM5.2
bilion. Akan tetapi apa yang terjadi ialah tidak kesemua peruntukan itu datang ke
negeri Sabah. Jadi, apa yang saya ingin katakan di sini di manakah kesilapannya?
Bagaimana caranya untuk kita mengatasi kesilapan ini untuk negeri Sabah supaya
mereka dapat menjalankan pembangunan, projek-projek pembangunan tanpa
terjejas disebabkan oleh kekurangan dana. Terima kasih. Soalannya pendek sahaja.

Tuan Karupaiya a/l Mutusami [Padang Serai]: Padang Serai sikit. Ini
berkenaan — okey terima kasih Tuan Yang di-Pertua. Terima kasih Yang Berhormat
Menteri. Soalan saya, baru-baru ini bayaran income tax tahunan untuk syarikat-
syarikat kecil, dulu dia bagi kelonggaran di mana mereka boleh bayar beransuran.
Akan tetapi baru-baru ini dapat arahan perlu dibayar sekali gus. Ini membebankan
syarikat-syarikat kecil. Kalau boleh bagi kelonggaran. Mana mereka bukan tidak
mahu bayar, bayar. Akan tetapi bagi ansuran, bagi kelonggaran sikit Yang Berhormat
Menteri. Terima kasih Yang Berhormat Menteri. Terima kasih Tuan Yang di-Pertua.

Datuk Seri Utama Tengku Zafrul bin Tengku Abdul Aziz: Terima kasih.
Saya jawab dulu soalan ini Yang Berhormat. Kerajaan Persekutuan akan terus
bekerjasama dengan kerajaan negeri bagi memastikan peruntukan yang disediakan
di bawah DE ini untuk negeri Sabah terutamanya dibelanjakan sepenuhnya. Kita pun
telah membentuk jawatankuasa pemantauan yang dipengerusikan oleh Yang Amat
Berhormat Perdana Menteri di mana semua negeri termasuklah Sabah akan the
oversight committee ini akan melihat setiap bulan progress dengan izin sama ada
perbelanjaan dibuat atau tidak dan kenapa kelewatan. Jadi kita ada report card
dengan izin untuk semua perbelanjaan ataupun peruntukan yang dibuat oleh
Kerajaan Persekutuan kepada semua negeri.

Tuan Haji Ahmad bin Hassan [Papar]: Okey, terima kasih Yang Berhormat

Menteri.
