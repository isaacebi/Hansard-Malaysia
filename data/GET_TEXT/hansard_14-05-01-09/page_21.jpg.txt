DR. 14.3.2022 15

Masjid, Pemangkin Ekonomi Ummah’. Penganjuran persidangan tersebut diharap
akan dapat memperkasakan ummah melalui peranan pegawai dan peranan masjid
daerah untuk mencapai matlamat penubuhan koperasi kariah masjid. Terima kasih.

Tuan Yang di-Pertua: Terima kasih. Soalan tambahan pertama, Yang
Berhormat.

Dato’ Haji Ahmad Nazlan bin Idris [Jerantut]: Terima kasih, Tuan Yang di-
Pertua. Terima kasih, Yang Berhormat Menteri atas penerangan yang disampaikan
sebentar tadi. Seterusnya saya ingin— selain daripada agensi di bawah KUSKOP
ataupun MEDAC dahulunya, apakah peranan ANGKASA selaku koperasi apex
dalam memperkasakan koperasi kariah masjid di seluruh negara kita. Terima kasih,
Tuan Yang di-Pertua.

Tuan Yang di-Pertua: Terima kasih. Yang Berhormat Menteri.

Tan Sri Noh bin Haji Omar: Terima kasih, Yang Berhormat. Kita sedia
maklum iaitu Angkatan Koperasi Kebangsaan Malaysia Berhad (ANGKASA) yang
merupakan badan punca gerakan koperasi di negara ini telah pun memainkan
beberapa peranan untuk membangunkan koperasi kariah masjid di dalam negara
kita.

Antara usaha yang telah dibuat oleh ANGKASA iaitu melaksanakan seminar,
bengkel dan juga taklimat berkaitan penubuhan dan pembangunan perniagaan
koperasi kariah masjid, memberikan sumbangan dan juga khidmat nasihat secara
berterusan. Juga, ANGKASA menyediakan bantuan perbelanjaan makan dan minum
ketika masjid itu baru hendak bermesyuarat juga memperkasakan modal insan
koperasi dengan mengadakan beberapa latihan untuk menggalakkan koperasi
kariah masjid ini ditubuhkan sebagai mana yang telah dirancangkan. Terima kasih.

Tuan Yang di-Pertua: Terima kasih. Soalan tambahan kedua...

Tuan Lim Lip Eng [Kepong]: Kepong.

Dato’ Abdullah Sani bin Abdul Hamid [Kapar]: Terima kasih, Tuan Yang
di-Pertua.

Tuan Yang di-Pertua: Yang Berhormat Kapar dahulu.

Dato’ Abdullah Sani bin Abdul Hamid [Kapar]: Lari tajuk sedikit daripada
soalan asal, namun apa yang hendak saya tanya pada Yang Berhormat Menteri ialah
adakah kebarangkalian Yang Berhormat Menteri untuk memfokuskan koperasi ini
kepada kesatuan-kesatuan sekerja dengan melibatkan Kementerian Sumber
Manusia supaya meratakan keseluruhan mereka itu, meraikan apa sahaja faedah-
faedah yang ada disediakan oleh kementerian. Terima kasih Tuan Yang di-Pertua.

Tuan Yang di-Pertua: Terima kasih.

Tan Sri Noh bin Haji Omar: Terima kasih, Yang Berhormat Kapar. Kita

memang berusaha. Sekarang ini kementerian sedang berusaha untuk kita hendak
