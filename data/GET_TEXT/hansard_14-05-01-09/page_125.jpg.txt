DR. 14.3.2022 119

4.38 ptg.

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, izinkan saya merakamkan setinggi-tinggi penghargaan atas keprihatinan
lapan orang Ahli Yang Berhormat terhadap kementerian ini yang membahaskan dan
menyentuh perkara-perkara di bawah bidang tugas Kementerian Pengangkutan.

Tuan Yang di-Pertua, izinkan saya memulakan sesi penggulungan
perbahasan ini dengan menjawab isu berkaitan dengan pengangkutan rel terlebih
dahulu. Yang Berhormat Pekan telah membangkitkan isu mengenai penangguhan
dan kelewatan projek High Speed Rail (HSR), Rapid Transit System Link (RTS)
Johor Baru-Singapura dan Electric Train Service.

Kementerian Pengangkutan memberi tumpuan sepenuhnya_terhadap
pelaksanaan projek-projek mega ini. Pada masa ini kemajuan kerja untuk projek RTS
telah mencapai hampir 10 peratus di mana proses pengambilan tanah telah pun
selesai dan reka bentuk infrastruktur juga telah dimuktamadkan. Pada masa ini,
kerja-kerja tanah, pengalihan utiliti serta piling work sedang dilaksanakan.

Bagi projek HSR pula, MOT telah diberi tanggungjawab untuk memulakan
perbincangan bersama dengan Kerajaan Singapura mengikut terma-terma baharu
dan perbincangan masih di peringkat awal dan pada masa ini MOT sedang bersiap
sedia untuk mengadakan perbincangan awal dengan Singapura pada suku tahun
kedua tahun ini.

1640

Selaras dengan hasil lawatan Yang Amat Berhormat Perdana Menteri ke
Thailand pada 25 Februari 2022, MOT juga sedang meneroka kemungkinan
mengadakan kajian kebolehlaksanaan HSR dari Kuala Lumpur ke Bangkok.

Berkaitan dengan projek landasan kereta api berkembar Gemas-JB,
kemajuan fizikal pada masa sekarang ialah sebanyak 82.5 peratus berbanding
dengan jadual sebanyak 85.2 peratus. Memang terdapat kelewatan di sebabkan oleh
wabak COVID-19. Bagi Projek Electric Train Service (ETS) untuk jajaran Gemas
Johor Bahru, MOT sedang dalam proses memuktamadkan final design review yang
dijangka selesai pada akhir Mac 2022 dan perolehan set ETS dijangkakan selesai
pada September 2024.

Tuan Yang di-Pertua, Yang Berhormat Tumpat telah menyentuh isu berkaitan
dengan ECRL iaitu supaya kerajaan pada hari ini dapat mengembalikan stesen-
stesen ECRL yang telah digugurkan daripada senarai Projek ECRL di Kelantan.
Saya memahami permintaan Yang Berhormat Tumpat untuk diwujudkan semula
stesen-stesen yang telah dikeluarkan dari skop.

Untuk makluman Yang Berhormat, semakan semula jajaran untuk seksyen

A, Kota Baharu-Dungun telah diluluskan kerajaan sebelum ini di mana jumlah serta
