DR. 14.3.2022 37

Perdagangan Antarabangsa dan Industri untuk menjawab. Dipersilakan Yang

Berhormat Timbalan Menteri, saya bagi masa 30 minit.

11.38 pg.

Timbalan Menteri Perdagangan Antarabangsa dan Industri [Datuk Lim
Ban Hong]: Terima kasih Tuan Yang di-Pertua. Selamat pagi dan salam sejahtera.
Terima kasih kepada Ahli-ahli Yang Berhormat yang telah mengambil bahagian
dalam sesi perbahasan bagi Usul Menjunjung Kasih Ke Atas Titah Diraja di Dewan
yang mulia ini.

Ahli-ahli Yang Berhormat telah menyentuh aspek-aspek _ berkaitan
perdagangan antarabangsa, perindustrian serta pelaburan. Saya dengan
kementerian amat mengalu-alukan dan prihatin terhadap semua pandangan
mahupun cadangan yang telah diutarakan bagi memastikan ekonomi Malaysia terus
kekal berdaya saing dan mampan khususnya di persada global demi kemakmuran
negara dan kesejahteraan rakyat.

Tuan Yang di-Pertua, Yang Berhormat Jerlun mencadangkan kerajaan
memberi perhatian kepada pelaburan langsung domestik, domestic direct investment
(DDI) dengan izin dan bukan sahaja pelaburan langsung asing, foreign direct
investment (FDI) sebagai penanda aras berkenaan prestasi pelaburan dalam
negara.

01140

Untuk makluman Ahli-ahli Dewan yang mulia ini, kerajaan memberikan
perhatian yang sewajarnya kepada kedua-dua DDI dan FDI sepertimana yang
diumumkan dalam Laporan Prestasi Pelaburan Malaysia 2021 baru-baru ini yang
juga telah diedarkan kepada Ahli-ahli Yang Berhormat di dalam Dewan yang mulia
ini.

Kerajaan sentiasa mengutamakan DDI sebagai penyumbang utama ekonomi
negara dan ini dibuktikan melalui prestasi pelaburan langsung domestik (DDI) bagi
tempoh lima tahun yang lepas dari tahun 2017 hingga 2021. Jumlah keseluruhan
pelaburan yang diluluskan dalam sektor perkilangan, perkhidmatan dan utama bagi
tempoh tersebut adalah bernilai RM1.1 trilion. Pelaburan ini melibatkan 25,234 projek
dan dapat mewujudkan sejumlah 613,108 peluang pekerjaan baharu.

Tuan Yang di-Pertua, DDI merupakan penyumbang terbesar dengan
sumbangan sebanyak RM598.1 bilion sementara FDI menyumbang sebanyak
RM492.2 bilion. Kalau daripada segi peratusan, DDI membentuk 54.9 peratus
manakala FDI menyumbang sebanyak 45.1 peratus.

Tuan Yang di-Pertua, kerajaan juga sentiasa komited dalam memberi

fasilitasi pelaburan yang terbaik kepada semua jenis pelaburan termasuk DDI dan
