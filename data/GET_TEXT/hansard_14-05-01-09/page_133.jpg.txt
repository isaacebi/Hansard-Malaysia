DR. 14.3.2022 127

suku ke-tiga tahun 2022. Berkaitan dengan isu pengerukan di Jeti Kuala Perlis
berikutan insiden feri terkandas di Kuala Perlis baru-baru ini, kerja-kerja pengerukan
kecemasan telah pun dilakukan di kawasan sekitar Jeti Kuala Perlis pada 6 Februari
2022 hingga 15 Februari 2022. Seterusnya, pelantikan kontraktor secara tender
terbuka bagi kerja-kerja pengerukan di sepanjang alur pelayaran Kuala Perlis juga
telah dilaksanakan. Surat Setuju Terima bertarikh 8 Februari 2022 telah dikeluarkan,
dan tarikh milik tapak adalah pada 21 Februari 2022. Pada masa ini, kerja-kerja pre-
survey, dengan izin, sedang dilaksanakan.

Untuk makluman Yang Berhormat, untuk pergi ke Langkawi terdapat dua
perkhidmatan feri utama iaitu Feri Kuala Kedah dan Feri Kuala Perlis. Kedua-duanya
mengalami masalah mendapan yang tinggi dan memerlukan pengerukan berkala.
Selain dari Kuala Perlis, pada masa ini MOT turut melaksanakan kerja-kerja
pengerukan untuk keselamatan pelayaran di alur pelayaran Kuala Kedah yang telah
mencapai peratus kemajuan fizikal sebanyak 44 peratus berbanding dengan jadual
30 peratus. Selain itu, satu kajian penyelesaian yang lebih mampan bagi menangani
masalah mendapan di alur pelayaran dan basin jeti penumpang Kuala Perlis juga
telah dilaksanakan dan laporan kajian dalam fasa akhir pengesahan.

Tuan Yang di-Pertua, ini sahaja jawapan saya kepada apa yang telah
dibangkitkan oleh lapan orang Ahli Yang Berhormat, secara spesifik meminta
Kementerian Pengangkutan untuk menjawab. Akan tetapi saya sedar juga, Yang
Berhormat Seremban juga membangkitkan satu isu. Kalau mengikut Hansard nya,
ia meminta supaya UKAS...

Tuan Loke Siew Fook [Seremban]: Memang saya minta EPU jawab.

Datuk Seri Ir. Dr. Wee Ka Siong: Akan tetapi...

Tuan Loke Siew Fook [Seremban]: Adakah Kementerian Pengangkutan
hendak mengelakkan daripada isu ini?

Datuk Seri Ir. Dr. Wee Ka Siong: Tidak, oleh sebab itu saya tunggu. Saya
bagi masa. Oleh sebab saya tengok Hansard, dia kata minta UKAS yang jawab. Akan
tetapi saya sudah ada jawapan, tidak ada masalah. IMW ini memanglah satu konsesi
yang telah diberikan oleh Kerajaan Malaysia dan ia telah dibawa dan telah
dipersetujui oleh Kabinet. Seterusnya, telah dibawa kepada perhatian UKAS untuk
menyediakan MJM. Kertas juga telah dipersetujui oleh UKAS pada tahun lalu dan ia
melalui proses perbincangan dengan pihak yang akan diberi konsesi selama 15
tahun.

Saya ingin memaklumkan kepada Yang Berhormat, asas-asas pertimbangan
seperti mana yang telah dibincangkan oleh Kabinet, termasuklah melihat latar
belakang syarikat ini yang telah menjalankan projek begitu banyak sekali.

Berdasarkan kepada pengalaman 15 tahun, walaupun daripada segi teknikal, kita
