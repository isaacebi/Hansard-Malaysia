DR. 14.3.2022 96

Jadi untuk yang tidak dijawab secara spesifik, saya akan menjawab secara
bertulis. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri Kerja Raya. Seterusnya, saya ingin menjemput Yang

Berhormat Menteri Kanan Pendidikan. Tempoh masa 40 minit.

3.43 ptg.

Menteri Kanan Pendidikan [Datuk Dr. Mohd Radzi bin Md. Jidin]: Terima
kasih Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh dan salam sejahtera.

Tuan Yang di-Pertua, Kementerian Pendidikan Malaysia (KPM) merakamkan
ucapan terima kasih kepada Ahli-ahli Yang Berhormat yang mengambil bahagian
dalam perbahasan serta membangkitkan pandangan, saranan, teguran dan
cadangan dalam pelbagai konteks berkaitan kementerian. Dalam tempoh
perbahasan Titah Diraja mulai 1 hingga 10 Mac 2022, terdapat lebih 70 perkara,
pertanyaan, isu serta cadangan berkaitan KPM yang dibangkitkan oleh 33 orang Ahli
Yang Berhormat.

Saya mulakan dengan penjelasan mengenai_ perkara__ berkaitan
pengoperasian sekolah. Insya-Allah, sesi persekolahan bagi kalendar akademik
penggal 1 sesi 2022/2023 akan bermula pada 21 Mac 2022. Melalui kerangka
pembukaan yang komprehensif, KPM komited untuk memastikan sesi persekolahan
ini berjalan dalam keadaan teratur dan selamat.

Untuk makluman Ahli Yang Berhormat Rasah dan Yang Berhormat Padang
Serai, bagi sekolah rendah enrolmen lebih 600 orang murid, KPM telah menetapkan
murid Tahun 3, Tahun 4 dan Tahun 5 di sekolah tersebut hadir secara penggiliran.
Manakala bagi murid-murid kelas lain termasuk murid penerima Rancangan
Makanan Tambahan (RMT), hadir secara bersemuka tanpa penggiliran. Ketetapan
ini turut terpakai kepada murid sekolah swasta, termasuk sekolah ekspatriat dan
sekolah antarabangsa yang setara dengan sekolah rendah KPM. Secara
keseluruhannya, hanya 1,558 buah sekolah daripada 7,778 buah sekolah atau 20
peratus akan beroperasi secara penggiliran.

Bagi sekolah rendah enrolmen kurang daripada 600 orang murid pula, KPM
telah menetapkan bahawa semua murid sekolah rendah harian dan sekolah rendah
swasta termasuk sekolah ekspatriat dan sekolah antarabangsa, hadir secara
bersemuka tanpa penggiliran. Selain itu, semua murid sekolah menengah termasuk
sekolah berasrama sepenuhnya, prauniversiti, IBDP serta kelas peperiksaan
antarabangsa yang setara menjalani PdPR untuk tempoh dua minggu mulai 21 Mac

2022 dan akan mula hadir secara bersemuka tanpa penggiliran bermula pada 4 April
