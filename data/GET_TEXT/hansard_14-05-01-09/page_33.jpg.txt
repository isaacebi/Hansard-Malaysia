DR. 14.3.2022 27

masa COVID-19-19 apabila kita linat PKP pertama, gaji dan kadar pengangguran 5.3
peratus dan hari ni dengan bangganya saya boleh umumkan kita sempat mencapai
4.2 peratus.

Dalam usaha menurunkan empat peratus ke bawah. Kami tidak mahu
majikan ambil kesempatan gaji minimum dan mengurangkan pekerja. Maka, kita
sedang memperhalus dan meneliti dan saya bagi jaminan kepada Dewan yang mulia
ini kita akan mengumumkan dalam masa terdekat. Terima kasih.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Janji ditepati. Keluarga rakyat Malaysia bukan di“capati”
macam itu.

Dato’ Haji Salim Sharif [Jempol]: Okey, satu, Tuan Yang di-Pertua.

Tuan Yang di-Pertua: Yang Berhormat Baling. Yang Berhormat
Setiawangsa ringkas.

Tuan Nik Nazmi bin Nik Ahmad [Setiawangsa]: Terima kasih Yang
Berhormat. Saya ingin bertanya kepada Yang Berhormat Menteri kita tahu bila gaji
meningkat, dia akan tingkatkan perbelanjaan pengguna dalam ekonomi. Kerajaan
akan tambah cukai, hasil cukai dan syarikat dapat tambah jualan.

Akan tetapi selain daripada gaji minimum, ini merupakan isu gaji lantai yang
wajib tetapi juga soal bagaimana mekanisme lain untuk menggalakkan peningkatan
gaji bagi syarikat-syarikat di seluruh Malaysia. Oleh sebab, masalah gaji rendah ini
satu masalah yang lama dan bukan hanya RM1,500. Kalau di Kuala Lumpur ini,
RM2,700 pun tidak cukup lagi hendak hidup. Itu kajian Bank Negara 2016.

Tuan Yang di-Pertua: Terima kasih.

Datuk Seri M. Saravanan: Tuan Yang di-Pertua, saya setuju dengan apa
yang diutarakan oleh Yang Berhormat Setiawangsa. Kita lihat kalau kena bandar-
bandar besar memang RM1,500 pun tidak cukup, even RM2,000 pun tidak cukup,
kita setuju. Akan tetapi, kita tidak boleh menambahkan gaji minima secara drastik.
Maka, kita buat daripada RM1,200 walaupun cadangan daripada Majlis Perundingan
Gaji Negara tidak sehingga RM1,500, tetapi Jemaah Menteri berpendapat RM1,500
ini memang rasional.

Maklumat yang sama kita lihat dalam keadaan COVID-19, dari segi
kekurangan pekerja dan tenaga-tenaga kerja semua sektor dari segi pengeluaran
kurang 25 peratus. Maka, kita akan dan sedang berusaha untuk menambahkan
produktiviti negara dan meningkatkan perniagaan-perniagaan sedia ada dengan
memberi sokongan dari segi sumber manusia dan sebagainya, maka kita akan
menambahkan kedudukan ekonomi negara kita. Terima kasih

Tuan Yang di-Pertua: Terima kasih. Seterusnya... [Disampuk]
