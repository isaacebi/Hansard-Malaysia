DR. 14.3.2022 134

diberikan sebanyak RM300 sebulan. Setakat 4 Mac 2022, seramai 127 orang pencari
kerja telah diluluskan permohonannya bagi program perluasan elaun mencari
pekerjaan bagi kategori bukan pencarum.

Sekiranya, pencari kerja kembali bekerja atau mendapat pekerjaan melalui
MYFutureJobs jumlah insentif sebanyak RM400 akan turut diberikan. Di bawah
Insentif Jamin Kerja Keluarga Malaysia juga kerajaan menerusi Pembangunan
Sumber Manusia Berhad dipertanggungjawabkan untuk melaksanakan program
peningkatan kemahiran dan latihan semula dengan peruntukan sebanyak RM200
juta merupakan sasaran 36 ribu orang pelatih.

Selain itu, kerajaan melalui Pembangunan Sumber Manusia Berhad turut
melaksanakan aktiviti latihan pembangunan serta latihan peningkatan kemahiran
dan latihan kemahiran semula melalui levi Kumpulan Wang Pembangunan Sumber
Manusia Berhad. Bagi tempoh Januari 2021 sehingga 4 Mac 2022 sebanyak
RM651,812- tempat latihan telah diluluskan meliputi 15 sektor daripada 35 bidang
kemahiran.

Penubuhan HRD Corp Placement Centre sejak April 2021 yang berperanan
sebagai platform untuk memadankan pekerjaan dengan peluang pekerjaan yang
tersedia oleh majikan. Sehingga 4 Mac peluang pekerjaan yang tersedia oleh
majikan sebanyak 38,673 peluang pekerjaan tersedia ada melalui platform ini di
mana lebih 4,000 orang pekerja telah berjaya mendapat pekerjaan. Daripada jumlah
tersebut sebanyak 60 peratus iaitu 2,400 orang pekerja adalah daripada golongan
belia dan graduan yang sebahagian besarnya memperoleh gaji sebanyak RM2,000
dan ke atas.

Kerajaan juga telah melancarkan Inisiatif Penjana HRDF dengan
memperkenalkan lima skim yang terdiri daripada Place and Train, B40
Pembangunan, SME development, Industry Revolution 4.0 dan Gerak Insan
Gemilang (GIG). Skim ini diwujudkan dengan tujuan membantu rakyat termasuk
golongan belia dan graduan dalam mendapat pekerjaan-pekerjaan sendiri dan
menambah serta meningkatkan kemahiran mereka. Setakat 4 Mac 2022 sebanyak
85,527 orang pelatih telah mengikut skim-skim yang melibatkan penempatan
pekerjaan dan pekerjaan sendiri.

Kerajaan menerusi Jabatan Pembangunan Kemahiran telah mentauliahkan
seramai 1,238 - penyedia latihan yang menawarkan 4,667 program latihan
kemahiran melalui sistem latihan program bertauliah dengan kapasiti pelatih seramai
223,014 orang dalam satu-satu masa. Setakat 31 Januari 2022 sebanyak 1,759,762
Sijil, Diploma dan Diploma Lanjutan Kemahiran Malaysia telah dianugerahkan

kepada pelatih yang berjaya menamatkan latihan mereka.
