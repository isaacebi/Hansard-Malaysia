DR. 14.3.2022 58

perdagangan dan sebagainya akibat daripada unilateral sanction yang telah
dilakukan, oleh setakat yang sangat ingat lebih kurang 48 negara yakni kesemua
anggota EU dan beberapa negara yang lain termasuk Amerika Syarikat dan ada satu
negara ASEAN yang juga menggunakan sanction. Ini sebahagiannya telah
disebutkan oleh Yang Berhormat Timbalan Menteri MITI yang menggulung
perbahasan bagi pihak MITI sebelum saya bangun tadi.

Kedua, dari segi kesan-kesan geopolitik. Ini memang sedang kami kaji
kesannya, apa lagi apabila ada negara ASEAN yang terlibat mengenakan sanction.
Jadi yang kita bimbang ialah kalau berlaku sesuatu terhadap perdagangan di rantau
ini dan juga kita— saya setuju dengan Yang Berhormat, kita bimbang kalau ia ada
kesan lain kepada geopolitik di ASEAN juga, kalaupun tidak bagi negara-negara
ASEAN secara individu, kita bimbang dia ada kesan kepada ASEAN ataupun Asia
Tenggara secara wilayah.

Kami memantau perkara ini saya ucapkan terima kasih atas ingatan Yang
Berhormat itu.

Timbalan Yang di-Pertua [Dato’ Mohd Rashid Hasnon]: Terima kasih.

Menteri Luar Negeri [Dato' Saifuddin Abdullah]: Jadi Tuan Yang di-Pertua
itu sahaja...

Timbalan Yang di-Pertua [Dato' Mohd Rashid Hasnon]: Itu saja Yang
Berhormat, sudah habis sudah.

Menteri Luar Negeri [Dato' Saifuddin Abdullah]: ...yang saya hendak
sampaikan. Sekali lagi saya ucapkan banyak-banyak terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri Luar Negeri. Seterusnya, kementerian yang ketiga saya
ingin menjemput Menteri Kewangan untuk memberi jawapan-jawapan. Saya beri

tempoh masa 40 minit.

12.42 tgh.

Datuk Seri Utama Tengku Zafrul Tengku Abdul Aziz [Menteri
Kewangan]: Okey terima kasih. Bismillahi Rahmani Rahim. Assalamualaikum
warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Waalaikumsalam.

Datuk Seri Utama Tengku Zafrul Tengku Abdul Aziz [Menteri
Kewangan]: Salam sejahtera Tuan Yang di-Pertua. Saya ingin merakamkan
ucapan terima kasih kepada semua Ahli Yang Berhormat yang telah mengambil
bahagian dalam perbahasan Usul Menjunjung Kasi ke atas Titah Kebawah Duli Yang
Maha Mulia Seri Paduka Baginda Yang di-Pertuan Al Sultan Abdullah Ri’ayatuddin
Al-Mustafa Billah Shah Ibni Almarhum Sultan Haji Anmad Shah Al-Musta’in Billah
