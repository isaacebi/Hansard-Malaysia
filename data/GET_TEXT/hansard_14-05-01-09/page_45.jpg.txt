DR. 14.3.2022 39

Datuk Lim Ban Hong: Terima kasih Tuan Yang di-Pertua dan juga terima
kasih kepada Yang Berhormat Pontian berkenaan dengan guna tenaga kerja,
kebimbangan yang beliau bangkitkan apabila kita mengalami pandemik COVID-19,
masalah kekurangan pekerja.

Untuk makluman Tuan Yang di-Pertua, MITI sentiasa menyeru pihak industri
untuk memainkan peranan yang lebih proaktif dalam meningkatkan usaha menggaji
pekerja tempatan serta mempergiatkan usaha automasi dan mekanisasi dalam
operasi. Inisiatif tersebut adalah selaras juga dengan hasrat kerajaan untuk
mengurangkan kebergantungan pekerja asing dan memberi keutamaan penggajian
kepada rakyat tempatan.

MITI telah mengambil langkah-langkah berikut dalam membantu pihak
industri menangani cabaran guna tenaga seperti berikut. Pertama, mempergiatkan
usaha mempromosi program dan inisiatif bagi menggalakkan automasi dan
mekanisasi seterusnya mengurangkan kebergantungan pekerja asing dalam sektor
pembuatan termasuk pemberian insentif dan pinjaman seperti berikut:

(i) skim pinjaman mudah bagi automasi dan modenisasi

(SFSAM) yang diperuntukkan di bawah MIDF, sebuah
agensi di bawah MITI;

(ii) elaun modal automasi yang terletak di bawah bidang kuasa

MIDA;
(iii) dana strategik pelaburan domestik, juga terletak di bawah
MIDA; dan

(iv) dana impak tinggi, juga di bawah MIDA.

Selain itu, MITI juga menggalakkan transformasi industri melalui Dasar
Industri Forward seperti yang saya sebutkan tadi supaya lebih sistematik, pintar dan
berdaya saing termasuk penggunaan teknologi Industri 4.0 bagi meningkatkan
produktiviti dan mengurangkan kebergantungan kepada tenaga kerja berkemahiran
rendah. Selain itu, kita juga memperkenalkan program sijil Industry Professional
Certificate (IPC) oleh Marii untuk tujuan penggantian pekerja asing dengan pekerja
tempatan.

Satu lagi usaha ialah menjalankan program lean management di bawah MPC
untuk mengurangkan kebergantungan kepada tenaga kerja dan menggalakkan
peralihan kepada operasi yang lebih efisien. Selain itu, kita juga telah mengadakan
sesi libat urus dan taklimat berkaitan penggajian tenaga kerja asing bersama industri
termasuk Federation of Malaysian Manufacturers (FMM), Malaysian Employers
Federation (MEF), Malaysian Rubber Glove Manufacturers Association (MARGMA)
dan MSC bagi memaklumkan dasar-dasar dan prosedur penggajian guna tenaga

asing bagi sektor pembuatan.
