DR. 14.3.2022 75

tetapi sekarang ini tidak lagi membenarkan program pengeluaran ini. Singapura pula
langsung tidak membenarkan sebarang pengeluaran dana persaraan atas tujuan
COVID-19.

Balik kepada Malaysia, secara keseluruhan, di bawah_ ketiga-tiga
pengeluaran ini seperti Yang Berhormat maklum, KWSP telah mempunyai akses
kepada dana persaraan mereka sampai RM71,000 telah keluar untuk setiap
seorang, up to RM71,000. Pengeluaran khas ini telah memanfaatkan lebih 70.3 juta
ahli atau 58 peratus daripada semua ahli dengan amaun pengeluarannya berjumlah
RM101 bilion.

Walaupun inisiatif ini) sememangnya telah meringankan beban ahli yang
memerlukan Yang Berhormat Jempol, tetapi namun pengeluaran khas ini telah
mengakibatkan pengurangan simpanan persaraan yang ketara susulan pengeluaran
berjumlah RM101 bilion seramai 6.1 juta ahli ataupun 48 peratus daripada ahli di
bawah umur 55 tahun hanya mempunyai baki simpanan kurang daripada RM10,000.

Seterusnya sebenarnya sebelum ini saya tidak pernah sebut tetapi tanpa
pengeluaran-pengeluaran tersebut kadar dividen bagi simpanan konvensional yang
diumumkan oleh KWSP bagi tahun 2021 sepatutnya boleh mencecah sehingga 6.7
peratus berbanding dengan 6.1 peratus yang diumumkan baru-baru ini. Ini bermakna
RM5.4 bilion daripada segi dividen tambahan boleh diagihkan kepada semua ahli
KWSP jika pengeluaran sebelum ini tidak dibuat.

Kehilangan RM5.4 bilion daripada dividen ini telah menyebabkan lebih
kurang 5.3 juta ahli yang tidak pernah mengeluarkan wang simpanan mereka melalui
mana-mana skim pengeluaran sebelum ini terpaksa menerima pulangan yang lebih
rendah ke atas simpanan mereka. Saya ingin bertanya kepada Yang Berhormat
sekalian yang juga mewakili pencarum yang tidak perlu mengeluarkan simpanan
mereka adakah ini adil?

Kedua, sekiranya dibenarkan pengeluaran RM10,000 secara one-off
bilangan ahli yang layak membuat pengeluaran adalah dijangka seramai 6.3 juta
orang ahli. Ini berkemungkinan melibatkan pengeluaran tambahan berjumlah
sekurang-kurangnya RM63 bilion. Sekiranya pengeluaran tambahan dibenarkan,
KWSP perlu melaksanakan pengimbangan portfolio dan impaknya mungkin lebih
daripada nilai pengeluaran berjumlah RM63 bilion.

Jadi kalau kita hendak sediakan nilai pengeluaran berjumlah RM63 bilion,
KWSP perlu menjual lebih banyak aset pelaburan luar negara dalam keadaan
pasaran yang tidak menentu seperti yang difahami Tuan Yang di-Pertua dengan
krisis Rusia, Ukraine dan sebagainya dan juga memberhentikan pelaburan dalam
negara untuk tempoh jangka pendek dan sederhana. Langkah ini akan terus

memberi impak negatif kepada pasaran saham dan juga bon tempatan.
