DR. 14.3.2022 29

(i) melaksanakan mesyuarat JPKKOA enam kali setahun.
Mesyuarat JPKKOA sekurang-kurangnya enam kali setahun
dan minit mesyuarat perlu dikemukakan kepada Bahagian
Pembangunan Modal Insan dan Kebajikan;

(ii) menganjurkan aktiviti atau program JPPKOA sekurang-

kurangnya lima kali setahun;

(iii) pelaporan aktiviti bersama gambar perlu dilakukan oleh

masyarakat JPPKOA sebagai dokumen pembuktian;

(iv) mengisi kekosongan JPPKOA  sekurang-kurangnya 30

peratus wanita dan 20 peratus belia.
01120

Penglibatan golongan wanita dan belia di peringkat ketua biro adalah
digalakkan dan ia akan memudahkan pelaksanaan program dan menarik minat
golongan tersebut menyertai pelbagai program. Menyedia dan mengemas kini buku
profil kampung bagi setiap penggal. Penyediaan modul pendaftaran kampung sistem
iDamak melalui pejabat JAKOA daerah. Seterusnya menyediakan pelan tindakan
kampung setiap penggal. Seterusnya mengikut kursus kepimpinan sekurang-
kurangnya sekali setiap penggal. Sekian, Tuan Yang di-Pertua.

Tuan Yang di-Pertua: Terima kasih. Yang Berhormat?

Dato’ Ramli bin Dato’ Mohd Nor [Cameron Highlands]: Apakah
perancangan bagi jangka panjang dan jangka pendek JPKKOA ini?

Tuan Yang di-Pertua: Silakan.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Terima kasih Yang Berhormat Cameron Highlands yang menanyakan soalan
tambahan. Bagi memperkasakan JPKKOA atau JAKOA, JAKOA sentiasa memberi
latihan kepada JPKKOA supaya mereka sentiasa boleh membuat rancangan dari
segi jangka masa panjang ataupun jangka masa pendek.

Bagi tujuan untuk masa akan datang, kita juga merancang antara bentuk
latihan adalah melalui Program Komoditi Desa yang mana Kementerian
Pembangunan Luar Bandar meletakkan pemantapan dari segi pentadbiran peringkat
kampung itu sendiri dan kita kategorikan sebagai program melatih penggerak biro-
biro di peringkat JPKKOA ini dan kita latih di INFRA, di mana KPLB melaksanakan
kursus-kursus seperti Kursus Kepimpinan MYDESA JPKKOA, Program Kampungku
Bersih. Kemudian Program Kepimpinan Kampung Peringkat Kebangsaan iaitu kita
lakukan di negeri Selangor. Tarikh-tarikh perancangan telah kita rancangkan untuk
masa depan. Terima kasih kepada Yang Berhormat Cameron Highlands dan terima

kasih kepada Tuan Yang di-Pertua.
