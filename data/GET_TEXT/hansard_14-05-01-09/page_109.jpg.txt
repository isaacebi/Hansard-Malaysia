DR. 14.3.2022 103

Kedua, sebab sekolah akan dibuka sesi baru pada 21 Mac -— ini yang
disebutkan oleh Yang Berhormat Menteri Kanan tadi, apakah ada satu galakan
daripada pihak KPM sendiri supaya ibu bapa mewajibkan atau membolehkan anak-
anak mereka lakukan ujian dahulu sebelum ataupun lakukan ujian pada 20 hari bulan
sebelum anak-anak kembali ke sekolah pada 21 Mac supaya anak-anak kita selamat
di sekolah untuk memudahkan pembelajaran dan sebagainya? Apakah pandangan
Yang Berhormat Menteri berkenaan dengan cadangan ini?

Datuk Dr. Mohd Radzi bin Md. Jidin: Terima kasih. Berkaitan tentang ujian
tadi dalam kalangan guru dan murid. Pertama sekali untuk guru, kita memang
sentiasa galakkan untuk guru sentiasa adakan ujian kendiri. Kita memang galakkan
guru sentiasa mengadakan ujian kendiri kerana mereka sentiasa berada dengan
murid-murid di sekolah. Untuk murid-murid juga, sebelum ini pun memang kita
sentiasa galakkan supaya mereka melaksanakannya.

Sebab itu dengan pelaksanaan 10 peratus ini, sekurang-kurangnya kita telah
mula menggalakkan keluarga-keluarga ini melihat betapa pentingnya untuk mereka
turut melaksanakan ujian kendiri ini walaupun bukan pada minggu di mana anak
mereka dipilin dalam sampel tersebut. Jadi, kita telah mulakan tahun lepas dan kita
linhat bahawa penerimaan berkaitan dengan test ini adalah berlangsung dengan baik
dan kita ingin terus galakkan supaya semua pihak ibu bapa, guru dan murid-murid
melaksanakannya sebagaimana yang disarankan oleh pihak Kementerian
Kesihatan.

Puan Teo Nie Ching [Kulai]: Yang Berhormat Menteri. Saya hanya hendak
sokonglah apa yang disebut oleh Yang Berhormat Rasah tadi. Saya rasa galakan
untuk buat lebih daripada 10 peratus untuk murid-murid itu bagus. Saya sokong juga.
Tetapi saya rasa lebih bagus kalau KPM boleh wajibkan 10 peratus punya guru juga
laksanakan ujian dan bekalkan test kit itu kepada guru-guru kami. Ini kerana sebagai
ibu bapa, mereka akan rasa lebih more convinced dan berasa bahawa ia lebih
selamat untuk mereka hantar anak-anak mereka untuk pergi ke sekolah. Jadi, saya
rasa test kit itu bukan sahaja kita bekal untuk murid-murid tetapi juga masukkan guru-
guru dalam kalangan ini juga. Terima kasih.

Datuk Dr. Mohd Radzi bin Md. Jidin: Terima kasih atas pandangan Yang
Berhormat Kulai. Ini antara perkara-perkara yang kita telah lihat dan ada beberapa
kekangan yang menyebabkan kita tidak dapat melaksanakannya dan kita
menggalakkan guru untuk melaksanakannya. Namun begitu, terima kasih atas
pandangan yang diberikan.

Seterusnya saya beralih ke topik yang seterusnya. Ini yang ramai yang tanya,
ramai yang bercakap tentang ini iaitu berkaitan dengan pandangan masyarakat dan

khususnya Ahli Yang Berhormat Pasir Mas, tentang isu beg berat murid. Jadi
