DR. 14.3.2022 95

Puan Kasthuriraani a/p Patto [Batu Kawan]: Kawasan Batu Kawan sudah
menjadi industrial area so there is increase in traffic volume. So harap Putrajaya
boleh lepaskan peruntukan untuk JKR kawasan daerah untuk mereka mulakan kerja.

Dato’ Sri Haji Fadillah bin Yusof: Saya ambil maklum, terima kasih.

Puan Kasthuriraani a/p Patto [Batu Kawan]: Terima kasih.

Datuk Seri Panglima Wilfred Madius Tangau [Tuaran]: Yang Berhormat...

Dato’ Sri Haji Fadillah bin Yusof: Diharap...

Datuk Seri Panglima Wilfred Madius Tangau [Tuaran]: Yang Berhormat,
ada sedikit soalan tentang Pan Borneo.

Dato’ Sri Haji Fadillah bin Yusof: Sudah lepas Yang Berhormat.

Datuk Seri Panglima Wilfred Madius Tangau [Tuaran]: Tanya pendek
sahaja.

Dato’ Sri Haji Fadillah bin Yusof: Pendek sahaja, terpaksa tutup sebab
saya sudah jawab dengan panjang lebar tadi berhubung dengan Pan Borneo.

Datuk Seri Panglima Wilfred Madius Tangau [Tuaran]: Akan tetapi ada ini
dengan Pan Borneo. Ini fakta pendek sahaja, pendek sahaja. Terima kasih Yang
Berhormat.

Saya cuma ingin bertanya tentang pampasan tanah-tanah yang terkena Pan
Borneo, jajaran dari Tuaran ke Kota Belud. Semua maklumat telah pun dihantar dan
sebagainya dan pemilik-pemilik tanah ini sekarang menunggu. Itu sahaja kita mahu
bertanya. Apakah statusnya dan bila akan diselesaikan untuk dibayar? Terima kasih.

Dato’ Sri Haji Fadillah bin Yusof: Semua proses pampasan dan
sebagainya diuruskan di peringkat kerajaan negeri di bawah bidang kuasa pejabat
tanah. Saya kira peruntukan semua sudah ada. Mungkin nanti saya akan semak
setakat mana pampasan yang telah dijelaskan. Ada juga kes-kes di mana pampasan
sudah pun dibayar tetapi mereka masih enggan keluar dari tanah yang telah dibayar
pampasan. Ini banyak isu berhubung kait dengan pelaksanaan dan juga
penguatkuasaan. Saya akan semak dengan kerajaan negeri.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri.

Datuk Seri Panglima Wilfred Madius Tangau [Tuaran]: Terima kasih,
terima kasih.

Dato’ Sri Haji Fadillah bin Yusof: Sama-sama. Diharapkan penerangan ini
sedikit sebanyak memberikan pemahaman kepada Dewan yang mulia ini dan Ahli-
ahli Yang Berhormat sekalian di dalam membuat pertimbangan dan permohonan
sesebuah projek. Berdasarkan penerangan dan angka-angka ini, KKR berharap
segala yang dirancang dan telah digariskan untuk tahun 2022 dapat dilaksanakan

dengan sebaik mungkin dan mengikut jadual yang telah ditetapkan.
