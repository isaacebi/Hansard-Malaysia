DR. 14.3.2022 54

Berhormat Marang sebagai utusan khas Yang Berhormat Perdana Menteri ke Timur
Tengah juga telah diminta sekiranya sempat untuk juga melihat isu Afghanistan.
#1230

Beliau telah bertemu dengan beberapa orang pegawai Kerajaan Afghanistan
sekarang yang ketika beliau melawat, kalau saya tidak silap di Doha, Qatar. Pada
waktu yang sama, Penasihat kepada Menteri Luar - Yang Berbahagia Dato' Haji Md
Anizam Ab Rahman telah mengadakan lawatan kerja ke Kabul daripada 19 Februari
hingga 3 Mac yang lalu. Ini ialah lawatan untuk mengukuhkan perhubungan antara
rakyat kepada rakyat dan antara NGO ke NGO. Beliau telah mengadakan pertemuan
dengan beberapa orang pemimpin Afghanistan dalam Kerajaan Afghanistan
sekarang dan juga yang terdahulu dan pemegang taruh yang lain.

Pada masa yang sama, Misi Bantuan Kemanusiaan Malaysia untuk rakyat
Afghanistan telah berjaya dilaksanakan pada 22 dan 23 Februari. Kita cuma menjadi
pemudah cara. Bantuan itu disampaikan daripada NGO kepada NGO.
Global Peace Mission Malaysia dan BLIA, kumpulan sahabat-sahabat Buddhist
yang mengusahakan bantuan itu. Sebuah kapal terbang di charter, sumbangan pihak
perniagaan. Jadi, kita cuma fasilitate bantuan yang bernilai lebih RM1 juta dalam
bentuk pakaian musim sejuk, susu kanak-kanak dan barangan keperluan asas
kepada rakyat Afghanistan yang memerlukan. Jadi, itu keadaan di Afghanistan pada
masa ini, kecuali kalau ada perkembangan-perkembangan yang baharu, yang saya
jangka mungkin muncul selepas Mesyuarat Menteri Luar OIC di Islamabad pada 22
dan 23 Mac ini.

Tuan Yang di-Pertua, demikian jawapan saya kepada persoalan-persoalan
yang timbul. Sebahagiannya adalah ulangan pada beberapa penerangan yang telah
kami keluarkan dalam bentuk kenyataan-kenyataan media sebelum ini. Sekali lagi,
saya mengucapkan berbanyak-banyak terima kasih...

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri. Sebelum habis, saya ingin bertanya tentang Sulu tadi. Isu Sulu
tadi.

Dato’ Sri Saifuddin Abdullah: [Ketawa] Alright.

Puan Isnaraissah Munirah binti Majilis @ Fakharudy [Kota Belud]: Kita
memang berpendirian untuk tidak iktiraf sebarang tuntutan ini ya. Cuma saya ingin
bertanya, mahu mendapatkan confirmation. Adakah benar bahawa ada pembayaran
dibuat sebelum tahun up to 2013 ya? On what basis that the payment was made?

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Belud.

Dato’ Sri Saifuddin Abdullah: Saya hanya boleh mengesahkan yang

pembayaran itu dibuat sehingga tahun 2013. Akan tetapi saya minta maaf, saya tidak
