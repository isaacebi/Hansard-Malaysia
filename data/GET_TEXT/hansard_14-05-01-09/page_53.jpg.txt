DR. 14.3.2022 47

Timbalan Yang di-Pertua [Dato’ Mohd Rashid Hasnon]: Okey, dua minit.
Sila rumuskan dan yang lain jawab berrtulis.

Datuk Lim Ban Hong: ...Yang telah dipengerusikan secara bersama oleh
Yang Berhormat Menteri Kanan Perdagangan Antarabangsa dan Industri dan
Setiausaha Perdagangan Amerika Syarikat pada 18 November 2021 dengan 13
orang wakil syarikat multinasional dalam rantaian bekalan global semikonduktor
yang mempunyai operasi di Malaysia.

Susulan sesi meja bulat tersebut kedua-dua pihak bersetuju untuk merangka
satu memorandum kerjasama di antara kedua-dua negara. Kerjasama ini akan
menyumbang kepada usaha MITI dalam merangka pelan tindakan pengukuhan
rantaian produk-produk strategik dalam negara. Ini akan turut merangkumi pelbagai
usaha bagi menangani risiko bencana alam atau krisis kesihatan pada masa
hadapan yang boleh menjejaskan aktiviti pengeluaran produk-produk strategik
daripada memenuhi permintaan pasaran tempatan dan antarabangsa.

Tuan Yang di-Pertua, insentif-insentif bagi sektor terpilih seperti logistik dan
perhotelan juga mengutamakan syarikat-syarikat pelabur tempatan dengan
mengenakan syarat pemilikan ekuiti Malaysia secara majoriti.

#1210

Sektor-sektor ini dipilih untuk menggalakkan syarikat tempatan meningkatkan
kapasiti dan kecekapan operasi serta bersaing secara agresif di peringkat global
mahupun serantau.

Tuan Yang di-Pertua, untuk soalan yang dibangkitkan oleh Yang Berhormat
Machang, Yang Berhormat Lubok Antu dan juga Yang Berhormat Muar,
memandangkan masa telah tamat Yang Berhormat Tuan Yang di-Pertua, saya
mohon untuk menjawab secara bertulis.

Timbalan Yang di-Pertua [Dato’ Mohd Rashid Hasnon]: Bertulis.

Datuk Lim Ban Hong: Akhir kata saya ingin menyatakan MITI komited untuk
terus berganding bahu dengan semua pihak dalam memastikan ekonomi negara
kekal cergas khususnya semasa fasa peralihan endemik dan pembukaan sempadan
negara. Saya yakin dengan sokongan dan komitmen Yang Berhormat untuk memacu
pertumbuhan ekonomi negara akan meningkatkan lagi kesejahteraan Keluarga
Malaysia secara inklusif, seimbang dan menyeluruh. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Bila dinyatakan jawapan bertulis, dalam tempoh
lima hari bekerja. Seterusnya saya ingin menjemput Yang Berhormat Menteri Luar
Negeri untuk memberi jawapan. Tempoh masa 30 minit. Silakan Yang Berhormat

Menteri.
