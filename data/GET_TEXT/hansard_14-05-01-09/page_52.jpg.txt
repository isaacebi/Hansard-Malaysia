DR. 14.3.2022 46

Tuan Yang di-Pertua, secara umumnya kerajaan telah menyediakan pelbagai
insentif kepada pihak industri termasuk sektor E&E bagi merancak pemulihan
ekonomi pasca COVID-19, antaranya termasuk:

(i) kadar cukai kosong peratus selama 10 tahun bagi pelaburan

baharu dalam sektor pembuatan dengan pelaburan modal
antara RM300 juta hingga RM500 juta;

(ii) kadar cukai kosong peratus selama 15 tahun bagi pelaburan
baharu dalam sektor pembuatan dengan pelaburan modal
melebihi RM500 juta;

(iii) 100 peratus elaun cukai pelaburan selama lima tahun bagi
syarikat sedia ada di Malaysia untuk memindahkan fasiliti di
luar negara ke Malaysia dengan pelaburan modal melebihi
RM300 juta; dan

(iv) Elaun Pelaburan Semula (EPS) tambahan disediakan
kepada syarikat sedia ada di Malaysia yang membuat
pelaburan semula bagi tujuan pembesaran, pemodenan,
automasi atau kepelbagaian dalam aktiviti perkilangan dan
pertanian terpilih untuk tiga tahun bagi taksiran 2020 hingga
tahun taksiran 2022 di bawah PENJANA dan dilanjutkan
untuk tempoh dua tahun menerusi Belanjawan 2022 bagi
tahun taksiran 2023 hingga tahun taksiran 2024.

Selain itu, kerajaan juga menyediakan geran padanan di bawah dana strategik
pelaburan domestik bagi membantu syarikat semikonduktor tempatan beralih kepada
industri berteknologi tinggi. Dana ini akan memanfaatkan peluang penyumberan luar
yang dicipta oleh syarikat multinasional yang beroperasi di Malaysia,
memperhebatkan pemerolehan teknologi oleh syarikat milik Malaysia dan
membolehkan syarikat milik negara memperoleh piawaian atau _pensijilan
antarabangsa dalam industri strategik.

Inisiatif-inisiatif ini turut disokong dengan pelbagai dasar negara melalui
pelaksanaan Aspirasi Pelaburan Nasional (NIA) dan program-program berteraskan
pengukuhan ekosistem industri E&E bagi mencapai rantaian nilai yang lebih tinggi di
bawah Rancangan Malaysia Kedua Belas.

Tuan Yang di-Pertua, usaha-usaha ini bertujuan untuk meningkatkan
pelaburan dalam keseluruhan rantaian nilai semikonduktor melalui penggalakan
penyelidikan, pembangunan, pengkomersialan dan inovasi serta menyediakan
tenaga kerja berkemahiran tinggi.

Untuk makluman Ahli-ahli Yang Berhormat, satu Sesi Meja Bulat yang- Tuan

Yang di-Pertua, saya mohon sedikit masa lagi.
