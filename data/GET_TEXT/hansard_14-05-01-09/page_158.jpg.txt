DR. 14.3.2022 152

Saya gembira kerana ramai pesawah di negara kita yang subscribe kepada
konsep SMART SBB bagi penanaman padi di beberapa buah negeri termasuk yang
terkini melalui MADA dan juga persefahaman MoU antara syarikat peneraju dengan
pesawah juga telah dibuat di Kelantan melalui KADA. Jadi, Program SMART SBB ini
akan mengurangkan beban pesawah untuk mengeluarkan kos penanaman apatah
lagi ketika kos penanaman ketika ini meningkat sedemikian rupa dan konsep
penanaman melalui SMART SBB akan ditanggung oleh syarikat-syarikat peneraju.

Jadi, pelbagai dasar dibuat oleh kementerian adalah untuk memastikan
bahawa negara terus mengeluarkan beras secukupnya bagi population rakyat
negara ini tanpa bergantung kepada import daripada negara luar. Jadi, pelbagai dana
dalam bentuk subsidi, program dan dasar baharu yang dibuat oleh kementerian
adalah untuk menangani masalah pesawah di negara kita. Jadi, pendeknya saya
katakan bahawa pesawah di negara kita diambil perhatian sepenuhnya oleh
kerajaan.

Tuan Cha Kee Chin [Rasah]: Yang Berhormat Menteri. Tuan Yang di-
Pertua, tadi merujuk kepada jawapan daripada Yang Berhormat Menteri yang
berkenaan dengan harga ayam dan telur.

Yang Berhormat Menteri ada menyebut suatu yang saya rasa amat
diperlukan. Lebih setengah bilion subsidi diberikan. Saya difahamkan lebih RM300
juta untuk ayam dan lebih RM200 juta untuk telur. Satu, untuk memastikan harganya
dan dua, untuk memastikan bekalan. Oleh sebab sebelum ini beberapa minggu lepas
berlaku kekurangan bekalan telur di pasaran. Saya harap ia tidak berlaku lagi. Yang
Berhormat Menteri kata empat bulan subsidi lebih setengah bilion. Maknanya boleh
tidak kita anggap bahawa untuk bulan Ramadan yang bakal menjelang dalam masa
tiga minggu lagi sehingga raya tidak berlaku masalah kekurangan ayam dan juga
telur di pasaran dan juga harganya stabil?

Soalan seterusnya, selepas empat bulan apa yang kerajaan akan lakukan?
Apakah akan terus memberikan setengah bilion lagi untuk empat bulan yang
seterusnya? Terima kasih Yang Berhormat Menteri.

Datuk Seri Dr. Ronald Kiandee: Yang itu akan ditentukan oleh kerajaan
melalui Kementerian Kewangan Malaysia. Ini kerana kesan untuk melanjutkan
intervensi sementara bagi ayam dengan telur, itulah empat bulan, lebih kurang
setengah bilion Ringgit.

Ya, kita memastikan bahawa harga ayam dapat dibeli oleh rakyat Malaysia
pada harga yang berpatutan. Kalau tiada langkah intervensi diambil kerajaan harga
sekilo ayam di projek lebih Kurang RM9.80-RM10 untuk satu kilo. Oleh sebab itu
apabila langkah intervensi subsidi yang dibuat oleh kerajaan, kita meletakkan harga

ayam sekilo di pasaran bagi pasaran tempatan adalah sebanyak RM8.90. Jadi, kos
