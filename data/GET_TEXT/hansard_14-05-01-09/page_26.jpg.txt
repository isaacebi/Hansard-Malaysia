DR. 14.3.2022 20

atau 76 peratus daripada jumlah usahawan tersebut merupakan usahawan wanita
luar bandar dengan nilai geran sebanyak RM2.97 juta.

Bagi tahun 2022, dengan peruntukan sebanyak RM15.3 juta iaitu
peningkatan sebanyak RM4.3 juta dari tahun sebelumnya. KPLB dan juga agensi
telah merencanakan beberapa program secara menyeluruh bagi membantu
usahawan meningkatkan taraf hidup, ekonomi mereka.

Program-program tersebut termasuklah Program Rural Business Challenge
2.0 (RBC 2.0), Program Usahawan Bergerak, Rural Business Outlet, Program
SPKLB dan juga Program Outreach Usahawan. Untuk makluman Yang Berhormat
juga, KPLB turut menyediakan Program Desa MallI@KPLB yang bertujuan untuk
membantu usahawan luar bandar memasarkan produk mereka secara dalam talian
melalui platform e-Dagang sedia ada dengan pantas dan mudah.

Program ini menjadi pendorong anjakan paradigma kepada usahawan luar
bandar untuk beralih daripada cara peniagaan tradisional (off-line) kepada
memasarkan produk mereka secara dalam talian (online). Melalui platform digital,
secara tidak langsung usaha ini dapat merakyatkan ekonomi digital di kalangan
usahawan luar bandar.

Sejak program ini diperkenalkan pada tahun 2017, jumlah jualan terkumpul
produk adalah berjumlah RM3.31 juta setakat 31 Disember 2021, dengan stock
keeping unit sebanyak 26,941 platform e-Dagang seperti Shopee, Lazada dan lain-
lain. Seramai 2,985 orang usahawan luar bandar telah di latin di bawah Program
Desa Mall@KPLB dan telah memasarkan produk secara dalam talian di platform e-
Dagang seperti disebutkan di atas. Daripada jumlah usahawan tersebut, seramai
2,404 atau bersamaan 80.5 peratus usahawan wanita luar bandar telah mendapat
manfaat daripada program tersebut. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat dipersilakan.

Tuan Nik Mohamad Abduh bin Nik Abdul Aziz [Bachok]: Terima kasih
Tuan Yang di-Pertua dan terima kasih Yang Berhormat Menteri atas jawapan yang
diberikan. Kita mengucapkan terima kasih atas usaha-usaha kementerian di dalam
memastikan usahawan wanita kita terus diberi bantuan dan perhatian yang lebih
khusus, terutama sekali berhadapan dengan kesukaran iklim perniagaan semasa.
Soalan saya, selain daripada peruntukan yang diberikan oleh kementerian, adakah
agensi-agensi lain di bawah KPLB seperti MARA, FELDA dan lain-lain mempunyai

peruntukan yang sama untuk di salurkan kepada usahawan wanita?
