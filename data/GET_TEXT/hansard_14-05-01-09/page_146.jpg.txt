DR. 14.3.2022 140

dengan tahap gaji juga. Jadi Yang Berhormat Menteri sudah jawab soalan lisan saya
tentang pengumuman gaji minimum baharu dan jawapan ialah akan diumumkan
kelak.
01740

Saya minta Yang Berhormat Menteri menjelaskan maksud kelak ini. Kita
tunggu satu tahun lagi kah atau enam bulan kah atau satu bulan lagi? Bila akan
kerajaan akan umumkan gaji minimum baharu yang lebih baik supaya itu akan
menggalakkan tenaga tempatan ambil kerja-kerja yang lebih rumit ini. Terima kasih.

Datuk Seri M. Saravanan: Terima kasih, Tuan Yang di-Pertua, maksud kelak
itu seperti mana saya umumkan di dalam Dewan yang mulia ini dalam masa terdekat.
Tiga minggu berturut-turut Jemaah Menteri sedang meneliti dan memperhalus cara-
cara penguatkuasaan gaji minimum.

Kita risau juga. Walaupun kita setuju, bukan saya sahaja seluruh Jemaah
Menteri setuju kenaikan gaji minimum. Itu kita tidak akan kompromi. Akan tetapi, kita
sebagai kerajaan prihatin kita perlu memperhalus. Dalam keadaan pengangguran
kita tidak mahu mana-mana pihak mengambil kesempatan menggunakan kenaikan
gaji minimum ini sebagai alasan untuk mengurangkan warga kerja dengan alasan
tidak mampu dan sebagainya maka Jemaah Menteri dan Kementerian Sumber
Manusia sedang meneliti apakah sektor-sektor yang kita boleh bagi kelonggaran.

Seperti mana Yang Berhormat sedia maklum, kali pertama kita menaikkan
gaji minimum pada tahun 2012, kita telah memberi kelonggaran kepada beberapa
sektor supaya melanjutkan masa. Ini akan berlaku dalam kadar yang segera. Kelak
itu dalam jangka masa pendek, dalam masa yang terdekat Yang Berhormat.

Tuan Charles Anthony Santiago [Klang]: Mohon penjelasan.

Tuan Sivarasa Rasiah [Sungai Buloh]: Isu Sime Darby boleh kita dapat
penjelasan?

Datuk Seri M. Saravanan: Tuan Yang di-Pertua, Yang Berhormat telah
membangkitkan isu produk-produk kita...

Tuan Charles Anthony Santiago [Klang]: Menteri sebelum pergi ke Sime
Darby, buruh paksa. Saya ada soal berkait dengan gaji minimum. Boleh saya tanya?

Sebelum jawab soalan berkait dengan buruh paksa, berkait dengan Sime
Darby, saya masih ada satu soalan berkait dengan gaji minimum. Pagi ini saya sudah
tanya tetapi oleh sebab saya tidak diberi peluang.

Terima kasih, Tuan Yang di-Pertua. Sebenarnya saya ingin mengucapkan
terima kasih kepada pihak kerajaan iaitu kementerian yang telah memberi satu
komitmen kepada rakyat mengatakan kerajaan akan mengumumkan RM1,500

sebagai gaji minimum.
