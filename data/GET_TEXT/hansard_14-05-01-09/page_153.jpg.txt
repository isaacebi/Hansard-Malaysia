DR. 14.3.2022 147

Jawatankuasa Induk PPSPA pada bulan Januari 2022, sejumlah RM20.84 juta
peruntukan telah diluluskan.

Manakala bagi pesawah dan pengusaha padi dalam dan luar jelapang padi
negara yang terjejas pengeluaran padi layak untuk memohon bantuan melalui
Tabung Bencana Tanaman Padi (TBTP). Di bawah TBTP, pesawah yang mengalami
kemusnahan tanaman akibat banjir bakal menerima bantuan secara tunai sehingga
RM1,800 per hektar dan terhad maksimum sehingga tiga hektar. Sehingga 10
Disember 2021, seramai 9,082 orang pesawah telah mendapat manfaat melalui
TBTP yang melibatkan bantuan berjumlah RM13.6 juta. Bagi tahun 2022 pula,
permohonan di peringkat negeri sedang diteliti dan anggaran permohonan adalah
sebanyak RM2 juta.

MAFI juga telah menyediakan ...

Dato’ Mahfuz bin Haji Omar [Pokok Sena]: Soalan.

Datuk Seri Dr. Ronald Kiandee: Saya habiskan. MAFI juga telah
menyediakan RM100 juta di bawah Dana Bangkit Semula Keluarga Agro untuk
membantu meringankan beban golongan sasar dan pengusaha-pengusaha sektor
agromakanan yang terjejas akibat bencana ini. Sebagai tambahan, kerajaan juga
telah meluluskan bantuan tambahan di bawah Bantuan Banjir Keluarga Malaysia
kepada pengusaha agromakanan yang terjejas banjir melalui suntikan dana
sebanyak RM20 juta untuk Tabung Bencana Tanaman Padi (TBTP). Bagi
pengusaha pertanian lain pula, sebanyak RM50 juta- tambahan telah disediakan di
bawah program pembangunan semula projek agromakanan (PPSPA). Ya.

Dato’ Mahfuz bin Haji Omar [Pokok Sena]: Baik. Terima kasih Tuan Yang
di-Pertua, terima kasih Yang Berhormat. Berkaitan dengan bantuan bencana tadi
untuk pesawah padi ya, saya telah dimaklumkan oleh petani-petani pesawah padi di
kawasan MADA, mereka telah beberapa kali berhadapan dengan bencana baniir,
padi tenggelam dan sebagainya, tetapi masih belum mendapat bantuan daripada
dana tersebut. Saya difahamkan peruntukan itu sudah pun ada sebanyak RM8 juta
kalau tidak silap saya untuk di kawasan MADA. Akan tetapi sampai sekarang sudah
makan masa berapa lama ya mereka tidak dapat lagi bantuan tersebut.
=1800

Datuk Seri Dr. Ronald Kiandee: Seperti yang saya katakan tadi bahawa
setakat ini untuk pesawah, peruntukan sebanyak RM13.6 juta telah disalurkan, telah
pun disampaikan untuk tahun 2021 termasuk kawasan pesawah-pesawah di
kawasan MADA dan untuk tahun ini peruntukan RM2 juta akan disalurkan. Sekarang
dalam proses penelitian oleh pihak kementerian.

Dato’ Mahfuz bin Haji Omar [Pokok Sena]: Di salur tetapi tidak sampai

kepada petani lagi.
