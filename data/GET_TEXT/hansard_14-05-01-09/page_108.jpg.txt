DR. 14.3.2022 102

= 1600

Jadi adakah ini telah pun dilaksanakan ataupun diberi terus. Jadi, mohon
Yang Berhormat Menteri untuk penjelasan selanjutnya?

Datuk Dr. Mohd Radzi bin Md. Jidin: Terima kasih Yang Berhormat Jempol,
saya jawab Yang Berhormat Jempol kemudian saya jawab Yang Berhormat Sungai
Buloh tadi ya. Berkaitan dengan peranti tadi, untuk di Tabung Cerdik yang kita
laksanakan itu, kita laksanakan, ia sebagai pinjaman — untuk tujuan rekod. Maknanya
kita bagi, and then kita dapat tahu dari tahun ke tahun, adakah murid ini masih ada
peranti yang digunakan dan sebagainya untuk tujuan pemantauan.

Akan tetapi untuk sumbangan-sumbangan lain tadi, ia terpulang kepada
penyumbang, apakah pendekatan yang mereka pilih. Katakan mereka kata mereka
hendak berikan peranti ini kepada murid, maka kita akan bantu pilih murid yang mana
akan menerimanya. Kalau mereka kata kalau boleh dilaksanakan sebagai pinjaman
bagi membolehkan murid dipantau, maka itulah pendekatan yang kita akan gunakan.
Jadi, untuk yang kita terima sumbangan daripada pelbagai pihak tadi, kita bincang
dengan penyumbang bagaimana. Namun, untuk tujuan Tabung Cerdik seperti mana
yang saya sebut tadi, memang kita laksanakan dalam konteks seperti mana seolah-
olah dipinjamkan untuk membolehkan pemantauan dibuat oleh pihak sekolah dari
semasa ke semasa.

Dato’ Haji Salim Sharif [Jempol]: Terima kasih.

Datuk Dr. Mohd Radzi bin Md. Jidin: Saya menjawab balik berkaitan data
tadi, pelan data tadi, yang Cerdik datang dengan pelan data. Sumbangan daripada
pihak lain terpulang. Ada yang berikan bersama dengan pelan data juga. Jadi, kita
bincang dengan penyumbang apakah pendekatan yang terbaik. Okey?

Berkaitan dengan soalan yang ditanya oleh Yang Berhormat Sungai Buloh,
tentang testing tadi ya, ujian kendiri yang kita laksanakan seperti mana yang disebut
di dalam National Testing Strategy, murid-murid sekolah rendah setiap minggu akan
dipilih 10 peratus sampel daripada keseluruhan murid di sekolah tersebut, 10
peratus, mereka akan diberikan fest, ujian kendiri kini kepada murid. Murid akan
laksanakannya di rumah dan pihak ibu bapa akan maklumkan kepada pihak sekolah
tentang keputusannya. Pada masa ini, kita masih menjalankan sampel 10 peratus ini
di setiap sekolah rendah di seluruh negara. [Disampuk]

Tuan Cha Kee Chin [Rasah]: Yang Berhormat Menteri, 30 saat berkenaan
dengan kit ujian kendiri ini, memang betul, setiap minggu dalam 10 percent murid
akan dikehendaki sebagai sampling. Akan tetapi macam mana dengan guru-guru
sebab COVID-19 ini semua orang boleh kena. Ini kerana saya ada dapat maklumat
daripada sekolah di mana guru-guru, bila mereka kena, sekolah terpaksa keluarkan

belanja untuk beli, itu satu.
