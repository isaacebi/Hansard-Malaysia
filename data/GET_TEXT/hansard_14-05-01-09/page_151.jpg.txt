DR. 14.3.2022 145

Tuan Kesavan a/l Subramaniam [Sungai Siput]: Yang Berhormat
Menteri...

[Pembesar suara dimatikan]

Tuan Yang di-Pertua: Tolong, tolong.

Datuk Seri M. Saravanan: Saya mengucapkan terima kasih kepada semua
Ahli Yang Berhormat yang telah membangkitkan isu-isu yang berkenaan
Kementerian Sumber Manusia semasa perbahasan Titah Diraja. Kementerian ini
amat menghargai segala cadangan dan teguran yang telah dikemukakan dan
kementerian akan mengambil tindakan yang sewajarnya. Bagi Ahli-ahli Yang
Berhormat yang saya tidak sempat jawab, saya akan beri secara bertulis ...

Puan Teresa Kok [Seputeh]: Manakah MoU dengan Indonesia? Pembantu
rumah itu. Saya tunggu.

Tuan Yang di-Pertua: Bertulis, bertulis.

Datuk Seri M. Saravanan: MoU dengan Indonesia- tidak apa Tuan Yang di-
Pertua. Memandangkan ini penting, MoU dengan Indonesia akan ditandatangani
dalam minggu ini.

Puan Teresa Kok [Seputeh]: /Bercakap tanpa menggunakan pembesar
Suara]

Datuk Seri M. Saravanan: Di Jakarta. Bagi soalan-soalan yang tidak sempat
dijawab, kementerian akan mengemukakan secara bertulis. Sekian, terima kasih
Tuan Yang di-Pertua.

Tuan Yang di-Pertua: Terima kasih. Seterusnya pada hari ini, akhir sekali
saya menjemput Yang Berhormat Menteri di Kementerian Pertanian dan Industri

Makanan. Terima kasih.

5.53 ptg.

Menteri Pertanian dan Industri Makanan [Datuk Seri Dr. Ronald
Kiandee]: Terima kasih Tuan Yang di-Pertua. Terlebih dahulu saya ingin
merakamkan ucapan penghargaan kepada seramai 21 orang Ahli Yang Berhormat
yang telah mengambil bahagian dalam perbahasan yang menyentuh Kementerian
Pertanian dan Industri Makanan.

Bagi menjawab isu dan cabaran sekuriti makanan negara, isu status bekalan
makanan semasa dan isu kebergantungan negara kepada import makanan seperti
yang dibangkitkan oleh Ahli Yang Berhormat Port Dickson, Yang Berhormat Kluang,
Yang Berhormat Tampin, Yang Berhormat Betong, Yang Berhormat Sibu, Yang
Berhormat Sungai Petani, Yang Berhormat Dungun, Yang Berhormat Pasir Mas,
Yang Berhormat Setiu dan Yang Berhormat Jempol. Untuk makluman Ahli-ahli Yang

Berhormat, isu sekuriti makanan negara terus mendapat perhatian Ahli Yang
