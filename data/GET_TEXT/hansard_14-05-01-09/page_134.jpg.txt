DR. 14.3.2022 128

linhat mereka mempunyai peralatan yang telah dilabur dengan besar, RM2.2 bilion.
Projek yang telah dilengkapkan, lebih daripada 200 projek di semua pelabuhan
Persekutuan di Malaysia.

Jadi, saya faham dengan apa Yang Berhormat telah bangkitkan dalam
perkara ini. Semua kelemahan yang ada, mungkin dalam konteks sebelumnya akan
direncanakan, akan dibincangkan dengan pihak UKAS sebelum perjanjian akhir itu
dapat dimeterai. la sedang dalam tindakan UKAS bersama-sama dengan pihak
AGC. Okey, silakan.

Tuan Loke Siew Fook [Seremban]: Terima kasih Tuan Yang di-Pertua.
Saya hendak tanya kepada Yang Berhormat Menteri. Adakah Yang Berhormat
Menteri dapat menafikan apa yang saya sebut dalam perbahasan bahawa syarikat
ini mempunyai pelbagai masalah?

Pertamanya, Inai Kiara ataupun holding company kepada syarikat yang
diberikan konsesi ini ialah sebuah syarikat yang telah bankrap, sehingga ada saman
daripada kerajaan terhadap syarikat ini, tidak bayar kepada LHDN. Juga apa yang
dikatakan, disebutkan tadi banyak projek disiapkan. Tidakkah Yang Berhormat
sendiri sedar bahawa banyak projek yang tergendala? Ada banyak projek yang tidak
disiapkan dan tidak dapat disiapkan oleh syarikat ini, mereka terpaksa cari syarikat
yang lain. Di Kuantan Port umpamanya, satu contoh yang terbaik semasa Yang
Berhormat Pekan menjadi Perdana Menteri. Kuantan Port tidak dapat diselesaikan,
water breaker tersebut terpaksa dibina oleh sebuah syarikat lain, IJN bersama
syarikat daripada Negara China.

Ini menunjukkan bahawa keupayaan syarikat ini amat dipersoalkan.
Mengapakah sebuah syarikat yang ada track record yang tidak baik ini disambung
konsesinya? Diberikan satu konsesi yang baru. Itu persoalannya. Apabila Kabinet
meluluskan sejak bulan Julai lalu, Yang Berhormat Menteri sendiri seolah-olah
hendak menyembunyikan fakta ini. Tidak memberikan apa-apa maklum balas, tidak
memberikan apa-apa pengumuman terhadap keputusan ini sejak bulan Julai lalu.
Sehingga saya bertanya soalan, baru ada jawapan di Parlimen pada dua minggu
yang lepas.

Jadi, mengapakah sebuah syarikat yang begitu negatif dan menjadi pelbagai
masalah diberikan konsesi yang seterusnya? Apa yang paling penting, daripada segi
dasar. Yang Berhormat Menteri boleh tanya kepada Yang Berhormat Gombak. Kita
sudah berbincang semasa Pakatan Harapan memerintah. Kita sudah berbincang
supaya melihat kepada konsesi-konsesi yang dimonopoli ini. Oleh sebab apabila
sesebuah syarikat itu memonopoli sesuatu bidang, ini seolah-olah anti competition.

Dalam bidang pengerukan ini...
