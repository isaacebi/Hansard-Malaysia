DR. 14.3.2022 125

mereka tidak sampai 80 per cent performance, maka mereka gagal mendapat
sebarang bantuan daripada kerajaan.

Saya berjanji dengan Yang Berhormat, kita akan mengajak Yang Berhormat
bersama-sama dengan pihak APAD memandangkan tiga buah pihak yang
dipertanggungjawabkan untuk melihat keseluruhan perkhidmatan bas di sana. Maka
saya mencadangkan APAD akan memanggil satu mesyuarat di manakah missing
link, di manakah connectivity yang tidak sampai itu? Mungkin kita gunakan sekiranya
kalau dilanjutkan perkhidmatan untuk sebuah syarikat yang sedang menyediakan
perkhidmatan, mungkin kita memberikan satu- laluan baharu kepada mereka.
Bergantung kepada kemampuan mereka untuk mengendalikan. Ini kita boleh
bincang.

Saya rasa salah satu missing link- Taman Bunga Raya yang hendak
dihubungkan pada Rawang, yang lain saya rasa PBT ataupun kerajaan negeri
mereka ada bas percuma. Kita gunakan dengan cara perkongsian bestari. Saya
yakin perkara ini dapat kita cari penyelesaian walaupun tidak ramai saya lihat
penumpang tadi tetapi Yang Berhormat memfokuskan kepada Taman Bunga Raya
yang mempunyai jumlah yang ramai. Saya akan lihat balik laluan yang boleh
diluluskan oleh pihak APAD. Saya berjanji dengan Yang Berhormat, saya akan minta
APAD melihat dan bagaimana kita boleh tap on apa servis yang ada. Terima kasih,
Yang Berhormat.

Mengenai perkara berkaitan dengan sektor logistik. Yang Berhormat Labuan
telah membangkitkan isu kenaikan kos pengangkutan logistik yang mendadak yang
akan memberi impak langsung kepada kuasa membeli rakyat knususnya golongan
yang mudah terkesan iaitu golongan B50 dan B30.

Untuk makluman Ahli-ahli Yang Berhormat, kos pengangkutan dipacu oleh
permintaan pasaran atau market-driven dan atas sebab yang sama kerajaan tidak
menetapkan sebarang kawalan kepada kos pengangkutan.

Untuk makluman Ahli-ahli Yang Berhormat, semakan kementerian mendapati
secara umumnya tidak terdapat peningkatan kos pengangkutan darat dan udara
yang ketara. Kos pengangkutan haulier dan udara berada pada kadar yang sama
disebabkan pada ketika ini satu, sektor pengangkutan sedang melalui fasa
pemulihan ekonomi dan kebanyakan pengusaha sedang bersaing untuk kekal dalam
industri.

Kedua, sektor logistik menerima impak yang kecil ketika pelaksanaan
Perintah Kawalan Pergerakan (PKP) memandangkan ia diiktiraf sebagai essential
services ketika itu. Berhubung dengan peningkatan kos- sea freight, pengangkutan
barangan melalui laut yang turut bersangkut paut dengan isu kekurangan kontena,

ia merupakan fenomena yang dialami oleh seluruh dunia.
