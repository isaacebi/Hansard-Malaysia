DR. 14.3.2022 43

memberikan bantuan bagi menyokong syarikat tempatan mengembangkan
perniagaan antaranya daripada segi business matchmaking, penjanaan modal,
hutang dan ekuiti serta saham terbitan awam dan penggabungan saham terbitan
awam dan penggabungan dan pengambilalihan.

Usaha ketiga Tuan Yang di-Pertua yang saya hendak kongsikan untuk
membantu DDI ialah program rantaian bekalan. Program rantaian bekalan ini
dijalankan oleh MIDA bertujuan untuk mengukuhkan ekosistem rantaian bekalan
antara syarikat-syarikat tempatan dan syarikat multinasional agar syarikat-syarikat
tempatan mendapat peluang perniagaan dan pembekalan daripada projek-projek
pelaburan syarikat multinasional.

Berkenaan dengan isu perang berkaitan konflik di antara Rusia dan Ukraine,
Yang Berhormat Jerlun, suka saya berkongsi bahawa Kementerian Perdagangan
Antarabangsa dan Industri memberikan perhatian kepada perkara yang dibangkitkan
oleh Yang Berhormat Jerlun ini kerana dalam perdagangan antarabangsa negara-
negara di dunia adalah saling berkaitan di antara satu sama lain, sama ada secara
langsung atau tidak langsung.

Sekiranya kita lihat pada jumlah perdagangan di antara Rusia dan Ukraine
dengan Malaysia, ia adalah lebih kurang dalam lingkungan 0.5 peratus daripada
jumlah keseluruhan perdagangan. Untuk tahun 2021, jumlah eksport ke Rusia dan
Ukraine adalah 0.3 peratus dan 0.1 peratus daripada jumlah keseluruhan eksport.
Untuk jumlah import pula, dari Rusia ialah 0.5 peratus dan dari Ukraine adalah 0.1
peratus daripada jumlah keseluruhan import.

Jadi sekiranya kita linat kepada angka ini, kesan secara langsung adalah
minimum. Walau bagaimanapun, kita perlu lihat pada impak secara tidak langsung
ke atas perdagangan Malaysia terutamanya sektor-sektor lain contohnya sektor E&E
Malaysia yang menyumbang kepada 13 peratus dengan izin, chip testing dan
packaging dunia iaitu satu proses penting dalam penghasilan semikonduktor yang
digunakan untuk automotif, smartphone dan peralatan lain.

Jadi, gangguan ke atas rantaian bekalan global yang berlanjutan, permintaan
eksport yang lemah di pasaran Eropah dan negara serantau yang terlibat dalam
rantaian bekalan yang sama dalam industri semikonduktor akan mendatangkan
kesan tidak langsung kepada perdagangan kita.

21200

Untuk makluman, perkara-perkara yang disebutkan oleh Yang Berhormat
Jerlun ada yang terletak di bawah bidang kuasa contohnya Kementerian Pertanian.
Saya ingin memaklumkan bahawa Kementerian Perdagangan Antarabangsa dan

Industri bersama dengan kementerian lain akan memberi perhatian dan juga
