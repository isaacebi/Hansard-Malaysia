DR. 14.3.2022 4

Yang Berhormat, di Machang ini, di Kelantan ini banyak projek perumahan ya. Kita
ada 16 buah projek perumahan, jumlah unit 1,053 unit, 976 orang pembeli.
01010

Dalam kes Machang ini, kita ada lima projek rumah di Machang ini. Di
Kemuning 2; di Sri Bistari; Sri Jasa, Machang; dan juga di Sri Hawa, Machang. Ini
semua rumah-rumah di perumahan di Machang.

Bagi projek PPR Machang Tuan Yang di-Pertua, kita telah siap
melaksanakan projek di Machang pada 13 November 2019. Dalam hubungan ini,
pihak kementerian sedang dalam proses melaksanakan penjualan ke atas unit-unit
rumah PPR ini melalui Syarikat Perumahan Negara Berhad. Sebelum ini kita
mencadangkan Yang Berhormat Machang, kepada kerajaan negeri. Akan tetapi,
kerajaan negeri tidak mampu untuk melaksanakan penjualan dan juga selepas
penjualan ini, ada tanggungjawab untuk penyelenggaraan dan sebagainya.

Jadi, di sini sejumlah— Berdasarkan semakan kementerian, sebanyak 402
orang pemohon didapati layak untuk ditawarkan PPR. Sehingga 11 Mac 2022,
sebanyak 130 orang pemohon telah diluluskan pinjaman perumahan melalui institusi
kewangan, bank. Manakala bakinya perlu melengkapkan dokumentasi penjualan
serta proses berkaitan sepertimana yang ditetapkan. Jadi, sekarang tindakan ini
diambil alih oleh SPNB di bawah Kementerian Perumahan dan Kerajaan Tempatan
sendiri bagi memastikan supaya rumah ini dapat kita serahkan kepada pembeli-
pembeli.

Tuan Yang di-Pertua, sebenarnya kita telah menubuhkan “war room” di
Kementerian Perumahan dan Kerajaan Tempatan untuk kita memastikan supaya
tindakan yang lebih agresif dapat kita ambil. Sebagaimana yang disebutkan oleh
Yang Berhormat Machang tadi, supaya kita dapat meringankan beban yang dihadapi
oleh pembeli termasuklah sepertimana yang saya sebutkan tadi, bagi tempoh
tanggungan kecacatan untuk tempoh dua tahun bagi memastikan penghuni B40
menikmati kehidupan yang lebih selesa dan sebagainya.

Kita memberikan syarat yang ketat juga kepada pengusaha itu, syarikat
perumahan ini supaya lesen yang akan kita keluarkan hanya akan berasaskan
kepada kemampuan yang ada pada pemaju-pemaju perumahan. Kita tidak
semudah, sewenang-wenangnya mengeluarkan lesen bagi membolehkan pemaju-
pemaju melaksanakan projek perumahan ini, sebaliknya jika mereka gagal, akan
menimbulkan kesan yang tidak baik kepada pembeli rumah termasuklah seperti
mana Yang Berhormat sebutkan tadi.

Saya ingat terima kasih Yang Berhormat Machang, insya-Allah saya akan
ambil sedikit, beberapa poin yang dapat saya jawab dan kita akan bawa kepada

Kementerian Perumahan dan Kerajaan Tempatan. Terima kasih.
