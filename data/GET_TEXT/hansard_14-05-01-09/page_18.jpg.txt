DR. 14.3.2022 12

sudah melambung tinggi, mereka yang berniaga, yang restoran-restoran yang
disebutkan, memang kita akui mereka mengguna juga, berebut membeli ini.

Jadi, kami senantiasa memantau ini. Penguat kuasa kita bekerja, memang
Yang Berhormat, saya pastikan kepada Yang Berhormat memang mereka ini bekerja
lebih daripada apa yang sepatutnya, bekerja lebih sekarang ya. Janganlah kata
seolah-olah mereka ini tidak bekerja. Saya pertahankan mereka ini. Mereka ini
memang, mereka maksud saya merupakan penguatkuasaan kita, anggota
penguatkuasaan kita ada 2,000 lebih. Oleh sebab itu, pada satu ketika saya mohon
supaya bilangan mereka ini ditambah. Akan tetapi oleh sebab kekangan ataupun
daripada segi kewangan negara kita mungkin belum masih dapat lagi kita hendak
tambahkan bilangan anggota penguatkuasaan kita.

Jadi memang sekarang keadaannya Tuan Yang di-Pertua oleh sebab harga
minyak sawit ini sangat-sangat tinggi sekarang, adalah sangat lumayan lah kepada
mereka yang menyalahgunakan skim subsidi satu pek kilogram yang banyak
disubsidi oleh kerajaan untuk kegunaan mereka yang berpendapatan rendah. Saya
pastilah kami akan buat terbaik untuk menangani masalah ketirisan yang digunakan
oleh mereka yang berniaga ini. Sekian, terima kasih.

Datuk Haji Hasanuddin bin Mohd Yunus [Hulu Langat]: Tuan Yang di-
Pertua, satu lagi Tuan Yang di-Pertua.

Seorang Ahli: Soalan tambahan ketiga. Satu saja lagi.

Tuan Yang di-Pertua: Maaf sebab panjang..

Datuk Seri Saifuddin Nasution bin Ismail [Kulim-Bandar Baharu]: |su
pengguna Tuan Yang di-Pertua.

Tuan Yang di-Pertua: Masa 10 minit baru tiga soalan Yang Berhormat.

Datuk Haji Hasanuddin bin Mohd Yunus [Hulu Langat]: Isu pengguna.

Datuk Seri Saifuddin Nasution bin Ismail [Kulim-Bandar Baharu]: Isu
pengguna.

Tuan Yang di-Pertua: Boleh, sekejap saja.

Datuk Seri Saifuddin Nasution bin Ismail [Kulim-Bandar Baharu]: Ya,

baik.

Tuan Yang di-Pertua: Yang Berhormat Menteri, tolong ringkaskan jawapan
ya.

Datuk Seri Saifuddin Nasution bin Ismail [Kulim-Bandar Baharu]: Terima
kasih

Tuan Yang di-Pertua: Terus ke soalan.
Datuk Seri Saifuddin Nasution bin Ismail [Kulim-Bandar Baharu]: Saya
terus saja ke soalan tambahan ya. Yang Berhormat Menteri terima kasih. Di antara

teras utama penguatkuasaan kementerian merupakan melindungi pengguna dan
