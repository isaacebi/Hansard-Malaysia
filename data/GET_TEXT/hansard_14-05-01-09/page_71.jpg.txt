DR. 14.3.2022 65

penebusan awal. Jadi bagi bon-bon yang diterbitkan dalam Dolar Amerika, kerajaan
juga rugi kerana nilai penebusan akan menjadi lebih tinggi berdasarkan kadar
tukaran wang semasa. Juga serta harga bon 1MDB yang kini telah melonjak kerana
interest rate, dengan izin kerana faedahnya yang jauh lebih tinggi berbanding kadar
faedah semasa di pasaran.

Jadi, kerajaan akan terus memastikan hutang 1MDB dibayar pada masa yang
telah ditetapkan bagi mengelakkan berlakunya event of default yang bakal
memberikan implikasi buruk kepada ekonomi negara kerana hutang-hutang kerajaan
dijamin oleh Kerajaan Malaysia melalui jaminan kerajaan dan juga surat sokongan.
Pada masa yang sama, kerajaan akan terus berusahalah untuk mendapatkan
semula dana berkaitan 1MDB yang telah diseleweng sama ada melalui tindakan
undang-undang mahupun rundingan penyelesaian bagi melunaskan hutang 1MDB
dan juga mengurangkan beban kewangan kerajaan.

Soalan yang ketiganya ialah mengenai pembayaran pembaharuan dasar
penentuan harga pengambilan IPP swasta ini telah menjimatkan wang untuk
kerajaan dan menambahkan rizab tunai PETRONAS, apakah benar atau tidak? Ya,
PETRONAS mematuhi pembaharuan dasar penentuan harga gas kepada IPP ini
dikuatkuasakan oleh kerajaan sejak Mei 2011 di mana harga gas dijadualkan untuk
kenaikan setiap enam bulan sehingga mencapai harga pasaran. Namun begitu,
jadual tersebut tidak dilaksanakanlah seperti yang dirancangkan.

Dasar penentuan harga gas tidak berkait dengan rangka penstrukturan model
IPP di Malaysia sama ada melibatkan 1MDB atau sebaliknya. Jadi, pembangunan
gas asli masih memerlukan pelaburan besar yang berterusan di mana PETRONAS
menggalas tanggungjawab untuk memastikan keselamatan dan kelangsungan
bekalan gas untuk sektor tenaga dan industri di Malaysia. Jadi, PETRONAS bukan
dalam kedudukan untuk memberi sebarang ulasan pada masa ini berkaitan dengan
pengambilalihan IPP oleh 1MDB yang telah menjimatkan wang untuk kerajaan.

Timbalan Yang di-Pertua [Dato' Mohd Rashid Hasnon]: Yang Berhormat
Menteri, masa telah jam 1.00 tengah hari. Kita break dahulu sambung selepas ini.
Ahli-ahli Yang Berhormat, sidang berhenti rehat untuk pukul 1.00 tengah hari. Terima
kasih.

[Mesyuarat ditempohkan pada pukul 1.01 tengah hari]

01430
[Mesyuarat disambung semula pada pukul 2.30 petang]
[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]
