DR. 14.3.2022 139

dicipta dalam sektor pembuatan; 44,723 daripada sektor perkhidmatan; 25,273
jawatan daripada sektor pembinaan; dan 990 daripada sektor pertanian.

Tuan Yang di-Pertua, walaupun saya sebut contohnya dalam sektor
pembuatan sebanyak 77,353 peluang pekerjaan tetapi ada juga sebahagian
besarnya terdiri daripada peringkat bawahan melibatkan 3D — “dangerous”, “dirty”
and “difficult”. Maka kita masih ada masalah di mana warga tempatan walaupun ada
pekerjaan di peringkat bawah, masih lagi mereka tidak menerima. Ini satu lagi isu di
mana kerajaan perlu bergantung pada pekerja asing.

Tuan Hassan bin Abdul Karim [Pasir Gudang]: Yang Berhormat Menteri,
Pasir Gudang bertanya sedikit berkenaan peluang pekerjaan Tuan Yang di-Pertua.
Ramai pekerja rakyat Pasir Gudang yang bekerja di Singapura hilang pekerjaan.
Jadi, apakah kerajaan telah lakukan dan sejauh mana dapat menolong mereka dapat
kerja semula di Malaysia misalnya? Terima kasih.

Datuk Seri M. Saravanan: Tuan Yang di-Pertua, ini saya setuju dengan
Yang Berhormat Pasir Gudang. Ini satu lagi isu yang kita menghadapi masalah
dengan warga kerja di mana apabila mereka bekerja di Singapura, jika dibandingkan,
terlalu banyak komitmen apabila mereka dapat pendapatan dengan Dolar Singapura,
mereka ada komitmen yang cukup tinggi di negara kita. Jadi, apabila mereka kembali
di Malaysia, mereka tidak dapat pendapatan seperti mana mereka dapat sebelum
ini. Mereka menghadapi masalah daripada segi pendapatan.

Saya percaya dengan pembukaan sempadan selepas ini mungkin kita boleh
membantu mendapatkan balik peluang-peluang pekerjaan di Singapura balik. Ini
keadaan sebenar sebab- it is difficult for them to adjust with the Malaysia’s salary.
Oleh sebab itu kita lihat ada juga warga Malaysia walaupun peluang-peluang
pekerjaan sebagai pengawal keselamatan di hotel-hotel, mereka tidak sanggup.
Akan tetapi apabila kita berada di Singapura, kita lihat setiap kali kita ke Singapura
khususnya hotel-hotel kita linat pengawal keselamatannya dari Malaysia. Mereka
memperkenalkan diri mereka sebagai saya dari Kuala Lumpur, saya dari Ipoh, tetapi
jawatan yang sama. Akan tetapi mereka tidak sanggup kerja di Malaysia, saya
percaya ini merupakan pendapatan yang cukup lumayan di Singapura.

Tuan Sivarasa Rasiah [Sungai Buloh]: Tuan Yang di-Pertua, boleh saya
minta penjelasan? Yang Berhormat Menteri, sebab saya lihat masa sudah empat
minit lebih dan saya risau soalan saya berkenaan tuduhan bahawa amalan buruh
paksa dilakukan oleh Sime Darby Berhad yang mengakibatkan perintah larangan
dikeluarkan oleh Amerika Syarikat. Adakah soalan itu akan dijawab dalam empat
minit yang masih ada?

Kedua,saya setuju isu tadi tentang kerja-kerja yang bersifat 3D itu dan kurang

minat daripada tenaga tempatan dan terpaksa ambil pekerja asing tetapi itu berkaitan
