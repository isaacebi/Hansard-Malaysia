DR. 14.3.2022 78

Datuk Seri Utama Tengku Zafrul bin Tengku Abdul Aziz: Baik, terima
kasih. Mengenai cukai Yang Berhormat Padang Serai, untuk makluman Yang
Berhormat bayaran ansuran untuk pembayaran cukai ini telah diberikan sehingga
Jun 2022 bagi tahun ini. Sebenarnya dia memang sudah diumumkan pun dalam
Bajet 2022 di mana bayaran ansuran untuk pembayaran cukai terutamanya untuk
semua syarikat PKS yang telah diberikan sehingga akhir bulan Jun 2022 tahun ini.
Terima kasih Yang Berhormat daripada saya.

Dato’ Ramli bin Dato’ Mohd Nor [Cameron Highlands]: Saya percaya ada
soalan-soalan yang tidak dijawab. Mohon Yang Berhormat Menteri jawab dalam lima
hari ya. Tulis.

Datuk Seri Utama Tengku Zafrul bin Tengku Abdul Aziz: /nsya-Allah Tuan
Yang di-Pertua.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Terima kasih.

Dato’ Ramli bin Dato’ Mohd Nor [Cameron Highlands]: Seterusnya kita

mempersilakan kepada Menteri Kementerian Kerja Raya.

2.59 ptg.

Menteri Kanan Kerja Raya [Dato’ Sri Haji Fadillah bin Yusof]: Bismillahir
Rahmanir Rahim. Assalamualaikum warahmatullahi wabarakatuh. Terima kasih
Tuan Yang di-Pertua. Terlebih dahulu saya ingin mengambil kesempatan ini untuk
mengucapkan terima kasih kepada 36 orang Ahli Yang Berhormat yang telah
mengambil bahagian dalam sesi pembahasan Menjunjung Kasih Titah Diraja yang
menyentuh isu-isu di bawah kuasa Kementerian Kerja Raya sepanjang minggu
perbahasan yang lalu.

1500

Terima kasih atas keprihatinan Ahli-ahli Yang Berhormat mengenai isu-isu
yang telah dibangkitkan. Saya akan menggunakan kesempatan ini dengan sebaik
mungkin bagi memberikan jawapan bagi setiap soalan dan cadangan Ahli-ahli Yang
Berhormat tersebut. Saya akan menjawab berdasarkan tajuk-tajuk berikut:

(i) pertama Pelan Pembangunan Rangkaian Jalan Raya

(HNDP 2030);

(ii) Trans Borneo dan Sarawak-Sabah Link Road (SSLR);

(iii) Lebuhraya Pan Borneo Sabah;

(iv) lebuh raya bertol;

(v) kenaikan kos harga bahan binaan;

(vi) kebajikan jurutera; dan
