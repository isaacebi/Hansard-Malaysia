DR. 14.3.2022 24

ramai antara rakyat Malaysia Tuan Yang di-Pertua tidak ingin bekerja sekarang
kerana gaji minimum terlampau kurang. Kalau negara-negara lain seperti UK,
Kanada dan sebagainya boleh menaikkan gaji minimum pada masa pandemik
COVID-19, apakah alasan dan sebab kerajaan sekarang tidak mempedulikan orang
miskin, orang biasa, orang yang susah walhal gaji-gaji Menteri steady selalunya.
Terima kasih.

Datuk Seri M. Saravanan: Terima kasih Tuan Yang di-Pertua. Pilihan raya
negeri sudah tamat. Keputusan pun sudah tahu, tidak payah ceramah politik. Hendak
minta saya jawab secara rasional saya boleh jawab. Kerajaan dari segi dasar telah
bersetuju untuk menaikkan gaji minimum untuk RM1,500. Tiada masalah.

Akan tetapi sebagai kerajaan yang rasional kita perlu mengkaji pelbagai
aspek yang pokoknya adalah sama ada kerajaan bersetuju untuk menaikkan gaji
untuk RM1,500 atau tidak, yes sudah setuju. Akan tetapi kita masih ada
tanggungjawab Tuan Yang di-Pertua. Kita perlu mengkaji secara mendalam. Maka
Jemaah Menteri yang dipengerusikan oleh Yang Amat Berhormat Perdana Menteri
dalam tiga minggu berturut-turut, kita berbincang fasal gaji minimum dan mengambil
kira pelbagai aspek.

01110

Kita tidak mahulah keadaan. Kita lihat ada, Tuan Yang di-Pertua. Ini bukan
sepertimana yang disebutkan oleh Yang Berhormat tadi. Saya pun sedar, setiap dua
tahun kita kena kenaikan gaji dalam keadaan biasa. Ini adalah keadaan luar biasa,
Tuan Yang di-Pertua. Kita lihat dalam usaha kita menurunkan pengangguran
walaupun daripada 5.3 peratus kita sempat menurun kepada 4.2 peratus hari ini
tetapi suasana berbeza. Biasa apabila kita menghadapi pengangguran, its
employers market.

Akan tetapi hari ini Tuan Yang di-Pertua, keadaan jauh berbeza. Ini bukan
lagi employers market, employees’ market. Sebagai pekerja saya ada pilihan sama
ada hendak terima gaji yang ditawarkan oleh kerajaan ataupun teruskan dengan gig
ekonomi yang boleh memberikan pendapatan yang lebih lumayan, maka kerajaan
sedang mengkaji pelbagai aspek termasuk sektor-sektor informal.

Kita tidaklah— kita dalam usaha mengurangkan kadar pengangguran
daripada 4.2 peratus kepada empat peratus. Sekiranya kita gagal membuat satu
kajian terperinci mungkin sektor-sektor informal yang kerja dengan KEMAS dengan
gaji RM600 mungkin majikan akan berhentikan mereka kerja. Maka, kita akan buat
pengumuman dengan satu optik yang baru. Bukan optik baru. Kita lihat kalau
sebelum ini kali pertama kita menaikkan gaji minimum pada tahun 2012. Walaupun
kita naikkan gaji kepada RM1,200 kita bagi kelonggaran kepada beberapa sektor

supaya mereka mengambil sedikit masa.
