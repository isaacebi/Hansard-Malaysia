DR. 14.3.2022 40

Timbalan Yang di-Pertua [Dato’ Mohd Rashid Hasnon]: Timbalan Menteri,
ada celahan Yang Berhormat Jerlun.

Datuk Lim Ban Hong: Ya.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Jerlun.

Dato’ Seri Utama Haji Mukhriz Tun Dr. Mahathir [Jerlun]: Timbalan
Menteri, saya ada soalan...

Timbalan Yang di-Pertua [Dato’ Mohd Rashid Hasnon]: Yang Berhormat
Jerlun hendak mencelah.

Dato’ Seri Utama Haji Mukhriz Tun Dr. Mahathir [Jerlun]: Terima kasih
Tuan Yang di-Pertua. Saya lihat bahawa kenyataan demi kenyataan yang
dikeluarkan oleh pihak MITI agaknya untuk— dianggap sebagai penanda aras
kejayaan MITI ialah dalam hal angka-angka FDI. Jadi angka-angka DDI ini saya
sangat alu-alukan jawapan daripada Timbalan Menteri sebentar tadi.

Akan tetapi angka DDI ini kurang diberi keutamaan walhal saya kira pada
ketika ini apabila ekonomi dunia menghadapi kelembapan, usaha untuk menarik FDI
ini kita hadapi saingan yang begitu sengit daripada negara-negara jiran. Oleh sebab
itu, saya lihat bahawa kita mempunyai keupayaan untuk meningkatkan lagi
pertumbuhan ekonomi daripada segi DDI nya, jadi oleh itu saya harap MITI akan
memberi perhatian dan menyediakan insentif yang lebih kepada syarikat-syarikat
tempatan kita.

Saya juga lihat daripada subsektor yang perlu diberi perhatian antaranya
elektronik dan electrical. |Itu satu subsektor yang mana Malaysia mempunyai
kelebihan berbanding dengan negara-negara jiran yang lain. Oleh itu, saya harap
syarikat-syarikat tempatan ini digalakkan untuk memaksimumkan nilai tambah
mereka supaya apa yang kita eksport itu tidaklah lagi komponennya sahaja tetapi
produk-produk yang telah siap untuk pasaran dunia.

Adakah Yang Berhormat Timbalan Menteri merasakan bahawa dengan
cabaran yang terpaksa kita hadapi sebelum ini, COVID-19 dan kelembapan ekonomi
tetapi yang terbaru sekali ialah kesan akibat daripada perang di Ukraine yang pada
hari ini sudah pun menjejaskan bekalan makanan dan kadar harga makanan yang
sudah mula berlipat ganda tingginya.

01150

Apakah agaknya persiapan yang dibuat oleh MITI untuk mitigasikan keadaan
ini supaya ekonomi tempatan kita knususnya berkait dengan pengeluaran industri
tempatan dapat ditingkatkan untuk tujuan eksport dan membantu ekonomi negara

kita ini pulih dengan segera?
