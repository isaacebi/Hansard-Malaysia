DR. 14.3.2022 10

Datuk Robert Lawson Chuat [Betong]: Terima kasih Tuan Yang di-Pertua
dan terima kasih Yang Berhormat Menteri. Yang Berhormat Menteri ada
menyebutkan tadi berkenaan Rang Undang-undang Kawalan Bekalan (Pindaan)
2021 yang akan dibentangkan dalam mesyuarat ini. Saya berpandangan bahawa
rang undang-undang ini sangat bertepatan dengan senario semasa, isu bekalan dan
harga keperluan asas yang sering dibangkitkan ketika ini.

Saya ingin memohon penjelasan Yang Berhormat Menteri, apakah
peruntukan-peruntukan yang ditambah baik di dalam Rang Undang-undang Kawalan
Bekalan ini dan bagaimana rang undang-undang ini bakal memberi impak dalam
memastikan keberadaan barang keperluan asas di pasaran. Terima kasih.

Tuan Yang di-Pertua: Terima kasih. Silakan Yang Berhormat Menteri.

Dato Sri Alexander Nanta Linggi: Yang Berhormat Betong, Akta Kawalan
Bekalan 1961 untuk Akta 122 merupakan suatu akta untuk mengawal selia
perdagangan barangan kawalan dengan memastikan keberadaan dalam erti kata
lain ia memudah didapati dan mencukupi untuk keperluan pasaran. The availability.
Jadi, apabila suatu barang keperluan asas diisytiharkan sebagai barang kawalan jadi
kementerian boleh mengawal selia rantaian pengedaran serta mengambil tindakan
penguatkuasaan ke atas jenayah membabitkan penyelewengan barang-barang
kawalan itu.

Jadi, Rang Undang-undang Kawalan Bekalan (Pindaan) 2021 ini
merangkumi satu seksyen yang dipinda dan tiga seksyen baharu yang akan
dimansuhkan iaitu pindaan seksyen 10 bagi memperluaskan kuasa tangkapan
kepada pegawai-pegawai bekalan untuk menangkap tanpa waran ke atas orang
yang dipercayai dengan munasabah telah melakukan atau cuba untuk melakukan
kesalahan di bawah akta ini.

#1030

Pengenalan seksyen 12A nanti bertujuan untuk memberi pegawai bekalan
kuasa untuk menjual barang kawalan yang disita yang sifatnya mudah rosak dan
mudah terbakar atau melibatkan penjagaan yang berkos tinggi. Pengenalan seksyen
12B iaitu bagi mengecualikan tuntutan terhadap kerajaan oleh mana-mana pihak
berkenaan dengan barang-barang yang disita itu melainkan jika penyitaan itu dibuat
tanpa sebab yang munasabah dan keempat pengenalan seksyen 25A bertujuan
untuk mengadakan peruntukan mengenai pensampelan dalam menjalankan
pemeriksaan dan penganalisisan ke atas barang kawalan yang disita.

Jadi, semua penambah baik akta ini membolehkan siasatan dan pendakwaan
kes-kes membabitkan penyelewengan barang kawalan dapat dilakukan dengan lebih
efektif. Jadi melalui perundangan dan tindakan penguatkuasaan yang sentiasa

dikemas kini dan ditambah baik, jadi kegiatan jenayah perdagangan ini dapat
