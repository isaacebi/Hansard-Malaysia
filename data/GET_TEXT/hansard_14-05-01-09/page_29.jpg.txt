DR. 14.3.2022 23

lebih tinggi berikutan keadaan ekonomi semasa dan kos sara hidup yang semakin
meningkat. Namun begitu, kadar gaji minimum yang baharu hanya akan
dilaksanakan dengan melihat keperluan sebenar rakyat dan kemampuan majikan.
Keluaran Dalam Negara Kasar Malaysia mencatatkan peningkatan sebanyak 3.6
peratus pada suku keempat tahun 2021. Peningkatan ini dapat dicapai dengan
bantuan kewangan kerajaan kepada pihak majikan bagi meneruskan operasi
perniagaan serta mengekalkan pekerja.

Berdasarkan unjuran dalam dokumen Belanjawan 2022, prestasi ekonomi
dijangka akan berkembang pada kadar 5.5 peratus hingga 6.5 peratus pada tahun
2022. Dalam hal ini, kerajaan mencadangkan melaksanakan kadar gaji minimum
baharu dalam masa terdekat dan bukan pada penghujung tahun 2022,
memandangkan situasi ekonomi negara pada masa ini dilihat bertambah baik dan
kebanyakan perniagaan dilihat berkembang serta menunjukkan trend pemulihan.

Berhubung dengan pertanyaan Yang Berhormat Muar tentang peningkatan
kadar gaji minimum kepada RM1,600 sebulan, kerajaan menegaskan bahawa
peningkatan kadar gaji minimum sewajarnya dilaksanakan secara berperingkat. Ini
bagi menjamin kelangsungan operasi syarikat dan memastikan pekerjaan pekerja-
pekerja dapat dikekalkan.

Peningkatan kadar gaji minimum yang terlalu tinggi dan drastik boleh
menjejaskan daya saing negara menyebabkan pasaran buruh negara akan
berdepan dengan cabaran dan untuk mencipta pekerjaan baharu yang berkualiti dan
berkemahiran tinggi. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat, soalan tambahan
pertama.

Tuan M. Kulasegaran [Ipoh Barat]: Terima kasih, Tuan Yang di-Pertua.
Sebenarnya Pakatan Harapan dalam Aku Janji berkata kita naikkan gaji setiap tahun
RM100. Jadi ia tidak berapa drastik. Akan tetapi kita dengar suara sekarang dari
Yang Berhormat Menteri, dari Yang Berhormat Pagoh, Perdana Menteri sebelum ini,
Perdana Menteri sekarang pun mengatakan gaji yang berpatutan adalah RM1,500.
Soalan saya adalah mengikut Akta National Wages Consultative Council Seksyen
25 khususnya, di mana semakan perlu dibuat dalam tempoh dua tahun dari tarikh
gaji minimum yang direview sebelum itu. Tahun 2020 Januari kita review semakan
ini.

Kenapa sehingga sekarang belum membuat sedemikian? Adakah_ ini
kerajaan tidak sedar bahawa kos sara hidup sudah naik terlampau banyak, tinggi
hingga ramai antara pekerja menghadapi masalah yang rumit. Adakah kerajaan tidak
ada political will untuk mengatasi masalah yang senang sahaja? Janganlah kita ingat

pada masa pilihan raya sahaja kita memberi keutamaan kepada B40. Sebenarnya
