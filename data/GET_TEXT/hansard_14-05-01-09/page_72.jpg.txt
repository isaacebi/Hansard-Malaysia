DR. 14.3.2022 66

Dato’ Ramli bin Dato’ Mohd Nor [Cameron Highlands]: Kita

mempersilakan — sambung balik Yang Berhormat Menteri Kewangan. Dipersilakan.

2.32 ptg.

Datuk Seri Utama Tengku Zafrul bin Tengku Abdul Aziz: Boleh saya
mulakan Tuan Yang di-Pertua? Tuan Yang di-Pertua, Yang Berhormat Cameron
Highlands mengutarakan keperluan menyelenggarakan jalan di perkampungan
Orang Asli termasuk jalan ...

Datuk Seri Panglima Abdul Azeez bin Abdul Rahim: Hebat.

Datuk Seri Utama Tengku Zafrul bin Tengku Abdul Aziz: ... yang tidak
diselia MARRIS dan longkang yang tidak memenuhi keperluan. Kementerian
Kewangan prihatin kepada keadaan penstrukturan jalan dan longkang di peringkat
negeri. Peruntukan pemberian penyelenggaraan jalan negeri atau lebih dikenali
sebagai pemberian MARRIS merupakan komponen pemberian negeri terbesar iaitu
berjumlah RM4.9 bilion atau 64 peratus daripada jumlah pemberian negeri pada
tahun 2021.

Bagi membantu kerajaan negeri mengoptimumkan peruntukan tersebut,
Kerajaan Persekutuan dari semasa ke semasa sentiasa menambah baik skop
tatacara pengurusan pemberian MARRIS bagi memberi fleksibiliti kepada kerajaan
negeri untuk melaksanakan kerja-kerja penyelenggaraan jalan termasuk longkang.
Majlis kewangan negara pada tahun 2020 telah memutuskan supaya kerajaan negeri
dibenarkan membelanjakan sehingga 20 peratus atau RM50 juta yang mana
terendah daripada peruntukan MARRIS untuk kerja penyelenggaraan jalan yang
tidak mencapai piawaian minimum MARRIS seperti yang disebut Yang Berhormat
Cameron Highlands.

Secara amnya peruntukan MARRIS hanya dibenarkan untuk pembaikan
tetapi tidak untuk bina baru atau menaik taraf. Pun begitu berkenaan isu longkang
yang tidak up to standard hingga menjejaskan laluan air sebagai kelonggaran MOF
ingin memaklumkan bahawa kerajaan negeri dibenarkan untuk guna peruntukan
MARRIS bagi kerja pembaikan, penggantian serta pengubahsuaian longkang bagi
tujuan menambah baik saliran longkang atau parit sedia ada. Kerja sebegitu penting
bagi mengelakkan kerosakan jalan dan mengelakkan banjir.

Sukacita Yang Berhormat Cameron Highlands dan juga sekarang Tuan Yang
di-Pertua. Kita hendak umumkan — telah diumumkan pada 19 Mac yang lepas. MOF
telah mengeluarkan surat kelulusan khas kepada semua kerajaan negeri

membenarkan penggunaan peruntukan pemberian MARRIS bagi membiayai
