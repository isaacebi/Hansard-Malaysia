DR. 14.3.2022 118

Dato’ Ramli bin Dato’ Mohd Nor [Cameron Highlands]: Yang Berhormat
Menteri, sudah cukup masa.

Tuan Sim Tze Tzin [Bayan Baru]: Bayan Baru sedikit.

Datuk Dr. Mohd Radzi bin Md. Jidin: Saya juga ingin menyentuh berkaitan
dengan apa yang disebut- sedikit lagi Tuan Yang di-Pertua. Oleh Yang Berhormat
Kulai yang mengaitkan Zero Reject Policy kepada kemasukan murid tanpa dokumen
ke sekolah. Saya hendak betulkan apa yang dibangkitkan oleh Yang Berhormat Kulai
tentang Zero Reject Policy.

KPM ingin menjelaskan bahawa Zero Reject Policy bukanlah merujuk kepada
kemasukan murid tanpa dokumen ke sekolah. Zero Reject Policy adalah merujuk
kepada penempatan persekolahan murid berkeperluan khas di sekolah kerajaan dan
sekolah bantuan kerajaan tanpa menafikan hak mereka untuk menerima pendidikan
di sekolah KPM. Itu saya jelaskan kepada ini.

Yang Berhormat Bayan Baru, soalan ini tidak ditanya tetapi ingin saya
jelaskan, perkara ini juga melibatkan peraturan dan perundangan dan kami di KPM
mengambil pendekatan yang cukup teliti bagi perkara-perkara yang melibatkan
perundangan dan peraturan pendidikan. Jadi, saya mengambil kesempatan ini
mengucapkan jutaan terima kasih... [Dewan riuh]

Tuan Sim Tze Tzin [Bayan Baru]: Akan tetapi Yang Berhormat Menteri
sudah kaji sangat lama.

Puan Teo Nie Ching [Kulai]: Saya rasa kenyataan Yang Berhormat Menteri
berkenaan Zero Reject Policy tidak termasuk isu kanak-kanak bukan kerakyatan,
tidak adil.

Tuan Sim Tze Tzin [Bayan Baru]: Yang Berhormat Menteri, sudah lama kita
kaji, tolonglah percepatkan, Yang Berhormat Menteri.

Datuk Dr. Mohd Radzi bin Md. Jidin: Terima kasih kepada...

Tuan Cha Kee Chin [Rasah]: Yang Berhormat Menteri, Rasah. Rasah.

Puan Teo Nie Ching [Kulai]: Saya rasa kenyataan Yang Berhormat Menteri
tadi tidak adil. Saya rasa kalau Yang Berhormat Menteri tidak faham polisi tersebut
bolehlah bincang dengan Yang Berhormat Simpang Renggam.

Tuan Cha Kee Chin [Rasah]: Yang Berhormat Menteri.

Datuk Dr. Mohd Radzi bin Md. Jidin: Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat
Menteri akan menjawab bertulis dalam lima hari.

Kita teruskan perbahasan dan jawapan Menteri. Dipersilakan Kementerian

Pengangkutan, Yang Berhormat Menteri Kementerian Pengangkutan.
