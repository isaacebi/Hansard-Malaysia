DR. 14.3.2022 86

Tuan Khoo Poay Tiong [Kota Melaka]: Ya Yang Berhormat Menteri. Saya
berbalik kepada tajuk mengenai dengan RFID tadi. Sekarang apabila pengguna
pasang RFID mereka dikenakan bayaran pemasangan RM38. Jadi bolehkah pihak
kerajaan berunding dengan syarikat konsortium tersebut supaya kos pemasangan
ini ditanggung oleh syarikat tersebut daripada meminta pengguna membayar kos
pemasangan tersebut? Ini serupa macam kita pergi ke restoran, restoran akan
sediakan pinggan mangkuk semua. Bukannya panggil kita bawa sendiri pinggan
mangkuk pergi ke restoran, makan.

01520

Jadi, saya rasa dalam hal ini, sama juga. Tol PLUS ini dia generate banyak
untung. Jadi, kenapa mereka tidak boleh absorb kos pemasangan RM35 tersebut.
Terima kasih, Yang Berhormat Menteri.

Dato’ Sri Haji Fadillah bin Yusof: Sila, Yang Berhormat Padang Serai.

Tuan Karupaiya a/l Mutusami [Padang Serai]: Yang Berhormat Menteri,
saya ada dua perkara. Satu, kalau PLUS dia hendak tolong dia hendak pasang tayar
untuk kereta-kereta itu, kita hendak percepatkan sebab saya tengok tepi jalan
bahaya. So, kalau boleh pasang dia punya peralatan yang canggih sedikit, tidak
payah dia pakai by hand buka, buka, buka, nanti belakang orang sapu lagi bahaya.
So, kalau ada mesin dengan lima hingga 10 minit sudah siap. Buat kemudahan
macam itu untuk safety.

Seterusnya Yang Berhormat Menteri, saya tahu Yang Berhormat Menteri ini
memang rajin dan juga Menteri yang sentiasa ambil berat tentang jalan-jalan di
kawasan-kawasan luar. So, untuk itu Yang Berhormat Menteri, di kawasan saya
Parlimen Padang Serai, jalan-jalan ada negeri dan juga federal. Akan tetapi, tidak
dilebarkan dan juga tidak ada traffic light dan masalah sebab kilang banyak
diwujudkan di kawasan saya. Pekerja ramai tetapi facilities itu tidak diberikan. So,
kalau boleh hasil banyak dia orang kutip daripada Parlimen Padang Serai oleh Pusat,
tetapi tidak dijaga kawasan saya oleh kerajaan. Boleh minta Yang Berhormat Menteri
bagi — besar dan lebarkan jalan, pasang traffic light supaya orang-orang kampung
keluar untuk bekerja, datang kerja dan balik dengan selamat. Itu saya mahu. Selalu
banyak accident di kawasan saya. Terima kasih, Yang Berhormat Menteri. Terima
kasih, Tuan Yang di-Pertua.

Dato’ Sri Haji Fadillah bin Yusof: Terima kasih, Yang Berhormat Kota
Melaka dan juga Yang Berhormat Padang Serai. Yang Berhormat Kota Melaka, kalau
berbalik kepada apa yang saya jawab dalam 1 Mac yang lepas, jawapan sudah ada
di situ iaitu perkara ini sudah dikemukakan kepada Kementerian Kewangan untuk

mereka berunding dengan syarikat PLUS dan juga Touch ‘n Go berhubung kait
