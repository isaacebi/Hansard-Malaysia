DR. 14.3.2022 106

dalam kategori tidak berisiko diberikan intervensi umum seperti panduan amalan
gaya hidup sihat. Bagi murid sekolah menengah yang dikenal pasti berhadapan
dengan isu psikososial seperti mempunyai tanda awal kebimbangan dan
kemurungan, mereka perlu menjalani intervensi menggunakan Modul Minda Sihat
KPM dan Modul Kesihatan Mental Remaja KKM. Intervensi ini bertujuan untuk
meningkatkan kemahiran menangani stres, kemahiran menyelesaikan masalah dan
menguruskan emosi dengan baik bagi membantu murid berada dalam persekitaran
yang selamat.

Ahli Yang Berhormat Batu Gajah bertanya tentang usaha KPM untuk
memberikan kesedaran kepada penggunaan multimedia dalam kalangan murid.
Kesedaran penggunaan multimedia ini juga terkandung...

Puan Rusnah binti Aluai [Tangga Batu]: Yang Berhormat...

Datuk Dr. Mohd Radzi bin Md. Jidin: ...Dalam elemen selamat, sihat...

Puan Rusnah binti Aluai [Tangga Batu]: Yang Berhormat.

Datuk Dr. Mohd Radzi bin Md. Jidin: ...Etika dan rasional dalam konteks
Sekolahku SEJAHTERA. Silakan.

Timbalan Yang di-Pertua [Dato' Mohd Rashid Hasnon]: Yang Berhormat
Tangga Batu. Sila.

Puan Rusnah binti Aluai [Tangga Batu]: Soalan saya yang telah Yang
Berhormat jawab tadi sebenarnya apa yang saya soalkan hari itu ialah kita tahu Yang
Berhormat telah menerangkan dengan panjang lebar tentang Sekolahku
SEJAHTERA. Itu kalau budak-budak pergi sekolah, yang saya persoalkan ramai
yang berhenti sekolah sesuka hati yang membuat aktiviti-aktiviti sesuka hati mereka
di kampung-kampung. Ini yang saya persoalkan. Apakah usaha kita bersama?
Bukan sahaja kementerian ini juga dengan pihak persatuan PIBG kah, Ketua
Kampung kah, JPKK kah. Macam mana anak-anak ini akan diselamatkan? Oleh
sebab kalau kita tidak selamatkan, pelajaran mereka terabai ini akan menjadi
masalah besar kepada negara nanti. Terima kasih.

Datuk Dr. Mohd Radzi bin Md. Jidin: Terima kasih.

Datuk Dr. Hasan bin Bahrom [Tampin]: Boleh saya sambung sedikit?
Mengenai yang sama. Tampin, Tampin.

Datuk Dr. Mohd Radzi bin Md. Jidin: Yang Berhormat Tampin, silakan.

Datuk Dr. Hasan bin Bahrom [Tampin]: Ada dua isu. Pertamanya ialah
mungkin saya hendak kembali semula kepada beg berat. Ada jawapan daripada
Yang Berhormat Menteri menyatakan menyediakan buku teks secara digital
sepenuhnya. Saya ingin bertanya, bilakah ia akan dilakukan, dan bilakah ia akan

selesai, serta berapakah peruntukan yang akan diberikan? Itu yang pertama.
