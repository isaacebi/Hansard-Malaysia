DR. 14.3.2022 16

mempertingkatkan peranan koperasi. Seperti yang saya nyatakan koperasi kita
sudah 100 tahun bulan Julai ini, satu kurun, tetapi kita linat koperasi ini masih lagi
perlu kita pertingkatkan.

Oleh sebab itulah kita akan memperluaskan peranan koperasi ini bukan
sahaja dalam kalangan kariah masjid tetapi juga dengan kesatuan-kesatuan sekerja
dan dengan mana-mana pihak pun; jika ingin menubuhkan koperasi memang kita
galakkan. Oleh sebab itulah kita lihat bahawa penubuhan koperasi ini kita
permudahkan; daripada ahli 50 orang dijadikan hanya 20 orang dan kita juga akan
memainkan peranan supaya koperasi ini suatu hari nanti akan setanding dengan
industri swasta yang lain bukan hanya koperasi untuk golongan-golongan tertentu
sahaja.

Jadi kita memang -— terima kasih atas cadangan Yang Berhormat untuk
membantu mengembangkan koperasi selaras 100 tahun koperasi pada tahun ini.
Terima kasih.

Tuan Yang di-Pertua: Terima kasih. Yang Berhormat Kepong, silakan.

Tuan Lim Lip Eng [Kepong]: Terima kasih, Tuan Yang di-Pertua. Adakah
Koperasi Prihatin Rakyat seperti ini yang sedia ada bagi kaum minoriti seperti kaum
minoriti di Sabah dan Sarawak? Terima kasih.

Tuan Yang di-Pertua: Terima kasih.

Tan Sri Noh bin Haji Omar: Untuk makluman Yang Berhormat, dalam
hendak menubuhkan koperasi ini kita terbuka kepada semua kaum di dalam negara
kita dan kita tidak—- maksudnya kita menggalakkan dan juga mana-mana koperasi
yang ditubuhkan tadi, mereka juga akan layak mendapat insentif seperti mana yang
diberikan kepada kariah masjid seperti mana yang saya telah sebutkan tadi.

Jadi, oleh sebab itulah kita memang mengharapkan peranan koperasi ini
akan dapat kita teruskan, agar dapat kita pertingkatkan bukan sahaja di peringkat
kebangsaan tetapi sehingga kita hendak menggalakkan bukan sahaja koperasi
antara kaum kita boleh tubuh, dalam masyarakat Cina pun ada dan lain-lain kaum
pun ada masyarakat mereka dan koperasi mereka malah koperasi keluarga pun kita
galakkan tubuh untuk kita hendak mencapai matlamat memainkan peranan yang
penting koperasi ini. Terima kasih.

Tuan Yang di-Pertua: Terima kasih, soalan berikutnya, Yang Berhormat

Dato’ Seri Dr Wan Azizah Wan Ismail, silakan.
