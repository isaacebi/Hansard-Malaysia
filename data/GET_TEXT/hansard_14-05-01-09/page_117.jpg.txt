DR. 14.3.2022 111

Puan Hannah Yeoh [Segambut]: Akan tetapi keadaan persekitaran tidak
praktikal kerana sekolah itu terletak di jalan utama dan ibu bapa semua telah sign
petisyen, 80 peratus. Saya merayu kepada Yang Berhormat Menteri untuk
tangguhkan pelaksanaan sementara kementerian mengkaji perundangan kerana
bangunan baharu sudah selesai Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Segambut.

Tuan Kesavan a/l Subramaniam [Sungai Siput]: Yang Berhormat Menteri.

Datuk Dr. Mohd Radzi bin Md. Jidin: Untuk makluman Ahli Yang Berhormat
Segambut, kami di kementerian tidak boleh bertoleransi perkara-perkara berkaitan
dengan perundangan dan peraturan ya. Ini perkara penting. Kedaulatan undang-
undang itu, keluhuran perlembagaan itu sentiasa dipegang dan itulah yang menjadi
pegangan kami di kementerian. Maka pegawai-pegawai telah membuat ketetapan
berdasarkan maklumat yang sedia ada supaya sesi yang akan datang ini akan
dilaksanakan secara dua sesi.

Puan Hannah Yeoh [Segambut]: Yang Berhormat Menteri, perundangan itu
dibuat oleh manusia tetapi isu keselamatan dalam era COVID-19 sekarang. Kalau
ada apa-apa yang berlaku, siapa yang akan bertanggungjawab.

Puan Teo Nie Ching [Kulai]: Saya hendak tambah sikit. Saya setuju bahawa
perundangan itu penting. Akan tetapi saya hendak tanya di bawah KPM, banyak
bangunan KPM tidak ada CCC. Kalau kita hendak ambil satu pendekatan yang
sangat ketat, saya hendak tanya sama ada Menteri Kanan KPM akan buat satu
keputusan bahawa semua bangunan yang tanpa CCC ini tidak boleh diguna pakai
pada masa ini. Jadi saya rasa keputusan KPM perlulah konsisten. Ada situation- ada
situasi di mana kami perlu menjadi fleksibel sikit. Saya rasa mesti Yang Berhormat
Menteri Kanan tahu bahawa banyak, ada lebih kurang 500 buah bangunan KPM
tanpa CCC.

Jadi apa keputusan KPM terhadap bangunan-bangunan tersebut. Tidak
boleh guna pakai langsung?

Timbalan Yang di-Pertua [Dato' Mohd Rashid Hasnon]: Baik Terima kasih
Yang Berhormat Kulai.

Datuk Dr. Mohd Radzi bin Md. Jidin: Saya sebut tadi isu perundangan jadi
saya tidak hendak cerita panjang. Dia history-nya panjang ceritanya. | think Yang
Berhormat tahu.

Puan Hannah Yeoh [Segambut]: Jadi saya sebut isu keselamatan para
pelajar Yang Berhormat Menteri.

Datuk Dr. Mohd Radzi bin Md. Jidin: Jadi saya berpegang. Tidak, tidak.
