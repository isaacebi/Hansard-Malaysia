DR. 14.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Isnin, 14 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Assalamualaikum warahmatullahi wabarakatuh.
Salam sejahtera dan selamat pagi. Kita mulakan Pertanyaan-pertanyaan bagi Jawab
Lisan hari ini dengan saya menjemput Yang Berhormat Machang. Silakan Yang
Berhormat.

Datuk Haji Ahmad Jazlan bin Yaakub [Machang]: Terima kasih Tuan Yang
di-Pertua. Di pagi yang penuh dengan keceriaan ini izinkan saya memulakan dengan
serangkap pantun:

Dari Melaka ke Johor Bahru,
Singgah Kluang membeli baulu,
Barisan Nasional menang semua sudah tahu,
Soalan saya nombor satu.
Terima kasih.
Tuan Yang di-Pertua: Terima kasih Yang Berhormat. Dipersilakan Yang

Berhormat Timbalan Menteri.

1. Datuk Haji Ahmad Jazlan bin Yaakub [Machang] minta Menteri
Perumahan dan Kerajaan Tempatan menyatakan tindakan kementerian ke atas isu
rumah terbengkalai yang semakin meningkat serta apakah solusi pihak kementerian
dalam menangani masalah rumah PPR yang terbengkalai dan inisiatif pihak
kementerian dalam membela hak pembeli rumah PPR yang terbabit?

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Terima kasin Tuan Yang di-Pertua. Assalamualaikum
warahmatullahi wabarakatuh. Salam sejahtera dan salam Keluarga Malaysia. Terima
kasih Tuan Yang di-Pertua dan Yang Berhormat Machang.

Tiga isu utama dibangkitkan oleh Yang Berhormat Machang. Untuk

makluman Ahli Yang Berhormat, antara tindakan yang telah diambil oleh
