DR. 14.3.2022 18

Dato’ Seri Dr Wan Azizah Wan Ismail [Pandan]: Terima kasih Tuan Yang
di-Pertua. Terima kasih Menteri atas jawapan. Memang tadi Kementerian Dalam
Negeri telah menjawab dan setengah daripada jawapan saya akui. Saya hendak
bertanya, apakah pegawai KPDNHEP ini yang terlibat dalam pengendalian kes-kes
penipuan atas talian ini dan media elektronik dapat latihan? Ini ialah latihan yang
spesifik dan perlu, Tuan Yang di-Pertua. Bagaimana yang dikatakan agensi-agensi
yang lain, yang berkaitan itu bagaimana bekerjasama? Oleh kerana kalau ada lah
akaun-akaun keldai ini kan, ia mesti ada data, Tuan Yang di-Pertua. la akan ada data
sebab ia PDRM, telekomunikasi, MCMC, CyberSecurity Malaysia

Ini adalah penting kerana sekarang ini macam kita dapati memang menular
sangat kes-kes penipuan atas talian. Ini adalah penting dan apabila kita dapati satu
isu yang penting, apakah tindakan yang penting juga yang telah diambil?

Tuan Yang di-Pertua: Terima kasih. Silakan Yang Berhormat Menteri.

Dato Sri Alexander Nanta Linggi: Terima kasih Yang Berhormat Pandan.
Memang betul, memang kami terima baik saranan juga mungkin teguran daripada
Yang Berhormat. Itulah seperti mana yang saya telah sebut dalam jawapan asal tadi.
Sekarang kami telah dalam satu proses memperhalus bersama juga dengan agensi-
agensi, kementerian-kementerian yang ada kaitan tadi.

Oleh sebab memang betul, sekarang lebih-lebih lagi dalam keadaan
sekarang, environment peniagaan sekarang memang banyak memerlukan online
market place dan menggunakan e-Dagang ini. Jadi, kita semestilah in step with time
kata orang dalam masa ini. Jadi, saya terima baik dan saya memang amat
menghargai apabila pertanyaan daripada Yang Berhormat tadi tentang apa
kemampuan, apa kelayakan penguat kuasa kita.

Oleh sebab itu, selama ini saya memang merayu kepada kerajaan supaya
KPDNHEP diberi kewangan yang lebih untuk kita memberi lebih empowerment dan
juga mendapat kelayakan mereka setara dengan keadaan sekarang. Oleh sebab ini
berkaitan dengan teknologi, berkaitan dengan internet dan sebagainya, bukan
mudah. Jadi, saya akui, saya melihat di KPDNHEP sekarang mungkin kita belum
sampai ke tahap yang terbaik.

Oleh sebab itu, saya sendiri sebagai Menteri sedang berusaha hendak
meyakinkan kementerian, mungkin kewangan, untuk memberi lebih peruntukan
supaya penguatkuasaan kita ini boleh lah kita beri kepada anggota-anggotanya
mengikuti kursus dan sebagainya supaya mereka ini betul-betul world standard.

Terima kasih Yang Berhormat, kalau ada dalam perbahasan nanti, sokonglah
dalam program ini, KPDNHEP. Terima kasih.

Tuan Yang di-Pertua: Terima kasih Yang Berhormat Menteri. Yang

Berhormat Jempol.
