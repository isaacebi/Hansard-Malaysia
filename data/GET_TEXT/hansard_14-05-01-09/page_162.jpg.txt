DR. 14.3.2022 156

Ada banyak, umpamanya PKC daripada rong kelapa sawit, kita perlu
gerakkan. Kita keluarkan PKC tetapi kita eksport lebih banyak daripada kita gunakan
untuk kegunaan tempatan. Jagung, kita ada dia punya dasar. Tanaman-tanaman lain
nampak tidak mempunyai dasar yang menumpu kepada pengeluaran bagi sekuriti
makanan negara tetapi COVID-19, penutupan ekonomi, penutupan sempadan
negara dan sekarang ini peperangan, konflik yang berlaku mengajar kita untuk lebih
bersedia bagi mengubah dasar dan menumpukan pengeluaran bahan makanan
negara ditingkatkan demi sekuriti makanan negara.

Tuan Ahmad Tarmizi bin Sulaiman [Sik]: Yang Berhormat Menteri, Sik ada
soalan.

Dato’ Mahfuz bin Haji Omar [Pokok Sena]: Baik, terima kasih. Yang
Berhormat Menteri, apa jaminan Yang Berhormat Menteri dari sudut satu, bekalan,
yang kedua harga kawalan kepada ayam, telur, daging lembu menjelang Ramadan
dan juga Aidilfitri ini. Oleh sebab pada tahun sudah, sama juga, kerajaan
mengumumkan harga-harga tertentu pada daging lembu dan sebagainya tetapi tidak
berlaku. Malah harga paling tinggi pada Ramadan yang lalu sampai RM10 sekilo
ayam.

Jadi ini yang telah dihadapi dan kita akan hadapi sekali lagi di Ramadan yang
akan datang ini. Jadi saya minta dan saya hendak ingatkan Yang Berhormat Menteri
jangan lupa isu pembiayaan kelab golf untuk pegawai-pegawai di LPP, ya? Adakah
ini menambahkan telur itu lebih cepat? Harga ayam itu lebih besar?

Datuk Seri Dr. Ronald Kiandee: Harga ditentukan dan dikawal oleh
KPDNHEP. /f you ask MAFI, kalau you tanya MAFI, kita hendak harga yang tinggi
bagi penternak, peladang, petani, nelayan dan sebagainya tetapi kita mesti imbangi
antara industri dengan pengguna iaitu rakyat Malaysia. Sebab itu kita ada
Kementerian Pertanian dan Industri Makanan untuk menggalakkan pertumbuhan
industri agromakanan tetapi kita ada KPDNHEP untuk mengawal harga yang
berpatutan bagi rakyat Malaysia. Jadi KPDNHEP dan MAFI sentiasa bekerjasama
untuk mengimbangi industri dan juga pengguna iaitu rakyat Malaysia dalam isu
pengeluaran harga makanan, pengeluaran bahan makanan dan juga harga
makanan,

Tuan Ahmad Tarmizi bin Sulaiman [Sik]: Yang Berhormat Menteri, Sik ada
sedikit... [Disampuk]

Dato’ Mahfuz bin Haji Omar [Pokok Sena]:...Pekeliling kelab golf...

Tuan Yang di-Pertua: Yang Berhormat.

Dato’ Mahfuz bin Haji Omar [Pokok Sena]: ... Untuk pegawai-pegawai tinggi
di LPP ini.

Tuan Yang di-Pertua: Yang Berhormat.
