DR. 14.3.2022 142

saya kata saya telah siasat Sime Darby, dan tiada sebarang salah laku mengikut
indikator yang ditetapkan oleh ILO mengenai buruh paksa.

Tuan Yang di-Pertua, kita lihat kalau isu buruh paksa ini ramai di luar tidak
faham. Biro buruh paksa ini merangkumi 11 indikator yang sesebuah syarikat boleh

melakukan atau melibatkan diri di dalam buruh paksa mengikut 11 indikator iaitu:

(i) sekatan pergerakan;
(ii) penahanan dokumen pengenalan diri;
(iii) isolasi;

(iv) penyalahgunaan kerentanan;

(v) keadaan tempat tinggal dan tempat kerja yang teruk;

(vi) kerja lebih masa berlebihan;

(vii) | keganasan fizikal dan seksual;

(viii) | ancaman dan ugutan;

(ix) penahanan gaji;

(x) penipuan; dan

(xi) penghambaan hutang.

Ini merupakan 11 indikator. Maka Kementerian Sumber Manusia melalui
Jabatan Tenaga Kerja akan siasat mengikut piawaian ini. Akan tetapi, masalah yang
kita hadapi apabila Amerika Syarikat ataupun agensi berkaitan mengharamkan
produk kita mereka tidak serahkan hasil siasatan kepada kita.

Baru-baru ini saya telah berjumpa dengan Kedutaan Amerika dan saya telah
minta mereka membantu. Ini harus menjadi tanggungjawab bersama. Jangan
bergantung hanya Malaysia ataupun Kementerian Sumber Manusia sahaja. Amerika
Syarikat kalau boleh memutuskan untuk mengharamkan produk-produk kita mereka
perlu membantu kita menyampaikan hasil siasatan mereka supaya senang kita
melanjutkan siasatan.

Saya percaya dengan perjumpaan saya dengan Kedutaan Amerika Syarikat.
Tidak lama lagi saya akan ke Geneva untuk berbincang dengan pihak berkuasa.
Mungkin kita dapat move forward Tuan Yang di-Pertua.

Tuan Sivarasa Rasiah [Sungai Buloh]: Tuan Yang di-Pertua, secara
ringkas sahaja. Yang Berhormat Menteri, langkah Yang Berhormat Menteri sebut
untuk mendapat butiran terperinci tuduhan ini yang Sime Darby melakukan amalan
buruh paksa ini memang bagus. Akan tetapi Yang Berhormat Menteri juga telah
umumkan dalam Dewan yang mulia ini bahawa siasatan mendapati tidak ada apa-
apa pelanggaran.

Jadi ini merupakan satu kontradiksi, antara tindakan yang diambil oleh agensi

Amerika Syarikat, tindakan memang drastik bila mereka larang pengeksportan
