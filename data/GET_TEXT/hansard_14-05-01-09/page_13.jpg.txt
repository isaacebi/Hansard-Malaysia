DR. 14.3.2022 7

Juga, terdapat secara high profile policing dan meet and greet dilaksanakan
di semua peringkat kontinjen dengan kerjasama JPKK. Terdapat juga pertandingan
poster jenayah dalam talian diadakan bagi meningkatkan kesedaran dan
mengelakkan orang ramai menjadi mangsa. Ketujuh, mengadakan forum
pencegahan jenayah dalam talian secara maya anjuran bersama persatuan, NGO
dan media terpilih. Kelapan, iaitu melalui influencer ataupun mereka yang
berpengaruh tempatan telah dikenal pasti dipilih untuk memberi kerjasama dalam
membantu dan menyebarkan tips serta informasi yang dimuat naik di Facebook PSJ
dan PDRM. Terima kasih Tuan Yang di-Pertua.

Tuan Su Keong Siong [Kampar]: Terima kasih Tuan Yang di-Pertua.
Memang amat terima kasih kepada jawapan yang diberikan oleh Timbalan Menteri
mengenai langkah pencegahan dan juga penguatkuasaan untuk membendung
jenayah ini.

1020

Akan tetapi, masalah paling besar adalah kes-kes di mana kes ini tidak akan
berlaku sekiranya akaun peribadi individu pihak ketiga tidak digunakan untuk
penerimaan dan pengeluaran wang penipuan ini. Jadi, saya hendak tanya apakah
langkah PDRM dapat ambil bersama Bank Negara untuk menghalang akaun-akaun
peribadi yang kadangkalanya memang digunakan dengan pengetahuan oleh pihak
ketiga, dibenarkan oleh pihak ketiga untuk menggunakan akaun tersebut.

Jadi, masalah ini kita perlu atasi untuk membendung kemasukan dan
pengeluaran wang penipuan ini. Adakah PDRM dapat memberi apa-apa atau Bank
Negara memberi apa-apa langkah untuk membendung cara ini?

Tuan Yang di-Pertua: Terima kasih.

Datuk Jonathan bin Yasin: Terima kasih Tuan Yang di-Pertua. Sebenarnya
akaun-akaun yang sudah dikenal pasti digunakan untuk tujuan penipuan online ini
memang pihak polis sedang bekerjasama dengan semua pihak yang terlibat.
Bagaimanapun, untuk mencegah perkara ini daripada terus berlaku, kita dapati
bahawa perkara ini kadang menghadapi kesukaran kerana orangnya setiap kali
bertukar, bertambah nombor akaun yang berlainan, orang yang berlainan.

Jadi, dia bukan hanya stagnant kepada satu akaun sahaja. Ini menyebabkan
kesukaran itu timbul. Walau bagaimanapun jika pihak PDRM mendapat maklumat
tentang akaun-akaun yang digunakan, pihak PDRM _ sentiasa akan terus
bekerjasama dengan pihak Bank Negara dan pihak-pihak lain yang terlibat agar
perkara ini dapat dibendung dengan sempurna. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan yang kedua sebelah

sini, Yang Berhormat Tumpat.
