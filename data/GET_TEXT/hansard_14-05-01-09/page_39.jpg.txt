DR. 14.3.2022 33

Puan Hajah Natrah Ismail [Sekijang]: Terima kasih. Adakah pengajaran
bahasa isyarat yakni bahasa ketiga yang akan diajarkan di semua Tabika Perpaduan
merupakan salah satu elemen bagi memupuk semangat perpaduan dalam kalangan
murid. Apakah jaminan kerajaan dalam memastikan kesinambungan semangat
perpaduan yang telah diterapkan di peringkat pendidikan awal murid mampu
diteruskan ke peringkat sekolah rendah agar usaha ini tidak terhenti dan menjadi sia-
siap seperti matlamat penubuhan sekolah wawasan sebelum ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sekijang. Sila Yang Berhormat Timbalan Menteri menjawab.

Tuan Wan Ahmad Fayhsal bin Wan Ahmad Kamal: Terima kasih Tuan
Yang di-Pertua dan juga Yang Berhormat Sekijang. Soalan yang amat baik.
Pendedahan bahasa isyarat sebagai bahasa ketiga adalah satu pendekatan awal
untuk kita memupuk semangat cinta dan semangat prihatin kanak-kanak kepada
golongan rentan. Jadi ini satu pendekatan yang baik yang kita baru mulakan dalam
tempoh ini.

Menjawab persoalan Yang Berhormat Sekijang berkenaan dengan
perpaduan yang ingin kita teruskan di peringkat sekolah rendah dan menengah, ada
sedikit kerisauan berdasarkan output ataupun penerimaan pelajar-pelajar yang
masuk ke tabika perpaduan di seluruh negara. Ini kerana kalau kita lihat di sini,
jumlah peratusan pelajar-pelajar tabika perpaduan di kalangan kaum Melayu sangat
tinggi, 76 peratus berbanding dengan kaum-kaum lain seperti kaum Cina dua
peratus, kaum India enam peratus dan lain-lain.

Jadi ini menunjukkan tabika perpaduan ada sedikit cabaran untuk kita
menarik kaum-kaum lain dan ini amat bergantung kepada lokaliti tersebut dan bukan
hanya beban di bawah Kementerian Perpaduan Negara. Ada kaitan dengan proses
urbanization dengan izin pembandaran, demografi setempat yang menuntut kepada
penubuhan tabika-tabika ini dan ibu bapa yang ingin menghantarnya kepada tabika
perpaduan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Soalan tambahan yang kedua, saya jemput Yang
Berhormat Pontian.

Datuk Seri Haji Ahmad bin Haji Maslan [Pontian]: Terima_ kasih.
Sebagaimana yang disebut oleh Yang Berhormat Timbalan Menteri tadi kelihatan
komposisi kaum dalam tabika perpaduan walaupun namanya tabika perpaduan
tetapi yang berada di dalam tabika itu majoritinya adalah kaum Melayu.

Jadi, apakah langkah-langkah yang perlu dibuat oleh kerajaan yang akan
dilaksanakan bagi memastikan komposisi kaum di sesebuah tabika perpaduan 1,781

ataupun syarat-syarat baru kepada tadika baru yang hendak ditubuhkan hendaklah
