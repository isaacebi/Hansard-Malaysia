DR. 14.3.2022 56

suara dibentangkan di Parlimen supaya kita boleh memberikan once and for all
solution by saying ‘no’ to the Philippines. Enough of their games, enough of their
claims. Terima kasih.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Kota Belud. Saya sebenarnya ingin bercakap soal yang sama ya
dengan Yang Berhormat Penampang. Mohon Yang Berhormat Menteri untuk...

Timbalan Yang di-Pertua [Dato’ Mohd Rashid Hasnon]: Respon.

Puan Isnaraissah Munirah binti Majilis @ Fakharudy [Kota Belud]:
...perkara ini.

Dato’ Sri Saifuddin Abdullah: Faham, saya faham tentang Yang Berhormat.
Tuan Yang di-Pertua ada...

Timbalan Yang di-Pertua [Dato’ Mohd Rashid Hasnon]: Ya, sila-sila. Saya
mengalukan.

Tuan Sim Tze Tzin [Bayan Baru]: Berkenaan dengan Ukraine. Akan tetapi
Yang Berhormat Menteri boleh jawab dahulu, ya.

Dato’ Sri Saifuddin Abdullah: Okey, saya selesaikan yang Sulu ini dahulu.
Saya sangat memahami tentang kepentingan isu ini dan kerana itu Ahli-ahli Yang
Berhormat bangun berkali-kali tentang hal ini. Saya fikir kalau ia perbincangan
tertutup, tidak menjadi masalah, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ya.

Dato’ Sri Saifuddin Abdullah: Akan tetapi saya bimbang kalau dibuka dalam
Dewan yang mulia ini, ia mungkin sub judice pada perbicaraan yang sedang
dilaksanakan, Namun demikian, itu pandangan saya. Akan tetapi saya rasa lebih
baik, kalau diizinkan. Saya faham semangat daripada Ahli-ahli Yang Berhormat.
Biarlah saya rujuk perkara ini kepada Peguam Negara dan lihat sejauh mana ia boleh
dibincangkan di dalam Dewan ini. Dah ada usul ke Tuan Yang di-Pertua, tentang hal
ini?

Puan Isnaraissah Munirah binti Majilis @ Fakharudy [Kota Belud]: Saya
telah membuat usul Yang Berhormat Menteri, pada hari Rabu lepas kalau tidak silap
saya, untuk dibahaskan di dalam Dewan ini. Saya sama pendapat dengan Yang
Berhormat Kota Kinabalu sebab isu ini biasanya dipolitikkan. Jadi, kita sebagai orang
Sabah, | think we deserve to know what's happening ya. Ini bukan soal isu yang
remeh-temeh, soal sekolah daif dan sebagainya. Isu kedaulatan negara dan
Kerajaan Persekutuan bertanggungjawab ke atas isu ini. Terima kasih.

Dato’ Sri Saifuddin Abdullah: Tuan Yang di-Pertua...

Datuk Ignatius Dorell Leiking [Penampang]: Yang Berhormat Menteri. Just
laluan sedikit Yang Berhormat Menteri. Just, Tuan Yang di-Pertua. Ini juga merujuk

pada pendedahan yang dibuat oleh Menteri Undang-undang, di mana beliau telah
