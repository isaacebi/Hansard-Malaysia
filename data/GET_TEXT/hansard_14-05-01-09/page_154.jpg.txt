DR. 14.3.2022 148

Datuk Seri Dr. Ronald Kiandee: Ada dapat itu.

Dato’ Mahfuz bin Haji Omar [Pokok Sena]: Ini saya dimaklumkan oleh
pihak yang terlibat dalam PPK dan sebagainya. Ini rungutan.

Datuk Seri Dr. Ronald Kiandee: Ya.

Dato’ Mahfuz bin Haji Omar [Pokok Sena]: Saya sendiri turun bertemu
dengan pesawah-pesawah di kawasan saya.

Datuk Seri Dr. Ronald Kiandee: Ya. Kita akan tengok secara...

Dato’ Mahfuz bin Haji Omar [Pokok Sena]: Saya minta supaya satu arahan
untuk dipercepatkan perkara ini.

Datuk Seri Dr. Ronald Kiandee: Okey. Saya ambil maklum ya Yang
Berhormat.

Yang Berhormat Pasir Mas, Yang Berhormat Setiu dan Yang Berhormat
Jempol membangkitkan isu bencana banjir di Pantai Timur di mana MAFI telah
mengambil langkah proaktif dengan mengaktifkan bilik gerakan bencana bermula 27
Februari 2022. Warga agro yang terkesan boleh menghubungi terus bilik gerakan
bencana atau berhubung dengan wakil jabatan atau agensi daerah atau di negeri
yang berhampiran.

Sehingga 7 Mac 2022, sebanyak 4,343- golongan sasar yang telah terkesan
dengan banjir di Pantai Timur sedang dalam proses untuk dibantu. Anggaran
kawasan yang terlibat merupakan sebanyak 17,860 hektar dan jumlah kerugian yang
dianggarkan adalah sebanyak RM42.5 juta. Tafsiran kerugian ini telah selesai dinilai
dalam Jawatankuasa Teknikal Program Pembangunan Semula Agromakanan
mengikut sektor masing-masing dan penyaluran akan dibuat dalam masa yang
terdekat. Kerajaan terus komited dalam usahanya meringankan beban semua
golongan yang terjejas akibat banjir dan sentiasa bersedia untuk menyediakan
bantuan yang sewajarnya.

Mengenai konflik Rusia—Ukraine. Beberapa Ahli Yang Berhormat telah
menyuarakan perasaan bimbang apabila beranggapan krisis yang bergolak di Rusia
dan Ukraine akan memberikan kesan negatif kepada Sekuriti Makanan Negara.
Tidak dinafikan konflik Rusia-Ukraine tentu sekali akan memberi kesan kepada
rantaian bekalan makanan global. Dalam konteks Malaysia, konflik ini akan memberi
kesan secara langsung khususnya pada import pertanian melibatkan keperluan
import pertanian seperti baja dan bahan makanan seperti gandum dan sediaan bijirin
serta lemak sayuran dan haiwan.

Selain itu, negara-negara pengeksport juga  dijangka akan
mempertimbangkan langkah perlindungan dan mengurangkan eksport barangan
tertentu yang turut akan menjejaskan import pertanian negara. Pada masa yang

sama, faktor kenaikan harga minyak mentah dan aktiviti penyimpanan stok gandum
