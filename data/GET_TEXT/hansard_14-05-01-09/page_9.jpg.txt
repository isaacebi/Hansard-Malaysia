DR. 14.3.2022 3

kerajaan juga akan memastikan semua kemudahan di PPR siap untuk dinikmati oleh
seluruh penduduk yang terdiri daripada golongan B40.

Antara usaha lain YB dan Tuan Yang di-Pertua, bagi kita membantu golongan
B40 memiliki rumah PPR ialah:

(i) memperkenalkan rent-to-own (RTO) untuk memudahkan

pengurusan pemilikan;

(ii) memberi subsidi daripada segi bayaran pengurusan setiap

bulan PPR;

(iii) memberi tempoh tanggungan kecacatan untuk tempoh dua
tahun bagi memastikan penghuni B40 mendapat kehidupan
yang selesa dan selamat; dan

(iv) memperkenalkan kemudahan internet di semua PPR baharu
untuk dinikmati oleh penghuni PPR di bawah B40.

Terima kasih Tuan Yang di-Pertua.

Tuan Yang di-Pertua: Terima kasih. Dipersilakan Yang Berhormat.

Datuk Haji Ahmad Jazlan bin Yaakub [Machang]: Terima kasih sekali lagi
Tuan Yang di-Pertua. Terima kasih atas jawapan Yang Berhormat Timbalan Menteri.
Saya hendak tanya Yang Berhormat Timbalan Menteri, di Machang ada PPR.
Bilakah— saya nampak macam sudah siap. Bilakah ia akan mula diduduki dan berapa
banyak lagi ada kekosongan? Kalau terdapat kekosongan apakah cara, kaedah dan
langkah yang akan diambil oleh pihak kerajaan untuk memastikan rumah-rumah
yang kosong tersebut dapat dipohon oleh rakyat dan masyarakat sekitarnya?

Kedua, Tuan Yang di-Pertua, soal isu rumah terbengkalai ini adalah satu isu
yang sangat serius kita tengok ramai rakyat yang teraniaya dan tertindas akibat
rumah-rumah yang dibina ini tidak disiapkan sedangkan dalam masa yang sama
pembeli terpaksa membayar bulanan. Rumah tidak dapat duduk, rumah sewa yang
sudah ada terpaksa kena bayar. Di dalam tempoh pandemik ini, ia amat
membebankan.

Saya hendak tanya pihak Yang Berhormat Timbalan Menteri, kerajaan ya,
apakah cadangan ada atau tidak untuk mengetatkan lagi syarat-syarat pembinaan
terhadap rumah-rumah yang dibina ini seperti meningkatkan cagaran atau suatu
konsep melihatkan kepada keadaan yang terlalu serius ini, siap, jual. Maknanya
rumah dibina dulu, syarat baharu. Siap baru jual dan kalau tidak, sudah tentu akan
berlaku perkara berulang. Terima kasih Tuan Yang di-Pertua.

Tuan Yang di-Pertua: Terima kasih. Dipersilakan Yang Berhormat.

Dato’ Sri Dr. Haji Ismail bin Abd Muttalib: Terima kasih Tuan Yang di-

Pertua. Terima kasih Yang Berhormat Machang atas keprihatinan. Untuk makluman
