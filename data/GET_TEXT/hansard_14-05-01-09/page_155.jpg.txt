DR. 14.3.2022 149

serta bijirin oleh negara-negara pengimport lain akan turut memberi kesan tidak
langsung kepada kenaikan harga makanan di Malaysia.

Untuk spesifiknya negara mengimport MOP ataupun muriate of potash dari
Belarus jumlah import pada tahun 2021 adalah sebanyak RM191 juta. Gandum dan
bijirin diimport dari Ukraine berjumlah RM78 juta untuk nilai import pada tahun 2021.
Baja terutamanya ammonium nitrate dan urea, kita import daripada Rusia, jumlah
import merupakan RM660.9 juta pada tahun 2021. Makanan untuk ternakan, kita
import dari Ukraine RM67.9 juta tahun 2021. Minyak lemak sayuran termasuk minyak
bunga matahari dari Ukraine, RM399 juta nilai import pada tahun 2021.

Walaupun sumbangan import makanan daripada Rusia dan Ukraine adalah
kecil sekitar 1.4 peratus sahaja, namun dipercayai akan berlaku kesan berganda
yang membawa pada pembetulan harga makanan global menjadikannya lebih mahal
daripada biasa termasuk di Malaysia.

Dato’ Mahfuz bin Haji Omar [Pokok Sena]: Minta penjelasan. Terima kasih
Tuan Yang di-Pertua. Berkaitan dengan isu kesan daripada konflik antara Rusia
dengan Ukraine, apa yang disebut tadi berkaitan dengan baja, racun dan juga bijirin
dan sebagainya. Akan tetapi isu itu telah timbul di negara kita ini sebelum daripada
konflik tersebut lagi ya. Masalah harga, masalah kos, masalah kenaikan harga baja
dan racun untuk sektor pertanian kita.

Jadi, saya hendak dapatkan penjelasan apakah langkah-langkah yang telah
diambil untuk mengurangkan beban ini? Walaupun dimaklumkan untuk pesawah
padi khususnya diberi, ditambahkan subsidi RM100 tetapi masih tidak mencukupi
dalam keadaan mereka berhadapan dengan kos import yang makin-makin
meningkat. Sekarang pengusaha-pengusaha jentera bajak dan juga jentera untuk
mengambil padi dan sebagainya telah menaikkan kos mereka daripada bayaran
sebelum ini.

Jadi apa bantuan yang boleh meringankan beban mereka? Oleh sebab
macam saya sebut hari itu Tuan Yang di-Pertua, mereka hanya jual padi dengan
RM1.20 sekilo sedangkan tauge, mereka beli RM3 sekilo.

Tuan Sim Tze Tzin [Bayan Baru]: Yang Berhormat Menteri, perkara yang
sama. Bayan Baru, sedikit sahaja. Terima kasih.

Tuan Yang di-Pertua, terima kasih Yang Berhormat Menteri. Baru-baru ini
awal bulan Mac, Food and Agriculture Organization (FAO) daripada United Nations,
ia telah kata bahawa berbanding dengan tahun lalu harga makanan telah naik 20
peratus. Dengan konflik yang berlarutan di Ukraine dan Rusia, harga makanan
dijangka akan naik antara 20 peratus hingga 24 peratus lagi.

Jadi ini bermaksud bahawa harga barangan akan naik. Jadi ini adalah

problem dengan Malaysia merupakan kebergantungan kita, self-sufficiency level
