DR. 14.3.2022 44

sentiasa mengikuti perkembangan terkini untuk merangka tindakan ataupun
rancangan yang perlu diambil. Terima kasih Yang Berhormat Jerlun.

Berkenaan dengan beberapa perkara lain yang dibangkitkan iaitu berkenaan
dengan nilai tambah dan juga untuk sektor E&E, saya akan menyentuh dua topik ini
dalam perbahasan yang seterusnya Tuan Yang di-Pertua.

Tuan Yang di-Pertua, saya ingin meneruskan jawapan saya berkenaan
dengan Yang Berhormat Bukit Bendera. Yang Berhormat Bukit Bendera
membangkitkan mengenai status proses rundingan Perjanjian Perdagangan Bebas
atau Free Trade Agreement (FTA) Malaysia dan Kesatuan Eropah (MUEFTA) yang
telah dimulakan pada tahun 2010 dan apakah status ratifikasi Perjanjian
Komprehensif dan Progresif bagi Perkongsian Trans-Pasifik atau Comprehensive
and Progressive Agreement for Trans-Pacific Partnership (CPTPP) dan juga Yang
Berhormat Bukit Bendera mencadangkan kerajaan untuk menyediakan insentif-
insentif dan dana untuk menggalakkan pertumbuhan industri semikonduktor.

Tuan Yang di-Pertua, berhubungan dengan kemajuan rundingan MUEFTA,
Jemaah Menteri pada 14 Ogos 2019 telah memutuskan untuk menangguhkan
rundingan ini. Keputusan ini dibuat berikutan tiada kesefahaman daripada kedua-
dua pihak berkaitan isu-isu tertentu seperti perolehan kerajaan, dasar bumiputera,
halal dan harta intelek termasuk petunjuk geografi.

Kerajaan sedia maklum akan kepentingan Kesatuan Eropah sebagai salah
satu- rakan dagang utama Malaysia dan sedia mengambil langkah-langkah yang
sewajarnya untuk memulakan semula rundingan MUEFTA. Pada perbincangan
terkini pada 23 Disember 2021, kedua-dua belah pihak telah mengambil maklum
akan kedudukan terkini isu-isu yang masih tertangguh dan berusaha untuk
merundingkan pendekatan dan hala tuju perjanjian ini. Keputusan untuk
menyambung semula rundingan ini yang akan dibuat dengan teliti setelah
mengambil kira kepentingan semua pihak.

Tuan Yang di-Pertua, berhubungan dengan perjanjian CPTPP, satu kajian
Analisa Kos Faedah atau Cost-Benefit Analysis (CBA) bagi mengenal pasti impak
daripada pernyataan Malaysia di dalam CPTPP telah selesai dijalankan dan akan
dibentangkan kepada Jemaah Menteri dalam masa terdekat. Susulan itu, dokumen
kajian ini akan dimuat naik ke laman sesawang MITI sebagai rujukan umum
terutamanya kepada pihak-pihak yang berkepentingan.

CBA ini bertujuan untuk mengenal pasti isu-isu berkepentingan pada
Malaysia serta mengesyorkan penyelesaian yang bersesuaian bagi menangani
sebarang isu yang mungkin timbul daripada penyertaan negara di dalam CPTPP.

CBA turut mengambil kira kesan-kesan COVID-19 termasuk keupayaan dan
