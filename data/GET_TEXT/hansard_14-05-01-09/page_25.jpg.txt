DR. 14.3.2022 19

Dato’ Haji Salim Sharif [Jempol]: Ya, terima kasih Tuan Yang di-Pertua.
Tahun lalu menerusi kenyataan media selepas majlis Pelancaran dan Anugerah
Pilihan Pengguna 2020/2021, Yang Berhormat Timbalan Menteri KPDNHEP ada
menyebut tentang cadangan untuk memperkenalkan lesen khas peniaga dalam
talian bagi melindungi pengguna daripada terus menjadi mangsa penipuan e-
Dagang dan scammer bermula tahun ini.

Jadi, saya hendak tanya, bilakah perkembangan ataupun bilakah perkara ini
dapat dilaksanakan, cadangan lesen khas e-Dagang? Keduanya, berapakah kes
yang telah disebutkan tadi, 24,000 kes yang disebutkan, direport akibat kerugian
RM21 juta dan berapa banyak kes yang telah dihukum? Kita tahu aduan banyak.

Jadi, adakah mereka ini telah didakwa dan dijatuhkan hukuman? Ini rakyat
hendak tahu sebab undang-undang yang ada pada hari ini, hendak tengok sejauh
mana keberkesanan undang-undang ini bagi melindungi pengguna. Mohon Menteri
untuk menjawab.

Dato Sri Alexander Nanta Linggi: Untuk maklum balas yang secara
terperinci ini, Yang Berhormat dan juga Tuan Yang di-Pertua, biarlah saya memberi
jawapan secara bertulis sebab saya akan mendapat fakta yang lebih tepat. Jadi,
kepada yang ditanya tadi, bilakah pelaksanaan ini? Seperti mana telah saya sebut
tadi, kami sedang memperhalusi kesemuanya supaya kita dapat melaksanakan
secepat mungkin. Terima kasih.

Tuan Yang di-Pertua: Terima kasih. Seterusnya, saya persilakan Yang

Berhormat Bachok.

7. Tuan Nik Mohamad Abduh bin Nik Abdul Aziz [Bachok] minta Menteri
Pembangunan Luar Bandar menyatakan usaha-usaha kementerian bagi
meningkatkan pendapatan usahawan wanita luar bandar.

Timbalan Menteri Pembangunan Luar Bandar | [Dato’ Sri Haji Abdul
Rahman bin Mohamad]: Terima kasih Tuan Yang di-Pertua. Terima kasih Yang
Berhormat Bachok. KPLB sentiasa komited di dalam membantu usahawan luar
bandar, termasuk usahawan wanita luar bandar dengan menawarkan program-
program antaranya Program Sokongan dan Pengukuhan Keusahawanan Luar
Bandar (SPKLB), Re-Start.

Program ini menyediakan geran bantuan bernilai RM3,000 ke RM5,000 bagi
menampung kos operasi dan keperluan modal pusingan bertujuan secara khusus
untuk membantu usahawan memulakan semula perniagaan yang terkesan akibat
pandemik COVID-19. Program khusus yang bermula pada September 2021 ini telah

berjaya membantu 586 orang usahawan sehingga kini, dengan 319 orang usahawan
