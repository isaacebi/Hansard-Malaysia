DR. 14.3.2022 93

negeri, jalan pihak berkuasa tempatan atau jalan swasta sebagai jalan Persekutuan
setelah dipersetujui oleh pihak-pihak berkuasa yang berkenaan.

Dalam perkara ini, kerajaan negeri atau PBT hendaklah bersetuju
mewartakan mana-mana jalan negeri atau jalan perbandaran kepada jalan
Persekutuan terlebih dahulu sebelum cadangan projek menaik taraf tersebut boleh
diteliti dan dipertimbang untuk diangkat kepada agensi Pusat. la masih tertakluk
kepada keutamaan negeri dan ketersediaan agihan siling Peruntukan Pembangunan
Persekutuan bagi kementerian ini. Tuan Yang di-Pertua, seperti mana keadaannya
dengan proses pembangunan projek tadi, aspek penyelenggaraan jalan juga
termaktub dalam bidang kuasa mengikut status jalan negeri. Seperti Yang
Berhormat sedia maklum, skop kerja penyelenggaraan jalan Persekutuan terbahagi
kepada tiga iaitu;

(i) penyelenggaraan rutin yang merangkumi penyelenggaraan
pavement, penyelenggaraan bahu jalan, potong rumput,
perabut jalan, mencuci jambatan dan pembetung, mencuci
longkang dan pemeriksaan rutin yang dilaksanakan setiap
bulan berdasarkan bilangan pusingan kerja yang telah
ditetapkan dalam tempoh kontrak perjanjian;

(ii) penyelenggaraan berkala iaitu —

a. penyelenggaraan berkala pavement yang
meliputi kerja-kerja turapan jalan seperti
menurap semula permukaan jalan; dan

b. penyelenggaraan berkala bukan pavement yang
meliputi kerja-kerja selain daripada turapan jalan
seperti mengecat garisan jalan, membaik pulih
pembetung, mengganti papan tanda dan lain-
lain; dan

(iii) kecemasan, membersihkan pokok tumbang, kawalan trafik
semasa kerosakan ataupun runtuhan jalan, membersihkan
tanah runtuh, papan tanda amaran semasa banjjr.

Untuk makluman Yang Berhormat juga, bagi perancangan di bawah program
membaik pulih jalan-jalan, termasuk perparitan dan pembetung yang berada dalam
status kritikal, kementerian ini merangka program penyelenggaraan berdasarkan
notis kerosakan (notice of defects) yang disediakan oleh pihak JKR daerah bersama-
sama syarikat konsesi penyelenggaraan jalan Persekutuan.

Timbalan Yang di-Pertua [Dato' Mohd Rashid Hasnon]: Yang Berhormat

Menteri, minta rumuskan.
