DR. 14.3.2022 30

Tuan Yang di-Pertua: Terima kasih. Soalan tambahan kedua, Yang
Berhormat Sungai Siput.

Tuan Kesavan a/l Subramaniam [Sungai Siput]: Terima kasih Tuan Yang
di-Pertua. Kepada Yang Berhormat Timbalan Menteri, kredibiliti dan keberkesanan
kepimpinan Jawatankuasa Pembangunan Keselamatan Kampung Orang Asli
memainkan peranan penting dalam pembangunan sosioekonomi masyarakat
setempat.

Di Parlimen Sungai Siput ada 61 buah kampung masyarakat Orang Asli dan
41 Tok Batin. Soalan tambahan saya, bagi memperkukuhkan lagi fungsi dan peranan
JPKKOA dan kepimpinannya pada masa hadapan, adakah kerajaan mengkaji
semula menggantikan Tok-tok Batin dan ketua-ketua kampung yang berumur, uzur,
masalah kesihatan dengan kepimpinan baharu melibatkan golongan belia yang
memiliki ciri-ciri kepimpinan? Terima kasih Tuan Yang di-Pertua.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Terima kasih Yang Berhormat Sungai Siput. Sebenarnya memang yang
dinyatakan oleh Yang Berhormat Sungai Siput saya amat bersetuju. Sebenarnya di
peringkat kita, di JAKOA sendiri, di KPLB sendiri sebab itu saya sentiasa
memberitahu dalam setiap kali diadakan mesyuarat, untuk memajukan lagi dalam
kalangan Orang Asli di peringkat kampung-kampung mesti bermula dengan yang
lebih aktif, lebih berpengalaman dan juga kalau boleh hendak ada sedikit pendidikan
umpamanya.

Kalau pagi tadi pun, saya beritahu untuk memberi kebaikan, kita sekurang-
kurangnya Pengerusi JPKKOA ini tamat Tingkatan 5 dan mereka boleh
menggunakan komputer dengan baik. Sebab itu kita sentiasa memberi latihan untuk
pengetahuan Yang Berhormat Sungai Siput sebab kita hendak supaya mereka dapat
merancang pada peringkat kampung itu sendiri. Kita hendak mereka boleh membuat
perancangan bagaimana mereka hendak membangunkan kampung kita.

Sebab saya tahu bahawa di Sungai Siput adalah sebuah perkampungan
Orang Asli yang telah agak maju dibandingkan dengan perkampungan-
perkampungan yang berada sebahagiannya masih jauh di pedalaman. Sebab itu kita
merancang supaya penambahbaikan dari segi mereka boleh melaksanakan tugas
melalui modenisasi yang kita hadapi sekarang ini. Saya ingat terima kasih Tuan Yang
di-Pertua, terima kasih Yang Berhormat Sungai Siput memberikan soalan yang agak
baik. Memang baik untuk kita perbaiki dari segi kebaikan tersebut. Sekian terima
kasih.

Tuan Kesavan a/l Subramaniam [Sungai Siput]: Terima kasih Yang
Berhormat Timbalan Menteri.

Tuan Yang di-Pertua: Ada soalan tambahan? Ya, silakan.
