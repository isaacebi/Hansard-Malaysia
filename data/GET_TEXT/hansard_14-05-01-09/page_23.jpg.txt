DR. 14.3.2022 17

6. Dato’ Seri Dr. Wan Azizah Wan Ismail [Pandan] minta Menteri
Perdagangan Dalam Negeri dan Hal Ehwal Pengguna menyatakan:

(a) berapa jumlah kerugian terkini daripada penipuan melalui
atas talian dan media elektronik; dan

(b) apakah tindakan menyeluruh dan bersepadu pihak berwajib,

agensi berkaitan dan syarikat-syarikat telekomunikasi bagi
menangani isu ini.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih, Tuan Yang di-Pertua. Terima kasih Yang
Berhormat Pandan. Untuk menjawab soalan Yang Berhormat, kementerian sentiasa
memantau aktiviti perniagaan secara dalam talian di negara ini berdasarkan bidang
kuasa dan perundangan yang dikuatkuasakan.

Susulan penularan wabak COVID-19 ini di Malaysia dan pembudayaan
norma baharu, pembelian dalam talian telah menjadi pilihan utama kepada
pengguna untuk berbelanja. Berdasarkan statistik kKementerian, sejumlah 24,011
aduan telah diterima dari tahun 2020 hingga 17 Februari 2022 ini di mana kerugian
sebanyak RM21.7 juta telah direkodkan bagi penipuan secara dalam talian dan
media elektronik.

Kes penipuan online ini mungkin juga dipantau dan dikawal selia oleh
kementerian-kementerian lain yang turut berkaitan. Suka saya ingin memaklumkan
bahawa data ini adalah aduan yang dilaporkan kepada KPDNHEP sahaja. Oleh
sebab Tuan Yang di-Pertua, sebentar tadi dalam jawapan soalan nombor dua,
angka-angka ini mungkin berlainan, Yang Berhormat Pandan.

Jadi memang seperti mana yang telah saya katakan tadi, ini berdasarkan
kepada data yang dilaporkan kepada KPDNHEP sahaja. Jadi Yang Berhormat,
kementerian turut mengadakan jaringan kerjasama dengan agensi berkaitan seperti
PDRM, Jabatan Pendaftaran Negara (JPN), Bank Negara Malaysia, Suruhanjaya
Syarikat Malaysia (SSM) dan Suruhanjaya Komunikasi dan Multimedia Malaysia
(SKMM) termasuklah syarikat telekomunikasi dan pengendali tapak pasar dalam
talian iaitu online marketplace bagi membanteras kegiatan manipulasi peniaga yang
tidak beretika.

#1050

Jadi, KPDNHEP juga sedang dalam proses menguatkuasakan perundangan
transaksi dalam talian menerusi penglibatan Multimedia Development Corporation,
pengendali tapak pasar dalam talian (online market place) dan pemain industri
berkaitan tindakan penguatkuasaan secara lebih bersepadu selaras dengan Pelan
Hala Tuju Strategik e-Dagang. Sekian, terima kasih.

Tuan Yang di-Pertua: Terima kasih. Soalan tambahan.
