DR. 14.3.2022 25

Dalam masa sekarang, kita lihat walaupun gaji minimum kita dah setuju
secara dasar RM1,500. Kita perlu melihat sektor-sektor seperti perhotelan, sektor
seperti pelancongan yang terkikis teruk akibat COVID-19. Maka, kita sedang
mengkaji. Saya bagi jaminan kepada Yang Berhormat dalam masa terdekat kerajaan
akan mengumumkan gaji minimum bukan atas dasar desakan mana-mana pihak,
atas usaha kerajaan sendiri. Terima kasih Tuan Yang di-Pertua.

Tuan Yang di-Pertua: Ok, Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Tahniah Yang Berhormat Menteri. Baru-baru ini melancarkan
600,000 peluang pekerjaan di Johor bersama-sama dengan Yang Amat Berhormat
Perdana Menteri Bera iaitu Program Keluarga Malaysia, alhamdulillah.

Apa yang dinyatakan oleh rakan saya tadi Yang Berhormat Ipoh Barat ada
juga yang betul sebab RM1,500 ini memang kita semua hendak pastikan hendak
cepat. Akan tetapi, saya juga hendak tanya Yang Berhormat Menteri sebelum itu
saya hendak beritahu kepada Yang Berhormat Ipoh Barat dia juga Menteri 22 bulan.
Kalau betul hebat dah buat masa itu dah. Dia pun tidak boleh buat juga. Mesti ada
kekangan dia. Bukanlah dia tidak mahu buat. Masa dia jadi Menteri Sumber Manusia,
Yang Berhormat Ipoh Barat patut selesaikan. Kalau ada political will yang seperti
disebutkan. Ini semua cakap tidak serupa bikin.

Tuan M. Kulasegaran [Ipoh Barat]: Ada political will lah. Kita ada setiap
tahun 100. Ada political will.

Datuk Seri Panglima Abdul Azeez bin Abdul Rahim [Baling]: Ini semua
cakap tidak serupa bikin. Buat manifesto berpuluh-puluh...

[Pembesar suara dimatikan]

Tuan Yang di-Pertua: Yang Berhormat. Yang Berhormat, tolong. Peluang
untuk Yang Berhormat Baling sekarang.

Datuk Seri Panglima Abdul Azeez bin Abdul Rahim [Baling]: ...kepada
Menteri apakah kekangan sebenarnya yang kerajaan sedang hadapi untuk Yang
Berhormat Menteri belum dapat laksanakannya.

Tuan M. Kulasegaran [Ipoh Barat]: Tidak faham, jangan cakaplah.

Tuan Yang di-Pertua: Yang Berhormat.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri.

Datuk Seri M. Saravanan: Soalan Tuan Yang di-Pertua, saya cuma hendak
betulkan Yang Berhormat Baling. Kebetulan bukan Yang Berhormat sahaja usaha.
Itu adalah manifesto pilihan raya untuk pihak Yang Berhormat yang menyatakan

kalau sekiranya kita menang akan mengumumkan gaji minimum. Selepas menang
