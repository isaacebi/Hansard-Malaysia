DR. 14.3.2022 92

(iii) nama khusus merujuk kepada jalan perbandaran di bawah

kuasa PBT seperti Jalan Tuanku Abdul Rahman KL di bawah
bidang kuasa DBKL.

Silakan.

Timbalan Yang di-Pertua [Dato' Mohd Rashid Hasnon]: Silakan Yang
Berhormat Jerlun

Dato’ Seri Utama Haji Mukhriz Tun Dr. Mahathir [Jerlun]: Terima kasih
Yang Berhormat Menteri, terima kasih Tuan Yang di-Pertua. Daripada pengamatan
saya, saya dapati bahawa penyelenggaraan jalan-jalan Persekutuan di Kedah tidak
sebaik penyelenggaraan jalan-jalan negeri. Adakah boleh dipastikan bahawa kerja-
kerja penyelenggaraan jalan-jalan Persekutuan di negeri Kedah ini dibuat sebaik
yang mungkin? Oleh kerana apabila rakyat melihat dan mengadu hal ini, mereka
tidak dapat bezakan jalan Kerajaan Pusat dengan kerajaan negeri. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Jerlun. Sila.

Dato’ Sri Haji Fadillah bin Yusof: Terima kasih Yang Berhormat Jerlun.
Memang ini menjadi cabaran. Untuk jalan negeri, mereka dapat peruntukan khas
melalui MARRIS iaitu berdasarkan panjang jalan dan berdasarkan kualiti tertentu.
Manakala, Kerajaan Persekutuan pula tiada peruntukan khas. Ada peruntukan tetapi
sering kali ia tidak mencukupi dengan apa yang dimohon oleh Kementerian Kerja
Raya melalui JKR Malaysia. Oleh sebab itu, pelaksanaannya bila kita membuat
penyelenggaraan jalan, ia berdasarkan keutamaan mengikut peruntukan yang kita
terima. Oleh sebab itu, masih berlaku apa yang dikatakan backlogs, jalan-jalan yang
patut di baharu muka tetapi tidak dapat, hanya ia dapat buat tampalan sementara
untuk mengelakkan lubang-lubang jalan berlaku dan sebagainya. Disebabkan
kekangan kewangan, daripada segi peruntukan yang kita terima secara tahunan.

Itu menjadi cabaran kita dan kita sudah berbincang dengan Kementerian
Kewangan dan juga agensi Pusat untuk bagaimana kita hendak menyelesaikan
masalah ini dengan sama ada kita bekerjasama dengan pihak konsesi dan konsesi
akan mendahului duit mereka dahulu) untuk melaksanakan  kerja-kerja
penambahbaikan, khususnya untuk reconstruction, dengan izin, jalan-jalan yang
memang sepatutnya di baharu muka. Ini kalau dapat dilaksanakan, insya-Allah kita
akan laksanakan pada masa akan datang, bergantung dengan perundingan yang
terakhir yang kita buat. Berkaitan pewartaan jalan Persekutuan. Sebuah jalan
hendaklah diwartakan pada jalan Persekutuan terlebih dahulu selaras dengan
seksyen 3, Akta Jalan Persekutuan 1959 (Akta 376) yang memperuntukkan bahawa

Yang Berhormat Menteri Kerja Raya boleh mengisytiharkan mana-mana jalan
