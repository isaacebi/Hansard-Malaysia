DR. 14.3.2022 146

Berhormat dan dibahaskan dalam Dewan yang mulia ini. Rata-rata mengaitkan
dengan cabaran-cabaran sektor agromakanan termasuk bencana banjir dan
perubahan iklim.

Untuk makluman Ahli Yang Berhormat, selain daripada perubahan iklim dan
ancaman bencana alam, risiko dan cabaran sektor agromakanan di peringkat global
dan domestik juga merangkumi pertambahan populasi, produktiviti dan inovasi
pertanian, kos input pertanian, sumber tanah dan air yang terhad, kebergantungan
kepada tenaga buruh asing, kekurangan penglibatan belia dan tahap adaptasi
teknologi dan mekanisasi yang rendah dan sebagainya.

Tidak dapat dinafikan bahawa cabaran-cabaran ini perlu terus ditangani untuk
memastikan kemapanan sektor ini.

Kerajaan juga amat komited dalam memperkukuhkan sektor agromakanan
negara dengan menambah lagi usaha-usaha untuk meningkatkan pengeluaran
domestik, perluasan adaptasi teknologi moden dan mengurangkan kebergantungan
kepada keperluan import sekali gus untuk meningkatkan kualiti dan jaminan sekuriti
makanan negara. Usaha-usaha pemerkasaan pengeluaran makanan secara
domestik menerusi strategi-strategi di bawah Dasar Agromakanan Negara 2021-
2030 (DAN 2.0) dan Pelan Tindakan Dasar Sekuriti Makanan Negara 2021-2025
atau Pelan Tindakan DSMN akan turut menyumbang kepada kestabilan dan
kemapanan sistem makanan negara agar kekal utuh dalam menghadapi sebarang
gangguan.

Seperti yang dibangkitkan oleh Ahli-ahli Yang Berhormat, sektor
agromakanan sememangnya terkesan dengan bencana banjir yang melanda negara
pada bulan Disember tahun lalu di mana secara keseluruhannya jumlah kerugian
yang dilaporkan dalam sektor agromakanan telah melebihi RM90 juta, melibatkan
lebih 7,500 orang pengusaha merentasi semua subsektor, termasuk tanaman,
akuakultur, ternakan dan sebagainya. Dua bentuk bantuan yang disediakan oleh
MAFI kepada golongan sasar yang terkesan akibat bencana ialah Program
Pembangunan Semula Projek Agromakanan (PPSPA) dan Tabung Bencana
Tanaman Padi (TBTP).

Pada tahun 2022, kementerian telah menerima agihan peruntukan sejumlah
RM50 juta di bawah PPSPA yang disasarkan kepada sektor agromakanan seperti
petani, penternak, nelayan, pengusaha akuakultur, pengusaha agropelancongan
dan industri agromakanan. Di bawah PPSPA, petani, penternak dan peladang yang
terjejas akibat kerosakan banjir layak untuk memohon untuk bantuan sehingga
maksimum 50 peratus daripada jumlah kerugian dan diberi dalam bentuk barangan

atau in kind iaitu seperti input pertanian atau peralatan. Berdasarkan kelulusan
