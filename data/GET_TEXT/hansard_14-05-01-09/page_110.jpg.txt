DR. 14.3.2022 104

sehubungan itu, KPM telah memperincikan secara mendalam perkara berkaitan beg
berat dan merangka satu penyelesaian yang holistik bagi menangani isu tersebut
secara tuntas. Berdasarkan penelitian ke atas maklum balas yang diperoleh, isu beg
berat ini adalah kritikal knususnya dalam kalangan murid sekolah rendah yang
berada pada Tahap 1 iaitu Tahun 1, Tahun 2 dan Tahun 3.

Oleh yang demikian, KPM telah menggariskan sebanyak tujuh pendekatan
dan ketetapan yang akan dilaksanakan. Ini termasuklah;

(i) penyediaan lokar;

(ii) penyusunan semula jadual waktu;

(iii) penggunaan buku latihan yang tidak melebihi dua buah buku

bagi setiap mata pelajaran pada satu masa;

(iv) penggunaan buku aktiviti yang disediakan oleh KPM;

(v) penerbitan baharu buku teks dalam format digital secara

berterusan;

(vi) pendekatan PDP berpusatkan murid; dan

(vii) | penyelarasan dengan pihak JAKIM berkaitan uniform untuk

Kelas Agama dan Fardu Ain (KAFA).

Sebagai langkah permulaan, KPM akan menyediakan lokar di sekolah
rendah secara berfasa. Ini melibatkan penyediaan lokar untuk murid Tahap 1 di
sekolah rendah yang beroperasi secara dua sesi. Pelaksanaan ini akan melibatkan
10,662 buah kelas dengan 323,186 orang murid. Jumlah anggaran peruntukan tahun
2022 untuk Fasa 1 adalah sebanyak RM37.3 juta. Selain itu KPM juga akan terus
meningkatkan kerjasama erat dengan ibu bapa dan penjaga bagi membantu
menangani masalah beg berat murid khususnya dalam memastikan murid membawa
buku mengikut jadual yang telah ditetapkan. Di samping itu, sesi libat urus dengan
Persatuan Ibu Bapa dan Guru (PIBG) akan terus ditingkatkan sebagai satu
pendekatan pemantauan.

KPM menjunjung kasih ke atas Titah Kebawah Duli Yang Maha Mulia Seri
Paduka Baginda Yang di-Pertuan Agong yang menyambut baik inisiatif Sekolahku
SEJAHTERA sebagai pemangkin pembentukan kemenjadian murid. Inisiatif ini
adalah usaha KPM bagi mewujudkan persekitaran sekolah yang kondusif untuk
murid kembali ke sekolah setelah melalui tempoh cabaran pandemik COVID-19 yang
panjang.

Untuk makluman Ahli Yang Berhormat Tampin, Yang Berhormat Sabak
Bernam, Yang Berhormat Tangga Batu dan Yang Berhormat Hulu Rajang,
Sekolahku SEJAHTERA merupakan satu konsep penerapan nilai murni dan amalan
baik untuk diamalkan oleh semua sekolah dan institusi pendidikan tanpa mengira

latar belakang lokasi atau jenis institusi. Terdapat 14 elemen SEJAHTERA iaitu;
