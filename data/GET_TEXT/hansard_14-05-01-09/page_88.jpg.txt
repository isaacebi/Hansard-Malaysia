DR. 14.3.2022 82

Untuk makluman Ahli Yang Berhormat juga, kerajaan sekarang yang diterajui
oleh pentadbiran baharu komited bagi memastikan kelangsungan pelaksanaan
projek Lebuhraya Pan Borneo Sabah di mana sejumlah RM1 bilion telah
diperuntukkan setiap tahun. Manakala kelulusan prinsip telah diperoleh bagi
pelaksanaan baki Fasa Satu Lebuhraya Pan Borneo Sabah sebanyak 19 Pakej Kerja
dan tempoh pembinaan selama lima tahun, sekali gus melengkapkan keseluruhan
fasa satu Lebuhraya Pan Borneo Sabah.

Berhubung isu kepakaran_ teknikal, isu tersebut berkait dengan
penguatkuasaan Arahan Perbendaharaan (AP182) bagi projek-projek Kerajaan
Persekutuan di Sabah dan Sarawak. Sebagai rekod, AP182 antara lain telah
menggariskan tentang kebertanggungjawaban dan mandat pada Jabatan Kerja
Raya Malaysia dan Jabatan Pengairan dan Saliran....

01510

Tuan Ma’mun bin Sulaiman [Kalabakan]: Sedikit Yang Berhormat Menteri.

Dato’ Sri Haji Fadillah bin Yusof: ...selaku jabatan teknik persekutuan bagi
melaksanakan semua projek pembangunan fizikal yang dibiayai untuk...

Tuan Haji Ahmad bin Hassan [Papar]: Papar.

Tuan Chan Foong Hin [Kota Kinabalu]: Sedikit Yang Berhormat Menteri.

Dato’ Sri Haji Fadillah bin Yusof: ...di negara ini. la melibatkan semua
proses pelaksanaan projek termasuklah perolehan, penentuan skop, kos projek dan
lain-lain.

Tuan Haji Ahmad bin Hassan [Papar]: Papar, Papar.

Tuan Chan Foong Hin [Kota Kinabalu]: Kota Kinabalu.

Tuan Ma’mun bin Sulaiman [Kalabakan]: Kalabakan juga.

Dato’ Sri Haji Fadillah bin Yusof: Saya bagi Yang Berhormat Papar, Yang
Berhormat Kalabakan dan Yang Berhormat Kota Kinabalu.

Tuan Haji Ahmad bin Hassan [Papar]: Ya sama sahaja. Terima kasih Yang
Berhormat Menteri. Alhamdulillah pembinaan Pan Borneo berjalan dengan lancar
walaupun ia sedikit perlahan. Akan tetapi saya yakin dan percaya ia dapat
diselesaikan dalam masa yang tertentu. Lebuhraya Pan Borneo ini sangat penting
kepada orang-orang Sabah. Akan tetapi ada juga orang-orang kampung seperti di
Kampung Kawang, mereka ini tidak begitu selesa dengan adanya Pan Borneo
disebabkan oleh mereka terpaksa setiap hari membazirkan wang ringgit disebabkan
oleh u-turn yang belum dibuat oleh kerajaan walaupun permohonan ini telah dibuat
sejak 2019.

Untuk pengetahuan Dewan ini, mereka terpaksa meredah empat kilometer
untuk membuat u-turn masuk ke Kampung Kawang. Bayangkan kalau setiap hari

setiap orang masuk dan keluar kampung itu dua tiga kali, berapakah duit yang akan
