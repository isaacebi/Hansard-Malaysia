DR. 14.3.2022 113

tahun 2017 tetapi disebabkan masalah kontraktor yang tidak siapbkan bangunan itu
dalam tempoh yang ditetapkan, maka berlakulah penangguhan hingga tahun, sudah
lima tahun dan dua minggu lalu bila saya bangkitkan dalam perbahasan, ini Ketua
Bahagian MIC Sungai Siput dia kata, Presiden MIC, Tan Sri Vigneswaran telah
selesaikan.

Akan tetapi benda apa habuk pun tidak ada, tapi buat kenyataan sebegitu.

Datuk Dr. Mohd Radzi bin Md. Jidin: Saya jawab, ada jawapan ya. Ada
jawapan saya jelaskan.

Tuan Kesavan a/l Subramaniam [Sungai Siput]: Terima kasih.

Tuan Baru Bian [Selangau]: Yang Berhormat Menteri.

Datuk Dr. Mohd Radzi bin Md. Jidin: Berkaitan status SJKT Sungai Rela
seperti dibangkitkan oleh Ahli Yang Berhormat Sungai Siput, KPM_ ingin
memaklumkan bahawa kelewatan untuk menyiapkan sekolah tersebut disebabkan
kegagalan kontraktor menyiapkan baki kerja. Ini termasuk kerja bekalan elektrik,
kerja-kerja penurapan jalan dan pematuhan syarat-syarat kebenaran merancang
daripada Pihak Berkuasa Tempatan. Oleh sebab kelewatan kontraktor dalam
menyiapkan baki kerja ini, kelulusan pembekalan elektrik oleh pihak Tenaga
Nasional Berhad juga telah terbatal pada 6 Disember 2019.

KPM telah mengeluarkan arahan kepada kontraktor pada 12 Februari 2020
supaya mendapatkan semula kelulusan TNB dan menyiapkan baki kerja di tapak.
Menjadi tanggungjawab kontraktor untuk mematuhi syarat-syarat PBT dan pembekal
utiliti seperti mana yang ditetapkan di dalam dokumen kontrak.

Untuk makluman Ahli Yang Berhormat juga, KPM telah menghubungi dan
mengemukakan surat sokongan kepada pihak TNB pada 22 Oktober 2020 untuk
mempercepatkan kelulusan bekalan tenaga elektrik ini. Bagi memastikan pihak
kontraktor dapat menyelesaikan isu yang tertangguh ini, KPM telah mengadakan
sesi libat urus dengan pihak kontraktor pada 30 Ogos 2021. Berdasarkan laporan
kemajuan serta baki kerja semasa, dijangkakan projek dapat disiapkan pada 19 Julai
2022. KPM akan terus memantau dengan rapi pelaksanaan baki kerja bagi
memastikan ia dapat disiapkan mengikut tempoh yang telah ditetapkan. Okey, jelas?
=1630

Tuan Sim Tze Tzin [Bayan Baru]: Yang Berhormat Menteri, Yang
Berhormat Menteri sedikit sahaja.

Tuan Haji Ahmad bin Hassan [Papar]: Papar, Papar sedikit.

Tuan Baru Bian [Selangau]: Selangau, Selangau.

Tuan Haji Ahmad bin Hassan [Papar]: Papar, Papar.

Datuk Dr. Mohd Radzi bin Md. Jidin: Yang Berhormat Batu Kawan tadi kan.

Tuan Sim Tze Tzin [Bayan Baru]: Juga Bayan Baru ya.
