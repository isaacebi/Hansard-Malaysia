DR. 14.3.2022 21

#1100

Jika ada pada tahun 2021 dan 2022, sejauh manakah keberkesanan bantuan
dan dana ini. Dengan izin selain daripada bantuan kewangan dan _ platform
perniagaan, adakah kerajaan mempunyai rancangan bagi memberi latihan ataupun
upskilling bagi melahirkan lebih ramai usahawan wanita luar bandar? Terima kasih.

Tuan Yang di-Pertua: Yang Berhormat, silakan.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Kita mempunyai berbagai-bagai agensi di dalam KPLB. Daripada agensi,
tersebut kita mempunyai seperti MARA. Umpamanya menawarkan kemudahan
pembiayaan khusus untuk usahawan wanita iaitu Skim Pembiayaan Perniagaan
Khas Wanita (DanaNITA) yang bertujuan untuk tidak lain tidak bukan meningkat
penyertaan usahawan wanita di dalam aktiviti keusahawanan.

Peningkatan juga merupakan untuk pendapatan isi rumah. Pada tahun 2021,
umpamanya seramai 265 orang usahawan telah dibantu oleh MARA melalui skim ini
dengan jumlah pembiayaan sebanyak RM9.997 juta, manakala bagi tahun 2022
seramai 146 orang usahawan telah diluluskan pembiayaan melalui jumlah RM5.936
juta setakat Februari 2022.

Tuan Yang di-Pertua sebenarnya masih banyak agensi kita yang membantu
seperti KEMAS, RISDA, di bawah wilayah-wilayah KEJORA, KETENGAH,
KESEDAR tetapi oleh sebab masa, kita akan lontarkan kepada Yang Berhormat
melalui jawapan. Terima kasih Tuan Yang di-Pertua.

Tuan Yang di-Pertua: Okey, Yang Berhormat Hulu Langat. Yang Berhormat
Hulu Langat, silakan.

Tuan Karupaiya a/l Mutusami [Padang Serai]: Padang Serai bangun
dahulu, Tuan Yang di-Pertua.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua. Saya merujuk kepada jawapan yang telah diberikan oleh Yang
Berhormat Timbalan Menteri tadi. Cuma barangkali saya tidak mendengar perkataan
Program Usahanita. Adakah yang dimaksudkan data-data yang diberikan tadi
berkaitan dengan Program Usahanita.

Ini adalah sebab kalau kita lihat program ini telah dilancarkan sekurang-
kurangnya empat bulan telah dilaksanakan. Soalan saya apakah outcome dan output
dengan izin yang telah tercapai sebab kita tidak mahu hanya melaksanakan dan
membelanjakan duit tetapi kualiti wanita yang terlibat dalam dunia perniagaan luar
bandar ini tidak begitu berkesan. Terima kasih.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Sebenarnya itu yang saya nyatakan tadi seperti yang dipersoalkan oleh Yang

Berhormat asal daripada Bachok. Program-program ini sebenarnya banyak kita
