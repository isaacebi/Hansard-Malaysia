DR. 14.3.2022 62

(i) faedah yang diterima daripada simpanan tetap ini adalah
suatu contoh baik iaitu syarikat dikenakan cukai bagi faedah
yang diterima daripada simpanan tetap tetapi individu
sememangnya dikecualikan;

(ii) cukai pegangan bagi pembelian perisian (software). Individu

yang membeli perisian tidak perlu membayar cukai
pegangan manakala_ syarikat perlu membayar cukai
pegangan; dan

(iii) penjualan harta tanah selepas tahun kelima. Melalui Bajet

2022, individu yang menjual harta tanah selepas tahun
kelima tidak lagi perlu membayar cukai keuntungan harga
tanah manakala syarikat masih lagi perlu membayar.

Jadi, contoh-contoh ini ternyata layanan cukai bagi individu dan syarikat
adalah berbeza dan tidak wajar disamakan dan tidak berasas apa yang disebut oleh
Yang Berhormat.

Kedudukan kewangan negara. Selanjutnya Yang Berhormat Labuan
meminta penjelasan tentang kedudukan terkini kewangan negara dan sama ada
kerajaan mampu membiayai dan melaksanakan obligasi yang dibuat sebelum ini.
Bagi tahun 2021, kerajaan telah menyasarkan defisit fiskal pada 6.5 peratus kepada
KDNK seperti yang diumumkan dalam Bajet 2022. Namun, berikutan prestasi hasil
dan pertumbuhan ekonomi yang lebih baik, sukacita diumumkan bahawa defisit fiskal
telah mencatat 6.4 peratus berbanding KDNK.

Yang Berhormat Labuan juga menyarankan untuk mempelbagaikan hasil
supaya defisit dapat diturunkan dan kemapanan fiskal terjamin. Selaras dengan
saranan tersebut, kerajaan komited melaksanakan konsolidasi fiskal bagi mencapai
defisit antara 3 hingga 3.5 peratus kepada KDNK menjelang hujung 2025 selari
dengan sasaran RMKe-12. Kerajaan juga komited untuk melaksanakan langkah
pembaharuan institusi yang melibatkan penggubalan Akta Tanggungjawab Fiskal
yang akan dibentangkan di Dewan yang mulia ini, penggunaan strategi hasil jangka
sederhana serta kajian semula perbelanjaan awam dalam memastikan tadbir urus
fiskal dan kemapanan jangka sederhana dan panjang.

Pelaksanaan langkah konsolidasi fiskal disertai kutipan hasil yang lebih baik
dijangka dapat memastikan kemapanan fiskal. Bajet 2022 telah diumumkan langkah
tertentu untuk menjana hasil tambahan dan seperti Cukai Makmur dan juga
pengenaan cukai atas pendapatan luar negara. Namun demikian, kerajaan telah
mengambil pendirian untuk tidak perkenalkan cukai baharu dengan asas meluas.
Pada masa ini, kerajaan mengutamakan pemulihan ekonomi negara dan tidak ingin

membebankan rakyat dan perniagaan secara amnya.
