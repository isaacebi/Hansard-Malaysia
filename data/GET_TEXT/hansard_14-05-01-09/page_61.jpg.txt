DR. 14.3.2022 55

boleh memberikan jawapan mengapa ia dibayar dan kemudian mengapa ia tidak
dibayar. Oleh kerana ini boleh digunakan, dengan izin, against us kerana ia masih
dalam usaha kami untuk membatalkan semua tuntutan itu di mahkamah di Eropah.

Puan Isnaraissah Munirah binti Majilis @ Fakharudy [Kota Belud]: Oleh
sebab itu Yang Berhormat Menteri, Tuan Yang di-Pertua. Saya berpendirian bahawa
ada keperluan untuk kita berbahas. So, saya sebenarnya membawa usul tetapi Tuan
Yang di-Pertua tolak, membawa isu ini untuk kita bahaskan. Oleh kerana ini adalah
isu kedaulatan negara, Yang Berhormat Menteri ya. Ini orang Sabah, / think deserve
to know what is actually happening.

Dato’ Sri Saifuddin Abdullah: Ya. Ya. Tuan Yang di-Pertua, ya.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Penampang.

Datuk Ignatius Dorell Leiking [Penampang]: Yang Berhormat Menteri.
Terima kasih. Boleh minta penjelasan daripada Yang Berhormat Menteri, bahawa
waktu kita di Kabinet Kerajaan Pakatan Harapan waktu itu. Pernahkah isu ini ditimbul
dan pernahkah ini dibincang sebagai Menteri Luar Negeri? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Penampang.

Dato’ Sri Saifuddin Abdullah: Ya. Seingat saya sebab saya kebetulan
Menteri Luar Negeri pada masa itu. Perkara ini kita tidak bawa ke Kabinet. Itu seingat
saya, Tuan Yang di-Pertua. Saya mohon diperbetulkan kalau saya salah. Namun,
substantif kepada kandungan surat bekas Peguam Negara dan juga yang diminta
oleh Ahli Yang Berhormat tadi. Itu saya minta maaf, saya tidak boleh hendak
sebutkan di sini.

Namun Tuan Yang di-Pertua, saya faham keperluan bagi Ahli-ahli Parlimen
dari Sabah. Mungkin boleh kita adakan perbincangan secara tertutup, penerangan
tertutup. Mungkin antara Kementerian Luar dan Yang Berhormat Menteri Undang-
undang atau lebih tepat lagi kalau ini boleh juga dibincangkan di dalam Dewan
Undangan Negeri di Sabah.

Datuk Ignatius Dorell Leiking [Penampang]: Yang Berhormat Menteri,
boleh bagi laluan?

Timbalan Yang di-Pertua [Dato’ Mohd Rashid Hasnon]: Sila Yang
Berhormat Penampang.

Datuk Ignatius Dorell Leiking [Penampang]: Terima kasih Tuan Yang di-
Pertua. Oleh kerana isu ini adalah isu yang patut di kendali oleh Kerajaan
Persekutuan atas asas bahawa penubuhan Persekutuan Malaysia pada tahun 1963.
Security dan segala foreign matters adalah dalam tangan Federal. So, bolehkah

dengan apa cadangan dibuat oleh Yang Berhormat Kota Belud, isu ini boleh sebulat
