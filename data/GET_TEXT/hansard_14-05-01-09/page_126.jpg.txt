DR. 14.3.2022 120

lokasi stesen Kelantan telah pun dimuktamadkan. Pemilihan stesen ditentukan oleh
pelbagai faktor seperti kos pembinaan, populasi, ketersambungan dengan mod
pengangkutan yang lain, fungsi stesen sama ada untuk kargo atau penumpang dan
sebagainya.

Oleh sebab projek ini turut melibatkan pembiayaan antarabangsa, maka
projek ECRL perlu dilaksanakan berdasarkan kelulusan ini. Kementerian
Pengangkutan amat komited untuk memastikan kesalinghubungan rel di negara ini
dan akan menumpukan kepada perkara ini selepas projek ECRL disiapkan.
Pelaksanaannya telah tertakluk kepada keupayaan kewangan negara pada masa
akan datang.

Tuan Yang di-Pertua, seterusnya Yang Berhormat Jelutong telah menyentuh
isu berkaitan LRT Pulau Pinang, status naik taraf lapangan terbang antarabangsa
Pulau Pinang dan status perkhidmatan feri Pulau Pinang.

Untuk makluman Yang Berhormat, Kementerian Pengangkutan menyambut
baik saranan Yang Berhormat supaya sistem LRT yang baik dapat diberi perhatian
oleh kerajaan. Dalam hubungan ini Kerajaan Negeri Pulau Pinang telah mempunyai
cadangan untuk melaksanakan projek Transit Aliran Ringan Bayan Lepas (BLLRT)
yang akan menjadi tunjang kepada pengangkutan awam berasaskan rel di negeri
Pulau Pinang seperti yang telah dicadangkan di bawah Penang Transport Master
Plan (PTMP).

Bahagian Perancangan Ekonomi Negeri (BPEN) Kerajaan Pulau Pinang
merupakan pemilik dan pemohon bagi projek BLLRT ini. Jajaran projek BLLRT
bermula dari KOMTAR dan akan melalui kawasan-kawasan seperti Gelugor, Bayan
Baru, Bayan Lepas dan Lapangan Terbang Antarabangsa Pulau Pinang sebelum
berakhir di stesen C3 yang terletak dalam cadangan tanah tebus guna Penang South
Reclamation (PSR).

Kajian ke boleh pelaksanaan jajaran projek BLLRT ini telah pun dijalankan
pada tahun 2014 oleh Kerajaan Negeri Pulau Pinang. Beberapa siri perbincangan
telah dijalankan oleh pihak Kerajaan Persekutuan dan Kerajaan Negeri bersama
pihak-pihak yang terlibat bagi memastikan cadangan projek ini berjalan dengan
lancar.

Kelulusan bersyarat Skim Kereta Api Projek BLLRT ini juga telah diluluskan
oleh Mantan Menteri Pengangkutan pada 16 Julai 2019. Lanjutan kepada kelulusan
bersyarat tersebut, pemeriksaan awam selama tiga bulan telah dijalankan oleh
pemohon iaitu BPEN Pulau Pinang pada 19 Ogos 2019 hinggalah 19 November
2019 mengikut keperluan seksyen 84 Akta Pengangkutan Darat 2010 iaitu Akta 715.

Pada Oktober 2025, Kementerian Pengangkutan telah mengadakan lawatan

tapak bersama dengan BPEN Pulau Pinang ke jajaran BLLRT ini bagi menyelesaikan
