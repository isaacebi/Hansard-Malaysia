DR. 14.3.2022 53

menjalankan evakuasi bagi petugas-petugas kita di Kedutaan Besar Malaysia di
Kiev, Ukraine.

Sepertimana sebelum ini, kita buat evakuasi di beberapa buah negara yang
lain. Pada waktu yang sama, dari semasa ke semasa kita menaik taraf sistem
keselamatan pejabat-pejabat perwakilan Malaysia di luar negeri. Contohnya, sistem
kamera litar tertutup, sistem kad akses dan sistem pendaftaran pelawat. Kita
memang tidak akan berkompromi dari segi keselamatan pegawai-pegawai kedutaan
kita di luar negara.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Dato’ Saifuddin Abdullah: Ya.

Puan Isnaraissah Munirah binti Majilis @ Fakharudy [Kota Belud]: Kota
Belud. Nanti mungkin kalau boleh sebelum Yang Berhormat Menteri habiskan, boleh
kalau saya minta repeat semula yang isu Sulu? Saya minta maaf. Saya tidak sempat.
Terima kasih.

Timbalan Yang di-Pertua [Dato' Mohd Rashid Hasnon]: Lain kali jangan
lambat.

Dato’ Saifuddin Abdullah: Okey, saya jawab sedikitlah yang Sulu ini. Saya
sudah jawab tadi agak panjang lebar juga kalau diizinkan Tuan Yang di-Pertua sebab
akan keluar dalam Hansard pun dalam masa terdekat tetapi kalau ada lagi yang ingin
diperhalusi, pejabat kami sedia untuk menerangkannya dengan lebih terperinci.

Isu rakyat Malaysia di Kemboja, ditimbulkan oleh Yang Berhormat Kangar.
Kami memandang serius dan mengambil berat aduan rakyat Malaysia menjadi
mangsa sindiket penipuan pekerjaan di sana. Katanya ada tiga orang individu yang
telah menjadi mangsa hal ini. Sebelum ini pun kita ada 47 orang rakyat Malaysia di
Kemboja yakni pada tahun 2019 yang juga terlibat lebih kurang atas kesalahan atau
atas aduan yang sama pada masa itu. Saya ucapkan terima kasih kepada beberapa
orang yang membantu termasuk Yang Berhormat Julau yang sangat membantu
proses membawa mereka pulang pada masa itu.

Tiga orang ini pihak polis Cambodia telah berjaya membawa salah seorang
daripada rakyat Malaysia itu dari tempat beliau dikurung dan kini ditempatkan di
Depot Imigresen Cambodia. Manakala, bagi dua orang lagi mangsa polis Cambodia
masing-masing lagi berusaha untuk mengesan kedudukan mereka. Malah wakil kita
di Cambodia sentiasa berhubung rapat dan bekerja sama dengan pihak polis
Cambodia.

Tentang isu Afghanistan. Seperti yang saya pernah jawab di sini kedutaan

kita yang concurrent untuk Afghanistan ialah di New Delhi. Oleh yang demikian, Yang
