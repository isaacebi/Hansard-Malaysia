DR. 14.3.2022 151

01810

Akan tetapi, langkah intervensi ini bergantung kepada keupayaan dana yang
ada pada kerajaan definitely. Cumanya, intervensi bagi pengeluaran ayam dan telur
untuk tempoh empat bulan sahaja kerajaan terpaksa mengeluarkan dana melebihi
setengah bilion ringgit bagi subsidi telur dan ayam bagi tempoh empat bulan.

Jadi, semua langkah intervensi bagi mengurangkan impak terhadap kos
pengeluaran dan juga beban kenaikan harga disebabkan oleh perkara-perkara luar
dan juga kenaikan harga pasaran antarabangsa yang terpaksa ditanggung oleh
negara kita terpaksa dibuat melalui dana intervensi yang dikeluarkan oleh kerajaan.

Dato’ Mahfuz bin Haji Omar [Pokok Sena]: Yang Berhormat Menteri, dalam
perbahasan saya ada mencadangkan supaya kerajaan menyemak kembali subsidi
harga padi. Subsidi harga padi sebab pada zaman PH kita telah menambah RM60
satu tan daripada RM300 satu tan, sebelum itu kepada RM360.

Jadi, dalam keadaan sekarang ini saya fikir pesawah perlu diberikan keadilan
untuk mereka berhadapan dengan kenaikan kos yang begitu tinggi, mereka perlu
untuk menambahkan pendapatan mereka. Oleh sebab sekarang ini sama ada
pendapatan tidak bertambah, pendapatan bersih itu makin mengurang. Jadi, ini perlu
dilihat. Jangan hanya fikir- saya minta juga Yang Berhormat kena jawab ini, soal isu
golf di LPP ini.

Pembiayaan untuk keahlian kelab golf sampai RM4,000. Adakah ini akan
meningkatkan hasil padi dalam negara kita bila pegawai-pegawai peringkat
profesional, peringkat pengurusan tertinggi boleh main golf dibiayai oleh dana yang
sepatutnya kita gunakan untuk manfaat kepada petani-petani?

Datuk Seri Dr. Ronald Kiandee: Yang Berhormat, saya ingin maklumkan
bahawa pesawah merupakan sub sektor yang diberikan perhatian penuh oleh
kerajaan. Sub sektor ini, tanaman padi ini merupakan sektor yang di subsidi oleh
kerajaan sedemikian rupa. Jumlah subsidi sahaja bagi Kementerian Pertanian dan
Industri Makanan bernilai lebih kurang RM1.52 bilion setahun dan sebahagian besar
daripadanya adalah untuk sektor penanaman padi negara.

Jadi, sektor ini tidak diabaikan kerajaan malah ada merupakan sektor yang
diberi perhatian khusus oleh kerajaan, dibantu dan di bagi subsidi dan sebagainya.
Kenaikan harga racun umpamanya ditambah RM100 lagi kepada pesawah padi
untuk meringankan beban. Jadi, sektor ini sentiasa diberikan perhatian oleh
kerajaan, diberikan dana dan sebagainya. Oleh sebab itu, pendekatan baharu dibuat
oleh kementerian. Program Smart Sawah Berskala Besar (SMART SBB)
umpamanya merupakan pendekatan yang akan meringankan beban petani untuk

mengeluarkan kos penanaman padi di negara kita.
