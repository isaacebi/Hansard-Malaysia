DR. 14.3.2022 5

Tuan Fong Kui Lun [Bukit Bintang]: Terima kasih Tuan Yang di-Pertua.
Soalan tambahan, saya setuju dengan Yang Berhormat Machang, kawan baik saya.
Saya ingin tanya Timbalan Menteri, dalam kes di Wilayah Persekutuan Kuala Lumpur
ini, sejauh mana berlaku kes perumahan terbengkalai dan berapa yang berjaya
dimiliki, berapa yang tidak dapat dimiliki? Apakah cadangan kerajaan untuk
menyelesaikan bagi membela pembeli yang teraniayai? Adakah kementerian akan
melaksanakan build first, jual later? Salah satu cadangan yang boleh mengelakkan
pembeli dianiayai oleh pemaju. Terima kasih.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat Bukit Bintang. Sebenarnya Tuan Yang di-
Pertua, kita ada maklumat. Cuma, saya terpaksa merujuk kepada yang lebih tepat.
Umpamanya kalau di Wilayah Persekutuan Kuala Lumpur, kita ada Wilayah
Persekutuan Labuan, jadi saya ingat Yang Berhormat, boleh tak saya berikan
jawapan bertulis kepada Yang Berhormat? Ini kerana on the spot ini agak— saya
terpaksa membelek maklumat-maklumat yang ada pada saya bagi membolehkan
saya memberikan maklumat yang tepat kepada Yang Berhormat.

Memang sepertimana juga tindakan yang kita ambil kepada perumahan-
perumahan di negeri-negeri lain. Saya ingat kita standard tidak kira wilayah ataupun
di negeri-negeri lain. Ini kerana dalam konteks perumahan ini, kita ada 15 agensi
yang melaksanakan projek perumahan bukan sahaja rakyat dan juga di kawasan-
kawasan, termasuklah SPNB, PR1MA dan sebagainya. /nsya-Allah Yang Berhormat,
saya akan berikan maklumat.

Tuan Lim Lip Eng [Kepong]: Jawapan bertulis saya minta satu copy juga.

Kepong nak satu copy.

2. Tuan Su Keong Siong [Kampar] minta Menteri Dalam Negeri menyatakan
secara terperinci statistik kes-kes penipuan pembelian dalam talian dalam tempoh
2019 ke 2021. Apakah langkah-langkah yang diambil untuk membendung masalah
penipuan pembelian dalam talian agar ia tidak menjejaskan kerancakan urus niaga
bentuk baharu ini.

Timbalan Menteri Dalam Negeri Il [Datuk Jonathan bin Yasin]: Tuan Yang
di-Pertua, terima kasih atas soalan daripada Yang Berhormat Kampar. Tuan Yang
di-Pertua, jumlah kes yang dilaporkan di seluruh negara bagi tahun 2019 sehingga
tahun 2021 adalah sebanyak 51,631 kes melibatkan jenayah dalam talian dan
kerugian bernilai RM1,611,039,080.20. Berdasarkan statistik sepanjang tahun 2019
sehingga tahun 2021, kes belian online mencatatkan kes tertinggi berbanding kes-
kes yang lain iaitu sebanyak 18,857 kes dan diikuti pula oleh kes melibatkan

pinjaman tidak wujud sebanyak 15,546 kes.
