DR. 14.3.2022 31

Puan June Leow Hsiad Hui [Hulu Selangor]: Terima kasih Tuan Yang di-
Pertua. Soalan tambahan daripada Hulu Selangor adalah apakah perancangan jika
kita lihat dan apakah kejayaan yang telah dikecap oleh daripada pelaksanaan
program yang telah disebut oleh Yang Berhormat Timbalan Menteri tadi? Sebab
dilihat rata-rata mereka masih hidup dalam keadaan yang cukup masih lagi dalam
uzur. Sekian terima kasih Tuan Yang di-Pertua.

Tuan Yang di-Pertua: Terima kasih. Silakan.

Dato’ Sri Haji Abdul Rahman bin Mohamad: Tuan Yang di-Pertua. Terima
kasih Yang Berhormat. Sebenarnya ini yang saya katakan sebentar tadi. Sebenarnya
kita tahu di mana yang masih jauh di pedalaman, yang berada dalam bandar, yang
berhampiran dengan bandar, kebanyakan kalau kita lihat umpamanya masyarakat
Orang Asli di negeri Johor.

Mungkin ramai yang berkunjung ke Johor baru-baru ini, ramai berkunjung ke
tempat masyarakat Orang di perkampungan Johor. Di Perak umpamanya seperti
yang disebutkan oleh Yang Berhormat Sungai Siput dan sudah pasti ada perbezaan.
Kalau masyarakat yang masih kita perlu bantu, kita sudah tahu apakah perancangan-
perancangan yang kita hendak laksanakan di peringkat yang masih di pedalaman.

Sebab itu, kita sentiasa membantu bermula daripada anak-anak mereka
melalui pendidikan sebab kita tahu melalui pendidikan inilah yang boleh merubah
masyarakat Orang Asli ini sendiri. Kalau di Lipis umpamanya, kita tempatkan di
sebuah sekolah. Kita ambil masyarakat Orang Asli ini, kita tempatkan di sebuah
sekolah dan akhirnya keputusan pada tahun 2021, Lipis merupakan pelajar
cemerlang, anak-anak yang cemerlang yang mencecah tiga orang 8A SPM dan 18
yang mendapat 3 hingga 6A.

Ini sebenarnya yang kita usahakan bagaimana kita hendak membantu
masyarakat Orang Asli itu sendiri. Jadi selain daripada ekonomi yang dinyatakan
oleh Yang Berhormat, pendidikan adalah menjadi keutamaan kepada kita untuk
melaksanakan program masyarakat Orang Asli. Terima kasih Tuan Yang di-Pertua.

Tuan Yang di-Pertua: Terima kasih. Soalan seterusnya Yang Berhormat
Puan Hajah Natrah binti Ismail.

Puan Hajah Natrah Ismail [Sekijang]: Terima kasih Tuan Yang di-Pertua.

Buat bendang mencari buluh,
Soalan saya nombor 10.

10. Puan Hajah Natrah binti Ismail [Sekijang] minta Menteri Perpaduan
Negara menyatakan jumlah Tabika Perpaduan di seluruh negara dan adakah
kewujudan Tabika Perpaduan ini telah berjaya memupuk semangat perpaduan yang
tinggi dalam kalangan murid.
