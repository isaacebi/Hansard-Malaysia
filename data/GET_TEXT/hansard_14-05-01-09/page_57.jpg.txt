DR. 14.3.2022 51

Ada ditimbulkan tentang MH17, seperti yang kita sedia maklum Malaysia
menganggotai Joint Investigation Team (JIT) dan kita berpendirian bahawa keadilan
untuk semua mangsa, keluarga mangsa dan pihak-pihak yang terlibat di dalam
tragedi nahas penerbangan MH717 itu hendaklah diputuskan secara konklusif. Buat
masa ini, perbicaraan itu sedang dilaksanakan.

01220

Peringkat yang pertama telah dilaksanakan pada tahun lalu dan tamat dalam
bulan Disember tahu lalu dan yang terbaru telah dimulakan semula pada 7 Mac 2022.
Tentang OIC, mesyuarat OIC ataupun mesyuarat.../Disampuk]

Puan Kasthuriraani a/p Patto [Batu Kawan]: Yang Berhormat Menteri,
sedikit. mengenai konflik Rusia-Ukraine. Pada minggu lepas, Jawatankuasa Pilihan
Khas Parlimen telah melawat ke Kedutaan Ukraine untuk memberikan sokongan
solidariti kepada bukan sahaja Kedutaan Ukraine tetapi kepada semua warga
Ukraine yang kini menjadi mangsa peperangan daripada Rusia, dengan izin
unprovoked invasion and unprovoked brutality.

Dalam mesyuarat tersebut yang dihadiri oleh Yang Berhormat Padang
Rengas, Yang Berhormat Bayan Baru, saya dan Yang Berhormat Beaufort. Duta
Ukraine telah menyatakan bahawa beliau telah menulis ke Wisma Putra untuk
memohon bantuan humanitarian bagi mangsa-mangsa selepas serangan atau buat
masa ini in real time current attacks by Russia.

Saya ingin tahu, apakah status pendirian Malaysia untuk memberikan
bantuan ini ke Ukraine dan pada masa yang sama, dalam nafas yang sama
penjelasan mengenai bantuan ke Afghanistan. Baru-baru ini, special envoy ke Middle
East telah menyatakan bahawa Malaysia akan membantu Afghanistan. Saya ingin
satu penjelasan sama ada ia melalui regim Taliban atau pun melalui pertubuhan
antarabangsa seperti International Committee of the Red Cross, UNICEF, UNHCR
dan sebagainya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Batu Kawan. Silakan Yang Berhormat Menteri.

Dato’ Saifuddin Abdullah: Terima kasih. Saya jawab yang Afghanistan itu
selepas ini tetapi tentang Ukraine, kita sedang menimbang apa yang wajar dan
seharusnya dapat dibantu. Sepertimana biasa, Kerajaan Malaysia di bawah parti apa
pun yang memerintah sentiasa memberi sokongan kemanusiaan ke kawasan-
kawasan yang ditimpa sama ada kejadian-kejadian seperti yang berlaku di Ukraine
ataupun bencana alam. Terima kasih.

Mesyuarat Menteri-menteri Luar Negeri OIC Ke-48 akan berlangsung pada
22 hingga 23 Mac ini. Malaysia insya-Allah akan diwakili oleh Yang Berhormat

Timbalan Menteri Luar Negeri dan sepertimana biasa, tentulah mesyuarat OIC akan
