DR. 14.3.2022 121

isu-isu yang berkaitan jajaran. Keputusan muktamad ke atas Skim Kereta Api Projek
BLLRT ini akan diberi setelah pihak pemohon memenuhi keperluan-keperluan lain
yang diberikan oleh Agensi Pengangkutan Awam Darat (APAD) ke atas kelulusan
bersyarat tersebut, termasuklah kelulusan Environmental Impact Assessment (EIA)
jajaran BLLRT bagi PSR yang masih belum diperoleh.

Bagi isu feri Pulau Pinang, Kerajaan Persekutuan melalui Kementerian
Pengangkutan sentiasa prihatin terhadap isu-isu berhubung dengan operasi
perkhidmatan feri Pulau Pinang yang merupakan mod pengangkutan penting dan
ikon di Pulau Pinang. Dalam hal ini, operasi perkhidmatan feri tidak ditamatkan dan
masih beroperasi dengan lancar, malahan ditambah baik dengan penggunaan
perkhidmatan feri jenis baru yang bakal dilaksanakan bermula pertengahan tahun
2023. Selain daripada itu, selaras dengan keputusan Jemaah Menteri pada 18
Disember 2019, kerajaan telah memperuntukkan sebanyak RM30 juta kepada
operator pelabuhan iaitu PPSB bagi tujuan perolehan feri baru bagi menggantikan
feri-feri lama yang tidak lagi efektif dan selamat untuk terus beroperasi bagi menjamin
keselamatan dan keselesaan penumpang.

Dalam hubungan ini, sebanyak RM15 juta telah pun disalurkan kepada pihak
Penang Port Sdn. Berhad (PPSB) pada tahun lepas dan baki RM15 juta lagi akan
disalurkan pada tahun ini. Dengan pengenalan perkhidmatan feri yang baru pihak
berkuasa pelabuhan iaitu Suruhanjaya Pelabuhan Pulau Pinang (SPPP) dan juga
PPSB telah merencana menaiktarafkan facility pelabuhan dan juga sistem operasi
perkhidmatan feri dalam memastikan perkhidmatan feri tersebut kekal relevan dan
memenuhi kehendak pengguna sedia ada. Justeru, Kerajaan Persekutuan memberi
jaminan bahawa operasi perkhidmatan feri Pulau Pinang akan diteruskan tanpa
sebarang halangan demi kesejahteraan rakyat Malaysia dan rakyat Pulau Pinang
secara khusus.

Tuan Yang di-Pertua, berkaitan dengan status naik taraf Lapangan Terbang
Antarabangsa Pulau Pinang yang juga telah dibangkitkan oleh Yang Berhormat
Jelutong, penularan wabak COVID-19 telah memberi kesan negatif terhadap industri
penerbangan negara terutamanya kemampuan MAHB untuk membiayai projek
Lapangan Terbang Antarabangsa Pulau Pinang. Dalam hubungan ini syarikat
penerbangan dijangkakan memerlukan tempoh masa sehingga tahun 2025 untuk
pulih sepenuhnya daripada impak wabak COVID-19, tertakluk kepada situasi
semasa penularan wabak tersebut di dalam dan luar negara.

Berdasarkan perkembangan terkini dan kekurangan permintaan di dalam
industri penerbangan negara, projek ini akan ditangguhkan sehinggalah industri

penerbangan dipulinkan. Untuk tempoh ini, kerajaan sedang menyelesaikan
