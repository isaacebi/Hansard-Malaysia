DR. 14.3.2022 130

bawah receivership? Boleh tak Yang Berhormat Menteri beri, ataupun nafikan fakta
tersebut?

Datuk Seri Ir. Dr. Wee Ka Siong: Sekejap. Yang Berhormat, saya kata
daripada segi masalah kewangan itu memang berlaku. Akan tetapi daripada segi
teknikal, mereka mempunyai peralatan yang cukup. Mereka telah melaporkan...

Tuan Loke Siew Fook [Seremban]: Yang Berhormat Menteri, kalau sudah
bankrap macam mana ia ada peralatan?

Dato’ Ramli bin Dato’ Mohd Nor [Cameron Highlands]: Yang Berhormat
Menteri sila gulung.

Tuan Loke Siew Fook [Seremban]: Peralatan itu di bawah receivership
kepada bank.

Datuk Seri Ir. Dr. Wee Ka Siong: Yang Berhormat, syarikat menghadapi
masalah kewangan masih dalam peringkat diuruskan oleh pihak bank.

Dato’ Ramli bin Dato’ Mohd Nor [Cameron Highlands]: Beri jawapan
bertulis.

Datuk Seri Ir. Dr. Wee Ka Siong: Kita ada banyak syarat yang dikenakan
kerana daripada segi kerja-kerja pengerukan mereka kena gunakan apakah
piawaian yang kita tentukan. Jadi kita ada mekanisme untuk memantau, kerana
perkara ini telah dibincangkan dan sudah 15 tahun mereka membuat kerja dan saya
rasa dalam kes ini saya tadi sebutkan ada banyak syarikat menjadi ejen di sini untuk
dapatkan kapal-kapal di luar. Akan tetapi syarikat ini yang melabur lebih aset di
Malaysia dan ini sebagai salah satu asas pertimbangan.

Jadi, Yang Berhormat boleh lah buat anggapan macam-macam- tidak
mengapa. Akan tetapi Yang Berhormat dalam ucapan, saya meneliti Yang
Berhormat minta- Yang Berhormat boleh tanya...

Tuan Loke Siew Fook [Seremban]: Memang saya tanya.

Datuk Seri Ir. Dr. Wee Ka Siong: Sebab daripada segi 15 tahun...

Tuan Loke Siew Fook [Seremban]: Akan tetapi daripada_ segi
kesimpulannya Yang Berhormat Menteri Pengangkutan kata hari ini, Kerajaan
Malaysia melantik sebuah syarikat bankrap untuk mendapat konsesi 15 tahun untuk
pengerukan. Itu kesimpulannya, terima kasih.

Datuk Seri Ir. Dr. Wee Ka Siong: Yang Berhormat boleh buat apa sahaja
kesimpulan tetapi kita berlandaskan kepada keputusan yang telah dibuat dan kita
ada cara-cara pemantauan dan kita juga melihat daripada segi latar belakang. Kalau
syarikat ini tidak boleh membuat kerja, kita ada cara kita untuk mengekang. Jadi saya
rasa...

Dato’ Ramli bin Dato’ Mohd Nor [Cameron Highlands]: Masa sudah

cukup.
