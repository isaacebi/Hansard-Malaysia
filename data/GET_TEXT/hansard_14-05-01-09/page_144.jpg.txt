DR. 14.3.2022 138

golongan ini dalam pasaran kerja sekali gus membantu kebolehpasaran dalam
kalangan mereka.

Berdasarkan Statistik Sistem Insurans Pekerjaan dari Mac 2020 sehingga 4
Mac 2022, sebanyak 515,584- penempatan telah berjaya dibuat dalam tempoh
pandemik COVID-19 ini. Daripada jumlah ini, penempatan bagi kategori pekerjaan
mahir merangkumi 44 peratus daripada jumlah keseluruhan penempatan pekerjaan
berdasarkan kelayakan dan kemahiran. Melalui infrastruktur pasaran buruh yang
dibina bersama enjin carian pekerjaan di MYFutureJobs, kementerian ini sentiasa
memantau corak penawaran dan permintaan pasaran buruh atau trend pekerjaan
yang berlaku dalam negara. Maklumat pekerjaan ini seterusnya dikongsi bersama
pembuat dasar merentasi pelbagai kementerian agar polisi dan strategi data driven,
dengan izin, yang dilaksanakan oleh kerajaan lebih menyeluruh dan berkesan.

Kerajaan sememangnya peka terhadap isu ketidakpadanan yang berlaku.
Sejajar dengan ini, kerajaan juga telah memperkenalkan Dasar Pasaran Buruh AKktif
bagi mengatasi ketidakpadanan kemahiran dan peralihan pekerja daripada sektor
asal kepada sektor baharu melalui latihan peningkatan kemahiran dan kemahiran
semula. Inisiatif ini juga telah dilaksanakan oleh Kementerian Sumber Manusia
melalui Program Penjana Kerjaya yang diperkenalkan pada Jun 2020 sehingga
tahun 2021. Program Penjana Kerjaya ini bukan sahaja menyediakan insentif kepada
majikan bagi pengambilan pekerja baharu bahkan penyediaan bantuan latihan
sehingga RM7,000 bagi pekerja yang diambil pekerja.

Setakat Disember 2021, sebanyak 322,894 orang telah menerima manfaat
daripada keseluruhan Program Penjana Kerjaya yang telah dilaksanakan.
Sehubungan itu, majikan telah menempatkan pencari kerja yang baharu boleh
memanfaatkan bantuan latihan ini dengan menghantar pekerja menghadiri latihan
kemahiran bagi melengkapkan diri dengan keperluan pekerja.

Tuan Yang di-Pertua, Yang Berhormat Papar menyentuh mengenai bilangan
pekerjaan baharu yang telah dicipta pada tahun 2021 dan suku pertama tahun 2022.
Meskipun berdepan dengan cabaran yang sukar berikutan pelaksanaan Perintah
Kawalan Pergerakan dan penutupan beberapa sektor ekonomi, kerajaan melalui
Majlis Pekerjaan Negara telah berjaya mencapai sasaran yang ditetapkan dalam
usaha membantu rakyat mendapatkan pekerjaan.

Sehubungan itu, pada tahun 2021, kerajaan melalui Kementerian
Perdagangan Antarabangsa dan Industri dan sembilan buah agensi promosi
pelaburan telah berjaya mewujudkan 148,300 pekerjaan baharu melalui pelaburan
dalam negara di mana 109,605 atau 73.9 peratus pekerjaan dalam kategori mahir

dan separuh mahir. Daripada jumlah tersebut, sebanyak 77,353 pekerjaan baharu
