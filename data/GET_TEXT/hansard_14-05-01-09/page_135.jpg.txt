DR. 14.3.2022 129

Dato’ Ramli bin Dato’ Mohd Nor [Cameron Highlands]: Yang Berhormat
Seremban, soalan.

Tuan Loke Siew Fook [Seremban]: ...Dalam bidang reclamation ini,
merupakan satu bidang yang cukup besar. Mempunyai nilai yang cukup besar.
Mengapakah sebuah syarikat sahaja memonopoli keseluruhan bidang_ itu?
Mengapakah tidak dibuka kepada syarikat-syarikat yang lain? Saya yakin banyak
syarikat juga dapat melabur kepada apa yang mereka perlukan untuk peralatan
tersebut. Terima kasih.

Datuk Seri Ir. Dr. Wee Ka Siong: Terima kasih Yang Berhormat. Yang
Berhormat membuat sesuatu tuduhan yang tidak benar. Bukan saya tidak
mengumumkan. Oleh sebab ini masih dalam pertimbangan UKAS, belum
memuktamadkan semua terma, termasuk juga apabila berlakunya pertikaian kuantiti
yang telah digeruk. Bagaimana kita hendak mencari satu penyelesaian.

01710

Kedua, Yang Berhormat juga menyebut apabila dapat satu kes tetapi saya
linat daripada projek yang telah disiapkan oleh syarikat bumiputera ini, 247 projek
mereka dapat siapkan.

Tuan Loke Siew Fook [Seremban]: Saya betulkan Yang Berhormat Menteri.
Bukan satu kes, ada banyak kes.

Datuk Seri Ir. Dr. Wee Ka Siong: Sekejap, sekejap.

Tuan Loke Siew Fook [Seremban]: Boleh minta Kementerian
Pengangkutan beri senarai tersebut. Bukan sahaja satu kes.

Datuk Seri Ir. Dr. Wee Ka Siong: Sekejap Yang Berhormat. Yang Berhormat
berilah projek mana yang ia tidak siapkan, ya. Jadi 247 projek bernilai RM2.28 bilion.
Ini ada rekod dalam MOT. Kedua, saya hendak maklumkan kepada Yang Berhormat
sebelum itu kenapa dasar ini diadakan. Ini kerana kita melihat ramai yang mengguna
menjadi ejen kepada syarikat-syarikat pengerukan kapal dari luar negara. Atas soal
kedaulatan, kita melihat isu ini dibincangkan secara panjang lebar termasuk juga apa
yang Yang Berhormat sebutkan sedikit masalah daripada segi kewangan...

Tuan Loke Siew Fook [Seremban]: Bukan sedikit masalah Yang Berhormat
Menteri. Kalau Yang Berhormat Menteri cakap syarikat ini boleh menyelesaikan 200
lebih projek, mengapakah syarikat itu bankrap? Itu persoalan yang paling besar.

Datuk Seri Ir. Dr. Wee Ka Siong: Yang Berhormat.

Tuan Loke Siew Fook [Seremban]: Sebuah syarikat bankrap diberikan
konsesi. Itu persoalan sekarang ini. Kerajaan Malaysia memberikan konsesi kepada
sebuah syarikat bankrap. Bukankah itu satu scandalous decision? Satu keputusan
yang scandalous. Itu tidak boleh dinafikan bahawa syarikat ini di bawah receivership.

Adakah Yang Berhormat Menteri dapat menafikan bahawa Inai Kiara ini bukan di
