DR. 14.3.2022 98

Jadi kita ambil kira perkara ini dan mengambil kira — ini saya hendak masuk
topik yang selanjutnya ya. Mengambil kira kadar vaksinasi dan the fact that kita
berpindah dalam transisi ke fasa endemik dan juga keperluan untuk murid Tahun 1
ini melalui program transisi yang kita laksanakan, maka kita buat keputusan bahawa
murid-murid ini akan kembali ke sekolah tanpa penggiliran. Saya akan jelaskan
sedikit sebanyak tentang vaksinasi sekejap lagi ya.

Untuk makluman Ahli Yang Berhormat Sabak Bernam dan Yang Berhormat
Batu Gajah, KPM ingin memaklumkan bahawa murid yang tidak divaksin boleh hadir
ke sekolah. KPM sentiasa memantau rapi adar vaksinasi murid sekolah rendah dan
menengah berumur 12 hingga 18 tahun sebagai persediaan pengoperasian sekolah
bagi kalendar akademik 2022/2023. Berdasarkan data Jawatankuasa Petugas Khas
Imunisasi COVID-19 (CITF) Kementerian Kesihatan Malaysia (KKM), pada 12 Mac
2022 status pengambilan vaksin bagi kumpulan murid berumur 12 hingga 18 tahun
bagi dos kedua ialah 95.3 peratus. Ini murid 12 hingga 18 tahun, 95.3 peratus dan
data CITF KKM pada 12 Mac 2022 juga menunjukkan bahawa 35.5 peratus kanak-
kanak berusia 5 hingga 11 tahun yang bersekolah di institusi di bawah KPM telah
menerima dos pertama vaksin COVID-19.

01550

KPM sentiasa bekerjasama dengan KKM bagi meningkatkan kadar vaksinasi
dalam kalangan murid berumur lima hingga 11 tahun. Berhubung pertanyaan Abhli
Yang Berhormat Sabak Bernam berkaitan dengan Bantuan Awal Persekolahan
(BAP).

Puan Teo Nie Ching [Kulai]: Yang Berhormat Menteri Kanan, boleh saya
tanya sikit tentang kadar vaksinasi.

Datuk Dr. Mohd Radzi bin Md. Jidin: Ya, silakan.

Puan Teo Nie Ching [Kulai]: Saya hanya hendak bertanya kerana saya
nampak bahawa untuk sekolah rendah dan juga sekolah menegah masih ada
sekolah yang belajar, balik sekolah secara bergiliran. Jadi, saya hendak tanya sama
ada KPM ada rancangan untuk mengambil kira kadar vaksinasi di sesebuah sekolah
untuk sekolah-sekolah yang ada kadar vaksinasi yang tinggi supaya kita boleh
izinkan mereka untuk mengadakan kelas secara bersemuka kerana saya rasa untuk
sekolah-sekolah yang ada kadar vaksinasi yang berbeza, kita perlu ada pendekatan
yang berbeza. Terima kasih Yang Berhormat Menteri Kanan.

Timbalan Yang di-Pertua [Dato’ Mohd Rashid Hasnon]: Silakan.

Datuk Dr. Mohd Radzi bin Md. Jidin: Terima kasih Yang Berhormat Kulai.
Satu soalan yang baik. Saya ingin jelaskan di sini bahawa kita tidak tetapkan
berapakah threshold ataupun peratusan yang membolehkan semua murid hadir

tanpa penggiliran. Apa yang ingin dilaksanakan oleh KPM adalah untuk memantau
