DR. 14.3.2022 137

memudah cara graduan tajaan kerajaan yang tidak berpeluang mendapat
penempatan pekerjaan di sektor awam. Ini adalah untuk menyempurnakan ikatan
perjanjian biasiswa bersama syarikat dan pemain industri terkemuka Malaysia.
Sehingga Disember 2021, lebih 7,000 orang graduan JPA telah diluluskan di bawah
program ini untuk berkhidmat bersama syarikat berdaftar melibatkan lebih 3 ,000-
majikan.

Tuan Yang di-Pertua, seterusnya Yang Berhormat Hulu Rajang
membangkitkan isu berkaitan jumlah peluang pekerjaan di kalangan belia di negeri
Sarawak. Berdasarkan statistik portal MYFutureJobs sehingga 28 Februari 2022
jumlah peluang pekerjaan ditawarkan di negeri Sarawak merupakan sebanyak
31,000 satu jawatan dan sebanyak 499 kekosongan jawatan telah diisi.

Manakala Yang Berhormat Papar pula menyentuh tentang jumlah
kekosongan jawatan di kalangan belia yang ada di negeri Sabah dan jumlah
penempatan bagi mengisi kekosongan jawatan. Berdasarkan statistik portal
MyYFutureJobs sehingga 28 Februari 2022, jumlah kekosongan jawatan di negeri
Sabah sebanyak 7,381 jawatan dan sebanyak 1,212 kekosongan jawatan telah diisi.

Yang Berhormat Hulu Selangor menyentuh berkaitan perancangan kerajaan
untuk mengurangkan kadar ketidakpadanan pekerja ataupun mismatch, dengan izin,
dalam kalangan belia. Tuan Yang di-Pertua, tenaga kerja belia sangat rentan
terhadap krisis ekonomi global yang disebabkan oleh penularan pandemik ini.
Sebelum krisis ini melanda, peningkatan isu pengangguran ketidakbolehpasaran dan
ketidaksepadanan kemahiran di pasaran pekerja telah berlaku dalam kalangan belia
dan graduan. Hal ini bertambah buruk selepas penularan wabak COVID-19.

Walau bagaimanapun, ekonomi negara sedang menuju ke arah pemulihan
dengan sokongan pelbagai insentif oleh pihak kerajaan. Masih terdapat sektor-sektor
yang terjejas seperti industri penerbangan, perhotelan dan rekreasi. Perubahan trend
pasaran buruh ini turut menyumbang kepada ketidakpadanan pekerjaan di mana
golongan pekerja terpaksa mengambil peluang pekerjaan dalam bidang yang
berbeza dengan kemahiran mereka. Melihat kepada keadaan tersebut, kerajaan
telah berusaha untuk mengurangkan kadar ketidakpadanan pekerjaan dalam
kalangan belia melalui portal MYFutureJobs.

MYFutureJobs merupakan portal yang diperkenalkan bagi membuat padanan
pekerjaan berdasarkan kelayakan, kemahiran, pengalaman, gaji dan lain-lain
mengikut keperluan yang diiklankan oleh majikan kepada pencari kerja- job
matching, dengan izin. Dengan menggunakan aplikasi terkini- artificial intelligence,
dengan izin, secara tidak langsung portal ini dilihat dapat membantu hal tidak dapat
berlaku ketidakpadanan dalam pasaran buruh. Portal ini perlu dimanfaatkan oleh

setiap pencari kerja termasuk anak muda kerana ia merupakan langkah awal untuk
