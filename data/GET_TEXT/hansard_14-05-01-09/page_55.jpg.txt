DR. 14.3.2022 49

Pada 16 Disember 2021, Kerajaan Malaysia telah memperoleh perintah
penggantungan daripada the First President of the Paris Court of Appeal yang
menggantung pelaksanaan perintah exequatur di Perancis. Pada 3 Mac 2022,
Kerajaan Malaysia telah memfailkan annulment appeal declaration di mahkamah di
Paris bagi membatalkan Final Award tersebut.

Kementerian Luar bersama dengan Jabatan Peguam Negara telah
mengeluarkan satu kenyataan media pada 2 Mac 2022 bagi mengelaskan
berkenaan dengan keputusan prosiding timbang tara tersebut. Penjelasan mengenai
isu yang sama juga telah dibuat semasa sesi MQT pada 10 Mac 2022 oleh Yang
Berhormat Menteri di Jabatan Perdana Menteri mengenai Parlimen dan Undang-
undang.

Memandangkan usaha sedang giat dilaksanakan untuk membatalkan Final
Award tersebut dan mencabar semua tindakan yang diambil oleh penuntut,
maklumat terperinci mengenai hal ini tidak dapat didedahkan bagi memastikan
segala usaha...[Disampuk]

Tuan Chan Foong Hin [Kota Kinabalu]: Yang Berhormat Menteri...

Tuan Mohamed Hanipa bin Maidin [Sepang]: Boleh...

Dato’ Sri Saifuddin Abdullah: ...serta tindakan kerajaan untuk memelihara
negara tidak terjejas. Sulu.

Tuan Mohamed Hanipa bin Maidin [Sepang]: Boleh Yang Berhormat
Menteri?

Dato’ Sri Saifuddin Abdullah: Silakan.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua. Terima kasih Yang Berhormat Menteri. Saya cuma ingin dapat
pengesahan daripada Yang Berhormat Menteri. Isu ini bagi saya isu yang kita boleh
bersama. Tidak ada — ini melibatkan negara kita.

Saya ingin tanya, adakah pendirian kerajaan sekarang ini bahawa kerajaan
tidak akan mengiktiraf langsung award itu dan tidak akan membayar walaupun
sesen? Saya hendak tanya juga adakah — apakah peluang untuk kita mengetepikan
award itu?

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sepang.

Tuan Chan Foong Hin [Kota Kinabalu]: Yang Berhormat Menteri, boleh?

Dato’ Sri Saifuddin Abdullah: Silakan.

Tuan Chan Foong Hin [Kota Kinabalu]: Mengenai satu statement daripada
Yang Berhormat Pekan pada hari ini bahawa dia menuntut Tommy Thomas untuk
menerangkan extraordinary ‘stupid’ letter daripada Peguam Negara kita dahulu ini.

Adakah kerajaan bersetuju dengan pandangan Yang Berhormat Pekan?
