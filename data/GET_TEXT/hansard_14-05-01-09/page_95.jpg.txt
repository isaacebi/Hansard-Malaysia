DR. 14.3.2022 89

Kementerian Kerja Raya melalui agensinya sentiasa bekerjasama dengan
agensi kerajaan berkaitan dengan pihak industri berhubung isu kenaikan harga
bahan binaan. Pihak yang terlibat merupakan pengeluar bahan binaan utama iaitu
besi tetulang, simen, konkrit siap bancuh dan pasir serta persatuan pembekal bahan
dan wakil kontraktor. Hasil daripada sesi bersama_ industri, cadangan
menguatkuasakan semula peruntukan syarat perubahan harga (variation of price)
dengan izin, telah dikemukakan. Pelaksanaan pekeliling baharu, PK 2.4
Pelaksanaan Syarat Perubahan Harga (Variation of Price) dalam Kontrak Kerja telah
dilaksanakan pada 15 Julai 2021 dan berkuat kuasa mulai 1 Januari 2021 sehingga
31 Disember 2021 bagi empat bahan binaan atau besi tetulang; crushed aggregate,
mild steel pipe ataupun paip air dan paip pembetung dan copper. Pindaan terkini
pekeliling ini pada 1 Januari 2022 menyatakan projek yang dalam pembinaan
hendaklah disempurnakan selewat-lewatnya pada 30 Jun 2022.

Bagi meneruskan kesinambungan dalam usaha untuk mengatasi
peningkatan bahan binaan, kajian dan rayuan berkaitan VOP telah dilaksanakan oleh
kementerian ini dan kerajaan telah bersetuju meluluskan peluasan penggunaan VOP
bagi pelawaan secara sebut harga khusus bagi had nilai RM500,000 hingga
RM800,000. Kelonggaran ini terpakai bagi pengeluaran inden ataupun surat setuju
terima sehingga 31 Disember 2021.

Kementerian Kerja Raya melalui Lembaga Pembangunan Industri
Pembinaan Malaysia sentiasa melaksanakan pemantauan harga purata bulanan dan
menerbitkannya melalui portal National Construction Course Center di alamat
n3c.cidb.gov.my. Data harga yang diterbitkan di portal ini membolehkan pemantauan
dibuat terhadap trend harga agar bahan binaan ini dikumpulkan melalui kerjasama
dengan beberapa persatuan berkaitan pembinaan dan diperoleh daripada
kontraktor, pembekal dan peruncit. Aktiviti pemantauan harga bahan binaan ini telah
dilaksanakan semenjak dari tahun 2002.

Penetapan harga bahan juga adalah berdasarkan penawaran dan
permintaan di pasaran terbuka. Selain itu, tiada keperluan AP ditetapkan bagi
mengimport bahan binaan besi sejak tahun 2008. Tiada duti import dikenakan selain
prosedur import besi yang minimum. KKR tidak mempunyai kuasa dalam mengawal
harga bahan binaan ini.

Dato’ Ramli bin Dato’ Mohd Nor [Cameron Highlands]: Yang Berhormat
perlu masa?

Dato’ Sri Haji Fadillah bin Yusof: Kalau dapat diberikan saya dalam 10
minit? Boleh?

Dato’ Ramli bin Dato’ Mohd Nor [Cameron Highlands]: Silakan.

01530
