DR. 14.3.2022 42

70 peratus selama lima tahun atau elaun cukai pelaburan sebanyak 60 peratus bagi
perbelanjaan modal yang layak untuk tempoh lima tahun.

Yang Berhormat Jerlun tadi juga sebut tentang persaingan sengit berkenaan
dengan pelaburan. Jadi salah satu usaha lagi oleh MITI ialah kita telah menawarkan
elaun modal automasi (automation capital allowance). Elaun modal automasi yang
ditawarkan oleh kerajaan ini adalah untuk memacu penggunaan automasi dalam
kalangan syarikat-syarikat perkilangan terutamanya syarikat-syarikat perkilangan
tempatan dalam industri-industri yang berintensifkan buruh.

Syarikat yang layak boleh mengurangkan jumlah pendapatan yang di cukai
berdasarkan kepada perbelanjaan modal yang boleh ditolak dengan pendapatan
berkanun. Di dalam Belanjawan 2020, skim automasi CA juga telah diperluaskan
untuk meliputi sektor perkhidmatan bagi mendorong sektor perkhidmatan ke arah
automasi.

Satu lagi usaha di bawah MITI untuk membantu syarikat-syarikat perkilangan
tempatan ialah Dana Intervensi Industry4WRD di bawah dasar negara mengenai
Industri 4.0. Kerajaan telah melancarkan dasar negara mengenai Industri 4.0 atau
singkatan Industry4WRD pada 31 Oktober 2018 bagi menggalakkan syarikat-
syarikat tempatan khususnya perusahaan_ kecil dan  sederhana_ untuk
mengaplikasikan teknologi Industri 4.0 dalam operasi syarikat.

Di bawah dasar ini, dua program khusus telah diperkenalkan iaitu Penilaian
Kesediaan Industry4WRD, /ndustry4WRD Readiness Assessment, dengan izin di
bawah MPC dan Dana Intervensi Industry¥4WRD di awah MIDA.

Tuan Yang di-Pertua, program RA bertujuan untuk mengenal pasti jurang
keupayaan syarikat daripada aspek teknologi modal insan dan proses untuk
mengaplikasikan teknologi industri 4.0 dan setelah selesai proses RA, syarikat-
syarikat tersebut layak untuk memohon Dana Intervensi bagi tujuan membantu
perbelanjaan berkaitan latihan kemahiran, penambahbaikan proses dan aplikasi
teknologi. Menerusi Belanjawan 2022, peruntukan sebanyak RM45 juta juga telah
disediakan untuk inisiatif di bawah Industry4WRD.

Tuan Yang di-Pertua, selain daripada insentif galakan taraf perintis yang saya
sebutkan tadi untuk membantu perkembangan pelaburan dalam negeri (DDI), kita
juga menyediakan satu platform iaitu program Platform Penyelarasan Pelaburan
Domestik dengan izin, domestic investment coordination platform (DICP). Program
ini dijalankan oleh Lembaga Pembangunan Pelaburan Malaysia (MIDA) untuk
meningkatkan keupayaan syarikat-syarikat tempatan khususnya perusahaan kecil
dan sederhana (PKS) dalam aspek sumber kewangan dan teknologi.

Program ini bekerjasama rapat dengan pihak berkuasa tempatan, penyedia

teknologi, institusi kewangan serta firma penasihat ekuiti dan korporat untuk
