DR. 14.3.2022 52

membincangkan isu Palestin. Namun, pada kali ini kita juga menjangka isu
Afghanistan akan menjadi topik yang utama di samping isu-isu lain seperti etnik
minoriti Rohingya, isu keganasan antarabangsa Islamophobia, komuniti minoriti
Islam, sains dan teknologi, pendidikan, budaya dan pentadbiran.

Saya juga merasakan bahawa mesyuarat OIC kali ini harus melihat dengan
lebih terperinci soal-soal yang berkaitan pengiktirafan bagi Afghanistan. Isunya ialah,
OIC dan banyak platform antarabangsa yang lain sudah menggariskan apakah ia
parameters atau syarat-syarat kriteria untuk pengiktirafan? Soalnya ialah adakah ada
proses untuk parameters itu dapat dilaksanakan? Pengiktirafan satu bab, tetapi
parameters itu juga satu bab. Soalnya ialah sebagai contoh, soal bantuan
kemanusiaan. Sejauh mana ia dilaksanakan dan sebagainya?

Isu diplomasi kebudayaan ditimbulkan oleh Yang Berhormat Hulu Langat. la
termasuk dalam kerangka Dasar Luar Malaysia yang diluluskan oleh Jemaah Menteri
pada 3 November 2021. Dalam hal ini, kita tidak mengambil alih sedikit pun kerja-
kerja yang dilaksanakan oleh agensi-agensi berkaitan. Malahan, perbincangan awal
telah diadakan dengan Kementerian Pelancongan, Seni dan Budaya Malaysia,
Kementerian Komunikasi dan Multimedia Malaysia, Kementerian Pendidikan
Malaysia dan juga Kementerian Pengajian Tinggi untuk melihat pelaksanaan
diplomasi budaya ini. Dalam Mesyuarat Kabinet yang terbaru pada minggu lepas
berkemungkinan besar kita akan menggunakan istilah diplomasi bahasa dan
budaya.

Sebagaimana Tuan Yang di-Pertua sedia maklum, Yang Amat Berhormat
Perdana Menteri sudah mula menggunakan bahasa kebangsaan hampir di semua
pertemuan beliau dengan rakan sejawatnya dalam lawatan-lawatan beliau ke
beberapa buah negara ASEAN mutakhir ini. Jadi, ini adalah sebahagian daripada
soal promosi bahasa dan budaya.

Dalam hal ehwal antarabangsa, ia dianggap sebagai soft power yang telah
digunakan oleh banyak negara maju termasuk juga beberapa buah negara, kalaupun
tidak semua negara ASEAN. Jadi, ia tidak akan mengganggu fungsi utama Wisma
Putra ataupun Kementerian Luar Negeri sebaliknya ia akan complement usaha-
usaha yang telah kami laksanakan selama ini dan juga usaha-usaha yang
dilaksanakan oleh agensi-agensi yang lain.

Berkaitan keselamatan Kedutaan-kedutaan Besar Malaysia di luar negara,
saya berterima kasih kerana Ahli-ahli Yang Berhormat sangat prihatin dengan
kedudukan keselamatan kedutaan dan pejabat-pejabat kedutaan serta kakitangan
kita yang berada di luar negeri. Ada waktunya kita melakukan evakuasi apabila ia

diperlukan dalam suasana-suasana yang genting. Misalnya, apabila_ kita
