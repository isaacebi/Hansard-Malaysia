DR. 14.3.2022 45

langkah-langkah yang boleh diambil oleh kerajaan sejajar dengan peruntukan dan
komitmen di bawah CPTPP bagi menangani impak pandemik tersebut.

Tuan Yang di-Pertua, ingin saya tegaskan di sini bahawa keputusan untuk
meratifikasikan CPTPP bukan hanya berpandukan laporan CBA semata-mata.
Faktor-faktor lain seperti hasil konsultasi MIT] bersama pihak-pihak berkepentingan,
impak saingan Vietnam dalam pasaran CPTPP dan kesiapsiagaan negara dalam
melaksanakan semua komitmen termasuk pindaan kepada akta-akta yang berkaitan
turut sama memainkan peranan dalam mencapai keputusan untuk meratifikasikan
perjanjian CPTPP.

Tuan Yang di-Pertua, seterusnya saya ingin menjawab berkaitan dengan
insentif-insentif dan dana untuk menggalakkan pertumbuhan industri semikonduktor
yang juga perkara yang mendapat perhatian daripada Yang Berhormat Jerlun tadi.

Ketika dunia terkesan akibat pandemik COVID-19 yang melanda pada suku
pertama tahun 2020. Isu kekurangan bekalan semikonduktor dunia telah pun
bermula. Peralihan teknologi komunikasi, aplikasi teknologi industri 4.0 dalam
industri, e-mobility serta penggunaan peranti elektrik dan elektronik (E&E)
disebabkan norma baharu bekerja secara jarak jauh di seluruh dunia telah
menyebabkan peningkatan permintaan cip semikonduktor. Ini disusuli dengan
gangguan rantaian bekalan semikonduktor akibat daripada musibah yang
menjejaskan operasi kilang-kilang semikonduktor di beberapa buah negara.

Tuan Yang di-Pertua, dengan pembukaan semula dan peningkatan aktiviti
ekonomi secara global serta susulan kadar vaksinasi yang tinggi, permintaan
terhadap produk E&E terutamanya cip semikonduktor telah meningkat melebihi
bekalan. Ini telah menyumbang kepada sesetengah negara, memperkenalkan dasar
insentif untuk meningkatkan pelaburan dan mengukuhkan rantaian bekalan
semikonduktor di negara masing-masing.

Malaysia adalah antara negara utama dalam perdagangan semikonduktor
global yang menyumbang sebanyak tujuh peratus daripada perdagangan
semikonduktor dunia. Ini jelas menunjukkan dasar kerajaan _ berhasil
memperkukuhkan daya saing dan daya tahan industri semikonduktor negara. Malah,
syarikat-syarikat tempatan menjadi sebahagian daripada rantaian nilai global melalui
program kerjasama dan integrasi dengan syarikat multinasional yang memilih
Malaysia sebagai pusat operasi serantau.

Contoh, Western Digital di Batu Kawan Pulau Pinang yang telah berjaya
mendapat pengiktirafan sebagai Global Lighthouse sekali gus menjadi sebahagian

daripada rantaian World Economic Forum’s Global Lighthouse Network.
