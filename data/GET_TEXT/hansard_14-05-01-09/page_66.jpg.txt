DR. 14.3.2022 60

ekonomi. Tindakan proaktif ini memerlukan peningkatan defisit kepada 6.4 peratus
berbanding KDNkK-lah pada tahun lepas.

Ini sebenarnya menunjukkan keprihatinan kerajaan dalam menangani impak
COVID-19 ke atas dan bukanlah satu kegagalan. Ketiga, dengan lapan pakej
bantuan dan rangsangan ekonomi yang dilaksanakan, setakat 28 Februari 2022,
sejumlah RM365 bilion telah pun disalurkan dan memanfaatkan lebih 20 juta orang
rakyat dan 2.4 juta perniagaan. Sebagai contoh, dengan lebih RM20 bilion yang
telah disalurkan, Inisiatif Subsidi Upah telah memanfaatkan hampir 360 ribu orang
majikan dan mengekalkan lebih 2.9 juta orang pekerja tempatan. MOF
menganggarkan pelaksanaan pakej-pakej rangsangan telah menyumbang 7.4 mata
peratusan kepada pertumbuhan KDNK sejak pandemik melanda.

Keempat, walaupun benar bahawa ekonomi kita telah menguncup semasa
krisis COVID-19 tetapi insya-Allah ekonomi negara diunjurkan akan mula pulih pada
tahun 2022 dengan kadar antara 5.5 hingga 6.5 peratus sekali dengan unjuran IMF
dan Bank Dunia iaitu masing-masing pada kadar 5.7 dan 5.8 peratus. Ini bermakna
insya-Allah KDNK negara tahun ini dijangka melepasi paras KDNK pada tahun 2019
serta pelaksanaan langkah-langkah yang masih berjalan di bawah pakej-pakej
bantuan dan rangsangan ekonomi sebelum ini.

Selain itu, KDNK tahun ini akan turut didorong oleh pembukaan hampir
semua aktiviti ekonomi dan sosial, penyambungan semula projek dengan kesan
pengganda yang tinggi serta permintaan luar yang kukuh terutamanya daripada
rakan dagangan utama negara. Pemulihan dan pembukaan semula ekonomi juga
disokong oleh kejayaan kerajaan melaksanakan dan menyediakan peruntukan
sewajarnya untuk PICK, malah usaha memvaksinasi Keluarga Malaysia telah diiktiraf
di peringkat antarabangsa apabila lebih 98 peratus penduduk dewasa telah
menerima vaksin lengkap setakat ini.

Dengan pengumuman kerajaan baru-baru ini untuk memulakan fasa
peralihan ke endemik yang antara lainnya melibatkan pembukaan semula sempadan
negara menjelang 1 April ini, ia pastinya akan terus merancakkan lagi pemulihan
ekonomi negara. Tuan Yang di-Pertua, Yang Berhormat Bagan juga ada menyeru
supaya kerajaan tidak mengenakan cukai ke atas pekerja Malaysia yang mengirim
wang pendapatan mereka dari luar negara ke Malaysia. Seperti semua sedia
maklum, sistem percukaian bagi sumber pendapatan di Malaysia adalah tertakluk di
bawah Akta Cukai Pendapatan 1967 dan umumnya amalan percukaian di Malaysia
berbentuk territorial.

Ini bermakna hanya pendapatan yang dijana dari Malaysia akan dikenakan
cukai. Sistem Percukaian Malaysia ini apabila dipraktikkan bersama-sama Double

Tax Agreement (DTA) yang ditandatangani dengan negara-negara lain akan
