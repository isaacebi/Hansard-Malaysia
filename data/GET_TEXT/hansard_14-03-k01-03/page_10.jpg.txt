2 DR.28.07.2021

Tuan Mohamed Hanipa bin Maidin [Sepang]: Tuan Yang di-Pertua, saya ada
acknowledgement of receipt.

Tuan Gobind Singh Deo [Puchong]: Saya ada acknowledgement. Memang
sudah diakui diterima. Jadi, bukan keadaan tidak diterima, ada diterima. Saya sendiri
yang pergi failkan tadi dan ada jumpa Tuan Yang di-Pertua semasa itu. Jadi, saya minta
satu petua Tuan Yang di-Pertua, bagaimana keputusan akan dibuat dan sekiranya kita
akan dibenarkan untuk bahas Usul ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Puchong.

Tuan Mohamed Hanipa bin Maidin [Sepang]: Tuan Yang di-Pertua, Peraturan
Mesyuarat 36(12).

Timbalan Yang di-Pertua [Dato’ Mohd Rashid Hasnon]: Kedua, sila.

Tuan Mohamed Hanipa bin Maidin [Sepang]: Tuan Yang di-Pertua, saya
telah memfailkan semalam dan telah ada acknowledgement of receipt. Jadi sekarang ini
saya hendak minta petua daripada Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Yang Berhormat
Sepang boleh Peraturan Mesyuarat berapa?

Tuan Mohamed Hanipa bin Maidin [Sepang]: Peraturan Mesyuarat 36(12)
juga.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Mohamed Hanipa bin Maidin [Sepang]: Terima kasih Tuan Yang di-
Pertua. Tuan Yang di-Pertua, saya telah failkan seperti mana yang dikatakan oleh Yang
Berhormat Puchong tadi. Basically, kita punya Usul ini adalah berkaitan dengan
permohonan untuk merujuk Yang Berhormat Menteri Undang-undang ataupun Yang
Berhormat Kota Bharu ke Jawatankuasa Hak dan Kebebasan kerana telah mengelirukan
Dewan.

Tuan Yang di-Pertua, saya sekarang ini hendak minta satu penerangan...

Timbalan Yang di-Pertua [Dato’ Mohd Rashid Hasnon]: Yang Berhormat
Sepang, adakah sama dengan Yang Berhormat Puchong tadi? Kalau sama, saya sudah
ambil maklum.

Tuan Mohamed Hanipa bin Maidin [Sepang]: Bukan, saya punya lain sedikit.
Tuan Yang di-Pertua, biasa yang berlaku, rang undang-undang apabila kita failkan satu
motion, ia akan diputuskan oleh Tuan Yang di-Pertua. Selepas itu kalau sekiranya kita
tidak puas hati, kita boleh merayu dalam masa 48 hari. Okey, sekarang persoalannya,
semasa perbahasan berkaitan dengan usul yang saya hendak bagi ini, Tuan Yang di-
Pertua terlibat juga dalam perbahasan itu.

Sebagai contoh Tuan Yang di-Pertua telah actively involved, dengan izin untuk
meminta supaya usul ini dibincangkan ataupun isu kenyataan daripada Yang Berhormat
Menteri Undang-undang itu dibincangkan pada hari Isnin. Sedangkan isu ini isu yang
patut perlu disegerakan.

Jadi saya sekarang hendak minta petua, adakah wajar Tuan Yang di-Pertua
yang akan mendengar usul saya ini? Saya memohon supaya ada satu penggantungan
di bawah Aturan Mesyuarat 90 supaya Dewan ini yang menentukan. Buat satu
pengundian, kita bahas dan kita tentukan. Dewan ini yang menentukan sama ada usul
saya diterima ataupun tidak.

21010

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Sepang. Baik. Kalau sekiranya ada apa-apa isu, boleh...

Tuan Mohamed Hanipa bin Maidin [Sepang]: Bukan Tuan Yang di-Pertua.
Kalau Tuan Yang di-Pertua, akan ada isu bias dan sebagainya.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Sepang. Sila Yang Berhormat Beruas.

Dato’ Ngeh Koo Ham [Beruas]: Terima kasih, Tuan Yang di-Pertua. Saya
bangun merujuk kepada Peraturan Mesyuarat 43.

Timbalan Yang di-Pertua [Dato' Mohd Rashid Hasnon]: Peraturan
Mesyuarat 43.

