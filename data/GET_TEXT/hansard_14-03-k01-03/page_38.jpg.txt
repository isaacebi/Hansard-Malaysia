30 DR.28.07.2021

difahamkan bahawa mereka, seperti yang dinyatakan oleh Yang Berhormat Kulim-
Bandar Baharu tadi, mereka telah pun disoal siasat sehingga pukul 2 pagi, 3 pagi. Ini
adalah jelas satu perkara yang amat serius yang boleh memberi tekanan mental kepada
mereka yang disiasat. Malah ia juga adalah bertentangan dengan beberapa undang-
undang seperti Lockup Rules yang di-design untuk mengelakkan masalah seperti
‘ekanan mental dan sebagainya yang boleh diakibatkan dengan siasatan seperti ini.

Apakah pandangan Yang Berhormat Kulim-Bandar Baharu? Adakah ini satu
perkara yang perlu kita kondem dan meminta kerajaan agar untuk memberi satu
penjelasan kenapa praktis ataupun amalan semacam ini masih digunakan pada zaman
ini? Terima kasih.

Datuk Seri Saifuddin Nasution bin Ismail [Kulim-Bandar Baharu]: Tuan
Yang di-Pertua, tidak syak lagi, satu penjelasan yang tuntas harus diberikan. Dalam
ingkungan hak mereka, mereka membuat penuntutan, mereka uar-uarkan, tidak ada
‘ekecohan, mereka tidak abaikan kepentingan pesakit. Yang Berhormat Menteri bagi
jaminan tidak akan diambil tindakan. Alih-alih pukul 12.30 tengah malam sampai pukul 4
pagi dilakukan soal siasat dan siasatan dibuat dalam Pusat MAEPS, peguam tidak
dibenarkan masuk sebab tidak ada autoriti.

Saya fikir perkara ini harus dihentikan. Jaminan daripada Yang Berhormat
Menteri Kesihatan dan Yang Berhormat Menteri Dalam Negeri- jangan lagi rosakkan
semangat dan moral pasukan doktor ini. Cukuplah... [Tepuk] Cukuplah ya.

Tuan Khalid bin Abd Samad [Shah Alam]: Kena minta maaf. Kena minta
maaf. Menteri Dalam Negeri kena minta maaf.

Beberapa Ahli: Ya!
Tuan Chang Lih Kang [Tanjong Malim]: Ada WhatsApp group tak?

Datuk Seri Saifuddin Nasution bin Ismail [Kulim-Bandar Baharu]: Tuan
Yang di-Pertua, dengan izin, the doctors are already mentally and physically exhausted...
[Tepuk] Please stop treating them like a criminal. The healthcare system is already
collapsing. Don’t break them further, dengan izin. Harus ada jaminan ini.

Ini pun saya rasa keputusan politik yang boleh dibuat segera melalui Menteri
Dalam Negeri terus kepada IGP beritahu dalam perkara hartal ini, jaminan telah diberi
dalam Parlimen oleh Yang Berhormat Menteri Kesihatan.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Boleh WhatsApp sekarang. WhatsApp sekarang.

Tuan Syed Ibrahim bin Syed Noh [Ledang]: /Bangun]
Tuan M. Kulasegaran [Ipoh Barat]: /Bangun]

Datuk Seri Saifuddin Nasution bin Ismail [Kulim Bandar Baharu]: Bagi Yang
Berhormat Ipoh Barat.

Tuan Syed Ibrahim bin Syed Noh [Ledang]: Selepas itu Ledang ya.

Tuan M. Kulasegaran [Ipoh Barat]: Terima kasih Yang Berhormat. Saya ada
dua tiga hal untuk dirujuk kepada Yang Berhormat Menteri. Satu saya sangat risau
dengan apa yang dikatakan dengan herd immunity di negara ini kerana kita memberi
keutamaan kepada rakyat Malaysia, itu bagus, tetapi kita juga tahu bahawa pada masa
sekarang ada lebih kurang di antara tiga ke-empat million pekerja asing tanpa izin dan
Stateless people dan juga orang-orang undocumented people dari Sabah, Sarawak ke
sini.

Herd immunity ini tidak ada makna langsung, Yang Berhormat- apabila
menggunakan perkataan itu, kita perlu faham, if you are not going to vaccinate these
other people yang kita semua pretend this is not an issue. Setiap tempat, setiap bandar
mereka ada tetapi sekarang anehnya, Immigration Department so aggressive untuk
tangkap mereka. Berdekad-dekad mereka ada di sini tidak diambil tindakan yang penuh
untuk mengatasi masalah ini. Maka saya tanya, bilakah suntikan ini akan dibenarkan
kepada stateless people, undocumented workers dan sebagainya?

Kedua adalah apakah kesusahan untuk memberi suntikan dibuat oleh pejabat
kesihatan kecil? Ramai di antara mereka tidak faham kenapa ia tidak diberi. Walaupun
Yang Berhormat Menteri seorang menteri yang saya percaya yang baik tetapi ada
alegasi-alegasi of wrongdoing di mana harga yang dikatakan untuk suntikan ini adalah
melampau. Saya harap Yang Berhormat boleh memberi penerangan yang penuh
sebelum satu skandal yang besar jadi di negara ini.
