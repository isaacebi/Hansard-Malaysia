DR.28.07.2021 37

Tuan Mohamed Hanipa bin Maidin [Sepang]: Ada Ahli Parlimen tak ambil
vaksin ini. Alasan agama ini, macam mana ini?

Datuk Mohamad bin Alamin [Kimanis]: Yang Berhormat Sepang sudahlah.

Dato’ Sri Bung Moktar bin Radin [Kinabatangan]: Wajibkan vaksin ini untuk
semua masyarakat iaitu mandatori. Tidak boleh ada yang mahu, ada yang tidak mahu,
sebab ini tidak baik, bahaya kita. Saya yakin apabila semuanya di vaksin, kita boleh hidup
dalam satu komuniti yang semua sudah ada vaksin. Kalau di US, di Rusia, mereka pergi
rumah ke rumah naik, jab siapa pun dia di rumah.

Kita di sini bayar pula. Patutnya di kampung-kampung tidak perlu panggil-
panggil. Kita pergi rumah ke rumah, asal dia belum vaksin, bagi dia suntikan. Habis itu
baharu kita masukkan, baharu kita selamat, sebab kita harus melihat bahawa penyakit
gejala ini memusnahkan ekonomi kita.

Orang yang ada perniagaan sudah tidak ada, orang yang kaya sudah miskin,
orang yang miskin sudah bunuh diri, merempat macam-macam. Jadi sebab itu kita perlu
pantas mengambil tindakan Yang Berhormat yang menjaga vaksin ini, gunakanlah
epintaran yang ada. Belilah seberapa banyak. Macam di Singapore, penghuni dia
sebanyak empat juta tetapi dia sudah order sebanyak 20 juta dos. Kenapa kita tidak
boleh? Apa masalah kita?

Oleh sebab itu saya kata, semua ini kena timing. Timing betul, kita dapat tetapi
timing tidak betul, tidak dapat apa-apalah. Jadi kita harus melihat perkara ini sebagai satu
perkara yang menjadi keperluan semasa. Yang Berhormat, saya juga ingin bertanya,
apakah Yang Berhormat tidak menggalakkan klinik-klinik swasta dan sebagainya untuk
dibekalkan vaksin supaya mereka juga boleh menyuntik mana-mana daripada syarikat-
syarikat swasta yang memerlukan vaksin untuk pekerja-pekerja mereka.

Jadi kerajaan berjalan, swasta berjalan secara concurrent. Oleh sebab
matlamat kita untuk memvaksin semua masyarakat Malaysia kita dengan cepat. Oleh
sebab apabila semua divaksin, kita boleh buka ekonomi kita, boleh buka sukan kita dan
sebagainya. Saya juga ingin tahu bila program kerajaan untuk memberi vaksin kepada
umur tiga tahun hingga 12 tahun? Oleh sebab ini pun penting untuk...

Puan Kasthuriraani a/p Patto [Batu Kawan]: Yang Berhormat Kinabatangan.
Boleh saya mencelah sedikit, Batu Kawan di sini.

Dato’ Sri Bung Moktar bin Radin [Kinabatangan]: Sedikit boleh.
Puan Kasthuriraani a/p Patto [Batu Kawan]: Terima kasih

Tuan Mohamed Hanipa bin Maidin [Sepang]: Yang Berhormat Kinabatangan
saya tak boleh tadi, tak adil ini, memang tak adil ini.

Puan Kasthuriraani a/p Patto [Batu Kawan]: Terima kasih Tuan Yang di-
Pertua, terima kasih rakan saya, Yang Berhormat Kinabatangan.

Dato’ Dr Haji Noor Azmi Bin Ghazali [Bagan Serai]: Mana ada keadilan.

Puan Kasthuriraani a/p Patto [Batu Kawan]: Adakah Yang Berhormat
Kinabatangan mengalami satu situasi di mana penduduk di kawasan-kawasan Yang
Berhormat yang mendaftar melalui MySejahtera diberikan tempat vaksinasi di negeri
lain?

Untuk saya, penduduk Batu Kawan diberikan tempat salah satu tempat dia Jeli,
Kelantan. Rakan saya Yang Berhormat Ledang kata dapat di Labuan walaupun daftar di
Ledang.

Pada masa yang sama, adakah Yang Berhormat Kinabatangan mengalami satu
situasi di mana penduduk-penduduk di kawasan Kinabatangan mendaftar bulan Mac
tetapi sampai sekarang- bulan Julai masih belum mendapat temu janji walhal orang yang
daftar dalam tempoh dua minggu sudah dapat temu janji. Apa pandangan Yang
Berhormat Kinabatangan?

Puan Rusnah binti Aluai [Tangga Batu]: Terima kasih Yang Berhormat Batu
Kawan, sama isu.

Dato’ Sri Bung Moktar bin Radin [Kinabatangan]: Itu Yang Berhormat
Menteri, memang betullah di mana-mana berlaku, sebab itu saya kata sistem yang kita
ada ini mungkin kita semua tidak ada...

Tuan Khalid bin Abd Samad [Shah Alam]: Mahal sangat, sebanyak RM70
juta.
