DR.28.07.2021 67

Tuan Larry Soon @ Larry Sng Wei Shien [Julau]: Lalu kita berikan suntikan
vaksin dengan kemudiannya diberikan jaminan bahawa mereka tidak akan ditangkap
atau dikenakan apa-apa tindakan. Kelonggaran ini adalah wajar untuk dipertimbangkan
buat masa ini kerana ini adalah satu-satunya cara yang dilihat sesuai untuk kita
menghampiri dan mengenal pasti mereka yang berada di luar pemantauan kita.

Jika ini dapat dilaksanakan kita bukan sahaja dapat mencapai imuniti kelompok,
herd immunity, dengan izin yang lebih mudah dan cepat bahkan juga kita boleh bersedia
untuk membuka sektor ekonomi dengan lebih meluas secara perlahan-lahan yang lebih
sistematik dan teratur.

Tuan Yang di-Pertua, saya menyambut baik dengan usaha yang dilakukan oleh
MITI untuk melakukan Program Imunisasi Industri COVID-19, Kerjasama Awam-Swasta
(PIKAS) dalam meningkatkan lagi kadar peratusan penerima vaksin di negara kita
dengan menyasarkan kumpulan pekerja industri knususnya mereka yang bekerja di
sektor kilang dan industri.

Usaha kerjasama antara pihak kerajaan dan pihak swasta ini sekali gus dapat
memberi manfaat kepada kedua-dua belah pihak kerana kerajaan komited untuk
memberikan vaksin secara percuma kepada pekerja dan pihak swasta hanya perlu
menanggung kos pentadbiran sahaja.

Walaupun program PIKAS ini berada di garis masa fasa empat, saya berharap
ia dapat dipercepatkan sekiranya mampu kerana fasa empat akan bermula pada tahun
2022 sedangkan sektor ekonomi kita akan mula buka pada penghujung tahun 2021.
Mereka yang berada di dalam sektor industri ini saya tekankan untuk segera diberi vaksin
adalah kerana mereka berbeza dengan golongan pekerja yang dibenarkan untuk bekerja
dari rumah. Mereka tidak punya pilihan lain selain perlu ambil risiko untuk hadir ke tempat
kerja demi kelangsungan hidup. Untuk memperolehi penghidupan atau berdepan risiko
hilang kerja.

Timbalan Yang di-Pertua [Dato’ Sri Azalina Othman Said]: Yang Berhormat
Julau, sudah lebih masa.

Tuan Larry Soon @ Larry Sng Wei Shien [Julau]: Sekejap, 30 saat sahaja.

Timbalan Yang di-Pertua [Dato’ Sri Azalina Othman Said]: Tidak boleh,
Yang Berhormat. Banyak lagi hendak bahas.

Tuan Larry Soon @ Larry Sng Wei Shien [Julau]: Sekejap.
Timbalan Yang di-Pertua [Dato’ Sri Azalina Othman Said]: Last point.
Tuan Larry Soon @ Larry Sng Wei Shien [Julau]: Last point.

Timbalan Yang di-Pertua [Dato’ Sri Azalina Othman Said]: Last point, Yang
Berhormat.

Tuan Larry Soon @ Larry Sng Wei Shien [Julau]: Menurut Biro Department
of Statistic Malaysia, dianggarkan hampir sejumlah 2 juta pekerja yang berada di sektor
industri pembuatan dan pengeluaran maka saya mahukan penjelasan dari pihak
kementerian, adakah kita mempunyai bekalan vaksin yang mencukupi untuk memastikan
program PIKAS ini dapat berjalan dengan lancar tanpa ada sebarang isu kekurangan
bekalan vaksin kelak?

Sejauh manakah tumpuan dan persiapan kita untuk bantu menjayakan program
PIKAS ini? Ini adalah kerana di dalam industri ada juga...

Timbalan Yang di-Pertua [Dato’ Sri Azalina Othman Said]: Yang
Berhormat...

Tuan Larry Soon @ Larry Sng Wei Shien [Julau]: ...Stakeholders yang
penting untuk kita beri tumpuan...

Timbalan Yang di-Pertua [Dato’ Sri Azalina Othman Said]: Yang Berhormat,
cukuplah.

Tuan Larry Soon @ Larry Sng Wei Shien [Julau]: Sebagai contoh PKS yang
wajib kita bantu dalam program ini. Sekian, terima kasih.

Timbalan Yang di-Pertua [Dato’ Sri Azalina Othman Said]: Cukup Yang
Berhormat. Banyak lagi hendak bahas.

Tuan Larry Soon @ Larry Sng Wei Shien [Julau]: Sekian, terima kasih.
