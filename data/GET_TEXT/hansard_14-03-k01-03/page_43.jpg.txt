DR.28.07.2021 35

Tuan Khalid bin Abd Samad [Shah Alam]: Mana ada keadilan dalam dunia
ini... [Dewan ketawa]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Sebab itu aku minta tambah waktu.

Tuan Khalid bin Abd Samad [Shah Alam]: Mana ada keadilan dalam dunia
ini.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Kinabatangan, sebab itu aku minta tambah waktu.

Tuan Yang di-Pertua: Okey, Yang Berhormat Shah Alam. Okey, Yang
Berhormat Shah Alam.

Tuan Khalid bin Abd Samad [Shah Alam]: Padan muka awak.

Dato’ Sri Bung Moktar bin Radin [Kinabatangan]: [Ketawa] Bagi 10 minitlah,
Tuan Yang di-Pertua.

Tuan Yang di-Pertua: Ya, 10 minit, okey 10 minit.

Dato’ Sri Bung Moktar bin Radin [Kinabatangan]: Masa 10 minit, sana 60
minit.
Tuan Yang di-Pertua: [Ketawa]

Dato’ Sri Bung Moktar bin Radin [Kinabatangan]: Kita datang dari jauh,
Tuan Yang di-Pertua.

Tuan Yang di-Pertua: Faham, faham, faham.
Dato’ Haji Salim Sharif [Jempol]: Ini ada keadilan, ini ada keadilan.
Tuan Yang di-Pertua: Okey, 10 minit.

Dato’ Sri Bung Moktar bin Radin [Kinabatangan]: Tuan Yang di-Pertua,
melihat bagaimana yang kita bincang ini iaitu kerajaan bertanggungjawab untuk
melindungi dan memelihara rakyat Malaysia di mana sahaja berada dan juga mana-mana
masyarakat yang duduk dalam negara kita ini.

Dalam soal ini sudah tentu strategi penting untuk dilaksanakan bagaimana
melindungi rakyat. Cara yang ada yang disyorkan oleh WHO dan sebagainya melalui
pemberian suntikan vaksin. Dalam konteks Sabah Yang Berhormat Menteri, cuma bulan
Julai ini ada tambahan vaksin suntikan diberikan dan kalau sebelum ini Sabah hanya
mampu memberi suntikan vaksin 10 ribu hingga 12 ribu satu hari. Bayangkan dan rekod
menunjukkan Sabah negeri yang terlalu sedikit dibekalkan dengan vaksin.

Saya telah bersuara berkali-kali. A/hamdulillah bulan Julai telah dipertingkatkan.
Apa yang penting saya minta kepada Yang Berhormat Menteri dan kerajaan pastikan
bulan-bulan seterusnya bekalan vaksin itu jangan diberhentikan tambahkan. Oleh sebab
Sabah ini ada unik sedikit. Kita ada rakyat tempatan, kita ada pekerja asing, kita ada
pendatang tanpa izin, ada macam-macam.

Sasaran utama kita memberi vaksin rakyat Malaysia tetapi bagaimana orang
lain yang duduk di sana. Kalau kita di vaksin dia tidak, sama sahaja, tidak ada maknanya.
Saya juga, kita betul lihat, disebut varian baru, variant delta kah, apakah hantu dari mana.

Tuan Mohamed Hanipa bin Maidin [Sepang]: Yang Berhormat Kinabatangan,
boleh-boleh?

Dato’ Sri Bung Moktar bin Radin [Kinabatangan]: Sekejap. Ini saya ada 10
minit, tidak tahan ini.

Tuan Mohamed Hanipa bin Maidin [Sepang]: Tidak apa, mana ada keadilan.

Dato’ Sri Bung Moktar bin Radin [Kinabatangan]: Yang Berhormat Menteri,
cuba kita lihat adakah vaksin seperti Pfizer, Sinovac dan lain-lain ini boleh
mempertahankan daripada serangan varian baru ini? Kalau tidak, apakah lagi vaksin
yang dikeluarkan oleh pengeluar vaksin di serata dunia? Oleh sebab setiap hari kita lihat
vaksin ini sudah menjadi carte/, sudah menjadi perniagaan global untuk mengadu domba
meraih keuntungan di merata tempat.

Tuan Mohamed Hanipa bin Maidin [Sepang]: Boleh ya. Terima kasih.
Terima kasih kepada sahabat saya...
