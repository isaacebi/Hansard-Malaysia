56 DR.28.07.2021

Untuk makluman di dalam Dewan, Kerajaan Negeri Sarawak telah menerima
sebanyak 38 juta daripada Kerajaan Pusat untuk program vaksinasi. Saya ingin
menzahirkan ucapan terima kasih walaupun jumlah tersebut tidak mencukupi tetapi...

Datuk Ignatius Dorell Leiking [Penampang]: Yang Berhormat Sibuti.

Tuan Lukanisman bin Awang Sauni [Sibuti]: Kerajaan negeri berusaha
untuk..

Datuk Ignatius Dorell Leiking [Penampang]: Yang Berhormat Sibuti.
Tuan Lukanisman bin Awang Sauni [Sibuti]: Saya bagi dengan wakil Sabah.

Datuk Ignatius Dorell Leiking [Penampang]: Terima kasih. Terima kasih atas
apa yang dibahaskan oleh Yang Berhormat Sibuti berkenaan dengan vaksin and register.
Mungkin ini adalah peluang bagi Kerajaan Negeri Sarawak untuk memberi sedikit
pengalaman Sarawak kepada Kerajaan Negeri Sabah bagaimana mereka
menyelesaikan masalah itu.

Akan tetapi berkaitan dengan sijil vaccination. Setujukah Yang Berhormat Sibuti
bahawa kerajaan patut juga memberi pengiktirafan kepada orang Malaysia yang telah
disuntik di luar negara seperti student kita, pekerja kita di luar negara supaya sijil mereka
pun diiktiraf sebagai satu sijil yang boleh diterima di Malaysia?

Timbalan Yang di-Pertua [Dato’ Mohd Rashid Hasnon]: Yang Berhormat
Sibuti, rumuskan.

Tuan Lukanisman bin Awang Sauni [Sibuti]: Saya menerima baik cadangan
Yang Berhormat Penampang dan juga dimasukkan ke dalam ucapan saya. Di sini saya
ingin meminta Yang Berhormat Menteri supaya kita mempunyai kajian terperinci
berkenaan keberkesanan vaksinasi ini. Kita boleh ambil Sarawak memandangkan
Sarawak telah mencapai kadar vaksinasi yang tinggi dan juga bersedia untuk pergi ke
fasa ketiga, maka kita memerlukan data untuk keberkesanan ini.

Saya ingin mengucapkan syabas dan tahniah kepada Yang Berhormat Menteri
dan kerajaan atas usaha dan juga saya ingin berkongsi supaya kesemua_ negeri
mendapat vaksin yang memadai. Di sini juga saya ingin mengangkat satu perkataan
ataupun semangat di Negeri Sarawak kepada Yang Berhormat Menteri dan kepada
kerajaan iaitu "agi idup agi ngelaban" untuk kita melawan COVID-19 ini.

Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sibuti. Sekarang saya jemput Yang Berhormat Bakri.

3.03 ptg.

Puan Yeo Bee Yin [Bakri]: Terima kasih Tuan Yang di-Pertua. Tuan Yang di-
Pertua, saya telah tunggu tujuh bulan untuk dapat lima minit. Kalau boleh saya habiskan
ucapan dan pertanyaan dahulu, lepas itu baru membenarkan pencelahan.

Timbalan Yang di-Pertua [Dato’ Mohd Rashid Hasnon]: Tolong ringkaskan.

Puan Yeo Bee Yin [Bakri]: / go straight to the point. Saya ada beberapa
pertanyaan kepada kerajaan. Pertama, saya ingin tahu kenapa kerajaan negeri dan juga
sektor swasta perlu bayar untuk mendapatkan vaksin sedangkan RM5 bilion telah pun
diperuntukkan untuk Program Imunisasi COVID-19 Kebangsaan (PICK).

Dalam Program PICK, sektor swasta perlu bayar RM45 bagi setiap dos.
Siapakah yang akan mendapat bayaran ini? Agensi mana? Kementerian mana dan
bagaimanakah bayaran tambahan ini akan digunakan? Seterusnya saya juga tidak
faham kenapa kerajaan negeri terpaksa untuk memberi vaksin sendiri. Saya dapat satu
media laporan di mana mengikut CEO Pharmaniaga, yang mana enam kerajaan negeri
iaitu Negeri Sembilan, Pahang, Perak, Sabah, Sarawak dan Selangor telah pun membuat
booking sebanyak 6 juta dos vaksin.

Saya difahamkan bahawa mereka perlu bayar dengan harga yang jauh lebih
tinggi daripada Kerajaan Pusat. Adakah ia benar? Jika ia benar kenapa Kerajaan Pusat
tidak boleh membayar untuk kerajaan negeri dalam harga Kerajaan Pusat. Kenapa
Pharmaniaga boleh membuat profiteering dengan menjual vaksin kepada kerajaan
negeri.
