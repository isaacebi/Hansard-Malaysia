38 DR.28.07.2021

Dato’ Sri Bung Moktar bin Radin [Kinabatangan]: Maka, sistem itu pun tidak
tepat. la seharusnya didaftar di kawasan ini tetapi akan di vaksin di negeri lain, di
kawasan lain dan ini pun menjadi masalah.

Tuan Lim Lip Eng [Kepong]: Yang Berhormat Kinabatangan sedikit sahaja.

Dato’ Sri Bung Moktar bin Radin [Kinabatangan]: Kalau boleh kita
menggalakkan negeri-negeri menggunakan web masing-masing. Jadi senang, habis itu
diselaraskan di peringkat Persekutuan. Kalau ini dapat kita lakukan, jangan terlalu rigid,
jangan terlalu memikirkan ini tidak boleh, itu tidak boleh. Kalau semua tidak boleh, semua
tidak jadi lah.

Tuan Lim Lip Eng [Kepong]: Yang Berhormat Kinabatangan, Kepong.
Dato’ Sri Bung Moktar bin Radin [Kinabatangan]: Sedikit ya.

Tuan Lim Lip Eng [Kepong]: Terima kasih. Saya minta cadangan termasuk
dalam cadangan Yang Berhormat Kinabatangan. Cadangan adalah untuk pihak kerajaan
mempertimbangkan vaksin Johnson & Johnson sebab vaksin Johnson & Johnson dia
satu shot sahaja- satu dos dah cukup.

Tuan Mohamad bin Sabu [Kota Raja]: Saya tak tanya, saya hendak tengok
Yang Berhormat Gua Musang.

Tuan Lim Lip Eng [Kepong]: Ya, satu dos tak cukup.

Dato’ Sri Bung Moktar bin Radin [Kinabatangan]: Okey, betul. Saya
memang, seharusnya...

Tuan Mohamed Hanipa bin Maidin [Sepang]: Tuan Yang di-Pertua, bagilah
saya sedikit sahaja, mengelatlah.

Dato’ Sri Bung Moktar bin Radin [Kinabatangan]: Ini Yang Berhormat
Sepang bukan saya tidak mahu bagi tetapi dia overrule orang. Kita bagi laluan, dia yang
berucap bukan kita. Itu yang saya tidak bagi.

Tuan Mohamed Hanipa bin Maidin [Sepang]: Saya janji, dua tangan ini,
sumpah, tapis mulut saya.

Dato’ Sri Bung Moktar bin Radin [Kinabatangan]: Yang Berhormat Pontian
lah.

Datuk Seri Haji Ahmad bin Haji Maslan [Pontian]: Tadi Yang Berhormat
Kinabatangan saya mesyuarat tindakan daerah secara online daripada Dewan Rakyat di
luar dan DO dan Pusat Kesihatan Daerah memaklumkan termasuklah Yang Berhormat
Tanjong Piai bahawa ada beberapa buah pusat PPV di Pontian ditutup. Sebabnya hanya
satu Yang Berhormat Rembau iaitu vaksin tak cukup. Apakah komen?

Dato’ Sri Bung Moktar bin Radin [Kinabatangan]: Kita jadikan sebagai
sebahagian daripada ucapan saya dan Yang Berhormat Menteri boleh menjawab. Yang
Berhormat Menteri akhirnya saya mahu mintalah lihat lah Negeri Sabah sebagai sebuah
negeri ataupun wilayah yang keluasannya lebih besar daripada negeri-negeri yang lain.

Kami betul-betul memerlukan perhatian. Bagi kami cukup vaksin, bagi kami
vaksin yang untuk single dose untuk kami bawa ke kampung-kampung. Sekian Tuan
Yang di-Pertua, terima kasih.

Tuan Yang di-Pertua: Terima kasih, seterusnya Yang Berhormat Sepangar,
tujuh minit selepas Yang Berhormat Sepanggar Yang Berhormat Tanjong Karang diikuti
dengan Yang Berhormat Bangi.

12.36 tgh.

Datuk Mohd Azis bin Jamman [Sepanggar]: Yang Berhormat kalau boleh
minta sepuluh minit jugalah sebab dari Sabah tidak berbaloi tambang kapal terbang.
Boleh minta sepuluh minit. Terima kasih Tuan Yang di-Pertua kerana memberi peluang
kepada Sepanggar untuk mengambil bahagian dalam perbahasan mengenai isu
melibatkan Kementerian Sains, Teknologi dan Inovasi, khususnya mengenai isu spesifik
iaitu program vaksinasi.

Yang Berhormat Menteri, sebagai rakyat Malaysia, saya perlu menzahirkan
kekecewaan dan kekesalan kami khususnya rakyat negeri Sabah yang mana umum
mengetahui hari ini ramai di kalangan rakyat Sabah yang kehilangan keluarga tercinta,
sahabat handai, tidak kurang juga jiran-jiran terdekat, anak-anak kecil yang menjadi yatim
