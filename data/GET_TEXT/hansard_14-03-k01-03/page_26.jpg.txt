18 DR.28.07.2021

supply shortage. Permasalahannya adalah two fold, dengan izin, kekurangan bekalan
dan kelewatan bekalan.

Oleh sebab itu disebut semalam, Yang Berhormat Menteri Kesihatan sebut kita
sudah tempah sebanyak 79 juta- dos dan tadi Yang Berhormat Menteri MOSTI sebut kita
sudah terima sekitar 24 juta. Jadi ada gap antara supply and demand. Ketika saya
mengambil bahagian ini Tuan Yang di-Pertua, saya juga sangat berasa gembira kerana
Yang Berhormat Menteri mengambil pendekatan the whole of nation atau whole of
society approach.

Maknanya zaman kerajaan tahu segala-galanya sudah berakhir. Menghadapi
kemelut ini engagement dengan semua stakeholders adalah penting. Bertolak dengan
semangat inilah ucapan-ucapan saya datang daripada semangat ini. Semangat bahawa
we are all vulnerable, let’s work together. Semangat bahawa insanity is doing the same
thing over and over and expecting different results.

Tuan Yang di-Pertua, setahun yang lepas ketika tarikh ini kes positif di negara
ita 27 Julai 2020 ialah 39 kes, purata mingguan 18 kes, kematian 124 kes. Jumlah
erkumpul 8,943, katil ICU satu sahaja pesakit, setahun yang lepas 27 Julai 2020. Hari
ini sedang kita berbahas angka semalam kes positif 16 ribu. Dari 39 kes jadi 16 ribu kes
sehari. Purata mingguan sekarang ialah 15 ribu, kematian lebih 8 ribu, jumlah kes tercatat
lebih 1 juta, kes aktif 170 ribu.

Ketika kita mengenakan darurat Tuan Yang di-Pertua, 12 Januari 2021 kes
ercatat 2,232, jumlah kes 138 ribu, kes aktif 29,000, kematian 500 dan ICU 187. Saya
bentangkan itu untuk kita memahami perspektif ketika kita bincang tajuk COVID-19 dan
ajuk vaksin sebab dalam Pelan Strategik Kementerian Kesihatan di bawah tajuk
Menangani Pandemik COVID-19 Semasa Tempoh Darurat Melalui Sains Data dan
Kesihatan Awam ia ada lima pillars. Pillars yang keempat ialah mencapai imuniti
‘elompok iaitu program vaksinasi.

Tuan Yang di-Pertua, maka kita pun umumkan Proklamasi Darurat, 12 Januari
2021. Ini namanya darurat kesihatan dan kita tidak ada niat lain katanya. Betul-betul
hendak atasi ujian COVID-19.

Datuk Seri Haji Ahmad bin Haji Maslan [Pontian]: Yang Berhormat, boleh
mencelah sebelum masuk hal Darurat? Pontian.

Timbalan Yang di-Pertua [Dato’ Sri Azalina Othman Said]: Terpulang
epada Yang Berhormat, hendak beri kebenaran atau tidak.

Datuk Seri Saifuddin Nasution bin Ismail [Kulim-Bandar Baharu]: Ya, sila.

Datuk Seri Haji Ahmad bin Haji Maslan [Pontian]: Boleh? Tadi Yang
Berhormat Menteri telah menyebut bahawa yang mendaftar untuk Program Imunisasi
ataupun vaksinasi ini ialah 61.7 peratus daripada penduduk dan adakah mereka yang
tidak mendaftar ini atas sebab mereka anti vaksin? Bagaimanakah caranya untuk
mengatasi kumpulan-kumpulan anti vaksin dan bagaimana caranya untuk meningkatkan
pendaftaran? Adakah perlu pendaftaran automatik kepada baki yang belum daftar
ataupun mereka tidak perlu daftar hanya walk-in ke pusat-pusat PPV? Terima kasih.

Datuk Seri Saifuddin Nasution bin Ismail [Kulim-Bandar Baharu]: Terima
kasih sahabat saya dari Pontian. Saya baru sekejap tadi bercakap dengan pegawai
perubatan Kulim dan Bandar Baharu. Pendaftaran sekarang dibuat secara panggilan
telefon atau masuk dalam laman web atau dalam MySejahtera.

Akan tetapi Tuan Yang di-Pertua, sudah tentu di sana ada segmen masyarakat
yang mengalami perkara yang kita sebut sebagai lack of technology savviness itu ada,
itu tetap ada. Saya ingat sahabat saya dari Kota Raja beritahu kakak dia yang tinggal di
Gerik. Kalau dia balik rumah kakak dia, dia hendak kena lapan kilometer bergerak ke
bandar Gerik baru dapat siaran. Dekat situ kalau hendak diharapkan mereka daftar
MySejahtera memang tidak dapat.

Alhamdulillah ketika Yang Berhormat Kota Raja sempat membuat pertemuan
dengan Ke Bawah Duli Tuanku pada 9 Jun 2021 disampaikan perkara itu dan tidak lama
selepas itu satu kampung itu dapat vaksin, a/hamdulillah. Itu pun satu cara jugalah tetapi
saya setuju dengan Yang Berhormat Pontian, selesai daripada sasaran pendaftaran akan
ada segmen kerana scepticism, kerana tidak kuasai teknologi, tidak dapat akses kepada
infra, terutama dalam rekod ini Yang Berhormat Menteri saya dapati Kelantan dan Sabah
itu agak ketara dalam konteks ini. Data menunjukkan begitu.

Yang Berhormat Menteri, saya sebut tadi bahawa sebelum daripada pandemik
COVID-19, negara kita diiktiraf oleh WHO dalam Global Health Security Index nombor
