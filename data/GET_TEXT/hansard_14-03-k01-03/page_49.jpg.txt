DR.28.07.2021 41

Jadi, kenapa sistem seumpama itu tidak dibuka seluasnya ke seluruh negara
dengan cara mengambil pendekatan vaksin dahulu daftar kemudian ataupun setidak-
tidaknya pada ketika mereka selesai mendapat vaksin, barulah nama mereka didaftarkan
di antara orang yang telah mendapat vaksin. Itu saya yakin dan percaya akan
mempercepatkan proses vaksinasi yang berlaku di negara kita. Jadi, Tuan Yang di-
Pertua...

Dato’ Ngeh Koo Ham [Beruas]: Boleh?

Datuk Mohd Azis bin Jamman [Sepanggar]: ...Saya tidak cukup masa. Okey.
Dato’ Ngeh Koo Ham [Beruas]: Terima kasih Yang Berhormat Sepanggar.
Tuan Yang di-Pertua: Yang Berhormat Beruas cepat ya.

Dato’ Ngeh Koo Ham [Beruas]: Bolehkah kerana Yang Berhormat Sepanggar
pernah menjadi Timbalan Menteri Dalam Negeri, tadi dikatakan right person at the right
place. Saya mohon kepada kerajaan supaya melalui Yang Berhormat Sepanggar, minta
polis berhenti menyiasat doktor-doktor yang terlibat dalam protes hartal doktor kontrak
kerana...

Tuan Yang di-Pertua: Tadi telah disentuh Yang Berhormat...
Dato’ Ngeh Koo Ham [Beruas]: Bukan, bukan. Sekarang ini isu saya...
Tuan Yang di-Pertua: Yang Berhormat tidak ada masa. Tadi telah disentuh.

Dato’ Ngeh Koo Ham [Beruas]: Bukan, saya hendak nyatakan polis tiada
kuasa untuk menyiasat kerana doktor tidak melakukan apa-apa jenis jenayah. Jadi,
minta back off, kalau tidak polis dikatakan telah menyalahgunakan kuasa.

Tuan Yang di-Pertua: Telah disentuh Yang Berhormat. Yang Berhormat
Sepanggar.

Dato’ Ngeh Koo Ham[Beruas]: Kalau ada apa-apa yang breach of any rules
itu internal. Jadi, harap mesej ini mesti disampaikan kepada...

Tuan Yang di-Pertua: Yang Berhormat bukan mencelah. Sila Yang Berhormat
Sepanggar, tamatkan.

Datuk Mohd Azis bin Jamman [Sepanggar]: Sebagai penutupnya kalau
sebelum ini Yang Berhormat Menteri Kewangan sebut disebabkan oleh kurangnya
pendaftaran di dalam MySejahtera itu mengakibatkan proses vaksinasi di negeri Sabah
itu menjadi begitu rendah. Akan tetapi sebagaimana yang disebut oleh Yang Berhormat
Kinabatangan tadi, kami di Sabah ini menghadapi masalah bukan sahaja daripada segi
berstruktur yang ada di negeri Sabah daripada segi telekomunikasi, jalan dan sebaginya
ini juga merupakan di antara penyumbang disebabkan oleh ramai rakyat Sabah yang
tidak mendaftar di MySejahtera.

Akan tetapi persoalan dia Yang Berhormat Menteri, bagaimana mereka yang
telah mendaftar dalam MySejahtera yang sehingga ke hari ini masih belum mendapat
walaupun satu dos, atau single dose masih belum dapat sehingga ke hari ini.

Jadi, itulah antara perkara yang saya ingin sebutkan dalam perbahasan kali ini.
Sekian, terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Tanjong Karang. Oleh
sebab Tanjong Karang dekat dengan Kuala Lumpur, saya bagi tujuh minit sahaja.

12.49 tgh.

Tan Sri Noh bin Haji Omar [Tanjong Karang]: Terima kasih. Sampai puku!
okey ini.

~

Tuan Yang di-Pertua: Tujuh minit. Selepas ini Yang Berhormat Bangi.

Tan Sri Noh bin Haji Omar [Tanjong Karang]: Terima kasih. Saya pertama
sekali hendak ucapkan tahniah kepada pihak kerajaan terutamanya MOSTI yang telah
membuat perancangan yang cukup baik, teratur dan hari ini kita lihat bahawa negara kita
telah pun diberi pengiktirafan seperti yang disebut tadi antara kadar vaksinasi per kapita
di Malaysia kini adalah antara yang terpantas di seluruh dunia.

Dalam masa yang sama, kalau kita lihat di dalam 10 buah negara ASEAN,
Malaysia merupakan negara yang ketiga yang telah pun memberikan dua dos. Pertama
Singapura, kedua Kemboja dan kita yang ketiga. Walau bagaimanapun, usaha ini tidak
