50 DR.28.07.2021

Tuan Ahmad Tarmizi bin Sulaiman [Sik]: Yang Berhormat Jelutong yang
mengelirukan Dewan!

Tuan Sanisvara Nethaji Rayer a/l Rajaji [Jelutong]: Kalau betul Yang
Berhormat Sik mengatakan Yang Berhormat Pagoh ada majoriti, berani tidak beliau
cadangkan perkara ini, kita undi petang ini?

Tuan Karupaiya a/l Mutusami [Padang Serai]: Undi!
Tuan Sanisvara Nethaji Rayer a/l Rajaji [Jelutong]: Berani tidak?
Tuan Ahmad Tarmizi bin Sulaiman [Sik]: Kamu undilah dua orang.

Timbalan Yang di-Pertua [Dato’ Mohd Rashid Hasnon]: Ahli Yang
Berhormat, saya kena kawal perbahasan ini. Saya minta Yang Berhormat Sik hanya
tinggal satu minit 11 saat sahaja lagi.

Tuan Ahmad Tarmizi bin Sulaiman [Sik]: Saya nak minta tambahan.

Tuan Sanisvara Nethaji Rayer a/l Rajaji [Jelutong]: No. Saya masih lagi
berpendirian bahawa Yang Berhormat Sik mengelirukan Dewan. Yang Berhormat Pagoh
tidak ada majoriti dalam Dewan ini.

Datuk Mohamad bin Alamin [Kimanis]: Yang Berhormat Jelutong, topik
vaksinlah. Vaksin. Topik vaksinlah.

Tuan Sanisvara Nethaji Rayer a/l Rajaji [Jelutong]: Tanya UMNO, tanya
Yang Berhormat Pekan, tanya Yang Berhormat Bagan Datok.

Tuan Ahmad Tarmizi bin Sulaiman [Sik]: Saya bangkit apabila Yang
Berhormat Bangi bangkit benda yang tak sepatutnya dibangkit!

Tuan Sanisvara Nethaji Rayer a/l Rajaji [Jelutong]: No. Ini perkara betul.
Yang Berhormat Bagan Datuk dah bagi tahu hari itu UMNO tarik sokongan kepada
Kerajaan Perikatan Nasional. Berani tidak Yang Berhormat Sik, kita undi tentang perkara
ini petang ini juga? Saya cabar! Saya cabar Yang Berhormat Sik untuk menyahut cabaran
saya.

Tuan Ahmad Tarmizi bin Sulaiman [Sik]: Kamu undilah. Yang Berhormat
Jelutong dengan Yang Berhormat Padang Serai undi dua orang.

Datuk Mohamad bin Alamin [Kimanis]: Yang Berhormat Jelutong, topik
vaksinlah. Yang Berhormat Jelutong, vaksin. Vaksin.

Tuan Ahmad Tarmizi bin Sulaiman [Sik]: Yang Berhormat Jelutong, jangan
buang masa.

Dato’ Haji Salim Sharif [Jempol]: Hei! Cerita vaksinlah!
Tuan Ahmad Tarmizi bin Sulaiman [Sik]: Jangan buang masa!

Tuan Sanisvara Nethaji Rayer a/l Rajaji [Jelutong]: Tidak buang masa.
Kenyataan Yang Berhormat Sik adalah kenyataan mengelirukan Dewan.

Datuk Mohamad bin Alamin [Kimanis]: Yang Berhormat Jelutong, cerita
vaksinlah. Cerita vaksin.

Timbalan Yang di-Pertua [Dato’ Mohd Rashid Hasnon]: Baik, Ahli-ahli Yang
Berhormat.

Tuan Ahmad Tarmizi bin Sulaiman [Sik]: Tuan Yang di-Pertua, saya nak
teruskan ucapan.

Timbalan Yang di-Pertua [Dato’ Mohd Rashid Hasnon]: Tinggal 15 saat
sahaja lagi, Yang Berhormat Sik.

Tuan Ahmad Tarmizi bin Sulaiman [Sik]: Saya nak teruskan apa yang sedang
dibuat oleh MOSTI yang sangat jelas sedang membantu rakyat.

Tuan Sanisvara Nethaji Rayer a/l Rajaji [Jelutong]: Yang Berhormat Sik,
jawab soalan saya dahulu.

Tuan Ahmad Tarmizi bin Sulaiman [Sik]: Tuan Yang di-Pertua, minta Yang
Berhormat Jelutong duduklah.

Tuan Sanisvara Nethaji Rayer a/l Rajaji [Jelutong]: Adakah Yang Berhormat
Pagoh mempunyai majoriti dalam Dewan ini?
