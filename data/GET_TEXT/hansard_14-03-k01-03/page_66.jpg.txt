58 DR.28.07.2021

Puan Yeo Bee Yin [Bakri]: Ya. So, memang kita perlu pandang ke hadapan,
etapi saya rasa bahawa kerajaan juga perlu accountable dengan apa yang berlaku
sebelum ini. Oleh itu, Bakri ingin mendapatkan penjelasan daripada kerajaan, mengapa
bekalan vaksin begitu perlahan sehingga pertengahan bulan Jun?

Timbalan Yang di-Pertua [Dato’ Mohd Rashid Hasnon]: Baik.

Puan Yeo Bee Yin [Bakri]: Adakah kerana kita menangani perjanjian
perolehan terlalu lambat? Banyak negara telah membuat perolehan pada pertengahan
ahun 2020, tetapi Malaysia hanya menandatangani perjanjian perolehan pertama pada
hujung tahun 2020. Kalau kita beli McDonald kena mengikut barisan, kalau orang order
dahulu, mereka akan dapat dahulu. Sekarang persoalannya ialah, mengapakah kerajaan
lambat membuat perolehan sehingga kita lambat mendapatkan bekalan?

Timbalan Yang di-Pertua [Dato’ Mohd Rashid Hasnon]: Terima kasih.

Puan Yeo Bee Yin [Bakri]: Mengapakah Malaysia lambat dalam meluluskan
egunaan vaksin yang berbeza dan hadkan portfolio vaksinasi kita kepada tiga pilihan
sahaja iaitu AstraZeneca, Pfizer dan Sinovac untuk selama setengah tahun dan hanya
beberapa minggu ini kerajaan meluluskan vaksin jenama lain? Itu sahaja pertanyaan
saya Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Bakri. Sekarang saya menjemput Yang Berhormat Jerantut.

3.11 ptg.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi taala wabarakatuh. Salam sejahtera. Terutamanya
terima kasih Tuan Yang di-Pertua, kerana turut membenarkan saya untuk bersama
dalam perbahasan kali ini.

Kedua, saya ingin merakamkan tahniah dan terima kasih kepada semua warga
barisan hadapan kita yang telah menjalankan tugas dengan penuh dedikasi untuk
kesejahteraan rakyat Malaysia, walaupun mereka kadang-kadang keselamatan mereka
terancam, khususnya mereka yang menangani dan berdepan dengan kes COVID-19 ini.

Tahniah juga di atas segala usaha yang dilakukan oleh pihak kerajaan dalam
usaha menangani wabak ini, walaupun setakat hari ini kita masih belum lagi berjaya
sepenuhnya. Saya juga ingin mengambil kesempatan dalam waktu ini untuk
mengingatkan kepada kita semua khususnya kerajaan, janganlah kita menafikan
sekiranya ada pandangan-pandangan yang berbeza daripada mana-mana pihak dalam
usaha kita untuk menangani wabak ini.

Walaupun mungkin nadanya berbeza, nadanya sedikit mengkritik, tetapi kalau
asasnya benar mengapa tidak kita ambil pandangannya demi kesejahteraan rakyat.
Sama ada kita sebagai orang ramai ataupun rakan-rakan daripada pembangkang,
mahupun di kalangan kerajaan sendiri, kalau memberikan pandangan itu anggaplah kita
proses pandangan ini dan kita laksanakan sekiranya ia wajar untuk kebaikan rakyat dan
juga negara.

Jangan pula kita terlalu angkuh dan sombong dengan usaha dan kedudukan
ita dalam menghadapi ujian bala Allah ini. Mudah-mudahan, segala usaha kita dapat
merungkai permasalahan yang ada.

Tuan Yang di-Pertua, saya hendak merakamkan setinggi tahniah kepada
‘ementerian khususnya Yang Berhormat Menteri atas usaha yang telah dibuat dengan
pelbagai usaha bersama dengan jentera kerajaan dan juga kementerian yang ada. Kita
harap usaha mereka ini akan ditingkatkan lagi untuk kejayaan. Cuma, saya ingin
bertanya mengenai beberapa persoalan, berapa peratus vaksin ini telah diberikan secara
menyeluruh kepada seluruh warga khususnya yang saya dapati masih lagi ada warga
emas yang tercicir? Ini kerana, pada peringkat awal mereka mendaftar dengan
MySejahtera. Sekarang ini ada pelbagai kaedah untuk mendaftar dan akhirnya, mereka
yang didaftar melalui MySejahtera itu ada yang ketinggalan khususnya mereka yang
berada di pedalaman yang terkeluar daripada akses komunikasi negara kita.

Saya juga ingin bertanya berapakah peratus warga Kementerian Kesihatan
yang berdepan secara langsung dengan rakyat yang terkesan dengan wabak ini?
Adakah mereka ini keseluruhannya telah divaksin atau peratusannya termasuk dalam
golongan rakyat biasa yang lain?

