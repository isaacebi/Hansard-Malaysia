DR.28.07.2021 47

ada seorang pegawai daerah, Tuan DO, namanya Najmuddin bin Jamain. Dia memang
proaktif, beliau telah berjaya menubuhkan 11 buah PPV di kawasan Hulu Langat.

Sebanyak 11 buah tidak termasuk dua PIKAS yang akan bermula. Satu telah
bermula, satu akan bermula pada hari Khamis ini. Ini menunjukkan bahawa kalau kita
berganding bahu, bekerjasama, kita memang ada satu hala tuju yang lebih baik yang
boleh meyakinkan orang ramai bahawa kita boleh melawan dan juga mengawal wabak
COVID-19 ini.

Tuan Yang di-Pertua, saya tahu sekarang hendak bekerjasama susah kerana
pihak di sini [Merujuk kepada blok pembangkang] termasuk saya juga ada perasaan
macam kena dikhianati oleh pemimpin di sebelah sana. [Merujuk kepada blok kerajaan]

Saya rasa Tuan Yang di-Pertua pun mungkin tahu apa yang kami rasa
sekarang. Akan tetapi, oleh kerana ada satu kaedah, satu krisis yang begitu teruk di
Malaysia, ini adalah hala tuju yang kita patut pergi.

1440

Saya hendak minta izin untuk beberapa minit lagi untuk membangkitkan satu
isu yang saya rasa adalah penting, mungkin lari tajuk sedikit. Saya rasa ini adalah satu
rahsia yang terbuka, it is an open secret. Yang Berhormat Pagoh tidak ada lagi majoriti
di Dewan ini. /t is not tested yet, but | think that is a fact, semua orang tahu termasuk di
sebelah sana.

Saya juga tahu sekarang ada banyak orang yang frustrated dengan Yang
Berhormat Pagoh akibat daripada krisis kepimpinan yang tidak baik. Saya juga yakin
bahawa jikalau Yang Berhormat Port Dickson sebagai Ketua Pembangkang ada peluang
untuk menjadi Perdana Menteri, beliau boleh menjalankan tugas dengan lebih tegas,
lebih baik berbanding dengan apa Yang Berhormat Pagoh buat.

Saya rasa mungkin ada di sebelah sana pun boleh menjalankan tugas dengan
lebih baik berbanding dengan apa Yang Berhormat Pagoh sedang buat. Akan tetapi,
Tuan Yang di-Pertua, saya rasa kita semua tahu, tidak ada seorang pun Ahli Yang
Berhormat di sini yang ada majoriti sokongan di dalam Dewan yang mulia ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Baik.

Dr. Ong Kian Ming [Bangi]: Let me finish, let me finish. Saya dah bincang
dengan Tuan Yang di-Pertua tadi. Jadi, cadangan saya, Tuan Yang di-Pertua...

Timbalan Menteri Sains, Teknologi dan Inovasi [Tuan Haji Anmad Amzad
bin Mohamed @ Hashim]: Tak berkaitan dengan vaksin pun.

Dr. Ong Kian Ming [Bangi]: Why not have a COVID-19 moratorium
agreement? Ini bukan CSA. Ini CMA. Di mana kita semua boleh berganding bahu,
bekerjasama sebagai frontliner untuk mengawal COVID dan untuk memulihkan ekonomi.
Ini adalah sesuatu yang semua pemimpin di sini boleh cadangkan, boleh sit down and
have a discussion supaya kita boleh menunjukkan kepada rakyat bahawa kita ada hala
tuju untuk keluar daripada wabak COVID ini dengan berganding bahu. Selepas satu
tahun, selepas enam bulan, itu terpulang kepada pemimpin, kita boleh lawan di PRU ke-
15. Akan tetapi, buat sementara, we have to work together.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat.

Dr. Ong Kian Ming [Bangi]: There is a time for everything and a season for
every activity under the heaven. Buat masa sekarang, saya rasa kita perlu bekerjasama,
kita perlu berganding bahu. We need to work together. Kita jaga kita, kita memelihara
hidup rakyat. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Bangi. Sekarang saya menjemput Yang Berhormat Sik. Sebelum itu,
saya akan sebutkan nama-nama pembahas. Selepas Yang Berhormat Sik, Yang
Berhormat Johor Bahru, kemudian Yang Berhormat Sibuti, kemudian Yang Berhormat
Bakri, kemudian Yang Berhormat Jerantut, kemudian Yang Berhormat Jerlun dan Yang
Berhormat Beaufort. Sekarang saya ingin menjemput Yang Berhormat Sik. Lima minit.

2.41 ptg.

Tuan Ahmad Tarmizi bin Sulaiman [Sik]: Assalammualaikum warahmatullahi
wabarakatuh. Terima kasih Tuan Yang di-Pertua. Terima kasih Yang Berhormat Menteri
