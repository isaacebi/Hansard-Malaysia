34 DR.28.07.2021

So, risikonya itu agak tinggilah. Oleh sebab itulah saya tetapkan pukul 5.30
petang itu untuk memberi peluang kepada semua berbahas. Maaflah tetapi kalau pihak
Yang Berhormat Menteri hendak consider saya serahkan kepada beliaulah, Yang
Berhormat Sepang.

Tuan Mohamed Hanipa bin Maidin [Sepang]: Terima kasih, Tuan Yang di-
Pertua. Tuan Yang di-Pertua, saya seperti Yang Berhormat Puchong sebenarnya telah
memfailkan motion 36(12). Saya hendak kata begini Tuan Yang di-Pertua, ada lain
sedikit. Saya agak minta penjelasan daripada Tuan Yang di-Pertua, bagaimanakah cara
Tuan Yang di-Pertua untuk handle motion ini?

Tuan Yang di-Pertua: Saya selalunya...

Tuan Mohamed Hanipa bin Maidin [Sepang]: Bukan, tidak, /et me finish first.
Terima kasih, Tuan Yang di-Pertua. Tuan Yang di-Pertua, memang kebiasaannya Tuan
Yang di-Pertua akan dengar dan akan putuskan, itu yang berlaku. Akan tetapi Tuan
Yang di-Pertua saya rasa Tuan Yang di-Pertua sebagai seorang peguam menyedari
bahawa cara itu adalah cara yang memang tidak adil sekali kerana apa, dalam isu yang
melibatkan Yang Berhormat Menteri Undang-undang...

Dato’ Sri Bung Moktar bin Radin [Kinabatangan]: Manakah ada keadilan
dalam dunia ini?... [Dewan ketawa]

Tuan Yang di-Pertua: Cepatlah Yang Berhormat Sepang.

Tuan Mohamed Hanipa bin Maidin [Sepang]: Saya terperanjat sebab ada
suara daripada...

Tuan Yang di-Pertua: Kita hendak bincang fasal Menteri punya penerangan
ini.

Tuan Mohamed Hanipa bin Maidin [Sepang]: Tiba-tiba ada suara dari gua
mana...

Tuan Yang di-Pertua: Yang Berhormat, cepat sedikit. Yang Berhormat, cepat
sedikit, seminit-seminit.

Tuan Mohamed Hanipa bin Maidin [Sepang]: Okey. [Ketawa] Tuan Yang di-
Pertua, berdasarkan yang lepas memang begitulah tetapi sekarang Tuan Yang di-Pertua,
masa perbahasan itu Tuan Yang di-Pertua tahu Tuan Yang di-Pertua juga terlibat dalam
perbahasan itu secara tidak langsunglah. Jadi saya khuatir akan adanya unsur likely for
bias. Jadi Tuan Yang di-Pertua saya mencadangkan kalau boleh...

Dato’ Sri Bung Moktar bin Radin [Kinabatangan]: Okeylah Yang Berhormat,
faham sudah.

Tuan Mohamed Hanipa bin Maidin [Sepang]: Daripada gua ini boleh minta
diam tidak? Tuan Yang di-Pertua, saya minta kalau boleh...

Tuan Yang di-Pertua: Hendak saya recuse?

Tuan Mohamed Hanipa bin Maidin [Sepang]: Tidak, bukan, recuse ataupun
kita minta Dewan ini yang putuskan.

Tuan Yang di-Pertua: Saya kena recuse lah kalau begitu, okey.

Tuan Mohamed Hanipa bin Maidin [Sepang]: Ya, if you want to recuse that is
not a problem. Terima kasih.

Tuan Yang di-Pertua: Terima kasih.

12.26 tgh.

Dato’ Sri Bung Moktar bin Radin [Kinabatangan]: Terima kasih, Tuan Yang
di-Pertua.

Tuan Yang di-Pertua: Silakan, tujuh minit.
Dato’ Sri Bung Moktar bin Radin [Kinabatangan]: Hah?
Tuan Yang di-Pertua: Tujuh minit.

Dato’ Sri Bung Moktar bin Radin [Kinabatangan]: [Ketawa] Saya baru cakap
di sana dapat 60 minit.
