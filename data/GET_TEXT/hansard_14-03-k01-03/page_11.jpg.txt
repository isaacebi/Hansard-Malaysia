DR.28.07.2021 3

Dato’ Ngeh Koo Ham [Beruas]: Pada hari Isnin, saya sudah meminta Tuan
Yang di-Pertua untuk memastikan usul saya merayu kepada Majlis Dewan Mesyuarat ini
berkenaan dengan keputusan Tuan Yang di-Pertua menolak empat usul saya berkenaan
dengan pengisytiharan darurat dan juga tiga lagi Ordinan-ordinan Darurat. Itu hak saya
untuk merayu. Akan tetapi, sudah hari ketiga ini, saya tidak nampak usul-usul saya
merayu terhadap keputusan Tuan Yang di-Pertua dibentangkan.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Beruas.

Dato’ Ngeh Koo Ham [Beruas]: Ini kerana ikut peraturan, ia boleh difailkan
bila-bila dengan syarat not more than two days. Maximum two days. So, ini sudah hari
ketiga. Saya mohon rayuan ini kerana Tuan Yang di-Pertua tidak boleh menolak usul
saya. Ini hak Majlis Mesyuarat Dewan Rakyat. Jadi, saya haraplah dapat penjelasan
kenapa tidak di dalam Aturan Mesyuarat hari ini.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Beruas.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik, bagi saya
respons dahulu. Rayuan dimaklumkan telah diterima di Pejabat Speaker dan dalam
pertimbangan, Yang Berhormat Beruas. Terima kasih, Yang Berhormat Beruas.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua..
Tuan M. Kulasegaran [Ipoh Barat]: Tuan Yang di-Pertua, Peraturan 26(1)(b).

Dato’ Ngeh Koo Ham [Beruas]: Tuan Yang di-Pertua, Tuan Yang di-Pertua
tidak ada hak mempertimbangkan. Bila kah ia akan...

Timbalan Yang di-Pertua [Dato' Mohd Rashid Hasnon]: Saya kata tadi telah
diterima. Nanti dia akan respons kemudian.

Dato’ Ngeh Koo Ham [Beruas]: Mesti ada dalam aturan. Bukan hak untuk
Tuan Yang di-Pertua pertimbangkan, tidak ada budi bicara untuk menolak usul saya.

Timbalan Yang di-Pertua [Dato' Mohd Rashid Hasnon]: Baik, terima kasih,
Yang Berhormat Beruas.

Dato’ Ngeh Koo Ham [Beruas]: Harap itulah satu keputusan yang tepat
bahawa tidak ada hak untuk menolak Usul saya. Hanya bila hendak dimasukkan dalam
Aturan Urusan Mesyuarat? Kalau itu jaminan diberikan, saya berterima kasihlah.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Beruas.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Bagi Yang
Berhormat Lembah Pantai dahulu.

Tuan M. Kulasegaran [Ipoh Barat]: Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Saya bagi Yang
Berhormat Lembah Pantai dahulu.

Tuan Ahmad Fahmi bin Mohamed Fadzil [Lembah Pantai]: Terima kasih,
Tuan Yang di-Pertua. Sebentar. Peraturan Mesyuarat 36(12). Ini berkenaan dengan
kenyataan yang dibuat oleh Yang Berhormat Tenggara, Menteri Kesihatan semalam
sewaktu jawapan pada sebelah petang. Yang Berhormat Tenggara telah menyatakan,
“Tidak akan ada apa-apa tindakan kepada mereka yakni doktor-doktor kontrak yang
berhartal walaupun mereka keluar semalam. Mereka berhak berbuat demikian.” Akan
tetapi, pada pagi ini jam 9.15 pagi tadi, ada laporan media dalam Malaysiakini yang
menyatakan, polis telah- sehingga jam 3.45 pagi tadi, merakam percakapan 12 orang
doktor di MAEPS, Serdang.

Jadi, saya ingin minta penjelasan, adakah kenyataan Yang Berhormat Menteri
Kesihatan semalam itu bagi pihak seluruh kerajaan ataupun hanya Kementerian
Kesihatan ataupun sebahagian daripada kerajaan ataupun bagi pihak diri beliau sendiri?
Kenapakah masih ada tindakan terhadap doktor-doktor yang telah keluar membuat hartal
pada hari Isnin yang lalu?
