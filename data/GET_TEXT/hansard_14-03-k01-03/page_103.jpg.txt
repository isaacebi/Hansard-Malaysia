DR.28.07.2021 95

Akan tetapi dengan adanya varian Delta, kita dapati bahawa keberkesanan satu
dos vaksin sahaja Pfizer adalah dalam lingkungan 30 peratus sahaja. Dengan itu,
technical working group telah membuat saranan kepada JKJAV supaya Pfizer punya
interval itu jangan dilanjutkan ataupun dipanjangkan dan kekal pada 4 minggu. Sekarang
ini kita belum lagi ada keputusan untuk heterologous vaccination yang dimaksudkan oleh
Yang Berhormat Bukit Mertajam. Give them Sinovac first, give them Pfizer second,
contoh. We will have a decision by next week.

Dato’ Haji Salim Sharif [Jempol]: [Bangun]

Tuan Sim Chee Keong [Bukit Mertajam]: Akan tetapi saya yakin kalau
berkenaan dengan kos...

Dato’ Ngeh Koo Ham [Beruas]: Saya mohon kepada Yang Berhormat Menteri
untuk usul di bawah Peraturan Mesyuarat 12(1) untuk lanjutkan satu jam lagi supaya kita
ada masa untuk memberikan jawapan yang lebih lengkap.

Tuan Sim Chee Keong [Bukit Mertajam]: Kalau perkara ini berkaitan dengan
kos, saya yakin Ahli dalam Dewan ini bersetuju untuk kerajaan membelanjakan lebih
banyak kerana ini berkenaan dengan nyawa 7.8 juta orang yang belum dapat dos
pertama. Saya harap Yang Berhormat Menteri akan memberikan pertimbangan yang
serius terhadap isu ini.

Tuan Khairy Jamaluddin Abu Bakar: Saya ucapkan terima kasih. Saya
harap... [Dewan riuh]

Dato’ Ngeh Koo Ham [Beruas]: Yang Berhormat Menteri ada kuasa di bawah
Peraturan Mesyuarat 12(1) untuk...

Dato’ Haji Salim Sharif [Jempol]: Jempol, Jempol...
Tuan Yang di-Pertua: Yang Berhormat Menteri, masa sudah tamat.
Dato’ Ngeh Koo Ham [Beruas]: Menteri ada...

Tuan Yang di-Pertua: Saya arahkan Yang Berhormat Menteri agar boleh
memberi jawapan-jawapan yang selanjutnya yang tidak dapat dijawab ini dalam masa 10
hari bekerja secara bertulis.

Beberapa Ahli: [Bercakap tanpa menggunakan pembesar suara]

Tuan Yang di-Pertua: Ahli-ahli Yang Berhormat, Mesyuarat Dewan hari ini
ditangguhkan sehingga jam 10 pagi, hari Khamis, 29 Julai 2021. Assalamualaikum
warahmatullahi wabaraktuh.

[Mesyuarat ditangguhkan pada pukul 5.46 petang]
