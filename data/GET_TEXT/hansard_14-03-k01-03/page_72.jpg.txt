64 DR.28.07.2021

Kedua, meneruskan kempen kesedaran kepada rakyat untuk mendapatkan
suntikan vaksin melalui media cetak, media elektronik, medsos supaya rakyat tidak
terpengaruh dengan golongan antivaksin dan mengaburkan dan kita mesti membuat
program-program seperti program yang sering kita lihat di TV1 iaitu Bicara Naratif
membincangkan dan memberikan kesedaran kepada rakyat tentang kepentingan
mendapatkan vaksin dengan menampilkan panel yang bukan sekadar pakar perubatan
bahkan pakar-pakar dalam bidang agama untuk menjelaskan secara terperinci mengenai
kepentingan untuk mendapatkan vaksin.

Ketiga, saya ingin menyentuh berkait dengan negeri Terengganu. Walaupun
negeri Terengganu kadar kes hariannya yang semalam 300 lebih dan Terengganu kalau
berdasarkan kepada data yang diberikan oleh Menteri tadi negeri yang ke-12 daripada
15 negeri dalam wilayah yang mendapat suntikan vaksin daripada bawah dengan jumlah
795 ribu dos.

01540

Walaupun kes di Terengganu sedikit tetapi kadar kebolehjangkitan di
Terengganu merupakan kadar yang tertinggi negara bahkan melebihi kadar
kebolehjangkitan di peringkat nasional. Semalam 1.29 sedangkan kadar
kebolehjangkitan di peringkat negara 1.14. Oleh itu, saya menyeru, saya memohon
kerajaan supaya memperbanyakkan bekalan vaksin ke negeri Terengganu khususnya
daerah-daerah, kawasan-kawasan yang dilaksanakan PKPD.

Keempat, Tuan Yang di-Pertua...

Tuan Haji Wan Hassan bin Mohd Ramli [Dungun]: Yang Berhormat Setiu,
laluan sedikit.

Tuan Shaharizukirnain bin Abd Kadir [Setiu]: Masa sudah tidak ada ini. Ini
43 saat lagi. Hendak sebut tiga lagi, Tuan Yang di-Pertua.

Okey, memperbanyakkan PPV. Daerah Setiu hanya ada satu PPV sedangkan
Daerah Setiu merupakan satu daerah yang luas. Ini menyebabkan ada yang ditetapkan
waktu untuk mendapatkan vaksin tidak hadir disebabkan masalah kenderaan, masalah
uzur, OKU dan lain-lain.

Jadi saya menyeru, bukan sekadar— walaupun kita pusat khidmat telah
menyediakan pengangkutan secara percuma tetapi dalam masa yang sama, saya
memohon supaya kerajaan menggunakan kenderaan milik agensi-agensi kerajaan untuk
turut digunakan untuk mengangkut mereka ke pusat PPV atau pusat pemberian vaksin
ini.

Keempat, program outreach dibuat secara lebih banyak untuk kawasan
pedalaman. Dibenarkan program walk-in bagi penduduk yang tinggal di kawasan liputan
4G yang terlalu lemah.

Timbalan Yang di-Pertua [Dato’ Sri Azalina Othman Said]: Yang Berhormat.
Yang Berhormat Setiu, poin yang /ast ya.

Tuan Shaharizukirnain bin Abd Kadir [Setiu]: Okey, /ast. Kawasan
pedalaman seperti di Setiu, Sabah dan Sarawak yang tidak ada kemudahan internet yang
sempurna menyebabkan kesukaran mereka untuk mendaftar MySejahtera.

Akhir sekali, Tuan Yang di-Pertua, di samping usaha dan ikhtiar yang kita
laksanakan setiap hari dari pelbagai sudut, jangan lupa doa kita kepada Allah SWT
kerana ia merupakan senjata utama kita. Marilah sama-sama kita mengaminkan doa.
Kepada Ahli Parlimen yang beragama Islam, marilah sama-sama kita mengaminkan doa
pendek yang sering kita dengar yang saya baca ini. [Membaca sepotong doa]
Wassalamualaikum warahmatullahi wabarakatuh. Terima kasih Tuan Yang di-Pertua.

Timbalan Yang _ di-Pertua ([Dato’ Sri Azalina Othman Said]:
Waalaikumussalam. Yang Berhormat Hulu Langat. Lima minit.

3.43 ptg.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim. Assalamualaikum warahmatullahi wabarakatuh, salam sejahtera. Terima kasih
kepada Tuan Yang di-Pertua, anak bangsa Johor.

Yang Berhormat Menteri, saya pada mulanya keliru kenapa ada Menteri
Penyelaras Vaksin sebab peruntukan 80 peratus daripada RM5.8 bilion itu, 80 peratus
diberikan kepada KKM. Kenapakah tidak diserahkan kepada KKM sahaja? Malah, ketika
