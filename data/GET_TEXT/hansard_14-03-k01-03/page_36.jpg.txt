28 DR.28.07.2021

soal kerajaan hendak dapat duit, tidak payah bawa Parlimen, ambil sahaja. Darurat
membenarkan.

Akan tetapi, itu bukan bermaksud kaedah perbelanjaannya itu sehingga angka
yang kita anggap sebagai tinggi dan membebankan kewangan.

Dato’ Seri Anwar bin Ibrahim [Port Dickson]: Yang Berhormat Kulim-Bandar
Baharu, sikit sahaja mahu tanya- sebab PPV...

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Port Dickson ya, sila. Oh, ini saya kena benarkan kalau tidak, tidak dapat
watikah... [Ketawa]

Dato’ Seri Anwar bin Ibrahim [Port Dickson]: Oleh sebab dibangkitkan soal
PVV dan PWTC. Saya dengar Yang Berhormat Kulim-Bandar Baharu sebut RM30 per
head. |ni tidak termasuk sewa PWTC. Kontrak kepada siapa? Mengapakah kos begitu
inggi? Yang Berhormat Kulim-Bandar Baharu sebut pula, ada lagi sub-kontrak kepada
yang lain.

Ini kalau kita bandingkan vaksin untuk doktor swasta, kosnya tentu dan pasti
jauh lebih rendah. Akan tetapi, ini, ada keengganan sehingga akhir-akhir ini. Jadi, saya
minta penjelasan daripada Yang Berhormat Kulim-Bandar Baharu, kalau boleh bertanya
‘epada Menteri untuk memperincikan. Sebagai contoh beberapa PPV besar, berapakah
‘OS sewa, mengapakah kos per head begitu tinggi, apa lagi sub-kontrak dan siapa yang
peroleh supaya kita dapat tahu wang ini tidak diselewengkan dengan apa cara pun. Ini
persoalan yang saya hendak bangkitkan.

Datuk Seri Saifuddin Nasution bin Ismail [Kulim-Bandar Baharu]: Terima

asih.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Kulim-Bandar Baharu, boleh?

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Rembau, konteks pertanyaan itu, Yang Berhormat Rembau mohon
penjelasan. Ini kerana menjadi lumrah kita orang politik mendapatkan pelbagai
maklumat, di sinilah tempatnya untuk kita diberitahu daripada sumber yang paling
authoritative. Tidak ada orang lain melainkan Menteri yang menguruskan soal ini.

Sambil itu...

Tuan Khoo Poay Tiong [Kota Melaka]: Yang Berhormat Kulim-Bandar
Baharu, boleh saya tambah tentang PPV?

Datuk Seri Saifuddin Nasution bin Ismail [Kulim-Bandar Baharu]: Sorry,
saya tidak nampak.

Tuan Khoo Poay Tiong [Kota Melaka]: PPV, Kota Melaka.

Tuan Syed Saddiq bin Syed Abdul Rahman [Muar]: Yang Berhormat...
Tuan Khoo Poay Tiong [Kota Melaka]: Ya, Kota Melaka, PPV.

Tuan Syed Saddiq bin Syed Abdul Rahman [Muar]: Selepas ini Muar.

Datuk Seri Saifuddin Nasution bin Ismail [Kulim-Bandar Baharu]: Sila Yang
Berhormat Kota Melaka.

Tuan Khoo Poay Tiong [Kota Melaka]: Terima kasih Yang Berhormat Kulim-
Bandar Baharu. Terima kasih Tuan Yang di-Pertua.

Saya hendak sentuh tentang PPV awam. Ini di mana kita lihat, hari ini mereka
memberikan kelengkapan kepada setiap PPV bilangannya adalah tetap. Tidak kira ia
PPV kecil atau PPV besar, kelengkapan yang mereka dapat semua jumlahnya sama.
Contohnya, kerusi kalau PPV yang memuatkan 400 dos- sehari, dia akan dapat 200 buah
kerusi, bagi PPV yang besar yang perlu ambil suntikan 1,000 orang, ia juga dapat 200
buah kerusi.

Ini sudah pasti akan- PPV yang besar akan menghadapi masalah yang besar.
Tidak cukup kerusi dan kerusi roda, semua tidak cukup. Begitu juga dengan sukarelawan.
Tidak cukup di PPV yang besar. Jadi pihak kita cuba hendak bantu, di negeri Melaka kita
hendak bantu akan tetapi dihalang oleh MKN peringkat negeri Melaka. Itu yang pertama.

Kedua, ialah PPV di Melaka hari ini hanya satu sahaja yang beroperasi pada
hari Ahad, yang lain semua rehat pada hari Ahad. Jadi, di sini bolehkah kerajaan tinjau
