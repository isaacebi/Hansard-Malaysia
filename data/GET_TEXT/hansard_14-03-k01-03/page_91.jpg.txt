DR.28.07.2021 83

betul atau tidak virus ini datang daripada manusia dan dia punya vaksin pun daripada
manusia. Jadi mungkin tidak akan ada ending dia. Mungkin ia akan berlarutan dan apa
yang penting sekarang ini iaitu kita pastikan bahawa semua rakyat di vaksin dan kita
akan tentukan pula hala tuju kita selepas itu. Terima kasih Yang Berhormat Menteri.

Datuk Seri Saifuddin Nasution bin Ismail [Kulim-Bandar Baharu]: Tuan
Yang di-Pertua, terima kasih Yang Berhormat Rembau. Saya ada dua perkara. Vaksinasi
ini Yang Berhormat Rembau akhir sekali adalah ke arah herd immunity. Akan tetapi
ancaman ia adalah varian. Soalan saya, apakah sudah ada dalam perkiraan MOSTI
dalam banyak-banyak vaksin, vaksin apa yang boleh menjadi jawapan kepada varian
baharu ini dan apakah sudah dilakukan usaha yang seterusnya untuk perolehan? Itu
yang pertama.

21700

Kedua, satu ketika Yang Amat Berhormat Perdana Menteri, saya ikuti dalam
j|aporan media, ikut melancarkan hasil kerjasama Malaysia-China untuk menghasilkan
satu vaksin yang namanya ‘CovNiv’. Katanya dia sudah buat sample hampir 34 ribu di
Mexico, Indonesia, China dan Malaysia. Kemudian ujian klinikal ia pun lulus satu, dua.
Lulus oleh siapa? Oleh EUL, Yang Berhormat Menteri tahu kan, dibuat WHO tetapi
‘emudian senyap.

Saya ingat masa masuk itu lebih kurang macam Sinovac juga. Jadi sebenarnya
dekat mana berakhirnya percubaan untuk ‘CovNiv’ ini yang dikatakan usaha sama
Malaysia-China ini. Apakah ia- sangkut dekat MPRA atau sangkut kat mana? Terima
asih.

Dr. Lee Boon Chye [Gopeng]: Terima kasih Yang Berhormat Menteri,
berkenaan dengan antibodi. Apabila jangkitan COVID-19 ini berlaku, ratusan antibodi
erjadi di dalam badan dan bukan semua antibodi itu neuturalising antibody. Sebahagian
antibodi dijadikan untuk- ada pasaran yang mengesan antibodi adalah untuk
mengesahkan sejarah jangkitan dan ini bukan neuturalising antibody .

Jadi memang usaha baik untuk memantau keberkesanan vaksin yang sedia ada
daripada segi memantau tahap neuturalsing antibody. Soalan saya, adakah sepatutnya
berlaku sekarang memantau antara populasi yang tidak diberikan vaksin, sama ada
mereka telah dijangkiti. Kalau kita tahu berapa peratus yang pernah dijangkiti, kita akan
dapat meramal setakat mana tahap jangkitan tersebut dan sama ada kita sudah melepasi
puncak pandemik.

Jadi, saya cadangkan supaya kementerian ataupun sama ada Kementerian
Kesihatan ataupun MOSTI boleh buat surveillance daripada segi antibodi di kalangan
populasi yang masih belum divaksinasi. Sekian.

Tan Sri Noh bin Haji Omar [Tanjong Karang]: Yang Berhormat.

Tuan Khairy Jamaluddin Abu Bakar:Terima kasih Yang Berhormat Gopeng
atas cadangan yang baik itu. Kita akan ambil maklum saranan kajian tersebut. Saya
setuju dengan Yang Berhormat Kinabatangan soal booster itu memang kita sedang kaji.
Akan tetapi yang penting seperti mana yang disebut oleh Yang Berhormat Semporna tadi
kita selesaikan dahulu dos yang pertama dan dos kedua. Kalau ada single dose vaccine,
kita percepatkan.

Namun demikian saya terpaksa bangkitkan isu booster dose sebab sudah pun
dibangkitkan dan perkara yang perlu kita membuat persediaan sekiranya perlu kita
melaksanakannya.

Yang Berhormat Kulim Bandar Baharu telah membangkitkan dua point
berkenaan dengan varian. Setakat kita tahu sekarang, vaksin Pfizer dengan vaksin
AstraZeneca sudah pun menunjukkan melalui penerbitan di dalam jurnal kesihatan
bahawa walaupun ada sedikit penurunan daripada segi keberkesanannya terhadap
varian Delta masih lagi berkesan.

Vaksin Sinovac telah pun kita terima maklumat daripada pengeluar sendiri yang
mengatakan bahawa vaksin Sinovac juga memberikan tahap perlindungan yang baik
terhadap varian Delta. Daripada liputan akhbar yang kita boleh lihat, sebab saya
difahamkan di Indonesia sebahagian besar daripada barisan hadapan kesihatan
mengambil Sinovac dan di sini, Pfizer. Akan tetapi walaupun berlaku sedikit angka
kematian di sana tetapi jumlah yang terdedah kepada virus yang terpaksa masuk ICU
ataupun meninggal dunia adalah pada kadar yang rendah.

Jadi kita simpulkan di situ bahawa any vaccine is a good vaccine for you,
walaupun berlakunya Varian Delta sekarang...
