DR.28.07.2021 59

Tuan Ahmad Fahmi bin Mohamed Fadzil [Lembah Pantai]: Yang Berhormat
Jerantut? Lembah Pantai. Yang Berhormat Jerantut, Lembah Pantai? Boleh, boleh...

Dato’ Haji Ahmad Nazlan bin Idris [Jerantut]: Saya ada sikit, saya ada
banyak. Nanti kalau cukup masa saya bagi. Insya-Allah ya. Kita bimbang warga
Kementerian Kesihatan sendiri berdepan dengan wabak ini, sedangkan mereka belum
lagi mendapat vaksin.

Jadi, saya harap pihak Menteri dapat memberikan jawapan kepada saya.
Selain itu juga, pihak keselamatan terutama mereka yang berada di SJR, polis, RELA,
entera, APM dan sebagainya, mereka ini berdepan bukan sahaja berdepan dengan
cabaran COVID-19 dan ancaman keselamatan yang lain seperti cuaca dan sebagainya.

Kemudian, kita mendengar Yang Berhormat Menteri Pendidikan hendak
melaksanakan pembukaan sekolah. Saya juga ingin bertanya, sejauh manakah dan
berapakah peratus warga pendidik yang telah divaksin? Berapakah peratus anggaran
pelajar-pelajar yang hendak divaksin? Kita tidak mahu mereka menjadi mangsa kepada
eadaan. Kita tidak mahu juga guru-guru terdedah kepada wabak ini. Jangan korbankan
masa depan mereka ini. Saya juga ingin bertanya kepada Yang Berhormat Menteri,
sekarang ini kita telah bercakap soal dos ketiga, ini kerana rata-rata mengatakan dos
edua ini tidak lagi boleh menghalang secara total wabak ini.

Kita bimbang, kalau kita terlalu memfokus kepada vaksin ini, sedangkan ia tidak
mampu untuk mengetepikan serangan penyakit ini ataupun COVID-19 ini dan kita
hendak ke arah ketiga, bilakah agaknya vaksin ini akan dimulakan dan berapakah
sasaran yang boleh kita letakkan supaya mereka yang mendapat vaksin ketiga ini
merasa selamat, merasa terlindung dan jauh daripada wabak ini? Minta maaf Yang
Berhormat Lembah Pantai, masa saya sudah habis.

Kita harap, satu lagi— penutup, Tuan Yang di-Pertua, kita mengharapkan agar
untuk dos ketiga ini, kita boleh membuat tempahan sekarang agar pengalaman
kelewatan kita atau tidak dilayan oleh negara pembukaan ini tidak berlaku untuk dos yang
ketiga ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Jerantut. Sekarang saya menjemput Yang Berhormat Jerlun, tidak ada. Saya
menjemput Yang Berhormat Simpang Renggam. Lima minit.

3.17 ptg.

Dr. Maszlee bin Malik [Simpang Renggam]: Terima kasih Tuan Yang di-
Pertua. Tuan Yang di-Pertua, kalau kita lihat seperti mana sektor-sektor lain, sektor
pendidikan juga amat teruk terjejas dampak pandemik. Malah, kalau kita lihat sektor
pendidikan merupakan masa depan negara. Kita maklum sesi pembelajaran atas talian
telah dijadikan alternatif kepada sesi pembelajaran dan pelajaran bersemuka. Kita tahu
melalui media, bagaimana sesi pembelajaran atas talian telah menimbulkan 1,001
masalah bukan hanya kepada anak-anak, juga kepada guru dan juga kepada ibu bapa.

Ini kerana lemahnya capaian internet dan juga isu pemilikan peranti. Langkah
memberikan vaksin untuk mewujudkan daya ketahanan diri ataupun imunisasi kelompok
di kalangan warga pendidik dan pendidikan adalah wajar dan perlu agar sektor
pendidikan dapat kembali normal dan sesi pelajaran serta pembelajaran bersemuka
dapat kembali semula. Berhubung dengan isu vaksin kepada warga pendidikan, saya
ingin bertanya kepada Yang Berhormat Menteri dan juga memberikan beberapa
cadangan.

Pertama, tadi kita tahu ramai di antara rakan-rakan MP yang membicarakan
tentang bilangan guru yang di vaksin. Akan tetapi, kalau kita bicarakan tentang sekolah,
ekosistem pendidikan bukan hanya berkisar pada guru semata-mata, kakitangan
sekolah, pekerja kantin, pengawal keselamatan, pemandu bas dan termasuk murid-
murid, mereka ini perlu diberikan perhatian dan perlu diberikan vaksin.

Soalannya, apakah pelan kerajaan untuk memberikan vaksin kepada seluruh
ekosistem warga pendidikan ini? Cadangan saya, berikan vaksin kepada sekolah-
sekolah tanpa perlu mereka pergi ke PPV. Bawa vaksin ke sekolah-sekolah untuk warga
pendidikan diberikan vaksin keseluruhannya sebelum memulakan persekolahan.

Kedua, apakah status kenyataan YBM pada 18 Jun yang lalu untuk memberikan
dos pertama vaksin kepada calon SPM tahun 2021 yang janjinya akan diselesaikan pada
bulan Julai. Sekarang bulan Julai telah berada di penghujungnya, apakah janji tersebut
telah ditunaikan?

