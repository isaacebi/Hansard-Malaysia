62 DR.28.07.2021

Saya juga ingin melihat kepada forward-looking. Saya ingin bertanya kepada
kementerian, adakah usaha yang dibuat oleh kementerian melalui makmal-makmal yang
ada di dalam negara kita, Malaysia ini untuk melihat bolehkah kita menghasilkan vaksin
kita sendiri di dalam negara supaya kita tidak tertunggu-tunggu dari luar negara?

Keduanya, selain daripada vaksin. Adakah juga makmal-makmal kita sekarang
telah mula membuat research, adakah ubat untuk kita merawat penyakit yang
disebabkan oleh Koronavirus ini supaya rakyat kita yang dijangkiti oleh penyakit ini dapat
kita rawat dan mereka kembali pulih seperti biasa? Insya-Allah. Itulah yang saya ingin
kemukakan di sini. Terima kasih Tuan Yang di-Pertua.

01530

Timbalan Yang di-Pertua [Dato’ Sri Azalina Othman Said]: Terima kasih.
Yang Berhormat Semporna.

3.30 ptg.

Datuk Seri Panglima Haji Mohd Shafie bin Haji Apdal [Semporna]: Terima
asih, Tuan Yang di-Pertua. Pertama sekali saya hendak sebutkan di sini tentang apa
yang telah semua mendengar penerangan dan penjelasan oleh Yang Berhormat Menteri
daripada pagi tadi. Saya kena menyatakan bahawa langkah-langkah yang telah
dilakukan dirancang dengan begitu komprehensif dan baik. Sedikit sebanyak telah
pun mencapai kejayaannya. Ini saya lihat dari sudut contohnya langkah-langkah

‘omprehensif. Saya tak nak sebutkan itu. Cuma apa yang saya hendak nyatakan di sini
ialah pengurusan. Bukan hanya vaksin, bahkan juga kewangan negara. Kita tentunya,
eutamaan kita hendak selamatkan nyawa manusia. Kita juga hendak selamatkan
‘ewangan yang terbatas ekonomi negara ini. Kita hendakkan supaya setiap perbelanjaan
di negara ini, we must have a very prudent way of doing things. Tidak ingin kelihatan
etirisan.

Saya melihat setelah mendengar apa yang telah diterangkan oleh Yang
Berhormat Menteri. Saya bimbang sedikit daripada segi keadaan pengagihan vaksin
yang ada. Sebolehnya, kalau boleh kita ubah sedikit daripada segi caranya pendekatan.
Contohnya bila saya lihat, saya ambil beberapa negeri yang ada iaitu Penang, Perak,
Sarawak, Lembah Klang, Perlis, Kedah dan Sabah.

Penang mendapat 70 peratus berdasarkan dengan kadar pengagihan vaksin
berbanding populasi. Perak 57 peratus iaitu 1.4 juta. Manakala Sarawak mempunyai
peratusan agihan vaksin sebanyak 129 peratus daripada jumlah penduduk seramai 2.8
juta orang mendapat 3.6 juta dos vaksin. Lembah Klang dengan 8.4 juta penduduk
mendapat 9 juta lebih vaksin iaitu 107 peratus.

Manakala Perlis mempunyai penduduk 255 ribu orang mendapat vaksin
sebanyak 218 iaitu 85 peratus. Kedah, 2.19 juta orang dengan 1.1 juta dos iaitu 55
peratus. Sabah mempunyai seramai 3.9 juta penduduk hanya mendapat 1.8 juta dos
kurang daripada— 40 lebih peratus sahaja.

Tuan Chan Foong Hin [Kota Kinabalu]: Yang Berhormat Semporna, boleh
mencelah?

Datuk Seri Panglima Haji Mohd Shafie bin Haji Apdal [Semporna]: Saya—
oleh sebab masa singkat, saya boleh tambah sedikit Tuan Yang di-Pertua, fasal kita dari
Sabah. Minta maaf Warisan ini kita mempunyai satu orang satu hari sahaja. | requested
yesterday daripada Tuan Yang di-Pertua. Bagilah sedikit. Kita mempunyai Ahli Parlimen
juga. Bukannya satu orang atau dua orang.

Sekurang-kurangnya banyak. Semalam saya hendak cakap tetapi tidak boleh
cakap. Keadaan Kementerian Kesihatan ini cukup penting, tetapi kita kena agihkan. Ini
penting. Jadi boleh minta kerjasama supaya bagi beberapa cadangan yang saya
hendakkan.

Pertama mengenai dengan saya nyatakan, you have to do some realignment
dengan izin pengagihan ini. Tidak serata. Sabah mempunyai jumlah kadar yang begitu
inggi berbanding dengan negeri-negeri yang ada di negara ini. Mengapa pula kadar
vaksinasi yang mereka tidak peroleh dosnya.

Kedua, mengenai dengan pendekatan yang dilakukan. Saya sedar dan tahu
bahawa penubuhan PPV memerlukan pelbagai logistik, komputer, internet. Sabah
mempunyai tempat yang begitu luas kepulauan, bukit bukau yang ada dan tidak boleh
diperoleh menerusi kaedah internet, komputer atau MySejahtera yang ada. Kita belanja

