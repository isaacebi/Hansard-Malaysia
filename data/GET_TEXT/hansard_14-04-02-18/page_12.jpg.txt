DR. 23.11.2021 6

Melayu-Indonesia. Bukan berbahasa Melayu-Malaysia. Saya jangkakan yang
mereka ini pergi ke Indonesia untuk belajar Bahasa Melayu-Indonesia. Akan tetapi
rupa-rupanya dia belajar di negara mereka kerana Indonesia ada program Bahasa
Indonesia yang sudah dijalankan sebagai contohnya di 30 buah negara, sehingga
tahun lalu. Sehingga tahun 2024, mereka akan berada di 53 buah negara. Jadi istilah
Atase Kebudayaan yang termasuk makna bahasa kesusasteraan, bagaimana kita
menghubungkan penerbit-penerbit | tempatan dengan penerbit-penerbit
antarabangsa.

Mungkin ada yang bertanya, dia kata ini memang sudah dilaksanakan. Saya
kata, memang betul ia telah dilaksanakan, tetapi merapati penggiat seni budaya,
penerbit-penerbit institusi-institusi di luar negara, ini memerlukan kerja sepenuh
masa yang sebahagiannya sudah mula dilakukan oleh Kementerian Luar. Akan
tetapi ini harus diperkasa dan kami harus koordinasi lebih lagi dengan kementerian-
kementerian seperti kementerian KKMM, MOTAC, termasuk KPT dan sebagainya.

Tuan Yang di-Pertua: Terima kasih.

Tuan Ahmad Fahmi bin Mohamed Fadzil [Lembah Pantai]: Soalan saya
tadi. Maaf.

Tuan Yang di-Pertua: Kejap, kejap. Saya kena tawarkan sebelah sini dulu.
Soalan tambahan nombor dua.

Tuan Ahmad Fahmi bin Mohamed Fadzil [Lembah Pantai]: Bukan, soalan
saya tentang terms of reference...

Tuan Yang di-Pertua: Kalau tidak ada.

Tuan Ahmad Fahmi bin Mohamed Fadzil [Lembah Pantai]: Terms of
reference tadi. Terms of reference untuk dua orang, Yang Berhormat Menteri belum
jawab tadi. Terms of reference- TOR.

Tuan Yang di-Pertua: Yang Berhormat, boleh jawab sekali dengan soalan
Yang Berhormat Balik Pulau. Soalan tambahan kedua.

Tuan Muhammad Bakhtiar bin Wan Chik [Balik Pulau]: Okey. Terima
kasih Tuan Yang di-Pertua.

Saya meneliti jawapan daripada Yang Berhormat Menteri tadi. Setahu saya,
kita tidak ada Cultural Attache di embassy ataupun Pejabat Kedutaan-kedutaan
Malaysia di luar. Kita ada Imigration Attache, kita ada Defence Attache, but Cultural
Attache apparently missing, dengan izin, ya di kedutaan-kedutaan asing.

Saya juga ingin bawa pandangan beberapa penggiat seni budaya. Mereka
rasa terkilan dan tidak puas hati kerana yang dilantik itu bukan daripada kalangan
orang sektor budaya. Dilantik itu daripada perfileman dan sebagainya, tapi bukan

daripada sektor budaya. Itu yang soalan saya Tuan Yang di-Pertua.
