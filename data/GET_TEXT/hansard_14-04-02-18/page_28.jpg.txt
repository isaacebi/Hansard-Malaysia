DR. 23.11.2021 22

Datuk Zakaria bin Mohd. Edris @ Tubau [Libaran]: Tuan Yang di-Pertua...

Tuan Yang di-Pertua: Yang Berhormat Tumpat dulu.

Dr. Kelvin Yii Lee Wuen [Bandar Kuching]: Bandar Kuching...

Datuk Zakaria bin Mohd. Edris @ Tubau [Libaran]: Mohon Libaran.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua...

Tuan Yang di-Pertua: Yang Berhormat Tumpat, Yang Berhormat Tumpat.

Dato’ Haji Che Abdullah bin Mat Nawi [Tumpat]: Ya, ya. Baru-baru ini KKM
mengeluarkan kenyataan bahawa keberkesanan terhadap vaksin jenis Sinovac
adalah rendah berbanding vaksin-vaksin lain dan keperluan kepada dos penggalak
sangat penting dalam kita mengawal penularan dan jangkitan virus yang kembali
meningkat.

Jadi, soalan saya, apakah strategi kementerian untuk meningkatkan
kesedaran masyarakat terhadap dos penggalak khususnya kepada golongan yang
berisiko tinggi ini? Terima kasih.

Tuan Yang di-Pertua: Terima kasih Tumpat.

Datuk Aaron Ago Dagang: Terima kasih Yang Berhormat Tumpat. Memang
kita sedar dan kita telah pun mengadakan beberapa kajian daripada segi vaksin-
vaksin yang kita telah berikan kepada rakyat kita di Malaysia ini. Memang betul, even
sekarang ini pun kita mendengar di public pun ada mereka yang tidak mahu
mengambil dos penggalak untuk dicampur-campur.

Akan tetapi, dalam hal ini, kementerian telah pun mengadakan satu
keputusan selain daripada Pfizer, untuk vaksin Sinovac, digunakan sebagai booster
dose di Malaysia ini pada mesyuarat 18 November baru-baru ini dan penggunaan
Sinovac telah pun dimulakan di negara kita di Malaysia.

Kalau kita melihat daripada analisis-analisis sama ada kita mengambil vaksin
atau tidak vaksin, kita sudah pun membuat beberapa kajian dan analisis dan kita
memang ketahui daripada jumlah kematian ataupun jumlah infection daripada
mereka yang tidak mengambil vaksin dibandingkan kepada mereka yang sudah
mengambil vaksin memang ketara dan memang sangat jauh. Oleh sebab itu, kita
tiap-tiap hari menggalakkan bukan saja mengambil vaksin dua dos tetapi kita juga
menggalakkan untuk mengambil booster dose. Terima kasih.

Tuan Yang di-Pertua: Terima kasih.

Dr. Kelvin Yii Lee Wuen [Bandar Kuching]: Boleh tambah sikit? Soalan isu
sama...

Tuan Yang di-Pertua: Yang Berhormat Bandar Kuching, terus soalan ya.

Dr. Kelvin Yii Lee Wuen [Bandar Kuching]: Okey. Soalan saya,

sebenarnya hari itu DG telah mengeluarkan kenyataan Sinovac dibenarkan sebagai
