DR. 23.11.2021 107

adalah peruntukan yang kecil dan tidak signifikan kepada fungsi OIC yang dilihat
semakin lemah tidak bermaya yang menjadi pelopor. Sepatut yang menjadi pelopor
pergerakan dunia Islam khususnya dalam isu berbangkit isu Palestin, isu Myanmar
dan sebagainya.

Peringkat sekretariat adakah juga Malaysia bersedia untuk menjadi sebagai
peneraju di kalangan kakitangan diplomatik yang dari Malaysia sendiri seterusnya
dapat menyumbang sepenuh tenaga untuk memperkukuhkan sekretariat OIC.
Fungsi sekretariat ini sangat penting untuk diperkukuhkan melalui inisiatif Malaysia
sendiri bagi menangani dan mendepani isu-isu umat Islam termasuk isu yang sangat
dekat dengan negara kita iaitu isu pelarian Rohingya dari Myanmar.

Satu ketika dahulu kita telah menghantar tokoh besar seperti Tan Sri Syed
Hamid Albar yang dilantik sebagai OIC special envoy ke Myanmar. Pada ketika ini,
siapa lagi kah tokoh yang dapat menggantikan tugas yang telah pun dilaksanakan
oleh Tan Sri Syed Hamid Albar pada satu ketika.

Malaysia harus menyatukan semua bersama dengan negara-negara jiran
khususnya di Indonesia dan Brunei untuk meletakkan OIC ini wajah yang baharu
daripada sinergi dan juga mewajarkan bahawa OIC ini masih lagi relevan untuk
memayungi dunia Islam sarwajagat.

Malaysia perlu berani memberi keyakinan bahawa kita mampu mengetuai
pergerakan ini dengan sokongan kuat daripada negara jiran kita sama ada Indonesia
yang mempunyai jumlah umat Islam yang teramai di dunia serta negara Brunei yang
begitu kaya dengan aset negaranya.

Seterusnya saya meneruskan Butiran 020500 — Politik Pelbagai Hala. Saya
ingin mendapatkan penjelasan apakah masih lagi ada ruang bagi negara kita
membuat rayuan dan juga timbang tara bagi menuntut kembali Pulau Batu Puteh
yang telah terlepas kepada negara Singapura ketika mana kita pada sebelum ini,
kerajaan sebelum ini leka dan gagal membuat rayuan di Mahkamah Antarabangsa
sedangkan kita telah menemui dan memiliki bukti-bukti baharu yang sangat memihak
kepada kita.

Terakhir, saya memohon penjelasan bagaimana kementerian melihat usaha
sama dan jalinan hubungan akrab yang boleh kita lakukan dengan Dr. Noeleen
Heyzer yang baharu dilantik sebagai dengan izin United Nations Secretary-General’s
Special Envoy on Myanmar khusus bagi menyatakan pendirian dan langkah kita agar
konflik di Myanmar dapat ditamatkan segera serta mengembalikan hak-hak
kemanusiaan yang telah dicabuli sepanjang konflik knususnya di Wilayah Rakhine
yang melibatkan etnik Rohingya dan etnik-etnik yang lain.

Tuan Pengerusi, sekian terima kasih.
