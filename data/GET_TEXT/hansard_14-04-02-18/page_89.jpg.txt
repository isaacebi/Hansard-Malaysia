DR. 23.11.2021 83

Tuan Pengerusi: Tolonglah duduk.

Tuan Kesavan a/l Subramaniam [Sungai Siput]: /Bercakap tanpa
menggunakan pembesar suara]

Tuan Pengerusi: Duduk sekejap Yang Berhormat Sungai Siput. Tolong
Yang Berhormat Kinabatangan, sambung. Yang Berhormat Kinabatangan, tolong
sambung.

Dato’ Sri Bung Moktar bin Radin [Kinabatangan]: Kita serius bercakap,
ada penyangak yang tidak tahu dari mana. Kita mahu perpaduan ini penting Yang
Berhormat. Yang Berhormat bercakap tadi saya diam-diam. Oleh sebab kenapa
perpaduan ini— negara kita ini seperti telur di atas tanduk. Kita negara majmuk. Kita
lihat apa yang berlaku di negara Bosnia, satu bangsa cuma lain agama. Mereka
boleh sembelih saudara mereka di sebelah rumah. Apa lagi kita ini? Ada Melayu,
ada Cina, ada India, ada Sabah, ada Sarawak, ada Orang Asli.

Seharusnya perpaduan ini diperkuatkan. Wujudkan sekolah perpaduan.
Wujudkan sekolah Keluarga Malaysia. Di situlah letaknya sekolah kebangsaan
Melayu, Cina, India. Lain-lain kelas tetapi mereka boleh berkongsi, boleh hidup
dalam aman damai dan mereka tahu asal usul mereka bahawa perpaduan ini akan
selalu tercetus. Pertama, apabila ada kempen pilihan raya. Kedua, apabila ada
kerajaan diturunkan. Di situlah provokasi melampau, provokasi agama, provokasi
kaum, penghinaan kepada institusi raja dan negara. Semua orang sudah lupa diri.
Sudah tidak tahu dari mana asal usulnya. Sedangkan perpaduan ini kalau diurus
dengan sebaik mungkin, saya tidak nampak ada masyarakat di luar sana yang akan
cuba mengganggu gugat sebab mereka tahu kepentingan perpaduan itu amat
penting bagi semua pihak. Kalau tidak perpaduan ini apabila ada berlaku cetusan
yang besar...

Tuan Chang Lih Kang [Tanjong Malim]: Minta laluan. Yang Berhormat
Kinabatangan, minta laluan. Tanjong Malim.

Terima kasih Yang Berhormat Kinabatangan. Saya cuma hendak tanya,
adakah Yang Berhormat Kinabatangan setuju bahawa kita harus beri peruntukan
yang sama rata kepada semua aliran sekolah supaya kita tidak ada ketidakadilan
yang akan menjejaskan perpaduan di antara rakyat kita.

Dato’ Sri Bung Moktar bin Radin [Kinabatangan]: Yang Berhormat
Tanjong Malim tidak boleh tangkap apa saya hujah. Hujahan saya, biarlah kita
adakan satu sekolah. Di situlah aliran bahasa Melayunya, di situlah aliran Cinanya,
Indiakah, lain-lain bangsakah. la dalam satu kompaun, bermakna di bawah satu
bumbung tetapi lain-lainiah syllabus-nya. Yang mahu pergi sekolah SJK Cina,

Cinalah. Pergi India, Indialah. Melayu, Melayulah tetapi apabila...
