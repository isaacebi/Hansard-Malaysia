DR. 23.11.2021 17

kepada syarikat-syarikat yang masuk tender kerajaan untuk bekalkan sesuatu
perkaralah.

Kemudiannya, dalam itu diletakkan bahawa antara yang mereka akan
lakukan ialah mengambil banduan yang sedang berada dalam parol ini sebagai
pekerja. Adakah kerajaan bersedia untuk memberikan pertimbangan kerana mereka
juga memberikan peluang pekerjaan kepada banduan yang berada dalam parol ini?
Terima kasih.

Dato’ Sri Dr. Haji Ismail bin Haji Mohamed Said: Terima kasih sahabat
saya Yang Berhormat Kubang Pasu. Memang menjadi amalan SOP dan juga
tatacara untuk kita mengeluarkan atau melantik kontraktor-kontraktor di bawah KDN
termasuk juga penjara mestilah mendapati syarat-syarat tertentu.

Namun begitu, pandangan daripada Yang Berhormat Kubang Pasu boleh kita
ambil kira untuk kita perincikan pada masa-masa akan datang dan kita percaya
bahawa mana-mana syarikat yang mahu mengambil banduan ini sama ada dalam
program kita di parol ini sangat penting untuk menjadikan banduan ini dapat diterima
oleh masyarakat termasuk juga sektor pekerjaan sama ada_perladangan,
perkilangan dan sebagainya.

Jadi, satu pandangan dan insya-Allah kita akan teliti dengan secara

terperinci. Terima kasih.

3. Robert Lawson Chuat [Betong] minta Menteri Perdagangan Dalam Negeri
dan Hal Ehwal Pengguna menyatakan, program terkini kementerian melibatkan
advokasi pengguna selaras dengan perubahan tingkah laku serta trend pembelian
akibat pandemik COVID-19. Apakah strategi kementerian dalam mempromosi
aplikasi kementerian yang boleh membantu ke arah pengguna pintar.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum
warahmatullahi wabarakatuh. Terima kasih Tuan Yang di-Pertua, terima kasih
kepada sahabat saya dari Betong.

Tuan Yang di-Pertua, untuk makluman Ahli Yang Berhormat, selaras dengan
era digital dan pelaksanaan PKP, trend pengguna telah berubah daripada pembelian
secara fizikal kepada pembelian secara online. Sehubungan dengan itu, pelbagai
inisiatif telah diambil oleh pihak kementerian untuk memperkasakan peranan
pengguna dan meningkatkan elemen perlindungan pengguna.

Antara inisiatif terkini yang dilaksanakan oleh kementerian ialah pelaksanaan
advokasi melalui media baharu iaitu melalui kerjasama strategik dengan pihak
Shopee yang melibatkan penyampaian maklumat kepenggunaan advokasi melalui

pengiklanan menerusi platform media sosial seperti Facebook, YouTube, Instagram,
