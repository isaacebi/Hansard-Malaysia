DR. 23.11.2021 A

(vii) pelaksanaan Ordinan Darurat iaitu Kuasa-kuasa Perlu 2021
dan Ordinan Darurat Pencegahan dan Pengawalan Penyakit
Berjangkit (Pindaan) 2021 bagi meningkatkan penglibatan
pelbagai pihak termasuk fasiliti kesihatan swasta dan
pengamal perubatan swasta dalam menangani pandemik
serta menguruskan kes COVID-19.

Tuan Yang di-Pertua, tahap penularan jangkitan COVID-19 pada fasa
endemik di peringkat negara boleh ditentukan oleh kerajaan berdasarkan
pencapaian nilai ambang yang ditetapkan (susceptible numbers) dan disesuaikan
dengan capacity response sesuatu negara agar ia tidak menjadi masalah kepada
kesihatan awam. Semasa fasa endemik kelak, walaupun liputan vaksin di Malaysia
telah melebihi 70 peratus, jumlah kes harian masih boleh meningkat. Namun,
dijangkakan pengurangan bilangan kes yang memerlukan kemasukan ke hospital
dan bilangan kematian disebabkan COVID-19 akan terus berlaku.

Tindakan kerajaan dan Kementerian Kesihatan Malaysia dalam fasa ini
adalah seperti terus mengekang penularan hingga ke tahap endemik dan
meningkatkan kesiapsiagaan untuk menghadapi ancaman daripada kemunculan
varian baharu dan juga meningkatkan penglibatan pelbagai pihak dan agencies
seperti NGO’s, universities, ATM dan facilities ataupun swasta dalam kegiatan ini.

Tuan Yang di-Pertua, kita ada lima strategi dalam transisi ke fasa endemik.
Ini termasuklah respons kesihatan awam, pengujian dan surveillance, pengurusan
COVID-19 di klinik dan hospital, pemerkasaan komuniti untuk sama-sama terlibat
dalam mengekang COVID-19 ini dan juga yang terakhir adalah kawalan sempadan
bagi warganegara lain untuk masuk ke Malaysia dan juga kita untuk masuk ke negara
lain. Sekian, terima kasih.

Dato' Sri Azalina Othman Said [Pengerang]: Soalan tambahan pertama.

Dato’ Haji Mohd Fasiah bin Mohd Fakeh [Sabak Bernam]: Terima kasih
Tuan Yang di-Pertua dan terima kasih kepada Yang Berhormat Timbalan Menteri
yang telah memberikan jawapan sebentar tadi.

Pertama, tahniahlah kepada kementerian dan juga frontliner yang telah
bertungkus-lumus dan mengurangkan dalam positive COVID-19 dalam lingkungan
5,000. Saya hendak bertanya, kerana ada di antara mereka yang mungkin tidak
mahu divaksinkan kerana mereka mempunyai kefahaman daripada segi budaya,
agama, sosial dan ketidakfahaman daripada segi saintifik. Saya hendak tanya
kepada kementerian, apakah langkah dan tindakan termasuk tindakan undang-
undang kerajaan bagi memastikan semua rakyat di Malaysia ini mendapat suntikan
vaksin bagi memastikan semua rakyat terhindar daripada jangkitan virus COVID-19

ini. Sekian terima kasih.
