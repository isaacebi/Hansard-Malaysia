DR. 23.11.2021 100

Datuk Seri Panglima Abdul Azeez bin Abdul Rahim [Baling]: Terima
kasih Yang Berhormat Padang Rengas. Memandangkan Yang Berhormat pernah
menjadi Yang Berhormat Menteri Pelancongan, banyak pengalaman yang luas.
Setuju atau tidak kalau saya cadangkan kalaulah selepas ini duta-duta kita, kita
mengangkat martabat institusi duta-duta dan pesuruhjaya tinggi kita dalam negara
luar untuk Malaysia, apakah salah dan kiranya kita memberi ruang dan peluang
kepada Ahli-ahli Parlimen yang mempunyai skill public relation yang cukup baik dan
yang boleh membuat pendekatan yang luar biasa di luar negara. Bukan kita hendak
mengambil alih tugas-tugas duta, kita integrate dengan pegawai-pegawai kerajaan
yang menjadi duta dan kita juga bipartisan tidak kisahlah kita hendak ambil sesiapa
Ahli Parlimen yang mempunyai_ skill yang cukup baik untuk kita mengangkat
martabat. Contohnya kalau kita tengok dalam Dewan yang mulia, Yang Berhormat
Arau contohnya orang yang hebat. Yang Berhormat Port Dickson contohnya orang
yang paling hebat. Boleh kita syorkan untuk pergi ke United Nation, permanent
resident di New York something like that. Akan tetapi bukan sekaranglah, kita
perlukan Yang Berhormat Port Dickson dan Yang Berhormat Arau di dalam Dewan
ini.

Tuan Pengerusi [Dato’ Mohd Rashid Hasnon]: Yang Berhormat Baling,
ringkas Yang Berhormat Baling, masa sudah tamat, ringkaskan.

Datuk Seri Panglima Abdul Azeez bin Abdul Rahim [Baling]: Maksudnya
later. Jadi apakah pandangan— apakah Yang Berhormat setuju dengan cadangan
saya ini? Terima kasih.

Tuan Pengerusi [Dato’ Mohd Rashid Hasnon]: Yang Berhormat Padang
Rengas, minta rumuskan ya.

Dato’ Seri Mohamed Nazri bin Abdul Aziz [Padang Rengas]: Tuan
Pengerusi, saya amat bersetuju. Kalau kita lihat hubungan diplomatik di antara
negara kita dengan negara luar, banyak daripadanya ialah sebenarnya hubungan
politik juga. Soal politik banyak. Jadi sudah tentulah dalam banyak-banyak perkara
untuk kita menyelesaikan kemungkinan ada perbezaan dari segi pandangan,
tekanan, maka itu merupakan soal politik. Sudah tentulah bagi orang-orang politik
yang memahami tentang politik bukan sahaja domestik tetapi juga antarabangsa,
boleh menggunakan pengalaman yang ada sebagai seorang abhli politik untuk
memastikan supaya hubungan dengan negara yang lain itu, yang berdasarkan
kepada politik. Boleh cepat dan selesaikan dengan baik. Jadi saya bersetuju dengan
apa yang Yang Berhormat Baling sebut.

Cuma saya hendak menekankan sekali lagi iaitu saya mahu melihat supaya
hubungan di antara Malaysia dan Singapura dipertingkatkan lebih lagi dan saya amat

berharap supaya selepas ini iaitu Yang Amat Berhormat Perdana Menteri kita akan
