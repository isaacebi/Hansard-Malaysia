DR. 23.11.2021 119

Berapa pejabat yang dia ada? Adakah dia ada pejabat di setiap negara-negara di
Timur Tengah itu ataupun macam mana? Sekian, terima kasih.
Tuan Pengerusi [Dato’ Mohd Rashid Hasnon]: Terima kasih Yang

Berhormat Sepang. Seterusnya saya menjemput Yang Berhormat Batu Kawan.

5.16 ptg.

Puan Kasthuriraani a/p Patto [Batu Kawan]: Terima kasih Tuan Pengerusi
di atas peluang untuk Batu Kawan mengambil bahagian dalam ucapan peringkat
Jawatankuasa Belanjawan 2022, Kementerian Dalam Negeri yang berjumlah RM868
juta.

Tuan Pengerusi, saya mulakan Butiran 020200 — Hak Asasi Manusia dan
Kemanusiaan. Saya ingin menggunakan peluang ini untuk mengucapkan setinggi-
tinggi penghargaan dan terima kasih kepada Yang Berhormat Menteri Luar Negeri
dan kepada semua staf kementerian di atas intervensi atau bantuan yang telah
diberikan untuk menghubungi Menteri Luar Negeri Singapura dalam isu seorang
rakyat Malaysia OKU yang akan dihukum gantung di Singapura. Dengan intervensi
beliau hari ini, wujud satu stay of execution dan juga malangnya warganegara
Malaysia yang OKU ini juga telah positif COVID-19.

Saya juga ingin membangkitkan isu, memandangkan Malaysia berjaya untuk
mendapat tempat di Majlis Hak Asasi Manusia Pertubuhan Bangsa-Bangsa Bersatu
(UN Human Rights Council).

Ingin saya tanyakan apakah pelan perancangan atau rolling plan
Kementerian Luar Negeri dan kerajaan untuk memartabatkan, menjunjung dan
melindungi hak asasi manusia di Malaysia dan di persada dunia. Ingin juga saya
cadangkan sekiranya ada satu platform, maka ramai Ahli-ahli Parlimen dari kerajaan
dan juga pembangkang yang ingin turut serta memberikan cadangan yang progresif,
cadangan yang baik untuk negara Malaysia gunakan sebagai guideline supaya kami
dapat memberikan satu laporan yang baik. Pada tahun 2024 semasa tempoh
keanggotaan dalam UN Human Rights Council ini tamat.

Seterusnya Butiran 030100 — Perancangan Dasar. Saya ingin tahu, apakah
dasar kerajaan melalui Kementerian Luar Negeri mengenai ibu bapa yang sudah dua
tahun tidak berjumpa dengan anak-anak mereka di kala pandemik ini. Kita lihat hari
ini banyak negara secara berperingkat membuka pintu mereka untuk warganegara
Malaysia ke luar dan juga untuk menerima warga negara pelawat-pelawat sama ada
untuk isu perniagaan, kesihatan, pendidikan dan juga untuk isu penting ini, insan
untuk ibu bapa yang tidak melihat anak-anak mereka. Banyak gambar yang saya

linat dalam Facebook ataupun media sosial, bayi-bayi yang semasa lahir tidak jumpa
