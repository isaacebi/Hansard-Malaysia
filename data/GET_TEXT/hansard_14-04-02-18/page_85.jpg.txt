DR. 23.11.2021 79

Perkara kedua yang saya hendak sebutkan Tuan Pengerusi, di bawah
Butiran 020100 — Perpaduan Negara dan Integrasi Nasional. Tahun lepas RM71 juta,
tahun ini RM44 juta. satu pengurangan yang bagi saya cukup mengejutkan kita. Kita
sebut perpaduan, kita sebut KPI untuk KPN, kementerian ini. Akan tetapi geran untuk
— saya percaya ini adalah geran untuk KRT dikurangkan. Macam mana ini? Kalau
sebelum ini RM6,000 ke RM7,000 untuk satu KRT yang tahap A, jadi berapa mereka
dapat? Susahlah kalau macam itu. Payah hendak buat program.

Jadi, saya minta penjelasan daripada pihak Yang Berhormat Menteri
berkenaan dengan perkara ini sebab KRT ini diletakkan di seluruh negara. Dia
adalah antara entiti akar umbi yang sangat penting bila kita sebut perpaduan.
Sepatutnya entiti KRT itulah yang menjadi entiti di peringkat akar umbi untuk
membawa ataupun merencanakan konsep perpaduan di negara kita.

Seterusnya di bawah Butiran 030300 — Bantuan Makanan Tambahan Tabika
Perpaduan ada RM21 juta. Butiran 030400 — Bantuan Geran Per Kapita Tabika
Perpaduan ada RM4.4 juta. Ini perkara baharu, saya menyambut baik. Cuma saya
hendak tanya bagaimana pengagihannya dan berapa orang murid Tabika
Perpaduan akan mendapat manfaat daripada program ini. Saya percaya Yang
Berhormat Menteri ada figure berkenaan dengan ini. Cuma saya harap semua
Tabika Perpaduan dapat merasai manfaat ini.

Seterusnya, saya hendak ambil peluang untuk mengutarakan satu perkara
yang saya tidak nampak dalam buku bajet ini iaitu berkenaan dengan RM50 juta
peruntukan daripada kementerian ini khas untuk rumah ibadat bukan Islam. Tahun
ini saya tahu ada untuk rumah ibadat bukan Islam - gereja, tokong, kuil dan
sebagainya. Kenapa tidak ada dalam buku bajet? la sesuatu yang baharu. Tahun
lepas memang tidak ada dalam buku bajet. Betul. la telah dimulakan tahun ini.
Apakah RM50 juta itu ataupun anggaran yang berbeza saya harap naik ada tetapi
diletakkan di bawah butiran yang mungkin terselindung ataupun saya tidak nampak.
Mohon penjelasan daripada Yang Berhormat Menteri.

Perkara terakhir Tuan Pengerusi yang saya hendak sebutkan berkenaan
dengan bidang kuasa Kampung Baru. Saya minta maaf sebab tidak ada dalam
butiran di bawah maksud Bekalan 14 dan juga maksud Pembangunan 14 —
Kementerian Perpaduan Negara. Akan tetapi saya dimaklumkan surat cara daripada
pihak KSN telah keluar di mana bidang kuasa Kampung Baru di seluruh negara yang
lebih 600 buah Kampung Baru terletak di bawah Kementerian Perpaduan Negara
dipindahkan daripada KPKT. Saya nampak dalam buku bajet itu peruntukan tidak
kira peruntukan bekalan ataupun peruntukan pembangunan, kedua-duanya masih

terletak di bawah Kementerian Perumahan dan Kerajaan Tempatan. Jadi, saya
