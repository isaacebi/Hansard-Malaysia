DR. 23.11.2021 88

menghasilkan laporan indeks perpaduan nasional bagi tahun ini yang boleh kita guna
pakai sebagai ukuran tahap perpaduan dan untuk tempoh dua tahun bagi tahun ini
dan tahun depan. Ini kerana, kita tidak mahu buat kajian ini Yang Berhormat
berdasarkan kepada lima tahun atau 10 tahun yang akan datang. Akan tetapi, kita
buat pada tahun ini dan tahun depan.

Apabila ini dilakukan, ia akan mencadangkan kepada perancangan-
perancangan program yang lebih mantap, ia akan menilai kepada cadangan-
cadangan program yang telah dan yang akan dilaksanakan melalui Pelan Tindakan
Perpaduan Negara selaku pelan induk dan melalui pelan pelaksanaan kepada pelan
induk iaitu Pelan Tindakan Perpaduan Negara iaitu KAMI@Pelan Perpaduan
Keluarga Malaysia 2021-2025.

Jadi kita harap Yang Berhormat hasil daripada kajian IPNas ini, ia akan
menjadi kayu pengukur terhadap keberkesanan pelaksanaan segala inisiatif yang
telah saya sebutkan tadi. IPNas 2021 ini juga Yang Berhormat, akan memberikan
gambaran trend antaranya trend perhubungan antara kaum dan keharmonian,
kesepaduan sosial di Malaysia supaya ia juga akan menjadi salah satu daripada
indikator untuk memberikan keyakinan kepada pemerhati, kepada pelabur asing
yang mungkin berminat untuk buat pelaburan di Malaysia.

01550

Kajian ini Yang Berhormat, akan selesai pada bulan Jun 2022. Dalam taklimat
yang akan saya berikan kepada Ahli-ahli Yang Berhormat, kita masukkan sekali apa
lagi detail kepada IPNaas ini.

Seterusnya Tuan Pengerusi, Yang Berhormat Sungai Siput. Mungkin ada
Yang Berhormat Batu Gajah bangkitkan yang saya boleh jawab secara bertulis ya.
Saya minta maaf kerana banyak sangat di sini. Yang Berhormat Sungai Siput ada?
Tidak ada. Mungkin dia minum teh agaknya di luar. Yang Berhormat Sungai Siput ini
banyak dibangkitkan tadi.

Yang Berhormat Jelutong? Ha, terus duduk Yang Berhormat Jelutong.
Terima kasih Yang Berhormat, hari ini dalam keadaan tenang. [Ketawa] Saya juga
boleh berdiri dengan senyuman yang baik pada hari ini. Hari ini Yang Berhormat
Jelutong mengamalkan konsep perpaduan itu. Jadi, kita ucapkan terima kasih
banyak-banyak. [Tepuk] la bermula dengan kita semua dan telah pun dibuktikan oleh
Yang Berhormat Jelutong.

Jadi, banyak perkara yang dibangkitkan oleh Yang Berhormat Jelutong tadi
termasuk perjawatan di setiap daerah. Betul Yang Berhormat ya? Kemudian tentang
nasihat-nasihat Yang Berhormat tadi. Kita di peringkat kementerian Yang Berhormat,
saya wujudkan satu jawatankuasa, Jawatankuasa MExUnity. MExUnity ini saya

pengerusi kan dan ahlinya ialah semua Ahli Majlis Mesyuarat Kerajaan Negeri atau
