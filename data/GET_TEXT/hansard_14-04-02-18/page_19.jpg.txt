DR. 23.11.2021 13

Tuan Yang di-Pertua: Sebenarnya Yang Berhormat Padang Serai bangun
awal tadi. Yang Berhormat Padang Serai bangun dari tadi.

Tuan Karupaiya a/l Mutusami [Padang Serai]: Tuan Yang di-Pertua, bagi
Yang Berhormat Kulim-Bandar Baharu.

Tuan Yang di-Pertua: Silakan Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Yang Berhormat Padang Serai, jiran. Yang Berhormat Menteri, isu ini macam
disebut tadi isu lama dan rumah tidak terjual ini tidak bagi kesan kepada tauke-tauke
besar, syarikat-syarikat besar. Sedikit pun tidak ada kesan. Saya tengok dalam data
yang sama Yang Berhormat Menteri quote tadi, Pusat Maklumat Harta Tanah
Negara.

Dia senaraikan IOI Properties, untung; Sime Darby Properties, untung; SP
Setia, untung; UVOA Development, untung; Mah Sing Group, untung. Untung itu kalau
ikut laporan tahunan mereka puluhan bilion, tidak bagi kesan. Kesannya adalah unit-
unit yang murah ini sebenarnya terkesan. Baik, tetapi itu bukan soalan saya.

Satu ketika dahulu, saya terdengar ada ura-ura kerajaan hendak laksanakan
property vacancy tax. Maknanya kalau unit-unit rumah yang tidak terjual itu dijual,
maka insentif akan diberi kepada pemaju ini tadi. Jadi, soalan saya, apa jadi kepada
cadangan untuk melaksanakan cukai kekosongan hartanah ini bagi mengatasi isu
rumah tidak terjual. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat. Sebenarnya tentang cadangan untuk
melaksanakan cukai Yang Berhormat sebutkan tadi masih dalam perbincangan di
peringkat KPKT dan untuk kita laksanakan, Tuan Yang di-Pertua.

Namun demikian, saya ingin jelaskan seperti mana yang saya katakan awal
tadi bahawa rumah-rumah yang tidak terjual dan saya bacakan tadi ialah terdiri
daripada rumah-rumah kondo dan juga apartmen yang terdiri daripada pembelinya
adalah orang-orang di peringkat atasan. Manakala kita ada rumah-rumah yang
melibatkan kos rendah ini yang B40 dan sebagainya. Ini di luar daripada apa yang
saya sebutkan.

Umpamanya kita ada enam skim perumahan yang melibatkan B40 dan orang
yang di bawah pendapatan rendah ini, PPR, Rumah Mesra Rakyat, rumah
perkhidmatan awam, PR1MA, kediaman SPNB atau Syarikat Perumahan Negara
Berhad dan juga IKRAM salah satu program dilancarkan oleh Perdana Menteri baru-
baru ini yang khusus kita tujiukan kepada mereka yang terkesan dengan COVID-19
dengan kita memberikan sewa enam bulan percuma kepada mereka dengan

bayaran sewa hanya RM124. Ini sebenarnya dikhususkan kepada pembeli-pembeli
