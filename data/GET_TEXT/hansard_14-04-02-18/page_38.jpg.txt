DR. 23.11.2021 32

pembangunan juga boleh memberi kesan terhadap persekitaran sosioekonomi di
sesebuah kawasan. Pembangunan juga yang berlaku di kawasan luar bandar adalah
penting bagi meningkatkan lagi kehidupan rakyat di luar bandar.

Sabah merupakan negeri yang luas dan mempunyai banyak kawasan luar
bandar terutamanya di kawasan tengah dan timur. Justeru soalan saya, minta Yang
Berhormat Timbalan Menteri jelaskan bagaimana Kerajaan Persekutuan
memperkasakan pelaksanaan transformasi dan mengurangkan juga jurang
pembangunan sosioekonomi di antara Sabah dan Sarawak dengan Semenanjung
serta menambahkan lagi infrastruktur atas seperti bekalan air, elektrik, jalan
perhubungan, juga khususnya di kawasan Libaran? Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Terima kasih Yang Berhormat Libaran. Sebenarnya kalau melihat daripada
bajet yang dibentangkan oleh KPLB, sememangnya dari negeri Sabah, negeri
Sarawak adalah dua buah negeri yang paling tertinggi peruntukan yang kita berikan
kepada negeri.

Akan tetapi walau bagaimanapun, sebagaimana awalan yang saya katakan
tadi, kita juga mengikut perancangan dari negeri tersebut. Sebab itu yang penting
Ahli-ahli Yang Berhormat mestilah sering berhubung dengan pihak UPEN yang boleh
meletakkan perancangan-perancangan bagaimanakah pembangunan yang hendak
kita lakukan dalam kawasan kita itu. Kalau tidak ada daripada perancangan UPEN
itu, bukan kita tidak boleh pertimbangkan tetapi proses untuk mempercepatkan

segala kelulusan bajet ini adalah datangnya daripada pihak UPEN itu sendiri.

[Dato’ Sri Azalina Othman Said (Pengerang) mempengerusikan Mesyuarat]

Jadi saya minta supaya Ahli-ahli Yang Berhormat sering berhubung dengan
pihak UPEN, masukkan segala permohonan tersebut. Kita sedar bahawa di Sabah
memang memerlukan peruntukan yang besar. Disebabkan itu juga, Sabah adalah
negeri yang terbesar daripada segi peruntukan KPLB yang kita bentangkan di dalam
Parlimen ini sendiri. Terima kasih Yang Berhormat Tuan Yang di-Pertua.

Dato’ Sri Azalina Othman Said [Pengerang]: Terima kasih. Bismillahi
Rahmani Rahim. Assalamualaikum warahmatullahi wabarakatuh. Soalan nombor
lapan, Yang Berhormat Kubang Pasu.

Dato’ Wira Haji Amiruddin bin Haji Hamzah [Kubang Pasu]: Terima kasih

Tuan Yang di-Pertua. Soalan saya nombor lapan.
