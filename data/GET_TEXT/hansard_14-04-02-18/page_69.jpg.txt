DR. 23.11.2021 63

Pertanyaan saya pada Yang Berhormat Menteri Perpaduan Negara ialah
adakah Yang Berhormat tahu adakah kementerian Yang Berhormat telah membuat
nasihat kepada Yang Berhormat Menteri Pendidikan atau membawa perkara ini
kepada Mesyuarat Jemaah Kabinet atau dalam pihak Kementerian Pendidikan
merujuk kepada Yang Berhormat sebelum jadual dikeluarkan?

Tuan Pengerusi, melihat kepada contoh yang saya buat di sini jelas bahawa
sepatutnya setiap kementerian perlu mewujudkan Unit Perpaduan untuk memastikan
adanya pematuhan terhadap lima prinsip Rukun Negara dan dasar-dasar perpaduan
yang lain.

Pada Tuaran, perwujudan Unit Perpaduan Integrasi Nasional di setiap
kementerian itu jauh lebih berkesan daripada kewujudan sebuah Kementerian
Perpaduan Negara yang memerlukan perbelanjaan RM... bilion setiap tahun tetapi
sama sekali gagal mencapai objektif perpaduan dan integrasi nasional. Sekian,
terima kasih.

Tuan Pengerusi [Dato’ Sri Azalina Othman Said]:  Ahli-ahli Yang

Berhormat, Majlis bersidang semula sebagai Majlis Mesyuarat.

[Majlis Mesyuarat bersidang semula]

[Dato’ Sri Azalina Othman Said mempengerusikan Mesyuarat]

Dato’ Sri Azalina Othman Said [Pengerang]: Ahli-ahli Yang Berhormat
semua, Mesyuarat ditempohkan dan akan disambung semula jam 2.30 petang nanti.

Terima kasih.

[Mesyuarat ditempohkan pada pukul 1.06 petang]
01430

[Mesyuarat disambung semula pada pukul 2.32 petang]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

Tuan Pengerusi: Assalamualaikum, semua. Kita sambung perbahasan
peringkat jawatankuasa untuk Kementerian Perpaduan Negara. Saya jemput Yang

Berhormat Kuala Krai. Silakan.

2.33 ptg.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim. Alhamdulillah [Membaca selawat]. Tuan Pengerusi, terima kasih kerana
memberi peluang kepada saya untuk mengambil bahagian dalam perbahasan

peringkat Jawatankuasa Kementerian Perpaduan Negara. Memetik kata-kata Bapa
