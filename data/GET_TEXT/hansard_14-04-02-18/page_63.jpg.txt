DR. 23.11.2021 57

Seterusnya Butiran 17200 — Pusat Aktiviti Perpaduan dan Butiran 17300 —
Pusat Rukun Tetangga. Di bawah Kepala Pembangunan 14 ini, terdapat butiran
melibatkan Pusat Aktiviti Perpaduan berjumlah RM3.7 juta dan Pusat Rukun
Tetangga berjumlah RM1.7 juta. Saya ingin bertanya, apakah fokus dan beza di
antara kedua-dua butiran yang dikemukakan. Mengapakah pembangunan di bawah
butiran Pusat Aktiviti Perpaduan ini tidak diselaraskan di bawah Pembangunan Pusat
Rukun Tetangga tersebut? Mohon jawapan daripada kementerian.

Akhirnya, Butiran 00201 -— Program Pembangunan Sosioekonomi
Masyarakat India. Saya mengucapkan terima kasih kepada Yang Berhormat Menteri.
Saya telah menyampaikan sumbangan bakul atau kotak makanan dalam Program
MITRA ini kepada masyarakat India di Tumpat. Alhamdulillah mereka sangat
gembira dengan bantuan yang diberikan. Terima kasih.

Dato’ Sri Azalina Othman Said [Pengerang]: Yang Berhormat Papar.

12.48 tgh.

Tuan Haji Ahmad bin Hassan [Papar]: Terima kasih Tuan Pengerusi. Papar
terus ke B.14 Butiran 020000 — Perpaduan Negara diperuntukkan sejumlah RM193.7
juta. Dasar Perpaduan Keluarga Malaysia yang akan dilancarkan hujung bulan ini di
mana sebelum ini kita ada Dasar Perpaduan Negara dan juga Pelan Tindakan
Perpaduan Negara.

Soalan saya berkenaan dengan ini ialah apakah perbezaan di antara ketiga-
tiga dasar tersebut. Satu kementerian tetapi ada tiga dasar. Lebih kurang sama
sahaja yang berjalan serentak. Adakah ia akan melibatkan sebarang tambahan
peruntukan? Apakah benchmark ataupun tanda aras yang akan digunakan bagi
menentukan dasar-dasar yang dibuat ini berjaya?

Menyentuh mengenai Dasar Keluarga Malaysia, dasar ini perlu
mencerminkan keluarga yang sebenar kerana sebarang ketidakadilan daripada apa
jua sudut akan menyebabkan ketidakpuasan ahli-ahli keluarga dan perpaduan yang
dibina ini akan runtuh.

01250

Contohnya pembahagian peruntukan yang tidak adil di antara kaum-kaum
dan juga wilayah-wilayah di Malaysia akan mencetuskan ketegangan dan persepsi
negatif terhadap kerajaan Keluarga Malaysia begitu juga dengan peruntukan dengan
pengumuman kerajaan di mana semua MP akan diberi peruntukan yang sama tidak
mengira sama ada MP pembangkang.

Akan tetapi, sehingga kini kami belum ada mendapat apa-apa sebagai
seorang MP pembangkang. Perlu diingat yang terkesan bukanlah MP, yang terkesan

adalah orang-orang iaitu penduduk-penduduk kampung yang susah_ untuk
