DR. 23.11.2021 82

kita tidak payah mempertikaikan ataupun kita tidak payahlah macam hendak hentam
Menteri dan kita suka Menteri ini buat kerja ini dengan lebih baik lagi dan dapat
tambah peruntukan.

Yang Berhormat Menteri, please don’t give up. Jangan putus asa dengan apa
yang disebutkan rakan-rakan di sana. Mereka out of the frustration, sebab apa yang
mereka dapat maklumat, ada ketirisan. Let it be. Biarlah AGC, biarlah hakim
menentukan. Saya minta Yang Berhormat Menteri cekalkan, kuatkan lagi semangat,
teruskan tambah lagi banyak bajet bagi lebih ramai— banyak lebih rancakkan, lebih
banyak program bagi kepada masyarakat India yang di luar sana. Tidak kiralah
dalam estet, di kawasan luar bandar, di bandar, di Sabah, di Sarawak, Sarawak
hendak pilihan raya atau tidak pilihan raya kita tetap pergi bantu semua rakyat dalam
konteks yang sebenar-benarnya MITRA diwujudkan.

Terima kasih Tuan Pengerusi. Terima kasih Yang Berhormat Menteri. Saya
doakan Yang Berhormat Menteri dikuatkan semangat, terus dapat kejayaan dalam
kementerian Yang Berhormat Menteri. Terima kasih kepada seluruh kakitangan dan
anggota di bawah Kementerian Perpaduan Negara ini, terima kasih.

Tuan Pengerusi: Terima kasih. Yang Berhormat Kinabatangan, sila.

3.32 ptg.

Dato’ Sri Bung Moktar bin Radin [Kinabatangan]: Ya Tuan Pengerusi,
terima kasih. Butiran 020100 — Perpaduan Negara dan Integrasi Nasional. Yang
Berhormat Menteri, kita sudah merdeka lebih 60 tahun. Kadang-kadang saya malu
berbicara soal perpaduan. Mana ada perpaduan dalam negara kita? Daripada awal
kita pecah belah perpaduan minda anak-anak kita. Ada sekolah kebangsaan Melayu,
Cina, Kadazan, ada Tamil. Inikah perpaduan? Apa perpaduan? Kita sudah pecah
dan perintah mereka dari awal-awal, lain-lain sekolah. Boleh ada ajaran sekolah-
sekolah begini tetapi carilan sekolah perpaduan. Wujudkan sekurang-kurangnya
mereka duduk dalam satu bumbung. Mereka berkongsi dewan. Mereka berkongsi
kantin. Mereka berkongsi padang, barulah ada cetusan perpaduan. Kita bicara
perpaduan sana, perpaduan sini tetapi at the same time kita pecah belah anak-anak
kita di bawah.

Beberapa Ahli: [Bangun]

Tuan Kesavan a/l Subramaniam [Sungai Siput]: Yang Berhormat
Kinabatangan.

Tuan Sivakumar Varatharaju Naidu [Batu Gajah]: Ya lah, kita pun pecah
UMNO, MIC, MCA semua pecah juga.

Tuan Kesavan a/l Subramaniam [Sungai Siput]: Minta celah.

[Sistem pembesar suara dimatikan]
