DR. 23.11.2021 59

Tuan Pengerusi [Dato’ Sri Azalina Othman Said]: Yang Berhormat

Dungun.

12.54tgh.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi. Butiran 020100 —
Perpaduan Negara dan Integrasi Nasional.

Mengikut maklumat dalam Bajet 2022, jumlah untuk program atau aktiviti
bawah Perpaduan Negara dan Integrasi Nasional ini adalah RM189,172,700 yang
mana ia adalah berkurang berbanding anggaran tahun ini iaitu RM210,419,400 .

Persoalan saya adalah apakah contoh untuk membentuk yang dilaksanakan
pada tahun ini memandangkan tidak jelas kelihatan aktiviti-aktiviti atau program bagi
tujuan integrasi ini?

Seterusnya, apakah sebab peruntukan ini dikurangkan pada tahun 2022
memandangkan integrasi kaum di Malaysia masih lagi mempunyai perjalanan jauh
bagi mencapai tujuannya?

Apakah ada perancangan kementerian untuk menggalakkan lebih ramai
murid berbilang bangsa memulakan persekolahan di sekolah kebangsaan bagi
memulakan integrasi di antara murid di peringkat awal?

Seterusnya Tuan Pengerusi Butiran 020200 — Perhubungan Masyarakat.
Saya difahamkan bahawa perhubungan masyarakat ini dimaksudkan adalah
memelihara, meningkat dan mengukuhkan jalinan hubungan antara agama serta
merancang dan menyelaras tindakan intervensi bagi menyelesaikan permasalahan
antara agama.

Di dalam Al-Quran Surah An-An’aam surah yang keenam, Ayat 108, Allah
menyebutkan [Membaca sepotong ayat Al-Quran] yang bermaksud “Dan janganlah
kamu mencerca orang-orang yang menyeru selain daripada Allah maka akan
menyebabkan cercaan mereka terhadap Allah dengan melampaui batas tanpa
pengetahuan’. Dari ayat ini, Allah sebut perkataan “Aduan” yang bermakna
timbulnya permusuhan dan kebencian. Ini adalah satu solusi penyelesaian yang
diberikan oleh Al-Quran.

Oleh itu, saya pohon Kementerian Perpaduan Negara mengambil
pendekatan untuk menerangkan secara lebih meluas konsep memahami dan
menghormati antara agama kepada semua rakyat Malaysia agar isu-isu sensitif
berkaitan agama tidak menimbulkan perasaan gelisah di kalangan rakyat dan
merosakkan jalinan kemesraan di antara kaum.

Ini perlu kepada langkah-langkah berjaga-jaga dari awal supaya tidak

menimbulkan kekecohan dan juga kebencian antara kaum.
