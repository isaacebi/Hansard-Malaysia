DR. 23.11.2021 112

kelapa sawit kita dan isu pekerjaan kita kepada negara-negara lain. Jangan beri
mereka peluang untuk ada negative effect dalam isu ini kepada kita.

Saya minta Kementerian Luar Negeri di dalam isu ini untuk beri perhatian dan
beritahu kepada duta-duta kita di dalam negara-negara ini, Malaysia akan pertahan
pendirian kita dan pada masa yang sama, kita akan adakan perhubungan yang lebih
kait dengan negara-negara asing dengan kita yang saya telah namakan tadi.

Sekian, terima kasih, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Kuala Langat. Seterusnya Yang Berhormat Kalabakan.

4.58 ptg.

Tuan Ma’mun bin Sulaiman [Kalabakan]: Terima kasih Tuan Pengerusi.
Saya ingin terus kepada butiran. Ada tiga butiran saya ingin angkat di sini. Butiran
040000 — Hubungan Diplomasi dan Kerjasama Dua Hala.

Saya ingin menyentuh mengenai tuntutan Filipina ke atas Sabah. Bulan lalu,
Yang Berhormat Menteri menyebutkan bahawa isu berkenaan tuntutan ke atas
Sabah telah beberapa kali dibincangkan semasa pertemuan dua hala antara
pemimpin Malaysia dan Filipina di mana kedua-dua belah pihak mempunyai
persefahaman bahawa isu ini tidak akan dibangkitkan di mana-mana platform sama
ada di rantau ini atau di peringkat antarabangsa.

Saya ingin tahu, apakah hasil perbincangan yang dibuat dan bagaimana
kerajaan ingin memastikan bahawa cadangan Filipina untuk memasukkan Sabah
dalam zon ekonomi eksklusif sejauh 200 batu di dalam peta pasport Filipina tidak lagi
berulang? Sekiranya berlaku lagi, adakah kerajaan perlu bertindak membawa isu ini
ke peringkat yang lebih tinggi dan menamatkan tuntutan-tuntutan yang tidak berasas
ini once and for all?

Saya juga ingin tahu perkembangan terkini tuntutan pelantar benua kita di
Laut China Selatan yang dibahaskan pada bulan Ogos yang lalu di Pertubuhan
Bangsa-bangsa Bersatu di bawah Suruhanjaya Hak Pelantar Benua atau
Commission on the Limits of the Continental Shelf. |Ini penting kerana tuntutan kita
telah dibantah keras oleh dua kuasa iaitu China dan Filipina. Jika China mendakwa
hampir seluruh Laut China Selatan sebagai kepunyaan mereka, Filipina pula
mendakwa seluruh di negeri Sabah dan perairan sebagai milik mereka.

#1700

Butiran kedua yang ingin saya sentuh ialah 02600 — Kerjasama dan

Pembangunan Antarabangsa. Dua minggu yang lalu Perdana Menteri Malaysia

membuat lawatan rasmi ke Indonesia dan mengambil kesempatan memohon
