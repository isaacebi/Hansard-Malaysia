DR. 23.11.2021 42

Datuk Aaron Ago Dagang: Terima kasih Yang Berhormat. Bagi mereka
yang tidak mahu mengambil vaksin ini — untuk kerajaan kita pun telah membuat satu
bagi perkhidmatan awam untuk semua penjawat awam mengambil vaksin. Itu satu.

Kedua, kalau kita melihat daripada segi keberkesanan vaksin ini, mereka
yang tidak mengambil vaksin dan mereka yang telah mengambil vaksin, kadar
jangkitan adalah amat tinggi bagi mereka yang tidak ada vaksin. Saya ada data di
sini, saya akan bagi kepada Yang Berhormat dalam hal ini. Kita juga daripada segi
kematian memang ketara. Mereka yang belum mengambil vaksin dan yang sudah
mengambil vaksin, ketara dalam berbelas kali ganda kematian dan juga jangkitan.

Daripada segi undang-undang, kita tidak mempunyai dasar atau polisi untuk
mewajibkan tetapi daripada tindakan yang sedia ada di sini. Kita pun merasai
bahawa mereka yang tidak mengambil vaksin ini telah pun terdedah kepada pelbagai
hindrance apabila pergi ke tempat-tempat awam, supermarket dan sebagainya di
mana mereka diperlukan untuk membuktikan mereka telah mengambil vaksin.

Ini adalah satu hindrance yang amat jelas kepada mereka yang tidak
mengambil vaksin ini. Kita juga melihat kalau kita ingin pergi ke luar negara, yang
diperlukan adalah certificate of vaccination. Ini adalah satu daripada atau pelbagai
rintangan kepada mereka yang tidak mengambil vaksin. Terima kasih.

Tuan Sanisvara Nethaji Rayer a/l Rajaji [Jelutong]: [Bangun]

Dr. Kelvin Yii Lee Wuen [Bandar Kuching]: /Bangun]

Dato' Sri Azalina Othman Said [Pengerang]: Soalan tambahan kedua.
Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya cuma ingin tanya terdapat juga berita mengatakan bahawa
suntikan booster diberi menggunakan Pfizer. Ada yang telah menerima suntikan
vaksin Sinovac juga diberikan Pfizer , suntikan penggalak Pfizer . Adakah
mempunyai apa-apa bukti bahawa terdapat kesan sampingan iaitu penerima-
penerima yang telah menerima suntikan Sinovac dan menerima suntikan penggalak
Pfizer , adakah mempunyai apa-apa kesan sampingan yang dialami oleh — apa-apa
bukti ataupun laporan atau statistik yang boleh dikemukakan oleh kementerian.
Benar atau tidak perkara ini? Ramai risau dan tidak mahu mengambil suntikan
penggalak Pfizer.

Dato' Sri Azalina Othman Said [Pengerang]: Silakan.

Datuk Aaron Ago Dagang: Terima kasih Yang Berhormat. Ini pun telah
dijawab pada soalan yang pertama tadi. Akan tetapi, bagi booster dose ini iaitu Pfizer
— kita telah pun membuat booster dose menggunakan Pfizer dalam beberapa bulan
yang lalu. Sinovac kita telah luluskan pada 18 November yang lalu. Kesan

sampingan ini memang dimonitor oleh bahagian farmasi. Setakat ini seperti yang
