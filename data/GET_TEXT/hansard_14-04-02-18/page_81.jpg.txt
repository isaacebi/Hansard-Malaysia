DR. 23.11.2021 75

01510

Untuk Kod 20000, anggaran bagi tahun 2022 hanya RM36,805,900,
berbanding pada tahun lalu sebanyak RM42,255,200. Mengapakah berkurangan?
Sepatutnya perbelanjaan perkhidmatan dan bekalan untuk 8,000 Rukun Tetangga,
Tabika Perpaduan dan lain-lain program harus ditambah akibat COVID-19. Apatah
lagi di bandar-bandar besar yang segala kos semakin bertambah.

Seterusnya, Butiran 050000 — “One-Off” pada kod 050100 — Pembangunan
Sistem e-Tabika Perpaduan, hanya diberikan peruntukan sebanyak RM200,000.
Cukupkah jumlah sebanyak RM200,000 ini hendak menyelaras beribu Tabika
Perpaduan termasuk di Sabah dan Sarawak. Sepatutnya, bukan sistem IT sahaja.
Murid tabika pun tahu bahawa guru-guru tabika perlu kepada komputer riba. Mereka
inilah agen perpaduan yang sebenarnya di akar umbi sana. Tambah peruntukan
termasuk printer dan scanner untuk aktiviti di taman-taman perumahan serta PPR.

Tuan Pengerusi, Butiran 17200 — Pusat Aktiviti Perpaduan sebanyak
RM3,680,000 dan Butiran 17300 — Pusat Rukun Tetangga berjumlah RM1,709,000
tidak cukup untuk buat kompleks-kompleks baharu. Pasca wabak ini, lagi susah
orang hendak merentas sempadan. Negeri-negeri pelbagai kaum seperti di Selangor
memerlukan lebih banyak Pusat Aktiviti Perpaduan serta Pusat Rukun Tetangga,
khususnya di kawasan-kawasan panas.

Semoga Yang Berhormat Menteri Perpaduan Negara ambil maklum bahawa
lebinkanlah peruntukan kepada Jabatan Perpaduan di negeri-negeri yang ada
pelbagai kaum seperti di Sabah, Sarawak dan Pulau Pinang. Masyarakat di seluruh
negara sedang menilai apakah Kementerian Perpaduan Negara _betul-betul
berfungsi ataupun hanya bercakap sahaja. Sekarang, kepayahan akibat wabak
sedang dirasai. Perpaduan menjadi rapuh jika tidak dikawal. Bukannya menjaga
kepentingan politik parti-parti tertentu sahaja.

Penubuhan semula Kementerian Perpaduan Negara memberi suatu yang
sangat signifikan dalam kerangka pembangunan negara bangsa. Pembangunan
negara bangsa ini sangat penting untuk negara kita terutama dalam menghadapi
pelbagai cabaran pada akhir-akhir ini. Sejauh manakah elemen-elemen perpaduan
dimasukkan dalam penggubalan dasar-dasar negara, seperti Dasar Pendidikan
Nasional, Dasar Pembangunan Nasional, Dasar Perumahan Negara dan dasar-
dasar kita yang lain?

Saya bimbang, aktiviti perpaduan mengecil dan rutin sahaja. Rukun Tetangga
dan Rukun Negara secara bermusim. Tidak ada grand idea untuk kita menyuburkan
balik semangat perpaduan. Pada zaman Almarhum Tun Abdul Razak Hussein, apa-
apa dasar mestilah disulami dengan agenda perpaduan nasional. Barangkali,

semangat pengajaran peristiwa 13 Mei masih hangat ketika itu.
