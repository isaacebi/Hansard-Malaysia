DR. 23.11.2021 36

Jadi setakat ini, kita linat— setakat Oktober 2021, selain daripada PSMB juga
memiliki HRD Corp Placement Centre (HPC) yang berperanan sebagai platform
untuk memadankan pekerjaan, matchmaking pekerja dalam peluang pekerjaan yang
tersedia oleh majikan berkaitan peruncitan, perkhidmatan, pembuatan dan lain-lain
industri yang mana setakat Oktober 2021, sebanyak 36,097 peluang pekerjaan
tersedia melalui HPC ini dan lebih 4,000 pekerja berjaya ditempatkan melalui inisiatif
sejak pelancaran pada April 2021. Sekian, terima kasih.

Dato’ Sri Azalina Othman Said [Pengerang]: Soalan tambahan kedua
daripada pihak Ahli Parlimen kerajaan, ada atau tidak ada? Kalau tidak ada, saya—
ada? Kalau tidak ada, saya jemput Yang Berhormat Ipoh Barat.

Tuan M. Kulasegaran [Ipoh Barat]: Terima kasih Tuan Yang di-Pertua.
Tuan Yang di-Pertua, kita perlu tahu apakah peranan yang dimainkan oleh PSMB
dan PTPK. PSMB adalah for training, retraining, reskilling, cross skilling dan
sebagainya. PTPK adalah satu badan untuk memberi pinjaman kepada anak-anak
kita yang melanjutkan dalam ILP dan sebagainya.

Ini apabila menubuhkan sebuah badan sedemikian macam Jana’Preneur ini,
ini saya rasa telah misfocus, telah disalahgunakan. Kita perlu pergi ke basis. Kita
perlu ambil iktibar bahawa peranan kedua-dua agensi ini adalah khusus seperti yang
ternyata dalam akta-akta tersebut. Saya berasa ini adalah penyelewengan dan
merupakan satu cara mungkin menyalahgunakan kewangan kerajaan. Saya
haraplah...

Dato’ Sri Azalina Othman Said [Pengerang]: Soalan Yang Berhormat,
soalan.

Tuan M. Kulasegaran [Ipoh Barat]: ...Kita lebih fokus kepada perkara di
mana agensi-agensi ini ditubuhkan...

Dato’ Sri Azalina Othman Said [Pengerang]: Soalan.

Tuan M. Kulasegaran [Ipoh Barat]: ...Dan kita memberi perhatian kepada
itu. Jangan kita menyeleweng dari apa yang dibenarkan mengikut akta tersebut.
Terima kasih.

Dato’ Sri Azalina Othman Said [Pengerang]: Silakan.

Datuk Haji Awang bin Hashim: Terima kasih Tuan Yang di-Pertua, terima
kasih Yang Berhormat Ipoh Barat. Apabila menggunakan perkataan ‘menyeleweng’
atau ‘salah guna’ itu, maknanya kementerian sudah salah guna, tidak betul itu. Kita
menggunakan di bawah akta, tidak bolehlah buat tuduhan. Cuma bagi pandangan
tambah baik di sistem ini. Apabila kata menyeleweng, itu sudah salah guna. Boleh
report polis, you sudah cakap salah guna dan menyeleweng tetapi kita menggunakan
akta. Salah itu, you tidak boleh cakap macam itu. Kementerian, kerajaan

menggunakan akta untuk membuat...
