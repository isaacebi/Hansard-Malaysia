DR. 23.11.2021 8

Menteri di Jabatan Perdana Menteri (Tugas-tugas Khas) [Datuk Dr. Haji
Abd. Latiff bin Ahmad]: Tuan Yang di-Pertua, terima kasih soalan daripada Yang
Berhormat Kuala Krai. Nama sama Tuan Yang di-Pertua - yang halus dan mulus.

Tuan Yang di-Pertua, pasukan CDERT ini punca kuasanya adalah di bawah
seksyen 2A, dan juga seksyen 4H [Akta 221], Civil Defence Act 2016 di mana di
bawah seksyen ini punca kuasanya, wujudnya CDERT ini yang terbahagi kepada
APM- ada pegawai tetap, pegawai sukarela dan juga bantuan.

CDERT di bawah bantuan di mana fokusnya adalah untuk menubuhkan
pasukan tindak balas kecemasan, dengan izin, emergency response team di sektor
awam, sektor korporat, swasta, badan berkanun, badan bukan kerajaan sehingga ke
peringkat komuniti di seluruh tempat di seluruh negara.

Ekoran daripada punca kuasa ini, terdapat sebanyak 257 pasukan yang aktif
di seluruh negara, sementara 132 daripadanya adalah dalam kategori CDERT
komuniti iaitu di kampung-kampung, taman perumahan dan sebagainya.

Sehingga hari ini, selaras dengan key performance indicator 100 hari Aspirasi
Keluarga Malaysia, APM telah mengadakan sesi engagement dan libat urus dengan
44 lokaliti di mana 160 Parlimen telah pun menubuhkan CDERT, 44 lagi dalam
proses dan kita jangkakan 222. Oleh sebab itu saya menyeru Ahli-ahli Yang
Berhormat untuk menjadi penaung kepada komuniti, yang penting dalam
memastikan Keluarga Malaysia ini sentiasa bersedia, siap siaga menghadapi
bencana. Terima kasih.

Tuan Yang di-Pertua: Terima kasih. Soalan tambahan pertama Yang
Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua, terima kasih Yang Berhormat Menteri atas jawapan yang diberikan,
dan tahniah atas penubuhan CDERT ini.

#1030

Cuma soalan tambahan saya ialah apakah usaha kerajaan bagi memastikan
CDERT Keluarga Malaysia yang ditubuhkan ini tidak hanya berperanan pada masa
penubuhannya sahaja, malahan berterusan untuk jangka masa yang panjang dan
boleh dimanfaatkan oleh banyak pihak? Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Menteri.

Datuk Dr. Haji Abd. Latiff bin Ahmad: Ya Latif, ya Latif. [Ketawa] Tuan
Yang di-Pertua, penubuhan CDERT Keluarga Malaysia ini tidak akan menjadi retorik
kerana kita memberi tumpuan kepada latihan. Mereka yang telah berdaftar,
diwajibkan lima hari berkursus di pusat pertahanan awam yang berada di seluruh

negara. Kemudian kita tambah dengan meeting atau pertemuan di setiap minggu di
