DR. 23.11.2021 105

Persoalan saya, sama ada kita akan melakukan satu kajian semula atau
kajian semula terhadap perwakilan kita di luar negeri. Ini kerana untuk memberikan
strategic alignment dengan menumpukan fokus key area kepada rakan niaga kita
dan juga strategic partner supaya kita boleh melantik perwakilan untuk beberapa
buah negara dalam satu zon atau melantik konsulat kehormat menggantikan wakil
tetap.

Tadi saya sebut Butiran 040300 — Pejabat Perwakilan Luar Negeri. Butiran
010000 — Pengurusan. Terdapat beberapa pelantikan Duta Khas Perdana Menteri
Timur Tengah Yang Berhormat Marang, China oleh Yang Berhormat Bintulu dan
juga Asia Timur oleh Yang Berhormat Serian. Saya ingin bertanyakan keberkesanan
pelantikan duta khas bertaraf menteri tersebut khasnya Asia Timur. Saya pun hairan
terhadap coverage portfolio ini kerana Asia Timur besar. East Asia termasuk Korea
Utara, Korea Selatan, Jepun, Taiwan, Hong Kong dan Macau. Apakah coverage Asia
Timur? Apakah struktur laporan ke Wisma Putra untuk memastikan satu
synchronization antara duta khas ini kepada Wisma Putra.

Tuan Pengerusi, Butiran 020000 — Hubungan Diplomasi dan Kerjasama
Pelbagai Hala. Dasar Luar Negara Malaysia didokumenkan dan dibahaskan di
Parlimen dengan tajuk Foreign Policy Framework of the New Malaysia Change in
Continuity tahun 2019. Selepas itu banyak perkara telah berlaku. Penubuhan
AUKUS, antara Australia, UK, USA ada penubuhan quadrilateral, security dialogue
antara US, Australia, Jepun dan juga India. Juga pelbagai isu pencerobohan fighter
jet dan kapal tentera asing di Exclusive Economic Zone (EEZ) area di Malaysia.

Apakah panduan kita sekarang iaitu Panduan Kementerian Luar Negeri kita
sama ada terdapat satu kemas kini terhadap Dasar Luar Negara? Dimensi Dasar
Luar Negara bukan sahaja merangkumi polisi dasar luar tetapi merangkumi juga
pertahanan, keselamatan, alam sekitar yang baharu lepasi COP26, perniagaan
antarabangsa, isu-isu RCEP, CPTPP, kesihatan awam secara global.

Oleh itu, Kementerian Luar Negeri perlu memimpin satu dasar di arena
antarabangsa. Saya mencadangkan satu integrated review of foreign policy
merangkumi topik-topik yang saya sebutkan tadi.

Butiran 020800 — Sekretariat ASEAN Malaysia. Baru-baru ini Malaysia dipilih
Sekretariat ASEAN Malaysia dan kita perlu menegaskan pendirian kita ASEAN
sebagai zon aman, bebas dan berkecuali supaya Code of Conduct of South China
Sea ini masih belum dapat direalisasikan.

Butiran 020200 — Hak Asasi Manusia dan Kemanusiaan. Malaysia dipilih
sebagai ahli Human Rights Council 2021 di Bangsa-Bangsa Bersatu untuk tempoh
tiga tahun 2022 sampai 2024. Bilakah kita akan ratify? Saya harap bahawa

pelantikan di dalam Human Rights Council ini bukan memanaskan kerusi atau
