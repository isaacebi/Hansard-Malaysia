DR. 23.11.2021 58

meneruskan kelangsungan hidup. Jadi, di sini saya ingin meminta supaya Jabatan
Perpaduan Negara Dan Integrasi Nasional (JPNIN) ini memainkan peranan.

Justeru itu kementerian ini sepatutnya memainkan peranan yang lebih besar
dalam memastikan elemen-elemen dan dasar-dasar yang dibawakan kerajaan itu
adil agar suasana harmoni di antara kaum-kaum di negara kita dan juga di antara
MP-MP dapat kita capai dan kecapi.

Kepala B.14 Butiran 04000 — Tambahan Geran Rukun Tetangga dan juga
B.14 Butiran 13700. Yang Berhormat Menteri Kewangan semasa pembentangan
Belanjawan 2022 ada menyebut bahawa kerajaan akan menyediakan geran
RM6,000 untuk setiap perusahaan rukun tetangga. Lebih 8,000 KRT akan menerima
manfaat daripada geran ini dengan peruntukan sebanyak RM50 juta.

Saya tidak nampak di mana butiran RM50 juta di dalam Anggaran
Belanjawan kementerian. Saya mohon dijelaskan yang ada hanyalah RM10 juta dan
RM1.7 juta bagi dua butiran berkaitan KRT. KRT di tempat saya memang ada.
Mereka ini sangat-sangat aktif menjalankan program-program kebajikan dan
kemasyarakatan.

Mereka ada bangunan rumah, pejabat tetapi ia tidaklah sebaik mana, ia
memerlukan baik pulih dan juga peruntukan untuk tujuan membaik pulih pejabat
mereka. Sebagai wakil rakyat, saya menyarankan kepada kementerian supaya dapat
menyalurkan peruntukan-peruntukan ini secepat mungkin supaya KRT di kawasan
saya dapat bergerak dengan cepat dan berkesan kerana apa yang mereka lakukan
adalah untuk menyantuni kebajikan rakyat yang memerlukan.

Soalan saya, apakah usaha-usaha yang dibuat kerajaan dalam memastikan
fungsi KRT ini seiring dengan peredaran zaman dan teknologi selain mampu menarik
minat masyarakat menyertainya? Sebagai contoh ketika ini ramai penduduk
setempat ada group WhatsApp dan group Facebook bagi tujuan berniaga,
menyampaikan sesuatu isu atau meluahkan masalah yang mereka hadapi. Melalui
medium ini, kKementerian perlu mengenal pasti dan memainkan peranan dalam
mencari kaedah yang sesuai dan memantapkan perpaduan kaum berbilang bangsa
di negara kita.

Kepala B.14, Butiran 17200 — Pusat Aktiviti Perpaduan. Peruntukan yang
diberikan oleh kerajaan meningkat daripada RM2 juta kepada RM3.6 juta. Saya ingin
bertanya kepada kementerian, berapakah pusat aktiviti perpaduan yang ada di
seluruh negara dan berapakah di Sabah? Begitu juga di Parlimen Papar.

Siapakah yang akan mengendalikan Pusat Perpaduan ini? Apakah bentuk
aktiviti-aktiviti yang akan dilaksanakan dan bagaimanakah kerajaan memantau

segala aktiviti yang dijalankan oleh persatuan ini? Terima kasih.
