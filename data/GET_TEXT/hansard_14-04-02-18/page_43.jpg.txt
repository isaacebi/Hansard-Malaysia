DR. 23.11.2021 37

01150

Tuan M. Kulasegaran [Ipoh Barat]: Primary focus dia. Ikut primary focus
dia.

Datuk Haji Awang bin Hashim: You said that. Don’t said ‘menyeleweng’.

Dato’ Sri Azalina Othman Said [Pengerang]: Yang Berhormat Menteri,
jawab soalan.

Datuk Haji Awang bin Hashim: Tidak boleh Tuan Yang di-Pertua.

Dato’ Sri Azalina Othman Said [Pengerang]: Tidak apa. Yang Berhormat,
kalau Yang Berhormat rasa tuduhan tidak betul dan sebagainya, Yang Berhormat
boleh buat jawapan secara terperinci. Sebab masa diberikan — sebab saya kena
pergi pada soalan seterusnya.

Datuk Haji Awang bin Hashim: Okey. So...

Dato’ Sri Azalina Othman Said [Pengerang]: Silakan.

Datuk Haji Awang bin Hashim: Saya akan jawab secara terperinci seperti
yang disebut tadi. Inilah usaha-usaha daripada pihak kerajaan. Ketika kita
menghadapi pandemik COVID-19 ini dengan kita menjalankan beberapa perkara
termasuk skim. Jadi, bila sebut menyeleweng, tidak betul lah. Jadi, kita ada skim
yang kita sebut place and train, B40 Development, SME Development, Industrial
Revolution 4.0, Gerak Insan Gemilang (GIG), ini semua bagi kita mengisi pekerja-
pekerja yang ditimpa suatu yang unpredictable, yang kita tidak pernah jangka ketika
kita menghadapi pandemik COVID-19 ini. Sekian, terima kasih.

[Soalan No.9 — YB. Tuan Anyi Ngau (Baram) tidak hadir]

10. Tuan Prabakaran a/l M Parameswaran [Batu] minta Menteri Dalam Negeri
menyatakan PDRM telah membuka pengambilan khas polis pangkat Konstabel gred
YA1 untuk yang bukan Bumiputera dan gred YP1 untuk Orang Asli dari 18 Mac 2021
sehingga 31 Mac 2021. Berapa ramai rakyat Malaysia daripada golongan bukan
bumiputera, dan Orang Asli yang sedang menjalankan latihan atau sedang bekerja
sebagai Konstabel Polis Diraja Malaysia sekarang hasil daripada program tersebut.

Timbalan Menteri Dalam Negeri | [Dato’ Sri Dr. Haji Ismail bin Haji
Mohamed Said]: Terima kasih Tuan Yang di-Pertua, terima kasih Yang Berhormat
Batu.

Tuan Yang di-Pertua, bagi makluman Ahli Yang Berhormat semua
pengambilan termasuk pengambilan khas polis pangkat Konstabel Gred YA1 untuk
yang bukan bumiputera, dan Gred YP1 untuk Orang Asli dari 18 Mac 2021 sehingga
31 Mac 2021 telah ditangguhkan disebabkan oleh Perintah Kawalan Pergerakan
(PKP) yang dilaksanakan di seluruh negara akibat daripada peningkatan kes COVID-

19 yang mendadak.
