DR. 23.11.2021 33

8. Dato’ Wira Haji Amiruddin bin Haji Hamzah [Kubang Pasu] minta Menteri
Sumber Manusia menyatakan:

(a) berapa ramai individu atau syarikat yang menyertai sebagai
penjual melalui Platform Jana’Preneur; dan

(b) berapa hasil jualan yang dijalankan melalui Platform
Jana’Preneur sejak platform ini diperkenalkan.

Timbalan Menteri Sumber Manusia [Datuk Haji Awang bin Hashim]:
Bismillahi Rahmani Rahim. Assalamualaikum warahmatullahi wabarakatuh. Terima
kasih Tuan Yang di-Pertua. Terima kasih kepada sahabat saya Yang Berhormat
Kubang Pasu yang juga bekas pemimpin saya satu ketika dahulu.

Jadi, berkenaan dengan Jana’Preneur yang dibangkitkan oleh Yang
Berhormat Kubang Pasu ini adalah satu portal yang dimiliki secara bersama oleh
Pembangunan Sumber Manusia Berhad (PSMB) di bawah Kementerian Sumber
Manusia dan juga Perbadanan Tabung Pembangunan Kemahiran (PTPk). la adalah
portal platform iklan dalam talian yang menghubungkan pembeli dan penjual dalam
mempromosikan produk dan perkhidmatan yang ditawarkan oleh penjual.

01140

Kuota platform ini akan membolehkan mereka untuk mempromosikan
perniagaan mereka dan seterusnya dapat menjana pendapatan. Objektif utama
Jana'Preneur adalah sebagai one stop centre bagi platform perniagaan dalam talian
kepada rakyat Malaysia terutamanya kepada golongan B40 dan pekerja bebas
freelancer yang baru menceburi bidang perniagaan.

Portal platform ini juga boleh digunakan oleh sesiapa sahaja yang berminat
untuk menjadi usahawan bagi memasarkan produk dan perkhidmatan mereka. laitu
dua soalan yang disentuhkan iaitu berapa ramai individu atau syarikat. Keduanya,
hasil jualan.

Selain daripada itu, Jana'Preneur bukan sahaja produk di mana platform
usahawan untuk menjana pendapatan tetapi juga merupakan portal platform yang
membantu usahawan meningkatkan kemahiran dan keupayaan untuk lebih berdaya
saing dan kompetitif. Usahawan-usahawan ini diberi peluang untuk menjalani latihan
induksi dan inkubasi (incubation), selaras dengan matlamat penubuhan
Jana'Preneur iaitu untuk memberikan latihan susulan kepada usahawan yang benar-
benar berminat untuk mengembangkan perniagaan mereka seterusnya berpeluang
menjana hasil dengan lebih banyak. Latihan inkubasi ini bertujuan untuk mengawal,
menyedia dan memantau tahap kemajuan peserta yang terlibat secara langsung

dalam menawarkan produk dan perkhidmatan atas talian.
