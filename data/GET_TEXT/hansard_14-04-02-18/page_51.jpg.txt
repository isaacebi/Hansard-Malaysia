DR. 23.11.2021 45

[Dato’ Sri Azalina) Othman Said (Pengerang) mempengerusikan

Jawatankuasa]

Kepala B.14 [Jadual] —
Kepala P.14 [Anggaran Pembangunan 2022] —

Tuan Pengerusi [Dato’ Sri Azalina Othman Said]: Kepala Bekalan B.14
dan Kepala Pembangunan P.14 di bawah Kementerian Perpaduan Negara terbuka
untuk dibahas.

Saya akan sebut nama-nama pembahas, setiap pembahas lima minit. Yang
Berhormat Jerai, Yang Berhormat Ipoh Barat, Yang Berhormat Setiu, Yang
Berhormat Hulu Selangor, Yang Berhormat Beaufort, Yang Berhormat Sepang, Yang
Berhormat Tumpat, Yang Berhormat Papar, Yang Berhormat Dungun, Yang
Berhormat Tuaran, Yang Berhormat Kuala Krai, Yang Berhormat Jelutong, Yang
Berhormat Kuala Langat, Yang Berhormat Sungai Siput, Yang Berhormat Tebrau,
Yang Berhormat Batu Kawan, Yang Berhormat Hulu Langat, Yang Berhormat Batu
Gajah, Yang Berhormat Kepong dan Yang Berhormat Rasah.

Silakan Yang Berhormat Jerai, lima minit.

12.11 tgh.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih, Tuan Pengerusi kerana memberi peluang kepada saya menyertai sesi
perbahasan peringkat Jawatankuasa bagi Kementerian Perpaduan Negara.

Perkara pertama P.14 Butiran 17300 — Pusat Rukun Tetangga. Kementerian
Perpaduan Negara — di Parlimen Jerai terdapat 45 Kawasan Rukun Tetangga (KRT).
Terdapat Rukun Tetangga yang aktif menjalankan aktiviti dan kita minta kerajaan
menaikkan peruntukan daripada RM6,000 kepada RM10,000 setahun kerana
kekurangan peruntukan yang sedia ada untuk menjalankan aktiviti.

Keduanya, dalam butiran yang sama, kita mohon kerajaan menyemak
semula bilangan staf yang terdapat di setiap daerah. Untuk makluman bagi Kuala
Muda dalam Parlimen Jerai, Gurun hanya terdapat enam staf manakala bagi Daerah
Yan hanya dua staf. Bayangkan dua pegawai perlu mengawal kelola 45 Rukun
Tetangga, ini adalah satu perkara yang agak berat. Kita minta kerajaan juga
mengkaji semula penambahan staf di setiap pejabat. Anggota yang kurang ini
menyebabkan kekangan dalam menjalankan kerja-kerja pejabat. Kerja-kerja
pemantauan kepada 180 rumah ibadat dan 124 Rukun Tetangga di seluruh Kuala
Muda.

Hal ini kerana semua mereka mempunyai komitmen dan keperluan yang

tinggi dalam masyarakat. Selain itu, kita mohon kerajaan menyemak semula
