DR. 23.11.2021 125

bahawa isu-isu kematian dan penderaan pekerja asing, penyeludupan barang,
pemindahan wang haram bahkan pemerdagangan manusia boleh menjejaskan
reputasi dan keselamatan negara. Jadi, saya harap Kementerian Luar Negeri juga
memainkan peranan untuk memastikan isu-isu ini dapat ditangani dengan baik
supaya reputasi negara kita tidak terjejas.

Selaras dengan ini juga, beberapa orang rakyat Malaysia dalam kes jenayah
kewangan telah lari ke luar negara. Jadi, saya ingin tahu, apakah status
kewarganegaraan mereka sekarang? Sebab sudah lama, sudah banyak tahun. Jadi,
mereka ini melakukan apa yang kita sifatkan sebagai terlibat dengan jenayah
kewangan di negara kita. Akan tetapi, setakat ini mereka masih belum ditemui. Jadi,
saya hendak tahu, apakah peranan Kementerian Luar Negeri dalam hal ini?

Terakhir, Butiran 010400 - Protokol. Saya hendak tahu, apakah hubungan
kita dengan Korea Utara selepas mereka memutuskan hubungan dengan negara
kita? Juga, saya hendak tahu — mungkin saya terlepas pandang, tentang
perkembangan siasatan kematian Konsul Kehormat Malaysia di Madagascar pada
tahun 2017. Hal ini kerana ia dikatakan mempunyai kaitan dengan isu MH370.

Itu sahaja Tuan Pengerusi. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang

Berhormat Kangar. Sekarang, saya jemput Yang Berhormat Jerlun.

5.35 ptg.

Dato’ Seri Utama Haji Mukhriz Tun Dr. Mahathir [Jerlun]:
Assalamualaikum warahmatullahi taala wabarakatuh dan salam sejahtera. Terima
kasih, Tuan Pengerusi.

Saya juga ingin membahaskan peruntukan ataupun bajet bagi Kementerian
Luar Negeri di peringkat Jawatankuasa, bermula dengan Butiran 030100 iaitu
Perancangan Dasar. Saya faham bahawa perjanjian perdagangan seperti CPTPP ini
di bawah bidang kuasa MITI. Akan tetapi, tentunya Kementerian Luar Negeri juga
mempunyai peranan untuk menasihati MITI dalam hal-hal yang berkait dengan
kedaulatan negara.

Saya bimbang bahawa CPTPP ini setelah ia dimeterai ataupun diratifikasi
oleh Malaysia, akan menimbulkan banyak masalah kepada negara termasuk rakyat
kita sendiri dan memberi kelebihan yang tidak adil bagi pelabur-pelabur asing yang
akan menggunakan CPTPP ini untuk kepentingan mereka dan menjejaskan
kepentingan kita sendiri.

Saya ingin bertanya juga, apa sudah jadi kepada forum-forum ataupun
mesyuarat-mesyuarat besar seperti KL Summit dan Langkawi International Dialogue

yang pernah kita anjurkan suatu ketika dahulu bersama dengan negara-negara
