DR. 23.11.2021 35

dan portal ini sudah stabil dan sudah diiktiraf, insya-Allah kita akan bagi secara figure,
secara data kepada Yang Berhormat Kubang Pasu. Boleh fara itu?

Dato’ Wira Haji Amiruddin bin Haji Hamzah [Kubang Pasu]: Tuan Yang
di-Pertua, ini baru soalan tambahanlah.

Dato’ Sri Azalina Othman Said [Pengerang]: Silakan, dalam masa yang
diberikan.

Dato’ Wira Haji Amiruddin bin Haji Hamzah [Kubang Pasul]: Ya, ya, terima
kasih. Saya ingat hasrat murni kerajaan itu, saya ingat kita kena gabung sekali
dengan apa yang sudah ada dalam market. Contohnya kita kata macam Shopee
Tuan Yang di-Pertua, sales mereka tahun 2019 ialah RM3.44 bilion, tahun 2020
RM7.46 bilion.

Jadi saya tanya soalan tadi itu untuk saya kaitkan. Kalau sudah ada platform
yang ada, yang jelas telah memberikan akses yang cukup baik kepada mereka,
kenapa perlu kita buat suatu dan saya try tengok produk yang ada dalam ini Tuan
Yang di-Pertua, memang sangat sedikit. Di samping itu, ada pula WarungKu oleh
MEDAC, JimatBiz juga di bawah MEDAC.

Jadi soalan saya, sama ada perlu kita wujudkan satu lagi ataupun kita
menggalakkan mereka untuk menyertai platform yang sedia ada, yang jelas telah
memberikan suatu akses yang sangat baik kepada mereka yang telah pun menyertai
ini. Terima kasih.

Datuk Haji Awang bin Hashim: Terima kasih kepada sahabat Yang
Berhormat Kubang Pasu. Terima kasih Tuan Yang di-Pertua. Kita wujudkan portal
ini yang pertamanya, kita hendak melihat ketika kita menghadapi pandemik COVID-
19 ini di mana banyak berlaku pembuangan kerja ataupun berlaku satu pertukaran
pekerjaan yang terpaksa mereka di reskil! balik ataupun kita upskill-kan mereka.

Jadi kita secara asasnya, selain yang disebut oleh Yang Berhormat Kubang
Pasu tadi, portal-portal yang membantu untuk mencari pekerjaan, kita cuba di
peringkat Kementerian Sumber Manusia untuk reskill balik semua pekerja yang
ataupun cross skill yang terlibat dalam ketika pandemik COVID-19.

Sebagai makluman, lima skim telah diperkenalkan melalui inisiatif ini iaitu
meliputi semua sektor termasuk sektor peruncitan yang terdiri daripada Place and
Train, B40 Development, SME Development, Industrial Revolution 4.0, Gerak Insan
Gemilang.

Di sinilah semua program ini untuk kita tingkatkan kemahiran mereka yang
terlibat ketika mereka menghadapi COVID-19 ini. Jadi selain daripada itu, kita lihat
latihan-latihan ini yang kita sebut tadi incubator training yang mana kita hendak latih
mereka, hendak sarankan mereka supaya melahirkan lagi usahawan-usahawan

dalam Jana’Preneur ini.
