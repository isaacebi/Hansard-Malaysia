DR. 23.11.2021 74

Melaka baru-baru ini yang sering menunggang politik identiti kaum (ethnic identity
political), dengan izin untuk meraih sokongan daripada pengundi? Bukankah ini
bercanggah dengan prinsip perpaduan oleh pihak kementerian?

Butiran 040100 iaitu Tambahan Geran Rukun Tetangga sebanyak RM10.2
juta. Tuan Pengerusi, saya menyokong penambahan geran ini tetapi pada pendapat
saya, kita perlu satu garis panduan yang baharu atau framework yang baharu untuk
isu perpaduan hari ini. Dengan pelancaran Pelan Tindakan Perpaduan Negara pada
28 November yang akan datang ini, saya pasti impaknya harus dirasai oleh jentera
kerajaan seperti Rukun Tetangga yang merupakan pemimpin-pemimpin akar umbi,
pemimpin masyarakat. Maka, adalah satu keperluan unsur-unsur Pelan Tindakan
Perpaduan Negara ini dimasukkan dalam garis panduan atau SOP baharu untuk
Rukun Tetangga.

Saya teruskan dengan Butiran 020300 iaitu Pembangunan Masyarakat. Saya
berharap Yang Berhormat Menteri dapat mewujudkan satu platform untuk
berbincang dengan semua Ahli Parlimen untuk mewujudkan satu Race Relations
Act. Saya tahu ada undang-undang primitif untuk menghukum mereka yang
mewujudkan kebencian antara kaum yang ada dalam Kanun Keseksaan.

Namun, saya harap Yang Berhormat Menteri akan melabur masa dan tenaga
untuk formulate satu Race Relations Act atau equivalent atau bersamaan dengan
Race Relations Act untuk Malaysia baharu ini. Pelan Tindakan Perpaduan Negara
harus juga bukan satu dokumen dan bukan satu yang wujud dalam satu majlis
pelancaran tetapi pada pandangan saya, harus dibukukan dan harus dijadikan satu
akta supaya jenayah-jenayah seperti hate speech, diskriminasi, inequality dapat juga
ditangani.

Memandangkan Kementerian Perpaduan adalah satu-satunya kementerian
yang diberikan tanggungjawab, diberikan tugas untuk menjaga ataupun memastikan
serta mengekalkan perpaduan yang ada, maka, saya rasa ini adalah platform yang
terbaik untuk Yang Berhormat Menteri Perpaduan Negara bersama-sama dengan
kami Ahli Parlimen kerajaan dan pembangkang untuk berdialog mewujudkan satu
Race Relations Act atau bersamaan untuk kebaikan negara dan untuk Keluarga
Malaysia ini. Sekian, terima kasih.

Tuan Pengerusi: Terima kasih Yang Berhormat Batu Kawan. Seterusnya,

saya jemput Yang Berhormat Hulu Langat.

3.09 ptg.
Datuk Haji Hasanuddin bin Mohd Yunus [Hulu Langat]: Tuan Pengerusi,
saya hendak terus ke Butiran 020100 iaitu Perpaduan Negara dan Integrasi

Nasional.
