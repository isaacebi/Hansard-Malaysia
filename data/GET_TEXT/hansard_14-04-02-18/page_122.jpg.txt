DR. 23.11.2021 116

01710

Saya difahamkan lebih kurang tiga minit dia berucap. Saya secara peribadi
tidak ada masalah. Saya rasa itu hak beliau untuk bercakap dalam bahasa Melayu.
Akan tetapi apa yang cuba ditonjolkan bahawa seolah-olah dia cuba membawa
bahasa Melayu ke persada antarabangsa. Adakah itu memang matlamatnya
ataupun kerana kekurangan kemahiran untuk menguasai bahasa Inggeris?

Sekiranya kekurangan kemahiran, kita berterus terang. Kita boleh lakukan
kursus dan sebagainya. Akan tetapi, apabila katakan dia cuba memartabatkan
bahasa Melayu di peringkat antarabangsa. Saya rasa itu ibaratkan kita jack kereta
Tuan Pengerusi, hendak tukar tayar. Janganlah jack kereta itu terlampau banyak
sangat, jangan sampai kereta pun terbalik. Cukup sekadar hendak keluarkan tayar
untuk baiki tayar sahaja. Jangan kita jack kereta itu untuk tukar tayar sampai kereta
pun terbalik.

Tuan Ahmad Tarmizi bin Sulaiman [Sik]: Yang Berhormat Sepang. Boleh
saya tanya sikit? Saya hendak tanya sikit.

Tuan Mohamed Hanipa bin Maidin [Sepang]: Boleh. Boleh, sila.

Tuan Ahmad Tarmizi bin Sulaiman [Sik]: Ya. Adakah Yang Berhormat
Sepang menyatakan bahawa bahasa luar, bahasa asing lebih baik, lebih tinggi
daripada bahasa Ibunda kita? Adakah Yang Berhormat Sepang setuju...

Tuan Mohamed Hanipa bin Maidin [Sepang]: Okey.

Tuan Ahmad Tarmizi bin Sulaiman [Sik]: ...Bahawa kita tidak layak untuk
bercakap dalam bahasa kita sendiri di pentas antarabangsa?

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Sik.

Tuan Mohamed Hanipa bin Maidin [Sepang]: Tidak apalah, saya rasa oleh
kerana Yang Berhormat tidak faham. Saya tidak perlu jawab soalan itu. [Dewan riuh]

Tuan Ahmad Tarmizi bin Sulaiman [Sik]: Yang Berhormat Sepang yang
tidak faham! Tidak faham!

Tuan Mohamed Hanipa bin Maidin [Sepang]: Dia tidak faham apa yang
saya kata. Shall | speak in English?

Beberapa Ahli: Can, can, English.

Tuan Pengerusi [Dato’ Mohd Rashid Hasnon]: Yang Berhormat Sepang
kena sebut dengan izin.

Tuan Mohamed Hanipa bin Maidin [Sepang]: [Ketawa] Tak ada, saya tidak
cakap, Yang Berhormat Sik ini, cakap Melayu dia pun tak faham agaknya.

Tuan Pengerusi [Dato’ Mohd Rashid Hasnon]: [Ketawa] Sila.

Tuan Mohamed Hanipa bin Maidin [Sepang]: Tuan Pengerusi.

Tuan Pengerusi [Dato’ Mohd Rashid Hasnon]: Baik.
