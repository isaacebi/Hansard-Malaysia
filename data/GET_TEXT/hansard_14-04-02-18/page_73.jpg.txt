DR. 23.11.2021 67

Tuan Abdul Latiff bin Abdul Rahman [Kuala Krai]: Judi telah diharamkan
di Kelantan. [Pembesar suara dimatikan]

Tuan Pengerusi: Yang Berhormat Kuala Krai, tolong duduk.

Tuan Sanisvara Nethaji Rayer a/l Rajaji [Jelutong]: Yang Berhormat Kuala
Krai dengar ceramah saya dahulu. Dengar ceramah saya dahulu ya. Dengar saranan
saya. [Disampuk] So, saya minta sekali lagi kepada Yang Berhormat supaya kita
menerbitkan satu rencana buku tentang Allahyarham Tok Guru Nik Aziz dan cara
pemerintahan beliau di Kelantan.

Tuan Abdul Latiff bin Abdul Rahman [Kuala Krai]: MB Kedah ikut
Allahyarham Tok Guru Nik Aziz.

Tuan Sanisvara Nethaji Rayer a/l Rajaji [Jelutong]: Dan sini saya ingin
merayulah sekali lagi kepada kementerian supaya kita memberi pengajaran cara
Yang Berhormat untuk mungkin mendidik Menteri Besar Kedah supaya lebih
berhemah lagi dalam cara beliau mentadbir negeri Kedah. Negeri Kedah adalah
negeri yang mempunyai masyarakat majmuk.

Kita perlu sensitif kepada masyarakat majmuk dan saya lihat pada hari ini
bertapa susahnya Tuan Pengerusi, satu beg disediakan tentang Keluarga Malaysia.
Kita hendak mempromosikan Keluarga Malaysia. Saya berterima kasih atas inisiatif
yang diambil tetapi permintaan saya, saranan saya menyediakan beg macam ini
dengan kandungan-kandungan seperti baju-baju dan topi sahaja tidak mencukupi
untuk membina perpaduan.

Kita perlu mendidik pemimpin-pemimpin kita terutamanya daripada PAS
supaya lebih sensitif kepada masyarakat majmuk. Ini adalah permintaan saya.

Tuan Abdul Latiff bin Abdul Rahman [Kuala Krai]: MB Kedah ikut jejak
langkah Allahyarham Tok Guru Nik Aziz.

Tuan Sanisvara Nethaji Rayer a/l Rajaji [Jelutong]: Saya di sini sekali lagi
ingin merayulah kepada Menteri supaya isu integrasi Nasional ini diberi perhatian.
Perikatan Nasional terdiri daripada PAS, BERSATU dan UMNO. Percubaan-
percubaan Perdana Menteri kita Yang Berhormat Bera untuk membina Keluarga
Malaysia boleh musnah kalau ada orang-orang seperti pemimpin-pemimpin PAS
seperti Menteri Besar Kedah yang celopar yang mengeluarkan kenyataan-
kenyataan, juga Timbalan Menteri.

Dato’ Haji Che Abdullah bin Mat Nawi [Tumpat]: Minta laluan Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Yang mengeluarkan
kenyataan. Laluan tidak diberikan. Sila duduk. Yang sengaja menyentuh sensitiviti

dan juga saya ingin minta Yang Berhormat Menteri untuk memberi pengajaran
