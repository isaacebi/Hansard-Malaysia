DR. 23.11.2021 123

5.29 ptg.

Tuan Noor Amin bin Ahmad [Kangar]: Bismillahi Rahmani Rahim.
[Membaca sepotong doa] Terima kasih Tuan Pengerusi. Saya akan mengambil
bahagian untuk membahaskan Maksud Bekalan/Pembangunan 13, Kementerian
Luar Negeri. Pertama, kita tahu bahawa program kementerian secara umumnya baik
tetapi banyak hal sebenarnya berada di bawah bidang kuasa kementerian lain.

Kementerian Luar Negeri, selama ini lebih banyak bersifat sebagai
penyelaras. Kalau kita tengok macam Perjanjian Alam Sekitar, itu di bawah
kementerian lain. Akan tetapi, Kementerian Luar Negeri banyak membantulah
termasuk lah juga dalam hal ehwal perdagangan antarabangsa.

Dalam aspek lain yang saya tengok, yang saya rasa Kementerian Luar Negeri
banyak membantu tetapi tidak dinyatakan di dalam dokumen Belanjawan ini
termasuklah pendidikan. Kita mempunyai ramai pelajar-pelajar dan juga selain
daripada itu juga, golongan pekerja di luar negara, mereka inilah diplomat kecil kita
walaupun bukan itu jawatan mereka. Jadi, saya hendak tahu apakah kegiatan
Kementerian Luar Negeri dengan rakyat Malaysia yang berada di luar negara,
terutamanya golongan pelajar dan pekerja?

21730

Apakah persediaan Kementerian Luar Negeri memandangkan kita akan
melalui proses pilihan raya, sama ada di peringkat negeri ataupun di peringkat
Persekutuan? Jadi, bagi pengundi-pengundi kita di luar negara ini, sejauh manakah
persediaan Kementerian Luar Negeri bagi menampung proses untuk memberikan
hak kepada mereka untuk mengundi nanti?

Ketiga, saya percaya juga bahawa pihak kementerian harus memainkan
peranan advokasi dan bukan hanya sekadar menjadi penerima laporan untuk
dipanjangkan. Dalam Butiran 030400 - Institut Diplomasi dan Hubungan Luar Negeri
(IDFR), saya pernah mencadangkan kepada Yang Berhormat Menteri semasa beliau
menjawat jawatan sebagai Menteri Luar Negeri kali pertama sebelum ini, agar Ahli-
ahli Parlimen dan juga penyelidik yang berkaitan dengan Parlimen diberikan satu
kursus masterclass di IDFR.

Hal ini kerana kita di Parlimen, kita ada friendship dengan pelbagai negara
sebelum ini. Jadi, saya ingat perkara ini boleh dikembangkan dan juga ia baik untuk
keamanan dan juga keharmonian global. Saya ingat Kementerian Luar Negeri juga
harus melakukan lebih banyak proses libat urus dengan Ahli-ahli Parlimen kerana
ramai Ahli Parlimen yang terlibat dengan IPU, CPA, AIPA dan juga pertubuhan-
pertubuhan lain seperti ASEAN Parliamentarians for Human Rights (APHR), World

Bank networks dan sebagainya.
