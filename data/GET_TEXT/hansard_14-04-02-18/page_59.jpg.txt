DR. 23.11.2021 53

ataupun Dusun, orang Bisayah macam saya dari Beaufort akan rasa, “Eh, kenapa
tidak?”. Kalau di Beaufort sahaja pun kita ada pelbagai etnik. Bisayah, Dusun
Tatana, Murut, Brunei dan lain-lain lagi semua ada cara bercakapnya dan bahasa
yang digunakan. Jadi saya harap pihak kementerian akan melihat ini dengan lebih
detail lagi supaya tidak ada yang merasakan hasrat kita untuk bersatu padu itu nanti
jangan pula memecahbelahkan. Terima kasih.

Tuan Pengerusi [Dato’ Sri Azalina Othman Said]: Terima kasih. Yang

Berhormat Sepang.

12.35 tgh.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Tuan Pengerusi, bagi saya secara peribadi, KPN ini adalah satu
kementerian yang paling penting knususnya dalam negara kita yang bermasyarakat
majmuk ini di mana asas perpaduan ini seharusnya dipergiat lagi.

Tuan Pengerusi, jenayah yang paling lama (the old crime) adalah jenayah
racism. Kalau — kita lihat menurut cendekiawan-cendekiawan Islam, mereka
mengatakan bahawa jenayah ini seawal diwujudkan manusia itu sendiri, di mana ia
jenayah yang sebenarnya berorientasikan iblis. Ketika Nabi Adam dan Hawa iaitu
ibu dan bapa kita semua dijadikan oleh Allah SWT, iblis menentang, tidak mahu
bersujud kepada Nabi Adam dengan alasan sepertimana dalam al-Quran kata, iblis
punya hujah ataupun logik adalah [Membaca sepotong ayat al-Quran] “Aku lebih baik
daripada manusia kerana aku dijadikan daripada api, sedangkan manusia dijadikan
daripada tanah”. Itulah bermulanya jenayah racism ataupun perkauman ini.

Jadi saya merasakan bahawa saya ingin terus kepada Butiran 17200. Saya
ingin mencadangkan kepada kementerian, kalau bolehlah dalam aktiviti-aktiviti yang
hendak diadakan, mungkin sudah sampai masanya kita wujudkan satu hari khas
untuk kita semua menyambutnya sebagai Hari Perpaduan. Saya _ingin
mencadangkan 13 Mei kerana hari ini adalah satu hari yang sering menjadi igauan
kepada kita semua, maka kita ubah mentality ini, kita jadikan negara kita ini pada 13
Mei sebagai satu Hari Perpaduan. Terpulanglah macam mana caranya kita hendak
mengisi Hari Perpaduan itu, tetapi saya ingin mencadangkan supaya_ pihak
kementerian boleh mempertimbangkan hal itu.

Seterusnya Tuan Pengerusi, saya ingin pergi kepada Butiran 00201 iaitu
Program Pembangunan Sosioekonomi Masyarakat India yang telah diperuntukkan
RM100 juta, sama dengan jumlah yang dimohon oleh Yang Berhormat Pekan untuk
mendapatkan rumah dan tanah kerana kononnya beliau berjasa walaupun beliau
telah meranapkan ekonomi negara. Tuan Pengerusi, asalnya di Melaka, Yang Amat

Berhormat Perdana Menteri mengatakan bahawa sebenarnya peruntukan kepada
