DR. 23.11.2021 131

Amat Berhormat Perdana Menteri, Yang Berhormat Menteri Luar Negeri dan Yang
Berhormat Menteri Pertahanan mengulangi pendirian kita bahawa kita inginkan
rantau ASEAN ini menjadi sebuah rantau yang bebas, neutral, dan bebas daripada
senjata nuklear.

Tuan Sim Tze Tzin [Bayan Baru]: Yang Berhormat Timbalan Menteri, sedikit
sahaja ya. Saya hendak confirmation,.Adakah Yang Berhormat Pasir Salak telah
dilantik sebagai Duta Besar di Indonesia. Terima kasih.

Dato’ Haji Kamarudin Jaffar: Sebagaimana juga menjadi amalan kita dalam
bidang diplomasi, lantikan-lantikan duta ini merupakan suatu perkara yang perlu
melalui proses yang agak besar dan panjang. la perlu dibuat keputusan dalam
negara kita sehinggalah peringkat tertinggi dalam negara kita.

la perlu dimaklumkan kepada negara yang kita hantar orang-orang ini dan
perlu mendapat persetujuan daripada negara yang hendak kita tempatkan itu.
Setelah proses itu selesai di peringkat negara yang hendak diletakkan, akan datang
balik maklumat itu kepada negara kita. Kita akan adakan pula proses di mana
akhirnya watikah diberikan oleh Duli Yang Maha Mulia Seri Paduka Baginda Yang
di-Pertuan Agong.

Tuan Sim Tze Tzin [Bayan Baru]: Maksudnya sekarang...

Dato’ Haji Kamarudin Jaffar: Sebelum semua ini selesai, kita tidak boleh
memberi apa-apa maklumat untuk menghormati prinsip diplomasi yang diamalkan
oleh semua negara di seluruh dunia.

Tuan Sim Tze Tzin [Bayan Baru]: Maksudnya negara kita telah menghantar
nama Yang Berhormat Pasir Salak kepada Indonesia untuk di- betul?

Dato’ Haji Kamarudin Jaffar: Ini Yang Berhormat saya dimaklumkan, ini
sebahagian daripada perkara yang tidak boleh diumumkan sehingga ia sampai
kepada tahap yang terakhir. Akan tetapi hendak buat kesimpulan, hendak buat
analisis dan sebagainya itu terpulang dan kita tidak akan terlibat ataupun
memberikan apa-apa respons yang rasmi kepada pandangan ataupun...

Tuan Sanisvara Nethaji Rayer a/l Rajaji [Jelutong]: Sahabat saya dari
Bandar Tun Razak. Maksudnya kita sudah ada maklum balas daripada negara-
negara Asia Selatan, mereka sanggup menerima Tan Sri Vigneswaran sebagai Duta
Khas.

Dato’ Haji Kamarudin Jaffar: Itu ialah sekali lagi Utusan Khas Yang Amat
Berhormat Perdana Menteri yang mana proses pelantikannya berbeza dengan duta
yang ditanya oleh kawan saya sebentar tadi. Berkaitan dengan peranan kita sebagai
Ahli Yang Berhormat Bukit Bendera hak asasi, ratifikasi dan sebagainya, proses ini
sedang berjalan. Beberapa konvensyen yang berkaitan sedang sebagaimana dalam

proses ratifikasi.
