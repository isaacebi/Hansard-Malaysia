DR. 23.11.2021 38

Pengambilan khas ini telah dimulakan kembali pada 5 Oktober 2021 sehingga
17 Oktober 2021 dan seramai 2,335 orang calon bukan bumiputera telah dipanggil
untuk menghadiri ujian pemeriksaan fizikal tersebut. Walau bagaimanapun, hanya
940 orang yang telah lulus ujian pemeriksaan fizikal. Pecahan calon bukan
bumiputera yang lulus ujian tersebut adalah seperti berikut iaitu pertama Cina lelaki
- 39 orang, wanita - 18 orang, jumlah 57 orang. Kedua, India lelaki - 577 orang, wanita
- 292 orang, berjumlah 869 orang. Lain-lain bangsa lelaki sembilan orang dan wanita
lima orang, 14 orang. Jumlah keseluruhannya 940 orang.

Untuk makluman Ahli Yang Berhormat, exercise pengambilan khas ini masih
berlangsung dan akan selesai pada awal tahun 2022. Hasil daripada program ini,
PDRM masih belum memperoleh jumlah calon yang sedang bekerja ataupun sedang
menjalani latihan kerana calon tersebut masih perlu menjalani beberapa peringkat
tapisan sebelum dilantik dalam perkhidmatan awam dan seterusnya menjalani
latihan konstabel.

Manakala exercise pengambilan Konstabel polis Gred YP1 Orang Asli lelaki
tahun 2021 merupakan exercise pengambilan yang dilaksanakan setiap tahun ikut
kekosongan perjawatan sedia ada. Pengambilan jawatan Konstabel polis Gred YP1
Orang Asli lelaki pada tahun 2021 telah dilaksanakan pada 5 September 2021 hingga
23 September 2021. Seramai 142 orang calon telah memohon jawatan tersebut.

Berikut merupakan perangkaan kehadiran calon jawatan konstabel polis Gred
YP1 Orang Asli lelaki. Pertama, ujian pemeriksaan fizikal hadir 120 orang, lulus 51
orang, gagal 69 orang. Ujian SPIER PDRM 51 orang hadir, lulus 47 orang, gagal 4
orang. Temu duga lisan hadir 47 orang, lulus 47 orang. Proses terakhir calon ini
menunggu keputusan Tapisan Keselamatan dan Kesihatan. Calon yang lulus akan
dilantik pada bulan Disember 2021. Terima kasih Tuan Yang di-Pertua.

Tuan P. Prabakaran [Batu]: Terima kasih Tuan Yang di-Pertua. Terima
kasih Yang Berhormat Timbalan Menteri atas jawapan yang laju untuk saya ambil
note, tidak masa. Akan tetapi tidak apa. Daripada angka-angka yang Yang
Berhormat Timbalan Menteri sebut tadi, saya nampak hampir 60 hingga 70 peratus
tidak melepasi atau rejected daripada physical test. Apa inisiatif kerajaan bagi saya
dengan kerajaan Keluarga Malaysia ini kita perlulah memberi peluang kepada anak-
anak muda daripada bumiputera dan juga bukan bumiputera termasuk semua
kementerian.

Untuk kementerian Yang Berhormat Timbalan Menteri, apakah inisiatif atau
tindakan bagi peluang kedua kepada golongan anak muda yang gagal physical test?
Terima kasih.

Dato’ Sri Dr. Haji Ismail bin Haji Mohamed Said: Tuan Yang di-Pertua,

memang physical test ini merupakan satu syarat wajib kerana untuk menyertai
