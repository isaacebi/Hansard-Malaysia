DR. 23.11.2021 98

Ahli-ahli Yang Berhormat semua, masalahnya ialah bahawa wang sejumlah
RM342,528,400 untuk Kepala B.14 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]

[Kepala B.14 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala
P.14 Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]

[Kepala P.14 jadi sebahagian daripada Anggaran Perbelanjaan]

Kepala B.13 [Jadual] —
Kepala P.13 [Anggaran Pembangunan 2022] —

Tuan Pengerusi: Ahli-ahli Yang Berhormat, sekarang tiba masanya untuk
perbahasan. Kita perhalusi perbelanjaan Kementerian Luar Negeri. Kepala Bekalan
B.13 dan Kepala Pembangunan P.13 di bawah Kementerian Luar Negeri terbuka
untuk dibahas sekarang.

Saya mempunyai 15 orang Ahli Yang Berhormat yang akan berbahas. Izinkan
saya senaraikan semua. Didahului oleh — 14 orang semuanya. Didahului oleh Yang
Berhormat Padang Rengas dan kemudiannya oleh Yang Berhormat-Yang Berhormat
berikut iaitu Yang Berhormat Pulai, Yang Berhormat Kuala Krai, Yang Berhormat
Bukit Bendera, Yang Berhormat Sik, Yang Berhormat Kuala Kedah, Yang Berhormat
Kuala Langat, Yang Berhormat Kalabakan, Yang Berhormat Dungun, Yang
Berhormat Sepang, Yang Berhormat Batu Kawan, Yang Berhormat Selayang, Yang
Berhormat Kangar dan akhir sekali Yang Berhormat Jerlun.

Dipersilakan Yang Berhormat Padang Rengas.

4.16 ptg.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Pengerusi. Saya merujuk kepada Butiran 040000 iaitu Hubungan Diplomasi
dan Kerjasama Dua Hala. Dalam Dasar Luar Negara kita, di dalam persatuan-
persatuan yang dianggotai oleh Malaysia ini, sudah tentulah ASEAN merupakan
persatuan antarabangsa yang menjadi keutamaan di dalam Dasar Luar Negara kita.
Ini sudah tentulah sebegitu kerana kita harus menjaga hubungan kita dengan
negara-negara jiran, mesti diutamakan di atas negara-negara di dalam persatuan-

persatuan yang lain seperti NAM, Komanwel, Bangsa-bangsa Bersatu dan lain-lain.

[Timbalan Yang di-Pertua (Dato' Mohd Rashid Hasnon) mempengerusikan

Jawatankuasa]
