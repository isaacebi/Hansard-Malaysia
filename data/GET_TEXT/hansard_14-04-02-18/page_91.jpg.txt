DR. 23.11.2021 85

Selain isu itu, saya juga ingin menyuarakan semangat kecintaan rakyat
kepada Jalur Gemilang. Jujur saya katakan kecintaan rakyat kepada Jalur Gemilang
semakin kurang dan ini menakutkan kepada saya. Bagaimana kita mahu membina
semangat patriotik kepada generasi baharu jika kecintaan kepada Jalur Gemilang itu
tiada? Mohon penjelasan daripada pihak kerajaan, apakah langkah kerajaan dalam
meningkatkan semangat kecintaan. Perkara ini penting dalam memastikan rakyat
mengutamakan kepentingan negara berbanding kepentingan individu?

Butiran 040000 — Dasar Baru. Saya mengalu-alukan dasar baru yang ingin
diwujudkan melalui Geran Rukun Tetangga tetapi menjadi persoalan kepada saya
adalah, bagaimana kerajaan akan memastikan pengagihan ini adil dan diberikan
kepada waktu yang tepat? Ini kerana saya banyak mendapat laporan daripada rakyat
bahawa amat sukar dalam mendapatkan peruntukan daripada kerajaan atau
peruntukan itu diberi pada waktu yang tidak sesuai. Ini menyukarkan dalam bersama
kerajaan untuk menggerakkan polisi kerajaan itu.

01540

Butiran 00201 — Program Pembangunan Sosioekonomi Masyarakat India. Di
bawah Butiran 00201, kerajaan telah memperuntukkan sebanyak RM100 juta untuk
memberi secara langsung dalam membangunkan sosioekonomi masyarakat India.
Akan tetapi, saya ada soalan kepada kementerian mengenai pemberian peruntukan
kepada tadika masyarakat India. Untuk pengetahuan rakan-rakan sekalian, tadika
masyarakat India hanya mengenakan sebanyak RM100 untuk seorang murid.

Cuba bayangkan jika kita mempunyai 20 orang murid, seorang pengetua dan
dua orang cikgu, maka jumlah semua ada RM2,000 daripada yuran. Sudah pasti
jumlah ini tidak mencukupi untuk membayar gaji kepada guru dan pengetua. Ini
menyebabkan mereka tidak mendapat gaji yang sepatutnya. Ini menyukarkan
kepada mereka untuk meneruskan perkhidmatan mereka kepada masyarakat.

Saya mencadangkan, daripada RM100 dinaikkan RM200 setiap murid untuk
beri kemudahan kepada tadika. Saya mohon kementerian menjelaskan persoalan
yang dibangkitkan oleh saya agar rakyat jelas tentang perkara yang berlaku. Sekian,
terima kasih. Tuan Pengerusi, terima kasih.

Tuan Pengerusi: Terima kasih, Yang Berhormat Padang Serai. Tamat waktu
perbahasan. Saya ingin menjemput Yang Berhormat Menteri. 20 minit, Yang

Berhormat Menteri menjawab kalau boleh. Silakan.

3.41ptg.
Menteri Perpaduan Negara [Datuk Halimah binti Mohamed Sadique]:
Tuan Pengerusi, izinkan saya turunkan mask saya ini, Tuan Pengerusi. Banyak

hendak jawab ini. Tuan Pengerusi, ini dia catatan yang saya catat [Sambil
