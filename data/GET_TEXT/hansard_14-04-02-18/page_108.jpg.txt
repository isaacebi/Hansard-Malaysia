DR. 23.11.2021 102

Kita Tuan Pengerusi, pernah cemerlang menghantar seorang yang saya
anggap penting iaitu Datuk Haji Abdul Aziz Deraman yang berjaya untuk membuka
sebuah fakulti di University Beijing dalam memperkenalkan dan memperkasakan
Bahasa Melayu di tanah besar China. Jadi ini penting bagi saya supaya duta-duta
yang dilantik ini saya boleh bersetuju, seorang dua bolehlah. Bukan semua orang.
Politik diberikan ganjaran. Ada di antaranya hanya untuk memenuhi kuota ataupun
tidak dapat jadi Menteri dan seumpamanya. Akan tetapi dalam negara-negara yang
berkepentingan seperti United States dan negara China sebagai contoh, dalam
persaingan geopolitics yang semakin mencabar, kita memang memerlukan seorang
ataupun duta-duta yang memang yang penuh dengan skill, pengalaman dan
performance yang baik yang boleh kita pertaruhkan untuk mereka ini menjadi
diplomat di negara-negara yang berkepentingan.

Saya setuju Indonesia sebagai contoh negara China bukan sekadar dari segi
budaya kita dengan mereka, tetapi treat sebagai contoh saya pernah menjadi Menteri
Pertanian. Bagaimana kita mengusahakan beberapa hasil pertanian seperti durian
kita variety Musang King, Nangka Madu kita dan banyak lagi hasil-hasil tanaman kita
yang boleh dikomersialkan. Bayangkan kalau negara China boleh membuka market
mereka untuk bahan-bahan pertanian kita, ini sudah barang pasti akan memberikan
pulangan besar kepada negara kita. Di Timur Tengah sebagai contoh. Apa yang
penting untuk kita bawa sebagai menepati mission kita sebagai membawa soft power
tadi, negara-negara yang begitu sentimental seperti Arab Saudi, Timur Tengah.
Sepatutnya kita membawa keindahan Islam, budaya multiracial dalam negara kita,
bukan kita disaratkan lagi budaya takfiri yang dibawa masuk dalam negara kita.
[Tepuk]

Jadi ini saya rasa satu perkara yang harus kita berikan perhatian di mana
Institute Diplomacy and Foreign Relations (IDFR) mesti pada setiap masa
menghantar para diplomat dan kalau adapun orang politik yang benar-benar
cemerlang. Negara pernah ada nama seperti Ghazali Shafie. Indonesia pernah ada
seperti Adam Malik dan contohnya yang memang peranan mereka sebagai orang
politik itu memberikan suatu hubungan politik yang baik dan masa hadapan ASEAN
pada waktu itu mesti terus dipelihara. Terima kasih Tuan Pengerusi.
=1630

Tuan Pengerusi [Dato’ Mohd Rashid Hasnon]: Terima kasih Yang

Berhormat Pulai. Seterusnya saya menjemput Yang Berhormat Kuala Krai.

4.30 ptg.
Tuan Abdul Latiff bin Abdul Rahman [Kuala Krai]: Bismillahi Rahmani

Rahim. Assalamualaikum warahmatullahi wabarakatuh. Terima kasih Tuan
