DR. 23.11.2021 109

Ada satu syarikat misalnya pembuat makanan Nutella, syarikat Ferrero dari
Italy dan juga operasinya di Perancis telah banyak melakukan publisiti, menjawab
tohmahan dan bersungguh-sungguh mempertahankan minyak sawit Malaysia.
Mereka cukup komited berdekad-dekad.

Maka, saya ingin mengesyorkan kepada Kementerian Luar Negeri supaya
kita pertahankan hubungan baik kita dengan mereka walaupun kepentingan sawit itu
telah dianggap kurang, maka Malaysian Palm Oil Council (MPOC) Lembaga Minyak
Sawit tidak lagi intensif di sana dan diplomat sawit kita knusus sawit daripada MPOC
atau daripada kerajaan khusus bercakap sawit tidak lagi ke sana sekerap dahulu
tetapi diplomat kita di Brussel, di Perancis, di Paris dan di berbagai-bagai Kota
Eropah di Belanda harus mempertahankan hubungan baik kita dengan mereka.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Yang Berhormat Kuala Kedah.

Dr. Azman bin Ismail [Kuala Kedah]: Jangan diputuskan dan mereka juga
bukan itu sahaja Tuan Pengerusi, mereka juga telah berkorban sungguh. Syarikat
Ferrero misalnya telah membelanjakan berbilion Euro untuk mempertahankan
minyak sawit. Kita tidak boleh biarkan mereka terkontang-kanting begitu.

1650

Kalau kita pertahankan hubungan kita dengan mereka, satu masa berubah
keadaan pasaran harga komoditi, insya-Allah, akan ada ketikanya hubungan tadi
akan memberikan hasil yang baik kepada kita.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Kuala Kedah, boleh sedikit?

Dr. Azman bin Ismail [Kuala Kedah]: Sekejap. Dan kita tidak dapat
menjawab semua. Kita tidak ada kepakaran. Mereka ada kepakaran. Teruskan
hubungan tadi dan diplomat kita terus engage dengan diplomat-diplomat yang ada
di kota-kota Eropah itu tentang isu sawit. Setiap diplomat kita di sana hendaklah
fasih isu-isu sawit dan meneruskan segala hubungan baik yang telah kita bina
selama ini. Jangan putuskannya.

Silakan, Yang Berhormat Hang Tuah Jaya.

Tuan Pengerusi [Dato’ Mohd Rashid Hasnon]: Sila, Yang Berhormat Hang
Tuah Jaya.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Yang Berhormat Kuala Kedah. Sedikit sahaja. Saya ingin tanya
pandangan Yang Berhormat Kuala Kedah. Di bawah Kementerian Luar Negeri ini
ada dipanggil Program Kerjasama Teknikal Malaysia (MTCP) yang tentunya

bertujuan sebagai satu platform untuk memberikan perkembangan terkini tentang
