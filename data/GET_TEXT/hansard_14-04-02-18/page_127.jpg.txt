DR. 23.11.2021 121

telah membangkitkan isu Afghanistan dan semalam Yang Berhormat Timbalan
Menteri Luar Negeri juga telah menyatakan bahawa Putrajaya telah menghubungi
Kerajaan Taliban di Afghanistan melalui Kedutaan di Qatar.

Saya rasa sebelum Malaysia mulakan usaha to reach out kepada Kerajaan
Taliban ini, mungkin kita kena tahu juga, apakah rancangan Kerajaan Taliban ini
untuk penduduk Afghanistan, warganegara Afghanistan? Sekiranya kita lihat bahawa
ia bercanggah dengan Universal Declaration of Human Rights atau prinsip-prinsip
kemanusiaan dan hak asasi manusia, maka, saya rasa kita tidak perlu mengiktiraf
Kerajaan Taliban ini, sekiranya mereka menggunakan kuasa yang diberikan itu
untuk terus menindas warganegara mereka terutamanya wanita.

Kita boleh baca di laman web dan berita-berita portal antarabangsa. The
violation of women and children masih lagi berlaku sehingga sekarang. Maka, saya
mohon untuk satu penjelasan daripada pihak kementerian. Akhir kata Tuan
Pengerusi, isu SUHAKAM. Semalam saya bangkitkan dalam perbahasan saya
dalam JPM tetapi saya juga difahamkan bahawa Akta SUHAKAM ini, punca
kuasanya ialah Kementerian Luar Negeri.

Maka, saya ingin tahu, memandangkan saya tidak melihat perkataan
SUHAKAM tertera di mana-mana dalam dokumen Belanjawan 2022. Sekiranya
terletak di bawah Kementerian Luar Negeri, maka saya mohon untuk Yang
Berhormat Menteri Luar Negeri atau Yang Berhormat Timbalan Menteri
menggunakan budi bicara atau untuk menggunakan kuasa yang ada untuk
mengeluarkan SUHAKAM itu dan meletakkannya sebagai suatu suruhanjaya. Satu
entiti on its own dalam belanjawan dan diberikan peruntukan yang sewajarnya. Saya
mohon jawapan daripada pihak kementerian. Terima kasih.

Tuan Pengerusi [Dato’ Mohd Rashid Hasnon]: Baik. Terima kasih Yang

Berhormat Batu Kawan. Seterusnya, saya menjemput Yang Berhormat Selayang.

5.23 ptg.

Tuan William Leong Jee Keen [Selayang]: Terima kasih Tuan Pengerusi.
Perkara pertama ialah Butiran 040200. Saya meminta penjelasan daripada
kementerian tentang pendekatan yang kerajaan akan ambil dalam perhubungan
dengan Amerika Syarikat selepas cara Amerika Syarikat berundur dari Afghanistan.

Kita telah melihat bahawa selepas 20 tahun Amerika Syarikat berundur dan
terbiar beribu-ribu warganegara dan penduduk Afghanistan yang telah memberikan
kerjasama dan pertolongan kepada Kerajaan Amerika Syarikat dengan kemungkinan
besar bahawa Taliban akan mengambil tindakan dan membalas dendam terhadap

mereka.
