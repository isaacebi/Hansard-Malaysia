DR. 23.11.2021 24

Sarawak bersama-sama dengan persatuan-persatuan belia dan sukan negeri
mengikut SOP-SOP semasa yang akan dan sedang dikuatkuasakan.

Tuan Yang di-Pertua, mengenai soalan pembaikpulihan trek larian di Stadium
Mini Sungai Asap, Belaga Bahagian Kapit, untuk makluman Ahli Yang Berhormat,
Kementerian Belia dan Sukan belum lagi menerima permohonan secara rasmi
berkenaan pembaikpulihan trek larian di Stadium Mini Sungai Asap. Ahli Yang
Berhormat bolehlah mengemukakan permohonan secara rasmi bersama-sama skop
projek yang dicadangkan untuk pertimbangan selanjutnya dan untuk kelulusan di
peringkat kementerian. Sekian, terima kasih.

Tuan Yang di-Pertua: Terima kasih. Yang Berhormat Hulu Rajang.

Datuk Wilson Ugak anak Kumbong [Hulu Rajang]: Terima kasih Yang
Berhormat. Itulah saya pada pagi ini meminta dan memohon peruntukan dalam
soalan saya Yang Berhormat Timbalan Menteri. Jadi, saya minta kementerian satu
daripadanya simpankan peruntukan kerana trek-trek tersebut Yang Berhormat
Timbalan Menteri, berlubang-lubang dan terkopak, tidak dapat untuk atlet-atlet kita.

Yang Berhormat Timbalan Menteri, saya hendak bertanya, seperti
kemudahan-kemudahan fasiliti sukan di Semenanjung ini begitu canggih tetapi di
Sarawak, ada tetapi tidak secanggih dengan di Semenanjung. Jadi, sebagai rakyat
Malaysia, Keluarga Malaysia ini, apakah perancangan kementerian bagi
membangunkan serta melahirkan atlet-atlet khususnya daripada kawasan luar
bandar seperti di kawasan Parlimen Hulu Rajang, di Belaga belum ada kompleks
sukan dan masih menggunakan padang yang berumput untuk atlet-atlet muda kita
dan belia-belia kita.

Akan tetapi, kita mengeluarkan seperti Jonathan Nyepa Tuan Yang di-Pertua
iaitu ‘Raja Pecut’ negara kita. Jadi, saya minta kementerian turun padanglah, selepas
Dewan ini untuk turun padang untuk melihat stadium dan juga padang-padang sukan
di luruh negeri Sarawak supaya kita dalam kesamarataan, Sarawak, Sabah dan
Semenanjung, mempunyai fasiliti sukan yang sama. Terima kasih Tuan Yang di-
Pertua.

Tuan Yang di-Pertua: Terima kasih Yang Berhormat. Yang Berhormat
Timbalan Menteri.

Dato’ Sri Ti Lian Ker: Terima kasih atas soalan tambahan. Kementerian
Belia dan Sukan sememangnya komited untuk melibatkan pembangunan bakat
selaras dengan hasrat pemerkasaan sukan untuk semua. Inisiatif ini adalah
komitmen jangka panjang KBS menerusi pelaksanaan program pembangunan sukan
untuk semua di seluruh negara termasuklah komuniti-komuniti di kawasan

pedalaman-pedalaman Sabah dan Sarawak.
