DR. 23.11.2021 122

Oleh yang demikian, ini menunjukkan bahawa walaupun Amerika Syarikat
telah berjanji untuk memberikan pelbagai jaminan tentang keselamatan dengan cara
bila mereka menarik diri, ini tidak ditunaikan. Oleh yang demikian, saya tanya sama
ada kementerian akan mengkaji semula perhubungan dengan Amerika Syarikat
dengan mengambil kira bahawa Amerika Syarikat bukan sebuah negara yang boleh
dipercayai pada masa yang susah. Dengan izin, they have shown that they are not
a country that can be relied on when the ships are down.

Kedua ialah sama ada kerajaan akan mengiktiraf kumpulan Taliban sebagai
pemerintah baharu Afghanistan secara rasmi dan ketiga, apakah kerajaan akan
melakukan untuk menggesa Taliban untuk menyedari kepentingan semua etnik
Afghanistan dan menghormati hak asasi manusia?

Perkara yang kedua ialah Butiran 030300 — Pusat Serantau Asia Tenggara
bagi Mencegah Keganasan (SEARCCT). Kerajaan - Kementerian Luar Jepun pada
bulan September tahun ini telah keluarkan satu kenyataan menasihatkan
warganegara mereka bahawa ada kemungkinan ancaman pengganas di Asia
Tenggara dan untuk mengelak berada berdekatan dengan kemudahan keagamaan
dan kawasan sesak yang lain.

Kita di Malaysia, kerajaan kita tidak memberikan nasihat yang sama. Soalan
yang saya minta ialah adakah Kerajaan Jepun mengadakan taklimat dan information
yang kerajaan kita tidak ada. Soalan ialah apakah yang telah jadi dengan kerjasama
di antara kerajaan untuk mengatasi ancaman pengganas di Asia Tenggara? Apakah
tindakan yang telah diambil untuk memperkukuhkan kerjasama dengan negara-
negara lain dalam bidang keselamatan dan usaha memerangi keganasan?

Perkara yang ketiga ialah Butiran 020300 — Keselamatan Pelbagai Hala dan
Pertubuhan Antarabangsa. Soalan saya ialah apakah tindakan dan cadangan
kementerian untuk memperkukuhkan ASEAN sebagai sebuah pertubuhan dalam
mewujudkan semula persaingan geopolitik antara kuasa besar? Adakah tindakan
dan cadangan terperinci untuk Malaysia dengan ASEAN bekerjasama_ untuk
memastikan semua negara akan mengalami dan menikmati keamanan dan
kemakmuran bersama dan kekalkan neutraliti rantau di sini untuk menjauhkan diri
daripada konfrontasi dan konflik? Apakah tindakan untuk memastikan bahawa
persaingan antara kuasa besar akan dapat dikawal supaya kita mencapai keadaan
yang aman dan tenteram dan tidak runtuh ke arah konfrontasi terbuka? Sekian,
terima kasih.

Tuan Pengerusi [Dato’ Mohd Rashid Hasnon]: Masa tamat. Baik. Terima
kasih Yang Berhormat Selayang. Sekarang saya jemput yang kedua terakhir, Yang

Berhormat Kangar.
