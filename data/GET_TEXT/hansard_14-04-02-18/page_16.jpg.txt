DR. 23.11.2021 10

dijalankan? Terima kasih Yang Berhormat Menteri, terima kasih Tuan Yang di-
Pertua.

Tuan Yang di-Pertua: Silakan Yang Berhormat Menteri. Ringkaskan.

Datuk Dr. Haji Abd. Latiff bin Ahmad: Saya pasti Tuan Yang di-Pertua,
perkara-perkara ini antara perkara yang tidak sempat Yang Berhormat Alor Gajah
teruskan sewaktu beliau menjawat jawatan tersebut. Walau bagaimanapun, kita
akan memastikan perkara-perkara ini menjadi salah satu daripada perkara pokok
yang perlu kita perkukuhkan. Terima kasih.

Tuan Yang di-Pertua: Terima kasih. Yang Berhormat, sekarang tamatlah
sesi untuk waktu pertanyaan-pertanyaan Menteri pada hari ini. Terima kasih kepada

semua Yang Berhormat yang mengambil bahagian.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Datuk Haji Ahmad Jazlan bin Yaakub [Machang] minta Menteri
Perumahan dan Kerajaan Tempatan menyatakan jumlah terkini rumah yang tidak
terjual mengikut jenis dan negeri setakat September 2021.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim, assalamualaikum
warahmatullahi wabarakatuh dan salam sejahtera. Terima kasih Tuan Yang di-
Pertua, terima kasih Yang Berhormat Machang.

Tuan Yang di-Pertua, terima kasih diucapkan atas perhatian yang diberikan
oleh Ahli Yang Berhormat mengenai isu rumah yang tidak terjual. Isu rumah tidak
terjual ini bukanlah satu isu yang baharu dan sedang diperhalusi oleh Kementerian
Perumahan dan Kerajaan Tempatan bagi mencari jalan penyelesaian yang
komprehensif dengan semua pemain industri perumahan.

Untuk makluman Ahli Yang Berhormat, KPKT memandang serius mengenai
isu lambakan rumah tidak terjual ini kerana menyebabkan berlaku kelembapan
pasaran hartanah yang memberi impak kepada ekosistem pemajuan perumahan
serta menjejaskan rantaian ekonomi secara keseluruhan.

Berdasarkan laporan Status Pasaran Harta Tanah oleh Pusat Maklumat
Harta Tanah Negara (NAPIC) bagi suku kedua tahun 2021, terdapat 31,112 unit
rumah siap dibina tidak terjual yang bernilai RM20.1 bilion. Bagi suku ketiga tahun
2021, terdapat 30,290 unit rumah siap dibina tidak terjual yang bernilai RM19.75

bilion. Ini menunjukkan terdapat sedikit penurunan sebanyak 2.64 peratus dalam
