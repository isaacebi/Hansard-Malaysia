DR. 23.11.2021 2

memudah cara pelaksanaan projek-projek pembangunan Persekutuan di Sabah dan
Sarawak. Hubungan yang baik yang dijalinkan melalui Pejabat Setiausaha
Persekutuan dengan Kerajaan Negeri Sabah dan Kerajaan Negeri Sarawak banyak
membantu pemantauan prestasi pelaksanaan projek-projek pembangunan Kerajaan
Persekutuan di negeri Sabah dan juga negeri Sarawak.

Pejabat Setiausaha Persekutuan juga memainkan peranan sebagai pemudah
cara dalam memastikan projek-projek Persekutuan dapat dilaksanakan secara sekali
berhubung isu-isu yang mengakibatkan sesuatu projek tersebut bermasalah atau
sakit. Antara kaedah pemantauan yang telah diguna pakai adalah melalui lawatan
pemantauan projek, surat intervensi dan sisi urus setia, urus bersama agensi-agensi
Persekutuan di negeri tersebut.

Selain itu, Pejabat Setiausaha Persekutuan juga terlibat dalam Mesyuarat
Majlis Tindakan Pembangunan Negeri Sabah (MPPG) dan dipengerusikan oleh
Ketua Menteri Sabah dan juga MPTG Sarawak yang dipengerusikan oleh Ketua
Menteri Sarawak dan telah membantu memantau projek Persekutuan, terutamanya
yang bermasalah dan sakit.

Tuan Yang di-Pertua: Terima kasih. Soalan tambahan pertama Yang
Berhormat.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua dan terima kasih Yang
Berhormat Menteri. Saya hendak bertanya, setakat ini berapakah projek yang
dipantau oleh SUP Sabah yang dikenal pasti sakit, lewat dan belum dilaksanakan?

Apakah mekanisme dan pendekatan yang akan diambil terhadap projek-
projek tersebut dan langkah-langkah yang akan diambil untuk memastikan projek-
projek dapat terlaksana dan memberikan manfaat kepada rakyat? Bolehkah Pejabat
SUP mewujudkan jalinan hubungan dengan Abhli-ahli Parlimen dalam menangani
masalah ini? Terima kasih.

Datuk Seri Panglima Dr. Maximus Johnity Ongkili: Terima kasih Yang
Berhormat Beaufort. Biasanya, projek-projek yang diangkat ataupun disentuh dan
sampai Pejabat Setiausaha Persekutuan Sabah ataupun Pejabat Setiausaha
Persekutuan Sarawak adalah perkara-perkara ataupun kes-kes projek yang diminta
oleh pihak pejabat KSN ataupun Pejabat Perdana Menteri ataupun kes-kes yang
telah disentuh di peringkat Kabinet.

Maka, ia diangkat dan didirect terus kepada Setiausaha Persekutuan di
Sabah atau Sarawak. Dengan cara tersebut, baru Bahagian Setiausaha Persekutuan
di Sabah dan Sarawak turun padang dengan pendekatan-pendekatan yang biasa
dipakai iaitu melawat projek, perbicaraan dengan pihak agensi tersebut ataupun juga

dengan pihak kontraktor dan mencari penyelesaian.
