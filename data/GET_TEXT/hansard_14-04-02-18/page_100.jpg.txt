DR. 23.11.2021 94

bersama dengan pihak KPN untuk melihat kepada 337 lagi program-program yang
akan di bawa dalam siasatan tetapi kita akan berikan kerjasama sepenuhnya.

Tuan M. Kulasegaran [Ipoh Barat]: Penjelasan.

Datuk Halimah binti Mohamed Sadique: Ada siasatan, nanti kejap ya,
Yang Berhormat. Siasatan dalaman MITRA dan KPN. Siasatan dalaman ini Yang
Berhormat, selepas selesai siasatan dan dapatan siasatan oleh pihak SPRM.
Seperti yang saya sebutkan tadi, ia melibatkan dua perkara iaitu pertama berkaitan
dengan soal penyalahgunaan dan kedua ialah cadangan terhadap prosedur-
prosedur yang boleh dilakukan oleh pihak kementerian kepada penyaluran dana
MITRA pada tahun yang akan datang. Yes, Yang Berhormat Ipoh Barat.

Tuan M. Kulasegaran [Ipoh Barat]: Yang Berhormat, sebenarnya misuse
of fund ini bukan baru, sebenarnya setahun dahulu perkara itu telah dibangkitkan.
Kenapa Yang Berhormat Menteri tidak mengarahkan satu penyiasatan dalaman
supaya tindakan pada masa itu juga boleh diambil?

Datuk Halimah binti Mohamed Sadique: [Bercakap tanpa menggunakan
pembesar suara].

Tuan Pengerusi: Mikrofon, mikrofon.

Dato’ Abdullah Sani bin Abdul Hamid [Kapar]: Mic, mic. Tidak dengar
suara .... (kurang jelas).

Datuk Halimah binti Mohamed Sadique: Saya ingat suara saya cukup
kuat. Begini Yang Berhormat, bila saya masuk sahaja dalam kementerian, ada kita
dapati perlu kepada siasatan kerana kita hendak lihat sama ada dana itu telah
dibelanjakan dengan baik atau tidak. Dia bukan sahaja pada waktu MITRA di bawah
Kementerian Perpaduan Negara tetapi juga waktu MITRA di bawah Jabatan Perdana
Menteri.

Jadi maka kerana itu, saya telah menjemput SPRM Yang Berhormat untuk
masuk menjalankan siasatan, bukan kerana Ahli-ahli Yang Berhormat telah
membangkitkan isu MITRA, baru SPRM masuk. Kita sudah minta SPRM masuk
untuk SPRM menjalankan siasatan kerana untuk menentukan bahawa semua
penyaluran dana MITRA itu telah digunakan dan dibelanjakan dengan sepatutnya
dan tidak sepatutnya ada penyalahgunaan ataupun penyelewengan yang berlaku.

Maka kerana itu kita minta pihak SPRM masuk. Kita telus, Yang Berhormat.
Kita telus dan terbuka dan saya tidak macam - minta maaf macam Yang Berhormat
Batu Gajah sebutkan tadi, macam Yang Berhormat Sungai Siput sebutkan tadi,
bukan Yang Berhormat Batu Gajah, Yang Berhormat Sungai Siput berselindung di
balik MACC, tidak ada Yang Berhormat.

Tuan Gobind Singh Deo [Puchong]: /[Bangun]
