DR. 23.11.2021 43

saya katakan dalam soalan nombor empat tadi, setakat ini kita belum ada —
sampingan memang ada yang ringan-ringan tetapi yang melibatkan kematian dan
sebagainya, yang ada kaitan terus (direct) dengan vaksin ini memang tidak ada.
Terima kasih.

Tuan Sim Chee Keong [Bukit Mertajam]: Satu lagi soalan COVID-19.

Dato’ Sri Azalina Othman Said [Pengerang]: Saya rasa tadi Yang
Berhormat Bandar Kuching bangun, soalan terakhir ya.

Tuan Sim Chee Keong [Bukit Mertajam]: Soalan baharu.

Dr. Kelvin Yii Lee Wuen [Bandar Kuching]: Boleh saya tanya?

Dato’ Sri Azalina Othman Said [Pengerang]: Yang Berhormat Bandar
Kuching.

Dr. Kelvin Yii Lee Wuen [Bandar Kuching]: Okey, terima kasih. Saya cuma
nak tanya, sebenarnya Yang Berhormat Menteri Kesihatan baru-baru ini kata
memang negara kita tidak bersedia untuk transisi ke endemik dalam satu Global
Townhall Forum. Jadi saya hendak tahu, sekarang kita lihat satu trend peningkatan.
R-naught pun dah naik ke satu. Ada kes-kes terutamanya di kawasan Lembah
Kelang dan Selangor naik. Kesan Pilihan Raya Melaka cuma dapat dilihat dalam dua
minggu ini.

Jadi apakah perancangan kerajaan untuk menghadapi satu peningkatan
mendadak terutamanya banyak pakar cakap Disember akan ada satu peningkatan
mendadak. Apakah rancangan kerajaan untuk tangani isu ini? Terima kasih.

Datuk Aaron Ago Dagang: Terima kasih Yang Berhormat Bandar Kuching.
Memang kerajaan sedar apa yang mungkin akan berlaku daripada pengajaran yang
telah terjadi di Sabah. Di Melaka ini pun, kita pun amat khuatir. Jadi, sebab itu kita
menggunakan SOP yang amat ketat untuk tidak membenarkan kempen besar-
besaran.

Jadi memang betul, kesan jangkitan ini akan kita dapat dalam 10 atau 14 hari
lagi dan kita sedang monitor keadaan ini. Kerajaan memang tahu dan kita pun telah
bersiap sedia untuk menghadapi kemungkinan yang akan terjadi dan gelombang
keempat mungkin akan berlaku di negara kita ini. Ini yang kita amat khuatir dan
pillhan raya di Sarawak pun kita akan mengadakan SOP yang begitu yang dapat
mengekang penularan COVID-19 ini dengan SOP yang begitu ketat. Terima kasih.

Dato' Sri Azalina Othman Said [Pengerang]: Terima kasih Ahli-ahli Yang
Berhormat. Sekarang tamatlah sesi untuk waktu pertanyaan-pertanyaan bagi jawab

lisan pada hari ini. Terima kasih semua Yang Berhormat.

[Sesi Pertanyaan-pertanyaan bagi Jawab Lisan tamat]
