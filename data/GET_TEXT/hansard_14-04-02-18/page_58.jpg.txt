DR. 23.11.2021 52

Saya melihat bahawa keadaan perpaduan di antara kaum masih lagi longgar
kerana setiap kali kita akan memperkatakan ada kaum yang ketinggalan, ada kaum
yang tidak mendapat perhatian yang mencukupi. Jadi apakah caranya kementerian
dapat menangani masalah ini? Ini supaya setelah sekian lama kita merdeka, maka
perpaduan kaum yang pada mulanya nampak begitu cantik, tetapi akhirnya sekarang
dalam keadaan yang longgar ini dapat kita perkukuhkan lagi dan Malaysia akan
kelihatan sebagai satu keluarga yang benar-benar Keluarga Malaysia dengan rakyat
yang berbilang kaum.

Butiran 020300 - Pembangunan Masyarakat. Sudahkah kementerian
mengenal pasti dan membuat kajian tentang isu-isu berkaitan pembangunan
masyarakat di dalam negara kita? Apakah tindakan ataupun program yang
dirancang untuk dilaksanakan khusus untuk membangunkan masyarakat majmuk di
negara kita? Apakah pendekatan yang diguna pakai oleh kementerian ke arah
pembangunan masyarakat? Agensi manakah yang melaksanakannya? RT atau ada
agensi lain atau bekerjasama dengan pelbagai agensi yang lain yang ada dalam
negara kita?

Seterusnya ialah Butiran 030400 - Bantuan Geran Per Kapita Tabika
Perpaduan. Jumlah Tabika Perpaduan seluruh negara adalah sebanyak 1,781.
Apakah jenis bantuan Geran Per Kapita Tabika Perpaduan yang telah dicadangkan
oleh kementerian? Adakah kementerian bercadang untuk menambah lagi Tabika
Perpaduan ini di tempat-tempat yang strategik untuk kita menyatupadukan rakyat
yang berbilang kaum dalam negara kita?

Butiran 040100 - Tambahan Geran Rukun Tetangga. Jumlah Rukun
Tetangga yang aktif pada tahun 2021 adalah sebanyak 7,385. Bagi tahun 2021,
yang aktif diberikan peruntukan sebanyak RM6,000. Saya cadangkan agar dinaikkan
geran tersebut kepada RM10,000 agar lebih banyak aktiviti kemasyarakatan dapat
dilakukan. Kita tahu sekarang ini wang yang diberikan adalah tidak mencukupi untuk
mereka melaksanakan program-program untuk perpaduan di kawasan RT.

Butiran 050000 - ‘One-off’. Saya ingin bertanya, apakah jenis bantuan ‘One-
off’ ini? Adakah khusus kepada pembaikan bangunan Tabika Perpaduan? Mohon
perincian berkaitan bantuan ‘One-off ini.

Seterusnya Butiran 050100 - Pembangunan Sistem e-Tabika Perpaduan.
Adakah kementerian sudah membuat kajian berkenaan kesesuaian penggunaan
bahasa pengajaran komunikasi asas bahasa ketiga kepada murid di semua Tabika
Perpaduan di Sabah dan Sarawak? Ini memandangkan Sabah dan Sarawak
berbilang kaum dan etnik. Misalnya di Sabah melebihi 20 etnik dengan pelbagai
dialek bahasa. Jadi kalau satu sahaja dialek itu diperkenalkan, tentunya ada yang

lain merasa, “Kami, kenapa tidak?”. Misalnya kalau digunakan bahasa Kadazan
