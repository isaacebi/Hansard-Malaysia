DR. 23.11.2021 70

Negara yang mana anggaran perbelanjaan mengurus dan perbelanjaan tahun 2022
sejumlah RM447,917,400. Tuan Pengerusi, perpaduan adalah asas tunjang kepada
sesebuah negara, khususnya Malaysia yang terdiri daripada masyarakat berbilang
kaum.

Lima prinsip Rukun Negara menjadi pegangan dan asas penyatuan rakyat
berbilang kaum di negara ini. Isu perkauman sering ditimbulkan, sehingga
kadangkala menyemarakkan api perkauman yang mencetuskan ketegangan di
antara kaum. Saya ingin bertanya kepada Yang Berhormat Menteri Perpaduan,
apakah langkah-langkah kementerian dalam memperkasakan Rukun Negara
sebagai pengikat perpaduan kaum?

Saya merujuk kepada Butiran 10000 — yang memperuntukkan hingga 50000
iaitu Peruntukan Pengurusan 2021 sebanyak RM320 juta dan pada tahun hadapan
2022, RM342 juta iaitu peningkatan sebanyak RM22 juta. Jadi saya ingin hendak
tanya kepada Yang Berhormat Menteri, keperluan peningkatan tersebut. Malangnya
terdapat banyak kelemahan dalam pengurusan MITRA bagi tahun 2020 dan tahun
2021.

Seterusnya saya merujuk kepada Butiran 04000 — Dasar Baru. Yang mana
ada tambahan geran Rukun Tetangga sebanyak RM10,282,500. Jadi saya mohon

perincian siapakah yang akan menerima geran-geran tersebut?

Tuan Pengerusi, seterusnya saya merujuk kepada Butiran 00201 iaitu
Program Pembangunan Sosial Ekonomi Masyarakat India yang diperuntukkan
sebanyak RM100 juta. Semasa perbahasan Rancangan Malaysia Kedua Belas, saya
telah mencadangkan kepada Yang Berhormat Menteri Perpaduan agar
meningkatkan peruntukan sebanyak RM500 juta. Yang Berhormat Menteri semasa
penggulungan menyambut baik cadangan saya.

Malangnya dalam pembentangan Belanjawan 2020, langsung tidak diambil
peduli cadangan tersebut. Hanya peruntukan yang sama seperti tahun-tahun
sebelum ini yang amat mengecewakan masyarakat India. Jadi saya memohon
penjelasan Yang Berhormat Menteri, kenapa kerajaan yang menguar-uarkan konsep
Keluarga Malaysia - malah pada hari ini kami semua dihadiahkan sebuah beg
Keluarga Malaysia [menunjukkan sebuah beg] yang mengandungi baju, topi, buku
nota dan sebagainya untuk mempromosikan Keluarga Malaysia. Saya percaya
perbelanjaan ini berjumlah berjuta-juta ringgit semata-mata hendak mempromosikan
Perdana Menteri dan juga konsep dan slogan Keluarga Malaysia. Akan tetapi
daripada segi pelaksanaan dalam bajet, ianya tidak mencerminkan perpaduan kaum

yang sebenar.
