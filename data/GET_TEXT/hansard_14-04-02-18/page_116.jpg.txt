DR. 23.11.2021 110

industri sawit. Apakah peruntukan secukupnya diberikan dalam MTCP? Terima
kasih Tuan Pengerusi.

Dr. Azman bin Ismail [Kuala Kedah]: Tuan Pengerusi, kita ada pegawai-
pegawai khusus teknikal. Akan tetapi, keputusan kebanyakannya dibuat oleh para
diplomat. Saya pernah jumpa dahulu seorang speaker di Parlimen Belgium. Beliau
journalist. Beliau bukan seorang yang teknikal, saintis. Akan tetapi, kalau para
diplomat kita fasih dan engage dan sentiasa berhubung dengan para diplomat di
sana menerangkan kepada mereka, akhirnya keputusan-keputusan teknikal itu
dapat diterjemahkan dengan mudah dan dasar-dasar yang memihak kepada sawit
kita dapat dilakukan.

Saya turut setuju bahawa kita juga perlu beri perhatian tentang kecekapan,
kebolehan dan juga imbuhan yang kita beri kepada para teknikal yang kita letakkan
di segala kedutaan-kedutaan kita knususnya tentang isu sawit. Terima kasih, Tuan
Pengerusi.

Tuan Pengerusi [Dato’ Mohd Rashid Hasnon]: Terima kasih Yang
Berhormat Kuala Kedah. Seterusnya saya menjemput Yang Berhormat Kuala

Langat.

4.52 ptg.

Dato’ Dr. Xavier Jayakumar a/l Arulanandam [Kuala Langat]: Terima
kasih, Tuan Pengerusi. Kuala Langat hendak ambil bahagian dalam perbahasan
Kementerian Luar Negeri dan saya hendak rujukkan kepada Butiran 020000 —
Hubungan Diplomasi dan Kerjasama Pelbagai Hala.

Tuan Pengerusi, baru-baru ini kita telah dengar dan lihat apa yang telah jadi
di Glasgow di dalam COP26. Dari itu, saya linat bahawa negara kita Malaysia kena
main peranan yang lebih penting dalam isu mempertahankan situasi kita untuk masa
hadapan yang akan datang.

Sejarah telah menunjukkan kita bahawa ada segolongan penduduk di dunia
ini yang saya boleh panggil sebagai the northern country ini iaitu EU, Amerika
Syarikat, United Kingdom dan sebagainya yang sentiasa hendak mencari fasal
dengan negara kita dan juga komoditi-komoditi kita sekarang dianggapkan sebagai
satu isu besar di dalam negara-negara ini. Tidak berhenti-henti. Kalau kita tengok
pembelian vaksin pun macam itu. Jualan glove pun macam itu sekarang. Kelapa
sawit pun macam itu sekarang. Dahulu kita ada getah, kita ada timah, itu pun
menjadi isu dengan mereka. Selama-lamanya saya lihat bahawa mereka ini tidak
hendak bagi kita chance langsung untuk kita maju dengan apa yang telah kita buat.

Sebab itu, Tuan Pengerusi, saya lihat bahawa sekarang sudah sampai

masanya untuk negara kita beri tumpuan kepada negara-negara dekat dengan kita
