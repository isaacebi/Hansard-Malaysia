DR. 23.11.2021 128

Saya juga ingin memohon penjelasan daripada pihak kerajaan. Apakah
usaha kerajaan dalam memastikan penglibatan Malaysia dalam menggerakkan
ekonomi antarabangsa? Kita dapat lihat bahawa negara jiran iaitu Indonesia telah
bergerak laju dalam melibatkan ekonomi antarabangsa terutamanya G20, tetapi
saya mendapati Malaysia masih tidak kelihatan perancangan yang_ingin
menggerakkan dalam meningkatkan pengaruh Malaysia di peringkat antarabangsa.
Mohon penjelasan daripada kementerian mengenai perkara ini.

Butiran 040000 — Hubungan Diplomasi dan Kerjasama Dua_ Hala.
Berdasarkan belanjawan, saya dapat melihat bahawa_ kerajaan telah
memperuntukkan sebanyak RM500 juta untuk tahun 2022. Berbanding tahun lepas,
kerajaan hanya memperuntukkan sebanyak RM464.4 juta bagi hubungan diplomasi
dan kerjasama dua hala. Akan tetapi yang menjadi soalan saya adalah apakah
langkah kerajaan dalam meningkatkan hubungan dua hala dengan negara luar.

Peruntukan sudah ada tetapi bagaimana atau apakah rancangan yang ingin
membawa oleh kerajaan. Perkara ini penting agar kerajaan mempunyai polisi yang
jelas apabila melibatkan kerjasama dengan negara dunia. Perancangan yang tidak
jelas oleh pihak kerajaan melibatkan hubungan dua hala amat merisaukan. Dengan
peningkatan jumlah negara membangun, boleh menyebabkan Malaysia tidak
mempunyai pengaruh jika tidak ada perancangan dalam menyelesaikan masalah ini.
Sekian, terima kasih, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang
Berhormat Padang Serai. Yang Berhormat, sekarang saya jemput Yang Berhormat

Menteri Luar Negeri atau Timbalan Menteri untuk menjawab, 20 minit.

5.47 ptg.

Timbalan Menteri Luar Negeri [Dato’ Haji Kamarudin Jaffar]:
Assalamualaikum dan salam sejahtera. Tuan Pengerusi, saya akan cuba untuk
menjawab 15 orang Ahli-ahli Yang Berhormat yang mana mereka membangkitkan
pelbagai isu dan ada juga beberapa isu yang dibangkitkan oleh beberapa Ahli Yang
Berhormat. Kalau saya tidak mampu memberi penjelasan sepenuhnya pada
pendengaran ini, insya-Allah ia akan diberikan secara bertulis.

Pertamanya, saya ingin mengucapkan banyak terima kasih kepada Yang
Berhormat Padang Rengas, walaupun tidak ada di sini. Beliau telah memberikan
pandangan dan saya ingin memaklumkan Dewan yang mulia ini, benar kata beliau
bahawa hubungan kita dengan Singapura amat penting dan oleh itu, kita mesti
menganggap Singapura sebagai rakan kita. Inilah secara umumnya, dasar luar
negara Malaysia. Bukan sahaja dengan Singapura, Indonesia, ataupun hubungan

dua hala, ia secara umumnya ialah untuk mempunyai hubungan yang baik.
