DR. 23.11.2021 84

Tuan Chang Lih Kang [Tanjong Malim]: Ya, faham. Maksud saya
peruntukan yang sama rata.

Dato’ Sri Bung Moktar bin Radin [Kinabatangan]: Tidak ada peruntukan,
satu peruntukan sahaja untuk sekolah ini...

Tuan M. Kulasegaran [Ipoh Barat]: Penjelasan.

Dato’ Sri Bung Moktar bin Radin [Kinabatangan]: ...Sekolah kebangsaan
perpaduan.

Tuan M. Kulasegaran [Ipoh Barat]: Yang Berhormat Kinabatangan,
penjelasan.

Tuan Sivakumar Varatharaju Naidu [Batu Gajah]: Yang Berhormat
Kinabatangan.

Dato’ Sri Bung Moktar bin Radin [Kinabatangan]: Ini sahabat saya, sila.

Tuan M. Kulasegaran [Ipoh Barat]: Ya, terima kasih Tuan Pengerusi.
Sebenarnya sebelum ini dalam 90-an kita sudah ada Sekolah Wawasan. Yang
Berhormat tahu atau tidak tahu?

Dato’ Sri Bung Moktar bin Radin [Kinabatangan]: Itu saya marah sebab
sekolah wawasan nama sahaja tetapi implementasi dan pelaksanaannya tidak ada.
Ini yang saya mahu cadangkan kepada Yang Berhormat Menteri yang baru ini, kalau
mahu lihat perpaduan benar-benar berlaku pada masa akan datang, kita kena
sediakan platform yang baharu kepada anak bangsa kita. Kalau tidak mereka akan
tuduh kita selaku ibu-bapa mereka, tidak bertanggungjawab untuk mewujudkan
perpaduan dalam negara untuk mereka. Terima kasih Tuan Pengerusi.

Tuan Sivakumar Varatharaju Naidu [Batu Gajah]: Yang Berhormat
Kinabatangan, Yang Berhormat Kinabatangan boleh mencelah?

Tuan Pengerusi: Terima kasih Yang Berhormat Kinabatangan. Akhir sekali

Yang Berhormat Padang Serai, silakan.

3.37 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi. Kalau kita tanya sini, kena marah. Tidak tanya, rakyat marah. Butiran
020100 — Perpaduan Negara dan Integrasi Nasional. Saya amat tertarik dengan
langkah kerajaan dalam meningkatkan perpaduan negara di bawah Butiran 020100
tetapi menjadi soalan saya kepada kerajaan adalah, bagaimana kerajaan akan
memastikan penyelewengan itu tidak berlaku dalam pelaksanaan polisi ini? Saya
ingin mohon penjelasan daripada kerajaan mengenai isu penyelewengan dana
MITRA dan melibatkan duit rakyat sebanyak RM203 juta. Bagaimana perkara ini
boleh berlaku yang sepatutnya duit itu digunakan untuk penambahbaikan taraf hidup

rakyat?
