DR. 23.11.2021 118

Tuan Pengerusi [Dato’ Mohd Rashid Hasnon]: [Ketawa]

Tuan Mohamed Hanipa bin Maidin [Sepang]: [Ketawa] Tidak boleh?
Perlukan minta izin ya?

Tuan Pengerusi [Dato’ Mohd Rashid Hasnon]: Sila minta izin.

Tuan Mohamed Hanipa bin Maidin [Sepang]: Tak, semberono kena minta
izin ya? [Ketawa]

Tuan Pengerusi [Dato’ Mohd Rashid Hasnon]: Semberono.

Tuan Mohamed Hanipa bin Maidin [Sepang]: Okeylah, saya rasa secara
apa ya? Secara semberono lah. Maknanya kita seolah-olah macam tidak rasa
bertapa imej Taliban itu begitu buruk di kalangan persada antarabangsa ini.

Jadi, kalau kita membuat kenyataan, saya risau ini akan menjejaskan
kerajaan sekarang. Walaupun saya tahu kerajaan ini cuba menunjukkan ia sebuah
Kerajaan Melayu Islam. Akan tetapi, kenyataan seperti ini, kita sepatutnya menjaga
hubungan diplomasi dan sebagainya. Kita sepatutnya berhati-hati dalam kenyataan
sebegini. Jadi saya rasa, saya haraplah supaya kejadian tidak berulang lagi.
Terakhir, Tuan Pengerusi...

Tuan Pengerusi [Dato’ Mohd Rashid Hasnon]: Masa sudah habis.

Tuan Mohamed Hanipa bin Maidin [Sepang]: Sekejap sahaja Tuan
Pengerusi.

Tuan Pengerusi [Dato’ Mohd Rashid Hasnon]: Baik.

Tuan Mohamed Hanipa bin Maidin [Sepang]: Saya hendak tanya, kita
mempunyai ramai Duta Khas ya. Saya hendak tanya, Duta-duta Khas khasnya Duta
Khas daripada Yang Berhormat Marang ini. Pertamanya, saya hendak tanya berapa
buah negara kah beliau telah lawati semenjak beliau menjadi Duta Khas? Saya
hendak minta dalam peruntukan. Berapa peruntukan yang telah dibelanjakan dalam
setiap kali lawatan beliau? Itu yang pertama.

Kedua, saya hendak tanya, setiap bulan berapa kerajaan harus bayar untuk
menanggung kos penyelenggaraan pejabat ataupun kakitangan terhadap semua
duta ini?

Ketiga, saya hendak tanya, adakah Duta Khas yang bertaraf Menteri ini
khususnya yang melibatkan Duta Khas di Timur Tengah ini...

Tuan Sanisvara Nethaji Rayer a/l Rajaji [Jelutong]: Yang Berhormat
Sepang, Yang Berhormat Sepang, masukkan dalam ucapan tentang Duta
Vigneswaran. Duta ke Asia juga. Minta penjelasan berapa gaji, emolumen yang akan
dibayar oleh kerajaan untuk beliau?

Tuan Mohamed Hanipa bin Maidin [Sepang]: Okey. Saya minta masukkan
sekali. Akan tetapi saya ada lebih spesifik pada Yang Berhormat Marang lah. Saya

hendak tanya, berapa kakitangan yang beliau ada? Berapa perbelanjaan sebulan?
