DR. 23.11.2021 77

ditangkap, disiasat dan diambil tindakan kerana sengaja menimbulkan isu-isu sensitif
perkauman dan agama semata-mata untuk kepentingan peribadi? Kita linat semakin
ramai yang berani menghina dan memperkecilkan sesuatu kaum atau agama di
media sosial. Akan tetapi, tidak ada apa-apa tindakan terhadap mereka. Pada hari
ini, ia masih membara. Suatu hari nanti, ia akan membakar. Bertindaklah, “sebelum
nasi menjadi bubur’.

Tuan Pengerusi, perkara seterusnya di bawah Butiran 040100 — Tambahan
Geran Rukun Tetangga. Saya ingin tahu, apakah fungsi dan peranan utama Rukun
Tetangga. Saya pernah menghadiri banyak program KRT yang tidak menunjukkan
semangat muhibah. Apakah asas penubuhan KRT telah dicapai? Sejauh manakah
SOP pengoperasian KRT dipantau untuk memastikan program-program yang
dianjurkan itu menyuburkan semangat perpaduan?

Saya juga mencadangkan supaya RM10,000 diberikan setahun kepada
setiap KRT yang benar-benar menganjurkan program yang berjaya menanam
semangat muhibah. Saya tahu, memang ada peruntukan sebanyak RM6,000 tetapi
tambahkan peruntukan tersebut kepada RM10,000 kalau program-program yang
dianjurkan itu benar-benar mempunyai unsur muhibah.

Dalam kesempatan ini, saya juga ingin memohon supaya satu peruntukan
khas diberikan kepada KRT Batu Gajah untuk membaik pulih bangunan yang rosak
dimakan anai-anai. Perkara ini telah dibawa kepada perhatian kementerian pada
beberapa tahun yang lalu. Saya telah menerima peringatan kali kelima daripada
Jawatankuasa KRT Batu Gajah mengenai hal ini. Mohon tindakan segera.

Tuan Pengerusi, Butiran 00201 — Program Pembangunan Sosioekonomi
Masyarakat India. Berkenaan dengan isu MITRA, saya minta jasa baik Yang
Berhormat Menteri untuk menjawab soalan-soalan yang dibangkitkan oleh saya dan
rakan-rakan saya dalam perbahasan belanjawan peringkat dasar. Tidak wajar untuk
melindungi sesiapa sahaja yang menyeleweng dana kaum miskin. Penyiasatan
SPRM tidak menghalang Yang Berhormat Menteri untuk menjawab yang benar di
Parlimen. Tolonglah, jangan berselindung di bawah selimut SPRM. Saya juga
mencadangkan supaya beberapa orang Ahli Parlimen daripada pihak pembangkang
dan juga pihak kerajaan dilantik dalam Jawatankuasa Penilaian dan Jawatankuasa
Pemantauan MITRA berasaskan prinsip check and balance dan meningkatkan tahap
integriti dan akauntabiliti Kementerian Perpaduan Negara.

Akhir sekali, Butiran 030000 — Program Khusus bagi tahun 2022 iaitu Butiran
030300 — Bantuan Makanan Tambahan Tabika Perpaduan dan Butiran 030400 —
Bantuan Geran Per Kapita Tabika Perpaduan. Lebih daripada RM25.6 juta

disediakan untuk kedua-dua program ini. Bagaimanakah pengagihan dana ini akan
