DR. 23.11.2021 127

negara? Antara lain, pertama; pada bulan Februari 2017, Kim Jong-Nam dibunuh di
KLIA.
01740
Pada Mac 2014, kehilangan MH370. Pada Julai 2014 MH17 pula ditembak
jatuh. Pada Januari 2010, raja negara asing dikatakan masuk ratusan juta ke dalam
akaun peribadi Perdana Menteri. Pada April 2018, Fadi Mohammad al-Batsh, warga
Palestin, dibunuh oleh— dikatakan oleh Mossad dan masalah dengan Forest City
dan sebagainya. Ini semuanya kejadian yang sepatutnya tidak berlaku di dalam
negara kita sekiranya kita betul-betul mempertahankan kedaulatan negara kita. Saya
harap pihak Wisma Putra akan memberi perhatian kepada hal-hal ini. Terima kasih.
Tuan Pengerusi [Dato’ Mohd Rashid Hasnon]: Terima kasih, Yang
Berhormat Jerlun. Saya ada permintaan seorang lagi. Saya beri peluang kepada

Yang Berhormat Padang Serai, tiga minit.

5.43 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi. Sebagai sebuah negara yang berdaulat, hubungan baik dengan negara
lain amat penting dalam memelihara kepentingan Malaysia. Maka _ tugas
Kementerian Luar Negeri kritikal dalam memastikan hasrat ini tercapai dan
peruntukan khas sudah pasti akan memastikan usaha ini dicapai. Butiran 020000 —
Hubungan Diplomasi dan Kerjasama Pelbagai Hala. Dasar Butiran 02000 —
Hubungan Diplomasi dan Kerjasama Pelbagai Hala merupakan perkara sangat
penting dalam memastikan kerjasama rentas negara dapat dilakukan.

Akan tetapi saya mempunyai persoalan kepada kementerian, apakah
langkah yang akan digerakkan oleh kerajaan dalam mengimbangkan pertembungan
kuasa besar di rantau Asia Tenggara. Isu pencerobohan ruang negara Malaysia
merupakan satu contoh mengapa usaha diplomasi ini perlu dipertingkatkan dalam
memastikan negara berdaulat ini terus dijaga. Maka tolong kementerian menjelaskan
kepada saya dan rakan-rakan, apakah usaha yang akan digerakkan melalui
diplomasi dalam rundingan negara ini.

Peruntukan Butiran 020800 — Sekretariat Kebangsaan ASEAN-Malaysia.
Berdasarkan Butiran 020800, kerajaan telah memperuntukkan sebanyak RM3.06
juta kepada Sekretariat Kebangsaan ASEAN-Malaysia. Ini menunjukkan
peningkatan berbanding tahun lepas di mana kerajaan hanya memperuntukkan
RM2.5 juta. Saya sangat percaya Malaysia perlu mempertingkatkan hubungan dua
hala dengan negara-negara ASEAN dalam memastikan kepentingan negara di

rantau ini terus dipelihara.
