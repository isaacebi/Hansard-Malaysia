DR. 23.11.2021 18

Linkedin dan Google. Advokasi melalui pengiklanan turut dilaksanakan melalui
Medic TV di hospital, dan juga klinik-klinik kesihatan kerajaan.

Selain daripada itu, kementerian juga bekerjasama dengan pelbagai agensi
kerajaan dan badan NGO kepenggunaan dan sebagainya, bagi pelaksanaan
pelbagai siri webinar melibatkan peserta daripada pelbagai lapisan masyarakat
seperti peringkat komuniti pelajar universiti dan juga pelajar sekolah menengah.

Dalam masa yang sama, peniaga dalam talian- online, mestilah
mempamerkan maklumat-maklumat utama yang telah digariskan dalam Peraturan
Perlindungan Pengguna (Urus Niaga Perdagangan Elektronik) 2012, antaranya
hendaklah mempamerkan nama peniaga, nombor pendaftaran syarikat, penerangan
mengenai barangan atau perkhidmatan dan lain-lain.

Di pihak pengguna pula, pihak kementerian menggalakkan agar pengguna
membuat urus niaga dengan laman sesawang media sosial atau blog perniagaan
yang mempunyai sijil SSM BizTrust.

Bagi menjawab soalan perlindungan pengguna, elemen pengguna pula
kementerian telah menyediakan saluran online iaitu portal e-Aduan, talian hotline,
dan nombor WhatsApp 019-2794317.

Di samping itu, dalam mempromosikan aplikasi-aplikasi yang telah
dibangunkan oleh kementerian, pelbagai medium hebahan telah dilaksanakan
termasuk melalui: pertama, media sosial rasmi kerajaan atau kementerian, kedua,
media massa seperti radio dan ketiga serta juga sesi taklimat kepada pengguna.

Antara aplikasi yang telah dibangunkan oleh kementerian ialah Ez Adu, Price
Catcher dan MySales Tracker. Terima kasih Tuan Yang di-Pertua.

Datuk Robert Lawson Chuat [Betong]: Terima kasih Yang Berhormat
Timbalan Menteri. Soalan tambahan, sila nyatakan bagaimana aplikasi Price Catcher
dapat membantu pengguna merancang pembelian dan apakah strategi KPDNHEP
agar aplikasi ini dapat diperluaskan lagi kepada kumpulan sasar? Terima kasih.

Dato’ Rosol bin Wahid: Terima kasih Tuan Yang di-Pertua. Untuk makluman
Yang Berhormat, salah satu ciri pengguna pintar ataupun smart consumer yang ingin
diperkasakan oleh kementerian ialah pengguna merancang pembelian yang terbaik.

Oleh itu, aplikasi ini digunakan untuk pengguna merujuk harga, merancang
pembelian, serta pengguna peka akan perubahan harga barangan tertentu.

Bagi memastikan aplikasi ini diuar-uarkan kepada seluruh pengguna di
negara ini, kementerian sentiasa memaklumkan penggunaan aplikasi ini dalam
Program Advokasi Kepenggunaan dalam program-program kita.
= 1100

Melalui program ini, diharapkan akan dapat memperkasakan pengguna bijak

yang tahu dan melaksanakan hak pengguna serta tahu cara-cara untuk mengambil
