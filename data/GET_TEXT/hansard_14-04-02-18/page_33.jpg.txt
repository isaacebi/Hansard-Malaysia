DR. 23.11.2021 27

19 berisiko rendah, semuanya ditempatkan di Hospital Kota Belud. Oleh sebab itu,
saya mohon kemudahan kesihatan di Kota Belud ini untuk sebuah hospital baharu
dipertingkatkan dan juga Klinik Kesihatan Pulau Mantanani dibangunkan pada kadar
yang segera. Terima kasih.

Tuan Yang di-Pertua: Terima kasih Yang Berhormat Timbalan Menteri.

Datuk Aaron Ago Dagang: Terima kasih, Tuan Yang di-Pertua. Soalan yang
agak panjang. Akan tetapi, sebelum pergi kepada soalan asal, isu Hospital Kota
Belud akan saya jawab secara bertulis sebab banyak information tetapi saya tidak
boleh extract dengan begitu cepat. Jadi, saya akan jawab secara bertulis.

Kemudian, berkenaan dengan klinik kesihatan dalam soalan ini di Pulau
Mantanani. Memang kita ketahuilah, itu sebuah pulau yang dikatakan dengan
penduduknya lebih kurang seramai 1,000 lebih orang dan merupakan sebuah
kawasan pelancongan yang begitu hebat. Kita memang ketahui dari pulau ini ke Kota
Belud terpaksa menggunakan perahu ataupun bot selama 45 minit. Selepas itu, dari
jeti atau jalan ke Hospital Kota Belud dalam 25 kilometer. Itu kita faham.

Daripada segi tanah yang telah diluluskan menunggu pewartaan, memanglah
di sini pun saya telah menjawab tadi bahawa projek ini akan dilaksanakan dalam
Rolling Plan Ketiga, Rancangan Malaysia Ke-12. Terima kasih.

Tuan Yang di-Pertua: Terima kasih. Sebelah sini, silakan...

Tuan Syed Ibrahim bin Syed Noh [Ledang]: Nanti, sebelah sini sedikit ya.

Tuan Yang di-Pertua: ...Yang Berhormat Kota Samarahan.

Puan Rubiah binti Wang [Kota Samarahan]: Terima kasih Tuan Yang di-
Pertua. Saya ingin memohon penjelasan daripada Yang Berhormat Timbalan
Menteri berkenaan status pembinaan bangunan baharu ataupun bangunan untuk
perkhidmatan X-ray di Klinik Kesihatan Asajaya, memandangkan keperluan untuk
perkhidmatan ini amat mendesak, dan kita belum lagi melihat apa-apa
perkembangan yang berlaku di kawasan ini sekarang. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Datuk Aaron Ago Dagang: Terima kasih, Yang Berhormat. Yang Berhormat
selalu mengutarakan masalah ini. Saya akan juga menjawab secara bertulis untuk ia
diperincikan dan dengan jawapan yang lebih tepat ya. Oleh sebab kalau kita melihat,
memang banyaklah penggunaan ataupun perolehan yang kita perlu adakan di
semua hospital di Sabah, Sarawak dan juga Semenanjung Malaysia. Sekian, terima
kasih.

Tuan Yang di-Pertua: Terima kasih. Yang Berhormat Ledang. Ringkas ya.

Tuan Syed Ibrahim bin Syed Noh [Ledang]: Ya, terima kasih Tuan Yang

di-Pertua. Saya ada dua soalan, tapi ringkas sahaja.
