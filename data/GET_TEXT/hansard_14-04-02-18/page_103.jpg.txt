DR. 23.11.2021 97

jalankan siasatan sebenarnya. Siasatan yang dijalankan oleh SPRM ini Yang
Berhormat, ia bukan melihat kepada isu yang ada kaitan dengan syarikat, dengan
NGO ataupun persatuan yang membuat permohonan, yang menerima kelulusan
permohonan ke atas penyaluran dana MITRA tetapi juga melihat kepada proses
kelulusan itu diberikan.

Jadi maka kerana itu, pihak SPRM, kita berikan ruang kepada SPRM
menjalankan siasatan bukan sahaja kepada mereka yang diluluskan, termasuk
bagaimana proses-proses kelulusan itu diberikan. Apabila kita membicarakan soal
bagaimana proses kelulusan itu diberikan Yang Berhormat, maka sudah tentulah dia
melibatkan kepada pegawai-pegawai ataupun mana-mana_ pihak yang
bertanggungjawab memberikan kelulusan-kelulusan itu. Jadi maka kerana itu, saya
harap, biar SPRM selesaikan.

Seperti mana yang saya sebutkan tadi, bukan sahaja ia berkaitan dengan isu
jenayah, isu tentang proses bagaimana geran itu diluluskan dan cadangan yang akan
diberikan untuk kita lebih memantapkan, supaya tidak berlaku ketirisan-ketirisan
dalam kita membelanjakan peruntukan RM100 juta yang telah pun diberikan oleh
Kementerian Kewangan untuk masyarakat India kita.

Saya juga ingin menyebutkan Yang Berhormat, untuk tahun depan, kita ada
pelan — insya-Allah Yang Amat Berhormat Perdana Menteri akan lancarkan Pelan
Tindakan Masyarakat India. Dengan adanya Pelan Tindakan Masyarakat India ini, ia
akan lebih terjurus daripada segi pelaksanaan program, pemantauan, penilaian dan
sebagainya. Termasuk jugalah pada bentuk-bentuk kelulusan yang sepatutnya
diberikan pada satu-satu waktu pertimbangan itu dibuatkan. Terima kasih Yang
Berhormat.

Tuan Pengerusi, soalan yang dibangkitkan oleh Yang Berhormat Tuaran ada
macam-macam. Ada yang tidak melibatkan kepada kementerian saya. Maka yang
mana yang melibatkan kementerian saya, saya akan jawab secara bertulis.

Kepada Ahli-ahli Yang Berhormat yang lain, saya ucapkan terima kasih
banyak-banyak dan yang mana yang saya tidak dapat jawab, termasuklah Yang
Berhormat Batu Kawan, saya akan hantar secara bertulis. Terima kasih banyak-
banyak.

Saya harap Ahli-ahli Yang Berhormat akan bersama-sama hadir pada
pelancaran kami Pelan Perpaduan Keluarga Malaysia yang akan dilancarkan oleh
Yang Amat Berhormat Perdana Menteri pada hari Ahad ini, jam 10.00 pagi. Terima
kasih Tuan Pengerusi. [Tepuk]

Tuan Pengerusi: Terima kasih Yang Berhormat Menteri. Dengan itu,
tamatlah waktu perbahasan dan Menteri menjawab bagi Kementerian Perpaduan

Negara di peringkat Jawatankuasa.
