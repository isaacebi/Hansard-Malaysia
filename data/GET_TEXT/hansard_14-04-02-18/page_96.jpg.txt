DR. 23.11.2021 90

Datuk Halimah binti Mohamed Sadique: Oh, sana. Yang Berhormat
Tuaran, saya belum sampai you punya tempat lagilah. Nanti sekejap lagilah.

Datuk Seri Panglima Wilfred Madius Tangau [Tuaran]: Okey.

Datuk Halimah binti Mohamed Sadique: Ini saya hendak jawab kepada
Yang Berhormat Jelutong. Nanti kan Yang Berhormat Jelutong bangun, saya susah.
Jadi Yang Berhormat berikan laluan. Jadi, saya harap ini telah menjawab kepada
Yang Berhormat Jelutong. Ha, senyum saja itu, maknanya setujulah tu.

Seterusnya Tuan Pengerusi, saya minta maaflah kerana saya terpaksa
lompat-lompat menjawab. Kalau ada yang tertinggal, saya jawab secara bertulis.
Perkara yang dibangkitkan oleh Yang Berhormat Kuala Langat, bajet RM100 juta
penting untuk bangunkan masyarakat India. Bagi tahun ini tidak banyak yang telah
pun diletakkan. Kemudian, apa tindakan. Seperti yang telah pun saya nyatakan tadi.

Bagi Yang Berhormat Tumpat, berapa bilangan SRS? Sebanyak 5,336.
Sebanyak 106,600 orang ahli SRS dan ahli SRS ini dilindungi oleh Skim Insurans
Kemalangan Diri Berkelompok. Yang Berhormat Tumpat ada?

Dato’ Haji Che Abdullah bin Mat Nawi [Tumpat]: Ada, ada.

Datuk Halimah binti Mohamed Sadique: Okey. Yang Berhormat Tebrau
bangkitkan tentang cadangan program libatkan semua kaum dalam pelan yang akan
dilancarkan oleh Yang Amat Berhormat Perdana Menteri pada hari Ahad. Saya harap
Ahli-ahli Yang Berhormat akan bersama-sama dengan saya untuk kita menjayakan
pelancaran pelan ini dan taklimat lanjut akan diberikan dalam masa terdekat kepada
Ahli-ahli Yang Berhormat berkaitan dengan Pelan Tindakan Perpaduan Negara,
pelan KAMI, Pelan Pelaksanaan, Pelan Perpaduan Keluarga Malaysia, Dasar
Perpaduan Negara, Blueprint Perpaduan Negara.

Seterusnya Tuan Pengerusi, Yang Berhormat Tumpat juga membangkitkan
tentang syarat penubuhan KRT. Kita tidak perlu buat pindaan kepada akta Yang
Berhormat kerana dalam akta tidak ada. Dulu 1,500 buah rumah satu KRT
permohonan. Sekarang kita turunkan 1,000 buah rumah satu permohonan KRT. Kita
tidak perlu buat apa-apa pindaan kepada Akta Rukun Tetangga [Akta 757].
Cadangan kelonggaran syarat ini, saya telah pun membentangkan kepada Kabinet
pada 10 Februari yang lalu dan telah pun diluluskan untuk penubuhan satu KRT bagi
setiap 1,000 buah rumah.

Selain itu Tuan Pengerusi, Yang Berhormat Papar ada? Yang Berhormat
Papar tidak ada, okey terima kasih. Saya akan jawab secara bertulis.

Seterusnya, yang dibangkitkan oleh Yang Berhormat Jerai, Yang Berhormat
Hulu Selangor dan Yang Berhormat Beaufort. Cadangan kenaikan tambahan geran
KRT dari 6,000 kepada 10,000 termasuk Yang Berhormat Baling. Saya ucapkan

terima kasih banyak-banyak kepada Yang Berhormat Baling. Terima kasih Yang
