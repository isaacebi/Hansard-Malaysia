DR. 23.11.2021 39

anggota keselamatan, kekuatan fizikal adalah sangat perlu dan itu mesti dipatuhi dan
mana-mana calon yang tidak melepasi physical test memang kita akan tolak.

Namun begitu, kita juga ada skim polis bantuan sama ada kita beri peluang
yang kedua dan sebenarnya peluang yang kedua dari segi taraf pendidikan telah kita
berikan kepada non-bumiputera dan juga masyarakat Orang Asli di mana walaupun
dalam Peperiksaan SPM mereka tidak mendapat Kredit Bahasa Malaysia tetapi kita
masih lagi menerima mereka ini sebagai konstabel di dalam PDRM. Terima kasih
Tuan Yang di-Pertua.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih Yang Berhormat Timbalan Menteri.

Soalan saya, baru-baru ini ada temu duga untuk mendapat calon Pegawai
Imigresen, dan saya dapat laporan ada seorang yang sudah mempunyai sijil yang
begitu baik sekali dalam peperiksaan dan juga universiti. Akan tetapi bila dia sampai
satu peringkat seperti mana Yang Berhormat Timbalan Menteri bagi tahu, physical
test kerana dia pakai cermin, so dia dikeluarkan daripada senarai. Mohon beri
penjelasan Yang Berhormat Timbalan Menteri.

Dato’ Sri Dr. Haji Ismail bin Haji Mohamed Said: Yang Berhormat,
walaupun soalan mengenai PDRM tetapi Yang Berhormat telah bertanya tentang
pengambilan Pegawai Imigresen. Memang physical test merupakan satu syarat
wajib yang perlu dipatuhi. Terima kasih Tuan Yang di-Pertua.

Dato’ Sri Azalina Othman Said [Pengerang]: Terima kasih.

Dato' Haji Mohd Fasiah bin Mohd Fakeh [Sabak Bernam]: Soalan 11. Ada
sikit lagi.

Dato’ Sri Azalina Othman Said [Pengerang]: Oh, soalan 11. Sempat kah
tiga minit, bolen? Yang Berhormat Menteri ada? Boleh ya. Okey, saya jemput soalan
11:

11. Dato’ Haji Mohd Fasiah bin Haji Mohd Fakeh [Sabak Bernam] minta
Menteri Kesihatan menyatakan, setakat manakah kejayaan kerajaan mengawal
pandemik COVID-19 di negara ini, dan nyatakan bila jangkaan fasa pandemik
COVID-19 akan beralih kepada fasa endemik COVOD-19 serta nyatakan, apakah
langkah kerajaan khususnya Kementerian Kesihatan Malaysia (KKM) dalam
menghadapi fasa pasca pandemik COVID-19 dan seterusnya beralih kepada
endemik COVID-19 daripada segi SOP bagi memastikan kesihatan dan keselamatan
rakyat terus terkawal dan terjamin.

Timbalan Menteri Kesihatan II [Datuk Aaron Ago Dagang]: Terima kasih
Yang Berhormat. Tuan Yang di-Pertua, kerajaan telah berjaya mengawal pandemik
COVID-19 dengan penurunan kes sejak minggu ke-35 tahun 2021. Jumlah kes
mingguan telah menurun daripada 138,929 kes pada epid 35 kepada 40,600 kes

pada minggu ke-46 dengan jumlah penurunan sebanyak 70.8 peratus.
