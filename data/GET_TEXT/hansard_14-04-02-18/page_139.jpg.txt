DR. 23.11.2021 133

Berkaitan dengan Sekretariat OIC, isu Rohingya dan sebagainya, kita telah
sekali lagi sebut tadi komitmen kita kepada OIC untuk menjadi salah satu saluran
untuk isu-isu antarabangsa seperti Rohingya dan juga Afghanistan.

Berkaitan dengan Pulau Batu Putih, Kerajaan- Kabinet telah mewujudkan
suatu pasukan khas untuk mengkaji sekali lagi isu ini dan ia di bawah kementerian
undang-undang ataupun Menteri Undang-undang di Jabatan Perdana Menteri.

Berkaitan dengan special envoy Myanmar. Kita menyambut baik pelantikan
baharu special envoy untuk Myanmar Bangsa-Bangsa Bersatu ini dari Singapura dan
kita juga dapat memaklumkan bahawa OIC juga mempunyai special envoy untuk
Myanmar yang mana kita juga memberi sokongan dan kerjasama.

Soalan yang dibangkitkan oleh Yang Berhormat Kuala Kedah berkaitan
dengan eksport kelapa sawit kita ke Eropah. Kita mempunyai pendekatan yang
sebagaimana disebutkan tadi, kita mengekalkan hubungan kita dengan negara-
negara ini dan kedutaan, dan duta-duta kita aktif terlibat untuk memastikan bahawa
isu kelapa sawit ini kita pertahankan.

Kita malah terlibat dalam suatu urusan antarabangsa untuk pastikan bahawa
isu diskriminasi terhadap kelapa sawit ini dibawa kepada peringkat Mahkamah
Antarabangsa supaya hak kita untuk menjual dan mengeksport kelapa sawit itu tidak
dihalang.

Berkaitan dengan diplomat- kita perlu hubungan baik di Eropah ini
sebagaimana yang saya dapat maklumat- begitulah usaha-usaha kita.

Berkaitan dengan Yang Berhormat Kuala Langat, saya telah sebutkan tadi
perlunya kita agresif. Saya setuju video hutan kita- saya akan maklumkan kepada
pegawai kita. Mungkin ini telah pun dilakukan tetapi ini suatu cadangan yang baik
dan kita perlu kedutaan kita mempunyai pegawai-pegawai yang senantiasa
mempertahankan kepentingan negara dan hak kita sebagai negara di mata dunia.

Yang Berhormat Kalabakan membangkitkan isu Sabah oleh Filipina. Ini pun
saya telah sebut beberapa kali bahawa Malaysia kekal dengan pendirian tidak
mengiktiraf apa-apa tuntutan kepada mana-mana wilayah kita khususnya dalam kes
ini Wilayah Sabah, Laut China Selatan dan sebagainya. Pendirian kita ialah bahawa
sebagaimana saya sebutkan tadi, kita- UNCLOS 1982 menjadi pegangan kita. Begitu
juga kita bekerja melalui ASEAN dan mempunyai usaha-usaha untuk supaya ada
yang dipanggil code of conduct (COC) antara ASEAN dan negara-negara penuntut
pada Laut China Selatan itu, supaya ia dapat diuruskan dengan cara diplomasi yang
aman.

Berkaitan dengan ibu kota baharu di Kalimantan Timur untuk Indonesia, betul
Yang Amat Berhormat Perdana Menteri dalam lawatan rasmi ke Jakarta dalam

pertemuan empat-mata dengan Presiden Jokowi telah membangkitkan isu ini, dan
