DR. 23.11.2021 86

menunjukkan senaskhah dokumenj]. Dua puluh tiga orang pembahas. Tebal ini.
Memang sudah tentu tidak cukuplah 20 minit itu. Tuan Pengerusi, izinkan saya untuk
menjawab bagi kepada mana-mana Ahli Yang Berhormat yang ada dalam Dewan
ini, yang pertama. Keduanya, sekiranya saya tidak sempat habiskan, saya akan
jawab secara bertulis. Terima kasih, Tuan Pengerusi.

Tuan Pengerusi, saya ucapkan terima kasih banyak-banyak kepada 23 Ahli
Yang Berhormat yang telah pun melibatkan diri dalam perbahasan. Ada persoalan,
ada cadangan dan sebagainya. Saya ingin memaklumkan dalam Belanjawan 2022
ini, Kementerian Perpaduan Negara (KPN) telah pun diperuntukkan seperti jumlah
Yang Berhormat maklum, iaitu RM447,917,400 dan ada perbelanjaan mengurus dan
ada perbelanjaan pembangunan, termasuk MITRA. Ada juga persoalan yang
dibangkitkan, contoh daripada Yang Berhormat Rasah, kenapa RM50 juta rumah
ibadah itu tidak ada dalam senarai. Itu, Yang Berhormat, dia masuk bawah bajet B.11
Kementerian Kewangan. Maknanya, kita hantarkan senarai itu, kita siapkan dan
Kementerian Kewangan akan turunkan peruntukan untuk turunkan kepada mana-
mana permohonan yang telah pun berjaya disaring dan diluluskan oleh pihak
Jawatankuasa Penilai yang dipengerusikan oleh Yang Berhormat Datuk Ketua
Setiausaha saya.

Saya ingin terus kepada persoalan. Tuan Pengerusi, Yang Berhormat — Saya
minta maaf Tuan Pengerusi, kerana dia tidak mengikut urutan kepada perbahasan.

Tuan Pengerusi: Betul. Ya.

Datuk Halimah binti Mohamed Sadique: Jadi mana yang ada pada saya,
saya akan jawab dahulu. Perkara yang dibangkitkan oleh Yang Berhormat Kuala Krai
iaitu geran per kapita, pecahan murid ikut kaum, ramai masyarakat kurang berminat
ke Tabika Perpaduan. Saya — Yang Berhormat Kuala Krai ada? Okey. Terima kasih.
Oh, songkok buka. Tidak perasan. Saya ingin memaklumkan, Tuan Pengerusi,
Kementerian Perpaduan Negara, Yang Berhormat, telah pun melaksanakan Pelan
Pendidikan Awal Kanak-kanak Tabika Perpaduan bagi 1,781 Tabika-tabika
Perpaduan. Pelan ini adalah pelan yang sangat komprehensif bagi perancangan 10
tahun, iaitu bagi tahun 2021 hingga tahun 2030.

Sejumlah 10 inisiatif baharu, Yang Berhormat, telah pun diperkenalkan.
Modul Pendidikan Rukun Negara kita masukkan. Modul Komunikasi Asas Bahasa
Ketiga, memperkenalkan pendedahan Modul Kemahiran Jom Urus Diri, pendedahan
asas pengurusan kepada anak-anak kita dan kemudian ada Buku Aktiviti dan
Lembaran Kerja, Modul Kursus dan Latihan Guru Tadika Perpaduan, Buku Panduan
Bantuan Pengajaran Tahunan/Mingguan/Harian Tabika Perpaduan, Buku
Pentaksiran Pengajaran Harian/Bulanan Tabika Perpaduan, Buku Pengurusan dan

Pentadbiran Tabika Perpaduan dan Unit Naziran Tabika Perpaduan. Jadi ini antara
