DR. 23.11.2021 120

dengan ibu bapa mereka. Hari ini sudah berumur dua tahun, masih lagi belum
berjumpa.

Saya harap kementerian akan membawa isu ini dalam mesyuarat Kabinet
supaya akan ada satu kata putus untuk membantu keluarga-keluarga ini yang
berpisah selama dua tahun untuk mereka berjumpa kembaili.

Saya ingin bangkitkan Butiran 040300 — Pejabat Perwakilan Luar Negeri.
Tuan Pengerusi, saya ingin bangkitkan isu ini. Mengikut satu laporan yang
dikeluarkan dalam berita portal media mengenai isu pasport dan tanggungjawab
Kedutaan Malaysia di negara lain.

Saya faham isu pasport ini terletak di bawah bidang kuasa Kementerian
Dalam Negeri. Akan tetapi Kedutaan-kedutaan Malaysia di negara lain adalah first
contact point untuk warganegara Malaysia untuk apa-apa perkara yang perlu mereka
dapat jawapan ataupun pencerahan terutama sekali masa pandemik ini.
Kebarangkalian, keputusan, kebenaran untuk mereka pulang ke negara.

01720

Ada satu kes seorang warganegara Malaysia di Canberra, Australia yang
mengatakan bahawa pasport beliau akan luput dan akan mati. Namun, beliau telah
mencuba banyak kali untuk menghubungi Kedutaan Malaysia di Canberra tetapi
tidak dapat jawapan ataupun jawapan yang diberikan oleh Bahagian Imigresen,
Konsular kita di sana menyatakan bahawa akan ada temporary passport yang
diberikan untuk tempoh dua tahun.

Sekiranya pemegang pasport itu memohon untuk yang temporary passport
dua tahun ini, pada masa yang sama beliau juga disuruh untuk memohon untuk
pasport lima tahun. So, dalam website ini, dalam Facebook ini dan dalam artikel ini,
banyak orang yang turut kata, “Ya, saya juga telah menjadi mangsa isu ini’. Saya
tidak mahu menyalahkan pegawai-pegawai kita dan kakitangan kita yang bekerja di
Konsulat-konsulat atau Kedutaan Malaysia di negara lain memandangkan mereka
juga tidak balik untuk masa yang lama.

Akan tetapi, saya rasa ada ruang untuk kita memperbaiki sistem yang ada.
Maka, saya harap Yang Berhormat Menteri Dalam Negeri akan menggunakan kuasa
beliau dalam Mesyuarat Kabinet untuk berbincang bagi melicinkan proses ini tanpa
memerlukan satu masa yang lama untuk pemohon-pemohon menunggu.

Seterusnya, saya ingin bangkitkan...

Tuan Pengerusi [Dato’ Mohd Rashid Hasnon]: Ini yang terakhir, ya?

Puan Kasthuriraani a/p Patto [Batu Kawan]: Sedikit lagi.

Tuan Pengerusi [Dato’ Mohd Rashid Hasnon]: Baik. Terima kasih.

Puan Kasthuriraani a/p Patto [Batu Kawan]: Butiran 020500 — Politik

Pelbagai Hala. Ini mengenai isu Afghanistan. Saya tahu ramai di Dewan Rakyat ini
