DR. 23.11.2021 16

Dato’ Haji Salim Sharif [Jempol]: Terima kasih Tuan Yang di-Pertua. Faktor
utama yang menggagalkan golongan banduan untuk memulakan kehidupan baharu
menerusi pekerjaan adalah kerana rekod kemasukan bekas banduan boleh disemak
oleh majikan.

Baru-baru ini Kementerian Sumber Manusia mencadangkan supaya
maklumat tersebut dimansuhkan kepada pihak ketiga bagi memudahkan mereka
untuk mendapat pekerjaan.

Soalan saya, adakah cadangan tersebut realistiknya untuk dilaksanakan oleh
kementerian dengan mengambil kira pelbagai aspek khususnya_terhadap
kepentingan dan keselamatan pihak majikan dan kakitangan? Mohon Yang
Berhormat Menteri untuk menjawab. Terima kasih.

Dato’ Sri Dr. Haji Ismail bin Haji Mohamed Said: Terima kasih sahabat
saya Yang Berhormat Jempol. Ini juga satu pandangan yang baik.

Namun begitu, kita sedang meneliti daripada segi keselamatan-keselamatan
termasuk keselamatan banduan dan juga majikan-majikan yang akan mengambil
pekerja-pekerja daripada kalangan bekas banduan, dan kita yakin bahawa banduan
yang telah kita berikan latihan kemahiran ini akan dapat diterima oleh masyarakat
setempat.

Satu perkara yang menarik Tuan Yang di-Pertua, apabila banduan yang
mendapat satu program di dalam penjara sama ada latihan kerohanian PPI yang
saya sebutkan tadi, dan juga IKS, dan juga perkara-perkara lain- yang paling hebat
baru-baru ini tular, video banduan bebas disambut oleh ahli keluarga dan
masyarakat, termasuk juga sahabat-sahabat rakan sebaya mereka.

Ini satu perkara yang sangat membanggakan sama ada pada banduan itu
sendiri dan juga keluarga serta masyarakat.Ini menunjukkan bahawa program yang
dilakukan oleh Jabatan Penjara Malaysia terbukti, untuk memastikan bahawa
banduan ini dapat diterima balik oleh masyarakat setempat. Terima kasih.

Dato’ Haji Che Abdullah bin Mat Nawi [Tumpat]: Minta satu lagi Tuan Yang
di-Pertua.

Tuan Yang di-Pertua: Sebenarnya Yang Berhormat Kubang Pasu bangun
awal tadi.

Dato’ Haji Che Abdullah bin Mat Nawi [Tumpat]: Tumpat.

Tuan Yang di-Pertua: Yang Berhormat Kubang Pasu dahululah. Yang
Berhormat Kubang Pasu bangun lebih awal.

Dato’ Wira Ir Haji Amiruddin bin Haji Hamzah [Kubang Pasu]: Terima
kasih Tuan Yang di-Pertua. Saya ingin bertanya tentang Program Parol yang

dijalankan ini sama ada pihak kerajaan memberi suatu keistimewaan contohnya
