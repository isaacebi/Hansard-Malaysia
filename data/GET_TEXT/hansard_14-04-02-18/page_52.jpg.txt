DR. 23.11.2021 46

kenaikan pangkat pegawai perpaduan yang sudah lama berkhidmat tetapi masih di
gred yang sama. Mohon juga pihak kementerian menyatakan sejak bila kenaikan
pangkat itu tidak disemak.

Ketiga, terima kasih dan tahniah kepada Yang Berhormat Menteri, Datuk
Halimah binti Mohamed Sadique atas Program Pemberian Bakul Makanan. Program
sebegini diterima baik dalam kalangan masyarakat namun begitu kita sangat
berharap peruntukan bakul makanan dinaikkan di setiap daerah kerana Program
Pemberian Bakul Makanan ini terbahagi kepada tiga RT Cares, Skuad Uniti RT
Cares dan Ziarah Kasih Perpaduan. /nsya-Allah jika dibuat penambahan dari segi
peruntukan, kesemua lapisan masyarakat yang memerlukan akan dapat diberi
perhatian yang lebih baik lagi.

Seterusnya Butiran 00201 -— Program Pembangunan Sosioekonomi
Masyarakat India. Bagi Parlimen Jerai, saya mengucapkan tahniah dan syabas
kepada Kementerian Perpaduan atas bakul makanan yang dibuat secara telus
kerana pegawai turun melihat lokasi dan membuka kotak sendiri untuk melihat
berapa banyak item yang ada dan oleh itu sasaran yang kita bagi tepat kepada
seluruh masyarakat India.

Kita minta jugalah untuk bakul makanan ini ditambah untuk program khidmat
sosial kepada masyarakat India di estet-estet berkaitan bantuan khidmat nasihat,
bantuan kesihatan secara one-off untuk penyakit kritikal seperti strok, kanser, dialisis
dan lain-lain. Ini perlu kerana masyarakat India yang menghidapi penyakit kritikal di
kawasan pendalaman ini agak sukar untuk mendapatkan perubatan di bandar akibat
pelbagai kekangan. Jadi dengan wujudnya program sebegini secara tidak langsung
kita dapat menyediakan kemudahan kesihatan kepada mereka dengan melibatkan
pejabat pusat khidmat, agensi-agensi kesihatan, pejabat daerah, jabatan kerajaan
dan sebagainya.

Seterusnya Butiran 020100 — Perpaduan Negara dan Integrasi Nasional.
Hampir RM2 juta diperuntukkan, jadi saya melihat komunikasi antara kaum juga perlu
dipertingkatkan melalui program skala besar semata-mata mendekatkan jurang
hubungan kerana dunia anak muda tanpa integrasi nasional, kelajuan dan ketepatan
jalur lebar jika tidak diurus dengan baik akan merenggangkan hubungan generasi
antara kaum baik di bandar mahupun di luar bandar.

Sekali lagi saya mohon agar kementerian dapat merealisasikan langkah-
langkah mendekatkan jurang generasi muda ke arah memahami Malaysia, sebuah
negara yang unik dari segi kepelbagaian etnik. Sekian, assalamualaikum
warahmatullahi wabarakatuh.

Tuan Pengerusi [Dato’ Sri Azalina Othman Said]: Terima kasih, Yang

Berhormat Jerai. Yang Berhormat Ipoh Barat.
