DR. 23.11.2021 66

2.39 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi yang budiman. Saya juga memulakan perbahasan kali ini dengan
ungkapan /Berucap dalam bahasa Tamil] bermaksud dalam bahasa Malaysia
“Segala kepujian kepada Tuhan yang Maha Esa”.

Kali ini saya ingin menyentuh isu perpaduan iaitu Butiran 020100 —
Perpaduan Negara dan Integrasi Nasional.

1440

Tuan Pengerusi, peruntukan kali ini telah dikurangkan daripada RM210 juta
kepada RM189 juta. Isu perpaduan adalah isu yang penting, kalau Yang Berhormat
Kuala Krai tadi merujuk kepada Bapak Kemerdekaan sebagai Bapak Perpaduan.
Saya ingin mengambil kesempatan untuk merujuk kepada Allahyarham Tok Guru Nik
Aziz sebagai seorang ikon perpaduan kerana walaupun beliau merupakan pemimpin
PAS kita lihat ketika di bawah pentadbiran beliau dahulu orang-orang yang bukan
beragama Islam di Kelantan kebajikan mereka diberi perhatian. Malahan
peruntukan-peruntukan besar diberikan oleh Allahyarham Tok Guru Nik Aziz kepada
masyarakat India dan juga kepada kerja-kerja membina kuil dan sebagainya.

Saya ingin mencadangkan supaya kementerian Yang _ Berhormat
menerbitkan satu rencana mengenai Tok Guru Nik Aziz kerana kita lihat pemimpin-
pemimpin PAS sekarang tidak begitu berhemah, mungkin juga tidak tahu tentang
ajaran sebenar Tok Guru Nik Aziz. Saya mengambil kesimpulan Menteri Besar
Kedah, kalau pada tahun yang lalu saya merayu kepada bantuan Yang Berhormat
yang telah membantu masyarakat India di sana dengan pergi melawat tempat-
tempat di mana_ berlakunya_ insiden-insiden perobohan kuil dan berjaya
menyelesaikan masalah di situ. Kali ini kita menghadapi satu lagi masalah iaitu
penutupan kedai-kedai judi.

Tuan Abdul Latiff bin Abdul Rahman [Kuala Krai]: Yang Berhormat,
adakah Yang Berhormat sedar...

Tuan Sanisvara Nethaji Rayer a/l Rajaji [Jelutong]: Yang bawa macam-
macam masalah, Yang Berhormat.

Tuan Abdul Latiff bin Abdul Rahman [Kuala Krai]: Mohon laluan Yang
Berhormat.

Tuan Sanisvara Nethaji Rayer a/l Rajaji [Jelutong]: Saya tidak cukup
masa. Saya minta maaf.

Tuan Abdul Latiff bin Abdul Rahman [Kuala Krai]: Judi di Kelantan telah
pun diharamkan zaman Allahyarham Tok Guru Nik Aziz lagi.

Tuan Sanisvara Nethaji Rayer a/I Rajaji [Jelutong]: Tuan Pengerusi, Tuan

Pengerusi. Saya tidak ada masa kalau beliau...
