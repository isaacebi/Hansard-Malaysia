DR. 23.11.2021 78

dilakukan di peringkat akar umbi tanpa sebarang penyelewengan seperti dana
MITRA? Sekian, terima kasih.
Tuan Pengerusi: Terima kasih, Yang Berhormat Batu Gajah. Yang

Berhormat Kepong—tidak ada. Yang Berhormat Rasah.

3.19 ptg.

Tuan Cha Kee Chin [Rasah]: Terima kasih Tuan Pengerusi atas peluang
yang diberikan kepada saya untuk mengambil bahagian dalam perbahasan Bajet
2022 peringkat Jawatankuasa, Kementerian Perpaduan Negara pada petang ini.
Tuan Pengerusi, saya ada beberapa perkara yang saya hendak sebutkan dalam
peluang yang ada pada petang ini.

01520

Pertama, sebelum saya mula kebetulan tie saya dengan tudung Yang
Berhormat Menteri sama colour. Terbukti memang kita sama-sama menjunjung
perpaduan dalam negara kita. Perkara pertama saya hendak sebutkan, peruntukan
untuk kementerian ini terutamanya peruntukan pembangunan. Saya memang
kecewa. Akan tetapi bukan kecewa dengan Yang Berhormat Menteri, kecewa
dengan kementerian ataupun kekecewaan dengan perbendaharaan yang
memberikan peruntukan yang kurang kepada kementerian ini. Sebab saya tengok
daripada semua kementerian, ini adalah antara kementerian yang paling kurang
peruntukan pembangunannya. Hanya diberikan RM105 juta sahaja. Kalau kita tolak
RM100 juta untuk MITRA, tinggal RM65 juta.

Kalau setakat itulah peruntukan yang diberikan kepada kementerian ini, apa
yang kita boleh harapkan. Saya hendak cakap terus terang. Sebab semua benda dia
perlukan peruntukan untuk membolehkan gerak kerja jentera, dasar, pelan tindakan
dapat berjalan dengan lancar. Pada hari Sabtu ini kalau tidak silap, ada pelancaran
— pada hari Ahad ini ada pelancaran Pelan Tindakan Perpaduan Negara yang akan
dilancarkan oleh Yang Amat Berhormat Perdana Menteri. Ini suatu usaha yang baik.
Cuma, kalau tidak ada peruntukan yang secukupnya macam mana pelan, dasar atau
perkara sebegini dapat membawa impak yang positif untuk perpaduan negara.

Jadi, saya mohon supaya pihak kerajaan mengambil berat perkara ini lebih-
lebih lagi apabila Yang Amat Berhormat Perdana Menteri telah melancarkan ataupun
mengutarakan konsep Keluarga Malaysia. Walaupun kita sedia maklum, pelancaran
konsep Keluarga Malaysia sebenarnya telah dibuat pada tahun 2019 oleh Yang Amat
Berhormat Timbalan Perdana Menteri ketika itu iaitu Yang Berhormat Pandan. Akan
tetapi tidak apalah. Boleh ‘xerox’, tidak ada masalah, boleh ambil konsep itu. Janji ia
membawa perpaduan dan kebaikan untuk rakyat Malaysia dalam masyarakat

majmuk.
