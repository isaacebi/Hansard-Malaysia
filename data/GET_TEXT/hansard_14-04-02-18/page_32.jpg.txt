DR. 23.11.2021 26

6. Puan Isnaraissah Munirah Majilis [Kota Belud] minta Menteri Kesihatan
menyatakan, status pembinaan Klinik Kesihatan Pulau Mantanani.

Timbalan Menteri Kesihatan II [Datuk Aaron Ago Dagang]: Terima kasih,
Tuan Yang di-Pertua. Projek Klinik Kesihatan (Jenis 7) dengan kuarters di Pulau
Mantanani, Kota Belud, Sabah telah diluluskan oleh Unit Perancang Ekonomi,
Jabatan Perdana Menteri untuk dilaksanakan pada tahun 2015 di bawah Rancangan
Malaysia Kesepuluh. Kementerian Kesihatan telah melantik Jabatan Kerja Raya
Sabah sebagai agensi pelaksana projek ini pada 27 Mei 2015. Namun demikian,
pelaksanaan projek ini terpaksa ditangguhkan berikutan isu tanah yang masih belum
dapat diselesaikan pada ketika itu, iaitu daripada segi lokaliti.

Pada masa ini, Jabatan Kesihatan Negeri Sabah (JKNS) telah mengenal
pasti tapak dengan keluasan 0.55 ekar, dan kini sedang dalam proses pewartaan.
JKNS telah memohon projek ini dalam Rancangan Malaysia Ke-12, Rolling Plan
Ketiga. Sekian, terima kasih.

Tuan Yang di-Pertua: Terima kasih. Yang Berhormat Kota Belud.

Puan Isnaraissah Munirah binti Majilis [Kota Belud]: Soalan tambahan
saya, Yang Berhormat Timbalan Menteri. Adakah dengan pewartaan tanah ini,
maksudnya confirmed ya, pembinaan Klinik Kesihatan Pulau Mantanani akan
diteruskan. Hal ini kerana sekarang ini bayangkan Yang Berhormat Timbalan
Menteri, Pulau Mantanani mempunyai lebih 700 orang penduduk dan mengambil
masa sejam untuk sampai ke darat. Dari darat untuk sampai ke hospital pula another
30 minit. Bukan semua orang mempunyai bot untuk mendapatkan akses kesihatan.
Dengan pandemik yang sudah bertukar kepada endemik ini, saya mohon
confirmation daripada Kementerian Kesihatan.

Soalan saya yang kedua, tambahan. Begitu juga dengan status Hospital Kota
Belud yang saya dengar juga mengenai isu geran tanah. Saya tahu bahawa isu tanah
ini di bawah bidang kuasa kerajaan negeri dan juga Kementerian Kesihatan di bawah
Kerajaan Persekutuan.

Akan tetapi, kalau kita ke sana ke mari fasal isu tanah ini, sedangkan Klinik
Kesihatan Pulau Mantanani pun mengambil masa yang begitu lama_ untuk
dibangunkan, maka bagaimana kita mahu menghadapi. Kita tidak tahu ya, bila lagi
mungkin gelombang yang seterusnya, COVID-19 ini berlaku.

Saya mahu confirmation dan juga usaha yang bersungguh-sungguh daripada
Kementerian Kesihatan supaya penduduk Kota Belud juga diberi jaminan.

Buat pengetahuan Yang Berhormat Timbalan Menteri juga, Kota Belud
mempunyai PKRC yang cover seluruh penduduk Pantai Barat Sabah, dari Kota

Kinabalu, Sepanggar, even Sipitang dan Kota Marudu. Kalau didapati positif COVID-
