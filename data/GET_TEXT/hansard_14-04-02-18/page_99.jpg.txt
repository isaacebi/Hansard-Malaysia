DR. 23.11.2021 93

Puan Kasthuriraani a/p Patto [Batu Kawan]: Yang Berhormat Menteri,
Batu Kawan juga.

Datuk Halimah binti Mohamed Sadique: Okey, okey, okey, beautiful.

Tuan M. Kulasegaran [Ipoh Barat]: Ipoh Barat.

Datuk Halimah binti Mohamed Sadique: /’ve got so many papers on my
table. [Ketawa] Yang Berhormat Sepang, membangkitkan tentang isu 313 yang
terima geran, siasatan. Sebenarnya 337, Yang Berhormat. Saya tidak payahlah
baca tentang apa yang telah dinyatakan oleh Ketua Pesuruhjaya SPRM, tadi telah
disebut secara jelas dan nyata oleh Yang Berhormat daripada kawasan Baling.

Apa yang saya ingin memaklumkan, satu, mengemukakan hasil siasatan
kepada pihak Peguam Negara untuk penelitian dan keputusan sama ada terdapat
apa-apa keterangan sama ada kesalahan di bawah Akta SPRM atau mana-mana
undang-undang lain bagi cadangan tindakan perundangan, Yang Berhormat.

Keduanya, SPRM menjalankan siasatan terhadap dua perkara. Satu, unsur
jenayah dan kedua penambahbaikan kepada prosedur serta sistem pemberian geran
yang akan dicadangkan. Jadi ada lagi program lain Yang Berhormat yang telah pun
diluluskan walaupun 10 itu akan selesai tetapi ada lagi yang lain-lain yang masih lagi
dalam siasatan.

Jadi, saya cuma ingin nyatakan penyiasatan ini adalah sebahagian daripada
proses untuk dibawa ke mahkamah. la bukan satu proses yang terasing atau
separated. Jadi lain daripada itu saya minta maaf, saya tidak dapat jawab. Kita
tunggu sahajalah dalam masa terdekat ini. Siapa yang terlibat dan sebagainya biar
SPRM yang buat.

Tuan Mohamed Hanipa bin Maidin [Sepang]: Yang Berhormat Menteri,
soalan saya banyak Yang Berhormat Menteri nanti bagi jawapan bertulis, Yang
Berhormat Menteri.

Datuk Halimah binti Mohamed Sadique: Ya?

Tuan Mohamed Hanipa bin Maidin [Sepang]: Yang Berhormat Menteri,
boleh tidak jawapan bertulis sebab saya banyak soalan.

Datuk Halimah binti Mohamed Sadique: Boleh, boleh. Yang Berhormat
tanya adakah Menteri dipanggil? Setakat ini saya tidak dipanggil. Saya tidak
dipanggil dan Yang Berhormat Batu Kawan juga nyatakan, adakah wajar KPN terlibat
dalam jawatankuasa yang hendak dicadangkan?

Untuk makluman Yang Berhormat, apa yang saya dan pihak kementerian -
kefahaman yang ada kepada saya dan pihak kementerian ialah untuk kami terus
memberikan kerjasama yang sangat baik untuk SPRM teruskan siasatan. Dia tidak

ada kaitan, maknanya bukan menubuhkan satu jawatankuasa yang mana SPRM
