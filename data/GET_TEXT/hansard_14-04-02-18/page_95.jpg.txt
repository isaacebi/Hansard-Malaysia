DR. 23.11.2021 89

EXCO Perpaduan dan Agama selain dari Islam yang duduk dalam jawatankuasa itu.
Semua perkara kita bincang. la tidak kira sama ada kerajaan atau bukan kerajaan,
semua kerajaan negeri.

Selain itu, bila membicarakan soal yang berkaitan dengan agama, saya
wujudkan satu lagi jawatankuasa yang dinamakan Harmoni. Dalam Jawatankuasa
Harmoni ini Tuan Pengerusi, terdapat 14 orang ketua agama yang ada, yang duduk
dalam jawatankuasa ini. Tugas Jawatankuasa Harmoni ini ialah untuk kita
harmonikan perkara-perkara yang berkaitan dengan agama-agama selain daripada
Islam. Bila kita membicarakan soal agama antara Islam dan selain Islam Tuan
Pengerusi, di peringkat saya dengan Menteri Agama, kita wujudkan satu lagi
jawatankuasa yang dinamakan Jawatankuasa Harmoni JAKIM yang dipengerusikan
oleh saya dan juga oleh Yang Berhormat Menteri Agama.

Dalam Jawatankuasa Harmoni JAKIM ini Yang Berhormat, semua ketua
agama yang bawah Harmoni KPN ini duduk sebagai ahli dan ada di antara mana-
mana daripada pihak agama Islam akan dilantik oleh JAKIM dan kita akan duduk
secara bersama. Saya harap Tuan Pengerusi, bila ada Jawatankuasa Harmoni sama
ada di peringkat Kementerian KPN ataupun antara dua kementerian KPN dan JAKIM
ini, tanggungjawab untuk bersama-sama menjadikan itu sebagai platform untuk kita
harmonikan sekiranya ada berlaku perkara-perkara yang tidak sepatutnya berlaku
yang ada kaitannya dengan soal agama sama ada di peringkat Persekutuan ataupun
di peringkat negeri dapat dilangsungkan perbincangan itu Tuan Pengerusi, bagi kita
mengambil jalan penyelesaian yang terbaik.

Selain itu, saya juga ingin memaklumkan kepada Yang Berhormat Jelutong.
Selain daripada di peringkat kementerian dan bersama dengan JAKIM, di peringkat
kerajaan-kerajaan negeri Yang Berhormat, dalam mesyuarat MExUnity telah pun
dipersetujui oleh semua kerajaan negeri termasuklah Kedah dan sebagainya. Semua
kerajaan negeri termasuk bagi Sabah dan Sarawak dan negeri-negeri yang lain telah
diwujudkan satu jawatankuasa. Jawatankuasa ini Yang Berhormat, ia bergantung
pada kerajaan negeri untuk menamakannya. la berbeza tetapi tujuannya sama yang
berkaitan dengan agama-agama selain daripada Islam.

Ini jawatankuasa yang diwujudkan oleh Ahli-ahli Yang Berhormat, EXCO dan
juga Menteri Perpaduan dan yang menjaga agama selain daripada Islam yang telah
pun diwujudkan di peringkat...

Datuk Seri Panglima Wilfred Madius Tangau [Tuaran]: Penjelasan.

Datuk Halimah binti Mohamed Sadique: Tuan Pengerusi?

Datuk Seri Panglima Wilfred Madius Tangau [Tuaran]: Penjelasan.

Tuan Pengerusi: Yang Berhormat Tuaran.
