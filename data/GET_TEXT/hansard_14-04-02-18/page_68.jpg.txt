DR. 23.11.2021 62

Dato’ Haji Che Abdullah bin Mat Nawi [Tumpat]: Habis itu bagi laluan pada
saya.

Datuk Seri Panglima Wilfred Madius Tangau [Tuaran]: Jadual
Peperiksaan SPM tahun 2021 iaitu akan diadakan pada bulan Mac tahun 2022 di
mana Kementerian Pendidikan telah membuat keputusan bahawa peperiksaan juga
diadakan pada hari Jumaat, Sabtu dan Ahad.

Kementerian Pendidikan langsung tidak mempedulikan bahawa guru-guru
dan pelajar-pelajar beragama Islam harus menunaikan solat Jumaat pada hari
Jumaat. Begitu juga dengan guru-guru dan pelajar-pelajar yang beragama Kristian
Gereja Seventh_Day Adventist perlu menunaikan ibadat...

Tuan Pengerusi [Dato’ Sri Azalina Othman Said]: Yang Berhormat, patut
pada butiran Yang Berhormat, pada butiran.

Datuk Seri Panglima Wilfred Madius Tangau [Tuaran]: Ini butiran dari
mula.

Tuan Pengerusi [Dato’ Sri Azalina Othman Said]: Butiran?

Datuk Seri Panglima Wilfred Madius Tangau [Tuaran]: Butiran dari mula
saya sudah sebut.

Tuan Pengerusi [Dato’ Sri Azalina Othman Said]: Ya betul tetapi masa
sudah tamat. Butirannya lima minit.

Datuk Seri Panglima Wilfred Madius Tangau [Tuaran]: Butirannya saya
sudah sebut tadi.

Tuan Pengerusi [Dato’ Sri Azalina Othman Said]: Masa sudah tamat.

Datuk Seri Panglima Wilfred Madius Tangau [Tuaran]: Okey, saya mohon
supaya habis yang perenggan ini Tuan Pengerusi.

Tuan Pengerusi [Dato’ Sri Azalina Othman Said]: Terima kasih.

Dato’ Haji Che Abdullah bin Mat Nawi [Tumpat]: Boleh, beri laluan?

Datuk Seri Panglima Wilfred Madius Tangau [Tuaran]: Terima kasih. Perlu
beribadat sepanjang hari Sabtu malah bermula pada petang hari Jumaat dan guru-
guru serta pelajar-pelajar beragama Kristian Gereja Roman Katolik, Basel, Anglican
Methodist perlu. menunaikan sembahyang pada hari Ahad. Sebenarnya
ketidakpedulian Kementerian Pendidikan tersebut sangat bertentangan dengan
falsafah pendidikan kebangsaan. Perlu diperingatkan bahawa falsafah pendidikan
kebangsaan tersebut menyatakan bahawa pendidikan itu melahirkan insan yang
seimbang dari segi jasmani, emosi, rohani, intelektual dan sosial dan yang
bertanggungjawab ialah Kementerian Pendidikan.

Tuan Pengerusi yang lebih parah lagi ialah Jadual Peperiksaan SPM itu betul-
betul bertentangan dengan prinsip lima prinsip Rukun Negara. Prinsip pertama,

‘Kepercayaan Kepada Tuhan’, tidak dipedulikan langsung.
