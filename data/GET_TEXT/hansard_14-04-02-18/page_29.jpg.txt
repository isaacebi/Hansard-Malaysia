DR. 23.11.2021 23

dos penggalak. Saya hendak tanya bila dos Sinovac akan digunakan di seluruh
negara sebagai dos penggalak? Itu soalan pertama.

Soalan kedua, bilakah laporan ada kematian selepas vaksin dibuat di negeri
Perak dan juga deputy di MOH yang mati disebabkan — Bilakah laporan sebab
kematian akan dikeluarkan secara telus? Terima kasih.

Datuk Aaron Ago Dagang: Booster dose menggunakan Sinovac telah pun
diluluskan seperti yang saya katakan nanti pada 18 November dan kes yang di Perak
itu, ini kes kematian disebabkan vaksin kah?

Dr. Kelvin Yii Lee Wuen [Bandar Kuching]: Sebab dikatakan selepas
mengambil vaksin, dia mati dalam jangka masa tersebut.

Datuk Aaron Ago Dagang: Ya, okey. Saya difahamkan keluarga atau bapa
budak itu tidak mahu mengadakan post-mortem. Jadi, kes itu pun, kita lepas macam

itu sajalah sebab dia tidak mahu menjalankan post-mortem. Terima kasih.

5. Datuk Wilson Ugak Anak Kumbong [Hulu Rajang] minta Menteri Belia dan
Sukan menyatakan perancangan pembangunan sukan untuk masyarakat luar
bandar khusus di negeri Sarawak dan juga pembaikpulihan trek larian di Stadium
Mini Sungai Asap, Belaga Bahagian Kapit.

Timbalan Menteri Belia dan Sukan [Dato’ Sri Ti Lian Ker]: Terima kasih
Tuan Yang di-Pertua. Kementerian Belia dan Sukan menerusi Jabatan Belia dan
Sukan Negara komited untuk memperkasakan pembangunan sukan untuk semua
termasuk kalangan komuniti-komuniti luar bandar.

Malahan, perancangan khas untuk komuniti luar bandar masih diteruskan
dan tidak pernah diketepikan ataupun dipinggirkan menerusi pelaksanaan program
khusus yang disediakan contohnya, program MyFit@LuarBandar. Program ini telah
kita laksanakan sejak tahun 2018 secara tahunan melalui penganjuran Kejohanan
Sukan Komuniti melibatkan beberapa acara sukan seperti bola sepak, futsal, bola
jaring, sukan tradisional, termasuk sukan-sukan tradisional di Sabah dan Sarawak.

Berikutan pandemik COVID-19 yang telah melanda negara kita sepanjang
tahun 2020 hingga tahun 2021, kementerian telah pun mengambil inisiatif untuk
meneruskan dengan pelaksanaan program-program norma baharu secara dalam
talian ataupun virtual seperti KBS Fit and Active, MyFit@Home, KBS Time2Fit yang
boleh disertai oleh segenap lapisan masyarakat termasuklah masyarakat-
masyarakat di kawasan pedalaman Sabah dan Sarawak.

Pelaksanaan seterusnya bagi program sukan luar bandar terbaharu telah pun
dijadualkan akan dilangsungkan di Sekolah Kebangsaan Sungai Bagian, Tatau

Bintulu pada 4 Disember 2021 yang dianjurkan oleh Jabatan Belia dan Sukan negeri
