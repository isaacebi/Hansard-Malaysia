DR. 23.11.2021 54

orang-orang India adalah sebanyak RM145 juta, di mana RM100 juta untuk MITRA
dan RM465 juta lagi untuk satu agensi ataupun satu unit dalam TEKUN yang berkaitan
dengan orang India.

Akan tetapi malangnya, kita semua tahu bahawa telah pun menjadi satu
pengetahuan umum bahawa wang MITRA ini telah disalahgunakan, walaupun kita
tahu bahawa MITRA mendapat geran RM100 juta, tetapi telah diagihkan kepada
pihak-pihak yang tidak sepatutnya terima. Jadi saya hendak tanya kepada pihak
Yang Berhormat Menteri, berdasarkan kepada laporan daripada media, pihak Ketua
Pengarah SPRM mengatakan bahawa ada 313 buah syarikat yang telah pun dikenal
pasti untuk mendapatkan geran ini.

Saya ingin mendapatkan daripada pihak Yang Berhormat Menteri, boleh atau
tidak memberikan saya senarai 313 buah syarikat semua itu kepada saya untuk kita
teliti adakah memang semua syarikat ini memang layak untuk menerima geran ini?
Amat malang, memang wang MITRA ini sepatutnya diberikan kepada masyarakat
B40 orang-orang India. Akan tetapi malangnya, kerana kerakusan pihak-pihak yang
tidak takut pasal terlibat dengan rasuah ini, mereka telah menyalahgunakan.

01240

Sebenarnya untuk makluman Dewan ini, ini bukan perkara yang baharu,
bukan sahaja melibatkan MITRA. la juga melibatkan agensi lain. Saya masih ingat
lagi banyak agensi yang diperuntukkan untuk membantu orang-orang miskin tetapi
hakikatnya telah disalahgunakan sehinggalah digunakan kepada perkara-perkara
yang tidak sepatutnya diberikan.

Jadi Tuan Pengerusi, saya ingin mencadangkan kalau boleh ataupun saya
ingin bertanya kepada pihak Menteri. Adakah pihak Menteri telah ada membuat apa-
apa laporan polis ke atas mana-mana pihak yang dikatakan  terlibat
menyalahgunakan wang MITRA itu?

Keduanya, saya ingin bertanya juga kepada pihak Menteri. Adakah pihak
Menteri sendiri pernah dipanggil oleh pihak SPRM untuk memberi keterangan dalam
kes MITRA ini?

Ketiganya, saya ingin tanya juga kepada pihak Menteri. Adakah wajar untuk
pihak SPRM menubuhkan jawatankuasa bersama dengan pihak kementerian untuk
menyiasat kes-kes MITRA? Bukankah akan berlakunya dipanggil conflict of interest
ataupun konflik kepentingan yang akan menjejaskan ketelusan penyiasatan.

Jadi saya hendak tanya kepada pihak Menteri, kenapakah pihak kementerian
boleh ataupun SPRM boleh mencadangkan supaya ditubuhkan jawatankuasa dan
yang melibatkan kedua-dua pihak ini sedangkan KPN ataupun MITRA ini sedang
disiasat. Jadi, saya bersetuju dengan rakan saya Yang Berhormat Batu Kawan

semalam mengatakan tidak sepatutnya pihak kementerian atau pihak SPRM boleh
