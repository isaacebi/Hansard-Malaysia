DR. 23.11.2021 99

Dalam hubungan kita dengan negara ASEAN ini, yang saya lihat iaitu bahawa
sememangnya kita memberikan keutamaan kepada hubungan kita dengan negara
Indonesia. Ini jelas diperlinatkan dengan lawatan Yang Amat Berhormat Perdana
Menteri Malaysia kita ke Indonesia kira-kira dua minggu yang lepas. Akan tetapi di
sini saya ingin menekankan sama pentingnya hubungan kita dengan Indonesia, saya
rasa ialah hubungan kita dengan negara jiran tetangga kita juga iaitu Singapura.

Negara Singapura ini penting kepada kita kerana sebenarnya kalau kita lihat
benar-benar, banyak hubungan dan urusan di antara dua buah negara ini berlaku
pada setiap hari. Sebagai contoh, maksud saya di sini iaitu bahawa kalau kita pergi
ke Singapura, sudah tentulah kita akan lihat iaitu bahawa ada 500 ribu, kalau tidak
lihat pun, kita tahulah daripada perjalanan dilakukan oleh rakyat Malaysia ke
Singapura. Kita ada 500 ribu pekerja Malaysia kita yang bekerja di Singapura.

Jadi kepada saya, hubungan ini cukup akrab, cukup baik dan kita seharusnya
memberikan penekanan yang sama seperti mana hubungan kita dengan jiran kita di
Indonesia. Singapura ini cukup similar to us, dengan izin dalam banyak segi.
Daripada segi dia punya kedudukan, rakyat di negara itu berbilang bangsa seperti
juga Malaysia. Kita kena ingat iaitu bahawa di suatu masa dahulu, Singapura ini
dengan kita adalah sebuah negara iaitu pada tahun 1963, kita telah membentuk
negara Malaysia bersama dengan mereka.

1620

Sudah tentulah pada tahun 1965 berlaku perpisahan, tetapi bukan dengan
perpisahan yang kita lihat seperti mana yang berlaku di negara-negara lain iaitu
berperang ke apa, tetapi perpisahan yang berlaku dengan aman cara baik.

Saya hendak menekankan hubungan kita dengan Singapura ini, dari segi
hubungan perdagangan pun Singapuralah di antara negara yang banyak melabur di
negara kita. Oleh sebab itulah saya rasa kita harus menggunakan Singapura ini
sebenarnya sebagai rakan dalam apa juga yang kita lakukan. Dahulu waktu saya
menjadi Menteri Pelancongan, saya telah menggunakan negara Singapura ini
sebagai tempat untuk kita meramaikan lagi pelancong datang ke negara kita.
Pertama, sudah tentulah Singapura ialah negara yang menghantar pelancong yang
paling banyak sekali di negara kita. Number one for many years, 51 peratus ke 52
peratus daripada pelancong luar negara yang datang ke Malaysia adalah datang dari
Singapura. Saya sebut ini kerana jangan kita merasakan Singapura ini sebagai
saingan.

Datuk Seri Panglima Abdul Azeez bin Abdul Rahim [Baling]: Yang
Berhormat, Baling. Boleh bagi sekejap?

Dato’ Seri Mohamed Nazri bin Abdul Aziz [Padang Rengas]: Baik.
