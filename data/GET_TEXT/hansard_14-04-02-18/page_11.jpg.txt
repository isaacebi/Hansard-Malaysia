DR. 23.11.2021 5

levelnya TKSU kalau kita di sini. Manakala kita ini hendak kata tidak ada langsung
karang, orang marah saya tetapi ia diketuai oleh seorang SUB yang kategorinya 54.

Jadi kita harus menyusun semula, mengemaskan namun tidak dengan
melibatkan peruntukan yang baharu kerana perkara ini dibentangkan selepas
daripada belanjawan. Namun, saya pimpinan kanan di kementerian melihat
bagaimana kita boleh menggunakan dana yang sedia ada untuk bermula secara
kecil-kecilan dahulu. Terima kasih.

Tuan Yang di-Pertua: Silakan, Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Menteri. Terima kasih, Tuan Yang di-Pertua. Saya bertanya tentang
sukar untuk kita percaya sekiranya perunding kreatif tidak mempunyai gaji, apakah
dan bagaimana beliau ingin berkongsi? Akan tetapi saya juga ingin bertanya, adakah
term of reference bagi kedua-dua individu ini termasuk kerja-kerja politik. Kehadiran
Ahmad Idham di Melaka bersama-sama dengan Menteri, adakah ini sebahagian
daripada tugas beliau walaupun difahamkan beliau ialah PTTK. [Sambil
menunjukkan keratan gambar]

Soalannya juga ialah apakah wujud pertindihan ataupun pertindanan di
antara fungsi mereka dan juga atase-atase kebudayaan yang ditempatkan di bawah
MOTAC, sama ada di Suruhanjaya-suruhanjaya Tinggi kita dan juga embassy kita
di luar. Terima kasih.

Tuan Yang di-Pertua: Terima kasih. Silakan Yang Berhormat Menteri.

Dato’ Saifuddin Abdullah: Tuan Yang di-Pertua, di Pejabat Menteri, mereka
ini semua adalah petugas-petugas yang dilantik. Saya ada dua orang pegawai PTD,
SUSK saya dan namanya Encik Iqbal dan seorang PTTK namanya Aldiba.

1020

Yang ini memang pegawai PTD dan saya haramkan mereka untuk
melibatkan diri dalam apa-apa jua kegiatan politik. Yang lain itu mereka merupakan
pegawai saya, sama seperti Setiausaha Akhbar saya, sama seperti Setiausaha
Politik dan sebagainya.

Kalau kita hendak debat hal ini sampai esok pun kita tidak selesai, tetapi yang
paling utama ialah, kita hendak meningkatkan kerja-kerja diplomasi kebudayaan.
Memang sudah ada Pegawai MOTAC di beberapa buah negara, namun istilah Atase
Kebudayaan ini, kita harus lihat kembali supaya tugasannya itu meliputi maksud
kebudayaan yang luas, daripada falsafah kepada sejarah, kepada warisan, kepada
pendidikan dan seni budaya. Seni budaya bukan hanya, dengan izin, performing arts
tetapi keseluruhan maksud seni budaya itu.

Saya bagi contoh. Sebagai Menteri Luar, saya sering bertemu dengan

diplomat asing terutamanya dari Amerika Utara dan Eropah yang fasih berbahasa
