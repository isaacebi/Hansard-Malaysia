DR. 23.11.2021 73

budaya atau adakan aktiviti senaman boleh dilakukan bersama dengan Abhli-ahli
Parlimen di kawasan itu supaya objektif yang ditentukan oleh kerajaan dapat dicapai
dengan baik. Terima kasih.

Tuan Pengerusi: Terima kasih Yang Berhormat Tebrau. Yang Berhormat

Batu Kawan, silakan.

3.04 ptg.

Puan Kasthuriraani a/p Patto [Batu Kawan]: Terima kasih Tuan Pengerusi
atas peluang untuk Batu Kawan membahaskan peringkat Jawatankuasa
Kementerian Perpaduan Negara yang diberikan peruntukan sebanyak RM447 juta.

Tuan Pengerusi, saya mulakan dengan Butiran 020100 iaitu Perpaduan
Negara dan Integrasi Nasional yang berjumlah RM189 juta. Saya ingin tahu di sini,
bagaimanakah peruntukan ini digunakan? Apakah pencapaian agensi ini untuk
merapatkan jurang antara kaum di Malaysia?

Pada masa yang sama, semalam Pesuruhjaya MACC menyatakan bahawa
Jabatan Perpaduan Negara dan Integrasi Nasional akan dimasukkan dalam task
force untuk mengesahkan dokumen MITRA jika asli atau tidak. Tuan Pengerusi, ini
adalah clear cut conflict of interest dan mencerminkan ketidaksungguhan pihak
MACC untuk menyiasat atau menggunakan pasukan risikan untuk mengesahkan
kandungan dokumen MITRA dengan penerima peruntukan dan menggunakan
teknik-teknik atau taktik-taktik lain daripada bergantung kepada satu agensi yang
seangkatan dengan MITRA yang sedang disiasat dalam kementerian yang sama.
Saya mohon untuk agensi ini, dengan izin, recuse itself. Saya harap Yang Berhormat
Menteri akan juga memaklumkan kepada MACC bahawa it is a conflict of interest
and Jabatan Perpaduan Negara dan Integrasi Nasional tidak terlibat dalam task force
ini.

Tuan Pengerusi, saya beralih kepada Butiran 030100 iaitu Bertugas ke Luar
Negara. Walaupun amaun yang diperuntukkan hanya RM100,000, namun saya ingin
tahu — saya mohon kepada Yang Berhormat Menteri untuk senaraikan negara-
negara yang telah dilawat tahun lepas dan tahun ini oleh kakitangan kementerian.
Nyatakan nama-nama_ persidangan antarabangsa, konvensyen, workshop,
mesyuarat roundtable, working visit yang telah dihadiri. Adakah pihak kementerian
terbuka kepada cadangan untuk menghadiri program antarabangsa yang
berpaksikan kepada perpaduan daripada segi etnik, kaum dan agama?

Butiran 020200 iaitu Perhubungan Masyarakat. Tanggungjawab
Kementerian Perpaduan Negara adalah untuk mengukuhkan perhubungan
masyarakat dalam kalangan penduduk majmuk Malaysia. Namun, saya ingin tahu,

apakah pendirian kementerian terhadap calon-calon dalam Pilihan Raya Negeri
