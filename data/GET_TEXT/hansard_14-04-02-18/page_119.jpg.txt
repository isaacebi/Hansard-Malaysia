DR. 23.11.2021 113

kerjasama_ Indonesia melibatkan usahawan Malaysia dalam  rancangan
pembangunan ibu kota baharu di Kalimantan.

Mohon sedikit penjelasan apakah respond balas atas permohonan yang
dibuat oleh Malaysia. Sekiranya respond positif yang diterima amatlah wajar sekali
kerajaan mempercepatkan projek-projek ketersambungan antara Sabah, Sarawak
dan Kalimantan. Antaranya pembinaan jalan penghubung Serudung di Kalabakan
dengan Simanggaris Kalimantan Utara.

Kemudahan ICQS dan bandar sempadan perlu dibangunkan bagi
menyokong aktiviti ekonomi dua hala antara Serudung dengan Simanggaris yang
sudah tentu akan membangunkan kawasan berpotensi besar. Infrastruktur digital
serta bekalan elektrik dan air di laluan masuk dan bandar sempadan utama di Sabah
dan Sarawak perlu disegera dinaik taraf untuk merangsang pertumbuhan. Justeru,
peranan Kementerian Luar Negeri dalam mencadangkan kepada kerajaan untuk
mempercepatkan projek-projek ini amatlah diperlukan.

Ketiga dan terakhir Butiran 020200 — Hak Asasi Manusia dan Kemanusiaan.
Butiran ini diperuntukkan sebanyak RM1,158,300 saya memohon perincian
perbelanjaan peruntukan ini. Seperti yang kita ketahui unum Sabah merupakan
negeri yang paling terbeban dengan isu menangani pendatang asing tanpa izin yang
sampai sekarang masih gagal diselesaikan.

Saya ingin minta penjelasan daripada Menteri Luar Negeri. Adakah
Kementerian Luar Negeri telah berusaha menyelesaikan dengan negara-negara jiran
seperti Filipina dan Indonesia untuk menghantar pulang PATI yang datang daripada
negara-negara tersebut seperti yang diuar-uarkan oleh beberapa pemimpin kerajaan
dalam ucapan-ucapan mereka semasa kempen pilihan raya.

Adakah kementerian bersetuju bahawa negara-negara tersebut telah
menyatakan ketidaksediaan menerima warganegara mereka yang telah lama
menetap di Sabah tanpa memiliki dokumen yang sah. Masalah ini telah sekian lama
mencalarkan imej kedaulatan negara kita.

Selain itu, kita juga ingin mengetahui apakah hak asasi kemanusiaan
diutamakan lebih daripada isu kedaulatan negara kita yang sering dicerobohi oleh
warga asing yang masuk sewenang-wenangnya tanpa pengawalan yang ketat dan
di setiap pintu masuk di sempadan negara dan melalui jalan-jalan tikus. Itu sahaja
perbahasan saya. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Kalabakan. Seterusnya saya jemput Yang Berhormat Dungun.
