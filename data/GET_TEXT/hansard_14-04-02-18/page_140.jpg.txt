DR. 23.11.2021 134

maklumat yang kita terma ialah bahawa Presiden Indonesia itu menyambut baik
cadangan Perdana Menteri kita untuk memberi sokongan dan juga bekerjasama
membangunkan ibu kota baharu Indonesia di Kalimantan Timur.

Berkaitan dengan pendatang asing di Sabah dan sebagainya, hal ini
sebagaimana juga dalam kes-kes yang- ada juga dalam perbahasan kita tentang ini
adalah sebenarnya di bawah Kementerian Dalam Negeri.

1800

Kita tahu bahawa Kementerian Dalam Negeri sedang senantiasa mengambil
isu ini dalam usaha-usaha kita untuk memastikan pendatang asing ini dapat kita
pulangkan ke negara asal mereka.

Yang Berhormat Dungun, sebahagiannya berkaitan pencerobohan ruang
udara oleh China, tujuan ketenteraan. Malaysia sebagaimana telah kita laporkan
oleh Menteri Luar pada ketika itu dan juga oleh Menteri Pertahanan pada ketika itu
telah mengeluarkan kenyataan-kenyataan bantahan dan duta China di Kuala Lumpur
juga telah dipanggil ke Kementerian Luar Negeri untuk diberikan makluman
bantahan kita terhadap tindakan itu.

Berkaitan dengan jerebu, saya ada maklumat yang mengatakan bahawa
pada 21-22 Oktober yang lalu, telah diadakan Persidangan Peringkat Menteri
ASEAN ke-16 berkaitan dengan alam sekitar, 16th ASEAN Ministerial Meeting on the
Environment dan juga the 16th Meeting of the Conference of the Parties to the
ASEAN Agreement on Transboundary Haze Pollution. Maknanya ada perbincangan
dan pendekatan kita sebagaimana dalam banyak isu yang lain dalam konteks
ASEAN ini ialah dengan menggunakan platform ASEAN untuk menyelesaikan
masalah bersama kita.

Berkaitan dengan pemerdagangan manusia. Sekali lagi ini adalah di bawah
Kementerian Dalam Negeri dan Kementerian Dalam Negeri mempertahankan
pendirian kita dan menganggap bahawa laporan yang digunakan oleh Amerika
Syarikat itu tidaklah tepat. Oleh itu, kita daripada satu sudut membantah keputusan
yang dibuat oleh Amerika Syarikat untuk meletakkan kita di tier yang ketiga itu.

Tuan Haji Wan Hassan bin Mohd Ramli [Dungun]: Mohon penjelasan.

Dato’ Haji Kamarudin Jaffar: Ya.

Tuan Haji Wan Hassan bin Mohd Ramli [Dungun]: Terima kasih. Saya
tanya ialah berkait dengan bagaimana hendak menaikkan semula imej negara yang
teruk, rosak daripada laporan walaupun tidak betul tetapi pohon penjelasan
bagaimana cara untuk menaikkan semula imej yang rosak itu. Sila, terima kasih.

Dato’ Haji Kamarudin Jaffar: Itu akan kita lakukan dengan urusan diplomasi
kita dengan Amerika Syarikat tetapi juga kita perlu ikhlas bahawa ini melibatkan

bukan sahaja Kementerian Dalam Negeri dan Luar Negeri tetapi juga Kementerian
