DR. 23.11.2021 106

bahasa Inggeris warming the seats sahaja. Bilakah kita akan ratify Convention
Against Torture (CAT)? Apakah polisi reaksi Malaysia terhadap_ tindakan
pencerobohan hak asasi manusia di Myanmar sebagai contohnya?
1640

Sebagai rumusan, apakah hala tuju dasar luar negara dari segi military
diplomacy dari segi health diplomacy, climate change diplomacy, digital diplomacy?
Saya berharap Yang Berhormat Menteri dapat memberikan satu update ataupun
satu penerangan jelas terhadap dasar luar negara yang kurang diberikan penekanan
pada masa ini. Sekian, terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang

Berhormat Bukit Bendera. Seterusnya saya jemput Yang Berhormat Sik.

4.40tgh.

Tuan Ahmad Tarmizi bin Sulaiman [Sik]: Assalamualaikum warahmatullah,
Bismillahi Rahmani Rahim. Terima kasih Tuan Pengerusi. Saya merujuk terus
Butiran 020300 — Keselamatan Pelbagai Hala dan Pertubuhan Antarabangsa.

Dalam isu kedaulatan negara khususnya di perairan Laut China Selatan,
apakah tindakan susulan di pihak kerajaan selepas pernyataan oleh Amerika
Syarikat yang membantah peraturan baharu negara China yang menetapkan semua
kapal asing yang memasuki Laut China Selatan perlu berdaftar dengan pihak
berkuasa negara China.

Saya berpandangan dalam isu ini bahawa kerajaan Malaysia seharusnya
kekal dengan pendirian bahawa sebarang perundangan negeri persisiran atau
peraturan seharusnya tidak bercanggah dengan hak navigasi dan penerbangan
antarabangsa. Tuntutan mengetepikan prinsip maritim dan bercanggah dengan
perundangan termasuk di Laut China Selatan mengundang ancaman serius
terhadap kebebasan negara kita.

Dalam butiran ini, Anggaran Perbelanjaan 2022 berjumlah RM1,880,400
adakah mencukupi bagi melaksanakan pelbagai usaha advokasi peringkat
antarabangsa yang perlu komitmen tinggi dan penglibatan yang sangat jitu serta
berfokus melalui pelan-pelan penyusunan diplomasi bagi memastikan kedaulatan
negara kita terus terjaga dan terpelihara daripada pencerobohan negara asing.

Saya juga mohon pihak Kementerian Luar Negeri bersama kementerian lain
mengumpul data kerugian hasil pendapatan negara khusus dalam industri perikanan
dan eksplorasi petroleum akibat pencerobohan negara asing dalam perairan negara
kita.

Tuan Pengerusi, seterusnya Butiran 020400 — Pertubuhan Islam OIC dan

Kerjasama Serantau. Merujuk kepada butiran ini, peruntukan sebanyak RM830,000
