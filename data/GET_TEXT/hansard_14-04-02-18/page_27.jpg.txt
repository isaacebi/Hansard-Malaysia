DR. 23.11.2021 21

yang meliputi lebih kurang 400 juta penduduk India di mana kerajaan-kerajaan negeri
— ini bukan Kerajaan Kebangsaan, Kerajaan Pusat.

Kerajaan negeri contohnya di Goa, di New Delhi dan contoh negeri Uttar
Pradesh. Semua ini meliputi beberapa ratus juta penduduk telah memasuki
kegunaan satu contoh ubat iaitu Ivermectin dalam dasar mereka untuk preventative
dan prophylaxis iaitu mencegah dan merawat di peringkat awal sahaja. Ini data
adalah terbuka di COVID-19 India...

Tuan Yang di-Pertua: Soalan Yang Berhormat, soalan.

Tuan R. Sivarasa [Sungai Buloh]: Kita boleh dapati jumlah kematian ialah
hampir kosong akibat kegunaan ini. Soalan saya kepada kementerian ialah adakah
kementerian sanggup menghantar satu delegasi ke negeri-negeri ini di India? Untuk
mengkaji fenomena yang amat menarik ini supaya mereka berjaya menyelamatkan
nyawa-nyawa yang ramai.

Saya rasa Yang Berhormat Timbalan Menteri akan setuju kalau kita boleh
selamatkan satu nyawa pun. Itu sangat penting. Jadi, adakah kerajaan sanggup
hantar satu delegasi jumpa kerajaan-kerajaan negeri yang saya sebut tadi sebagai
contoh dan dapat memahami macam mana Ivermectin sudah bantu mereka dalam
usaha melawan pandemik COVID-19. Terima kasih.

Tuan Yang di-Pertua: Yang Berhormat, panjang sangat itu. Silakan Yang
Berhormat Timbalan Menteri.

Datuk Aaron Ago Dagang: Pertama sekali, saya mengucapkan terima
kasihlah atas nasihat untuk kita belajar pada apa yang telah berlaku di India. Akan
tetapi, sebab itu ada beberapa soalan diketengahkan seperti yang breakthrough. Kita
tahu memang ada kematian sebabkan breakthrough selepas vaksin. Kita sedia
maklum. Kita ada juga membuat analisis melalui pelbagai jenis vaksin yang kita
berikan di Malaysia ini. Kita ketahui— kalau kita melihat AstraZeneca, breakthrough
adalah 6.0 per juta, Pfizer 9.8 per juta dan of course Sinovac lebih sedikit.

Jadi, kita memang daripada segi Ivermectin saya ingat sudah pun dijawab
beberapa kali di Dewan ini. Daripada kajian kita tidak ada kesan yang begitu ketara
untuk digunakan sebagai ubat untuk merawat COVID-19 di negara ini.

Walaupun kita difahamkan di setengah state ataupun negeri di India,
memang kita ketahui ada one state yang mempunyai-— disebabkan seperti yang
disebutkan oleh Yang Berhormat iaitu memberi kesan tidak ada kematian yang
berlaku. Kita memang faham dan sedar keadaan ini. Terima kasih lah di atas nasihat
Yang Berhormat supaya kita dapat juga belajar daripada negara lain dalam hal ini.
Terima kasih.

01110

Tuan Yang di-Pertua: Terima kasih Yang Berhormat Tumpat. Silakan.
