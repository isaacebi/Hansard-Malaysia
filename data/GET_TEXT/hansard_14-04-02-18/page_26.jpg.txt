DR. 23.11.2021 20

Negara. Bermula daripada pelaksanaan Program Imunisasi COVID-19 Kebangsaan
(PICK) pada 24 Februari 2021 sehingga 20 November 2021, sejumlah 51,842,386
dos vaksin COVID-19 daripada jenama Pfizer, AstraZeneca, Sinovac, CanSino dan
Sinopharm telah diberi kepada penerima vaksin.

Sepanjang tempoh ini sistem pelaporan sedia ada di farmasi negara telah
menerima sebanyak 23,163 laporan kesan adverse susulan imunisasi vaksin
ataupun ini bersamaan dengan 0.45 laporan bagi setiap 1,000 dos vaksin yang
diberikan.

Sebanyak 93.3 peratus daripada laporan yang diterima ini melibatkan kesan
sampingan ringan dan sederhana seperti sakit di tempat suntikan, demam, pening
serta keletihan. Biasanya akan pulih dalam tempoh beberapa hari. Daripada jumlah
ini juga hanya 1,549 laporan dikategorikan sebagai serius iaitu bersamaan dengan
0.03 laporan bagi setiap 1,000 dos yang diberi. Mereka ini dimasukkan ke hospital
untuk pemantauan dan rawatan lanjut bagi beberapa hari.

Semua kes yang dikategorikan sebagai serius termasuk kes kematian
seterusnya akan disiasat secara menyeluruh dan terperinci oleh facility kesihatan
yang berkenaan. Laporan penyiasatan ini kemudiannya akan diserahkan kepada
Jawatankuasa Farmakovigilans Khas Vaksin COVID-19 (JFK) untuk penilaian
consultee ataupun hubung kait antara kesan sampingan dan vaksin yang diambil.

Daripada jumlah kes serius setakat ini, terdapat 535 laporan yang
merekodkan kes-kes kematian dalam kalangan penerima vaksin COVID-19. Namun
begitu, setelah penilaian consultee dijalankan melalui post-mortem, sehingga kini
tiada kes kematian yang dapat dikaitkan secara langsung dengan vaksin COVID-19
yang telah diberikan. Sekian terima kasih.

Tuan Yang di-Pertua: Terima kasih.

Tuan R. Sivarasa [Sungai Buloh]: Terima kasih Yang Berhormat Timbalan
Menteri atas jawapan itu. Memang kadar vaksinasi yang tinggi yang telah dicapai
oleh kerajaan daripada rollout di Februari 2021 adalah satu pencapaian yang baik.

Pada masa yang sama — sebab sekarang kita ada fenomena kemunculan
virus varian dan ada tahap peratusan breakthrough infection dengan izin sudah
meningkat kepada tahap yang juga sangat tinggi. Jadi, suka atau tidak suka kerajaan
harus sekarang melihat pada kegunaan strategi lain selain daripada vaksin sebagai
strategi utama. Maksud saya ialah strategi menggunakan mencari ubat yang
berkesan, selamat dan murah yang boleh digunakan untuk jangka masa yang
panjang sebab vaksin tidak boleh jadi strategi dijangka masa panjang.

Dalam hal ini, saya ingin tanya kepada kementerian sama ada kementerian

sanggup belajar dan memahami daripada pengalaman di India di mana enam negeri
