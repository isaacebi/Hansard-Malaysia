DR. 23.11.2021 31

Datuk Seri Panglima Abdul Azeez bin Abdul Rahim [Baling]: Thank you
very much, Sir. Thank you.

Datuk Zakaria bin Mohd. Edris @ Tubau [Libaran]: Tuan Yang di-Pertua.

Tuan Yang di-Pertua: Yang Berhormat Padang Serai dahulu, sebelah sini.
Selepas itu Yang Berhormat Libaran. Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. / also love you.[Ketawa] Saya mohon perjelasan...

Datuk Zakaria bin Mohd. Edris @ Tubau [Libaran]: Libaran, Libaran.

Tuan Karupaiya a/l Mutusami [Padang Serai]: Terdapat beberapa
kawasan di Padang Serai yang masih tidak mempunyai liputan bekalan elektrik yang
mencukupi untuk kegunaan penduduk setempat. Apakah usaha kerajaan dalam
menyelesaikan masalah ini terutama sekali kawasan Kampung Jemerli Atas di
kawasan Paya Jemerli? Pengaliran current tidak cukup. Sentiasa peti ais, mesin
basuh, semua rosak habis. Saya sentiasa kena panggil dan juga perlu ambil tindakan
segera.

Saya sudah tulis surat kepada pihak TNB tetapi tidak dapat diselesaikan.
Mohon selesaikan masalah ini. Terima kasih Yang Berhormat Timbalan Menteri.
Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Timbalan
Menteri.

Dato’ Sri Haji Abdul Rahman bin Mohamad: Terima kasih Yang Berhormat
Padang Serai. Terima kasih Tuan Yang di-Pertua. Soalan Yang Berhormat Padang
Serai tadi meliputi Padang Serai. Jadi Yang Berhormat Baling tadi khusus untuk
Baling.

Akan tetapi walau bagaimanapun, peruntukan ataupun permohonan yang
diperlukan adalah datang daripada UPEN. Saya minta Yang Berhormat agar
berhubung dengan kerajaan negeri melalui UPEN, dihantar kepada pihak kami dan
insya-Allah, kita akan meneliti sehabis baik permohonan-permohonan yang
berkaitan apa yang dibangkitkan oleh Yang Berhormat Padang Serai sebentar tadi.

Sememangnya perancangan-perancangan ini datangnya daripada UPEN.
Kalau kerajaan negeri tidak menghantar melalui UPEN, sudah pasti pihak kami tidak
mengetahui apakah permasalahan yang akan berlaku di dalam kawasan pihak Ahli-
ahli Yang Berhormat. Terima kasih Tuan Yang di-Pertua.

Tuan Yang di-Pertua: Terima kasih. Ya Yang Berhormat Libaran.

Tuan Karupaiya a/l Mutusami [Padang Serai]: Terima kasih Yang
Berhormat Timbalan Menteri.

Datuk Zakaria bin Mohd. Edris @ Tubau [Libaran]: Terima kasih Tuan

Yang di-Pertua. Terima kasih Yang Berhormat Timbalan Menteri. Berhubung dengan
