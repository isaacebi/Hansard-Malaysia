DR. 23.11.2021 80

mohon penjelasan apakah betul apa yang saya sebutkan kenapa tidak ada dalam
peruntukan untuk kementerian ini. Jadi, sekian saja Tuan Pengerusi. Terima kasih.

Tuan Pengerusi: Terima kasih ada lagi tiga orang pembahas. Saya
rancangkan agar Yang Berhormat Menteri menjawab pada pukul 3.40 petang. Jadi,
cukup-cukup lima minit seorang. Yang Berhormat Baling, silakan.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi kerana beri Baling peluang untuk mengambil bahas ini. Bismillahir
Rahmani Rahim. Assalamualaikum warahmatullahi wabarakatuh.

Tuan Pengerusi: Wa’alaikumussalam.

Datuk Seri Panglima Abdul Azeez bin Abdul Rahim [Baling]: Salam
Keluarga Malaysia. Butiran 00201 — Unit Transformasi Masyarakat India Malaysia
(MITRA). Unit Transformasi Masyarakat India Malaysia (MITRA) yang diterajui oleh
Kementerian Perpaduan Negara merupakan sebuah unit khas bertanggungjawab
dalam menangani isu pembangunan sosioekonomi masyarakat India di Malaysia
khususnya golongan B40. Pembangunan inklusif kira-kira 2 juta orang masyarakat
India merangkumi tujuh peratus daripada keseluruhan populasi Malaysia sentiasa
menjadi sebahagian agenda nasional negara demi peningkatan sosioekonomi dan
taraf hidup kaum India di Malaysia.

Di kesempatan ini, saya ingin mengucapkan jutaan terima kasih kepada
kementerian ini kerana saya telah banyak mendapat manfaat untuk rakyat saya di
dalam kawasan saya khususnya masyarakat India waktu MCO nya berkali-kali dan
waktu Deepavali nya dan sebagainya. Jadi, saya melihat kementerian ini amat
signifikan untuk kita pohon Menteri untuk mendapatkan lagi tambahan dana RM140
juta, RM100 juta tidak mencukupi. Kalau kita melihat pada hari ini komitmen KPN
menerusi MITRA, ini satu pendekatan yang amat luar biasa dan baik dalam
meningkatkan taraf hidup masyarakat India.

Saya amat menyanjung usaha-usaha dan untuk membasmi kemiskinan
tanpa sempadan dan bangsa, agama dan latar belakang. Saya ingin mengesyorkan
kepada Yang Berhormat Menteri, lepas ini selain daripada Ahli-ahli Parlimen, ADUN-
ADUN kita libatkan untuk mendapatkan nama-nama di kawasan masing-masing
seluruh Malaysia. Saya ingin mengesyorkan beberapa perkara lagi di antaranya
adakah kementerian ada pemikiran yang luar kotak, pemikiran yang ingin membantu
mereka selain memberi kotak-kotak.

Selain pendekatan ini, adakah kita hendak bagi mata kail kepada mereka
kerana kita tahu masyarakat India ini dia rajin, dia sangat rajin dalam konteks
lelakinya boleh bagi jigsaw machine potong tebang pokok dan sebagainya, bagi
mesin rumput. Kepada mereka wanita yang kaum keturunan India bagi dia mesin

jahit, mesin jahit tepi ataupun dia hendak buat gerai, gerai thosai dan sebagainya di
