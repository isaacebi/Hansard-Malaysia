DR. 23.11.2021 65

Saya juga sangat berharap pihak kementerian akan terus memperkasa Skim
Rondaan Sukarelawan (SRS). SRS ini ternyata sangat berjaya dalam mengekang
kejadian kecurian dan juga jenayah di kawasan masing-masing. Masyarakat
pastinya akan dapat ketenangan dengan wujudnya SRS ini. Dalam masa yang sama,
saya dimaklumkan tentang ketidakcukupan kabin untuk dijadikan sebagai pusat
kawalan utama. Saya mohon pihak kementerian menyediakan ketidakcukupan kabin
ini.

Selain daripada itu, saya ingin mencadangkan elaun makan_ untuk
sukarelawan agar mereka akan lebih bersemangat menjalankan tugas. Saya juga
ingin menyarankan agar sukarelawan ini diberi latihnan asas tentang SOP untuk
menangkap dan menahan penjenayah.

lsu yang terakhir, Tuan Pengerusi, ialah Butiran 030400 — Bantuan Geran
Per Kapita Tabika Perpaduan iaitu sebanyak RM4,452,500 pada tahun 2022. Saya
ingin mengucapkan tahniah di atas peruntukkan sebanyak ini yang diperuntukkan
untuk Tabika Perpaduan. Tabika Perpaduan merupakan salah satu aset terbaik
untuk memupuk perpaduan di peringkat kanak-kanak lagi. Oleh sebab itu, saya
menyarankan Tabika Perpaduan hendaklah diberi perhatian secara_ serius
terutamanya daripada segi peralatannya seperti kerusi, meja dan tentunya keceriaan
selain kecukupan tenaga pengajar dan juga pembantu.

Saya ingin menanyakan apakah terdapat kajian yang dibuat tentang
keberkesanan Tabika Perpaduan ini dalam memupuk perpaduan bermula daripada
kanak-kanak lagi dan adakah tabika ini diterima oleh semua kaum terutama di negeri
Kelantan yang mana bangsa Melayu merupakan majoriti. Saya ingin penjelasan juga
pihak kementerian berapakah peratus kah murid tabika mengikut bangsa di seluruh
negara ataupun jika boleh secara bertulis mengikut negeri.

Saya difahamkan tabika perpaduan ini didominasi oleh murid Melayu.
Mengapa bangsa lain seperti Cina dan India kurang berminat dan ini perlu dikaji oleh
pihak kementerian. Semoga dengan adanya peruntukkan dan perbelanjaan ini, saya
berharap Tabika Perpaduan akan menjadi lebih berjaya dan efisien. Saya sudah
dengan serangkap pantun.

Tuan Puteri dari kayangan,
Senyuman manis seperti madu,
Pelbagai keturunan bukan halangan,
Memperkasakan Keluarga Malaysia menjadi satu.

Terima kasih, Tuan Pengerusi.
Tuan Pengerusi: Terima kasih Yang Berhormat Kuala Krai. Seterusnya

Yang Berhormat Jelutong. Silakan. Lima minit Yang Berhormat Jelutong.
