DR. 23.11.2021 115

Seterusnya berkait dengan Butiran 020200 — Hak Asasi Manusia dan
Kemanusiaan. Laporan tahunan 2021 Jabatan Negara Amerika Syarikat mengenai
pemerdagangan manusia telah meletakkan Malaysia pada ‘tier 3’ iaitu kategori paling
bawah dalam isu pencabulan hak asasi manusia. Pemerdagangan ini termasuklah
kemasukan oleh warga asing kepada negara kita secara haram dan tidak melalui
proses undang-undang selengkapnya.

la jelas telah menyebabkan kedudukan negara kita sebagai negara yang
menghormati prinsip asas hak asasi manusia di rantau ini tercalar sama sekali. la
bukan sahaja melibatkan isu nama negara di peringkat antarabangsa, namun ia juga
terpalit kepada isu-isu kebajikan tenaga asing yang tidak dipantau secara
sewajarnya.

Soalan saya, apakah perancangan kementerian bagi memastikan nama
negara dihormati semula di peringkat antarabangsa di samping menangani isu ini?
Soalnya adakah peruntukan yang disediakan mencukupi bagi menaikkan semula
nama negara di peringkat antarabangsa...

Tuan Pengerusi [Dato’ Mohd Rashid Hasnon]: Masa sudah habis Yang
Berhormat.

Tuan Haji Wan Hassan bin Mohd Ramli [Dungun]: Terima kasih Tuan
Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Dungun. Seterusnya saya menjemput Yang Berhormat Sepang.

5.08 ptg.

Tuan Mohamed Hanipa bin Maidin [Sepang]: Terima kasih Tuan
Pengerusi. Saya terus pergi kepada Butiran 050000 — Program Khusus dan
seterusnya kepada Butiran 050100 — Bertugas ke Luar Negara.

Tuan Pengerusi saya ingin bertanya kepada pihak kementerian berkaitan
dasar negara sekarang khususnya mengenai penguatkuasaan bahasa Inggeris di
kalangan kakitangan-kakitangan yang hendak ditugaskan di luar negara.

Saya ingin bertanya soalan ini kerana sebelum ini banyak dilaporkan bahawa
hatta para diplomat pun dikatakan tidak begitu mengusai bahasa Inggeris. Saya ingin
tanya apakah dasar kerajaan sekarang? Oleh sebab apa saya kata begitu untuk
Tuan Pengerusi? Ini kerana, baru-baru ini nampaknya macam ada satu — tidak
tahulah sama ada benda ini di-spin benda ini menjadi satu dasar kerajaan. Apabila
ada seorang Yang Berhormat Menteri memberikan ucapan di Glasgow dalam

bahasa Melayu.
