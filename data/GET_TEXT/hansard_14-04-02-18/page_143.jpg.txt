DR. 23.11.2021 137

Tentang Yang Berhormat Jerlun yang akhir sekali. Yang Berhormat tentang
CPTPP, KL Summit, Langkawi Dialogue. KL Summit itu sebagaimana kita maklum,
walaupun semasa Yang Berhormat Langkawi menjadi Perdana Menteri, ia
diumumkan secara rasminya sebagai suatu program bukan rasmi kerajaan atau
Kementerian Luar Negeri. Jadi, saya harap di kalangan pemimpin yang ada di
sebelah sini dan sebelah sana boleh kalau berminat untuk meneruskan program ini.

Langkawi Dialogue, saya setuju adalah program yang baik dan saya dalam
kementerian pun akan memastikan bahawa program seperti ini, nama dan
sebagainya terpulang, diteruskan dan kita ada di bawah sebagaimana Yang
Berhormat maklum Malaysian Technical Cooperation Program antaranya untuk
membantu negara-negara Afrika dan dunia ketiga untuk sama-sama kita bangunkan
itu.

Tentang Negara-negara Berkecuaii, kita aktif di dalamnya. Tentang diplomat
dan VVIP, ini pada umumnya bukanlah dasar ataupun SOP pegawai-pegawai kita
tetapi kalau ada kes-kes yang khusus yang boleh saya dimaklumkan, saya akan
cuba pastikan bahawa yang penting bagi semua diplomat kita ialah tugas diplomasi
dan sebagai diplomat dan bukan yang lainnya.

Tentang kebudayaan iaitu Yang Berhormat Menteri Luar pagi tadi dalam MQT
telah pun memberi penjelasan tentang lantikan-lantikan ini. Tentang watikah
penyerahan telah dilakukan pada 10 November yang lalu, 13 orang duta baharu luar
negara telah menyerahkan watikah kepada Duli Yang Maha Mulia Seri Paduka
Baginda Yang di-Pertuan Agong. la terpaksa ditangguhkan beberapa kali kerana
masalah COVID-19 dan kebimbangan kita tentang ianya dapat dijadikan tempat
jangkitan.

01810

Begitu juga duta-duta Malaysia ke luar negara pun. Dihimpunkan beberapa
belas orang dan itu pun ianya diberikan watikah pelantikan untuk keluar negara
secara online sahaja dan bukan di Istana Negara kerana masalah COVID-19 ini.

Bangunan-bangunan kedutaan dalam Bajet 2022, kita ada lebih kurang 11
projek untuk menambah baik ataupun meningkatkan keadaan bangunan-bangunan
kita di luar negara, kedutaan kita.

Yang lain tentang kedaulatan negara dan isu-isu yang berlaku, itu suatu
pandangan dan teguran yang kita ambil dengan positif bagaimana kita sama-sama
dapat memastikan bahawa kedaulatan negara kita dijaga dalam kes-kes, sebagai
contoh seperti Yang Berhormat berikan tadi.

Yang Berhormat Padang Serai memberikan cadangan-cadangan hubungan

luar negara, hubungan dua hala, pelbagai hala dan sebagainya. Itu sudah tentu
