DR. 23.11.2021 136

dengan Kementerian Dalam Negeri. Begitu juga isu pasport luar negeri, secara
langsung kalau ia sampai kepada maklumat kami, sudah tentu kami akan usahakan.
Akan tetapi itu kes-kes individu yang maklumatnya sampai. Namun secara umumnya
kita akan kekal memberi kerjasama dengan Kementerian Dalam Negeri, knhususnya
Jabatan Imigresen untuk membantu kes-kes seperti ini.

Tentang Afghanistan, saya ambil perhatian dan sudah tentu apabila hanya
kita berpuas hati bahawa pada dasarnya negara dan kerajaan pemerintah baharu
Afghanistan ini melaksanakan prinsip-prinsip yang biasa untuk sistem demokrasi,
untuk hak asasi terjamin, barulah saya yakin isu-isu berkaitan dengan pengiktirafan
itu kita ambil perhatian yang serius. Sebelum itu yang kita lakukan ialah dengan izin,
constructive engagement supaya kita dapat berhubungan dan menyuarakan
pandangan kita kepada pemerintah atau pemimpin Afghanistan yang baru itu.

Tentang SUHAKAM, saya akan pastikan apakah sebenarnya kedudukan
SUHAKAM berkaitan dengan Kementerian Luar Negeri dan kuasa kita.

Yang Berhormat Selayang, saya ucap terima kasih memberi pandangan,
cadangan dan pertanyaan juga berkaitan dengan Afghanistan. Saya maklumkan tadi
hubungan kita dengan Amerika Syarikat selepas apa yang Amerika Syarikat lakukan
di Afghanistan, kita secara umumnya saya sebut awal-awal lagi dalam hubungan kita
dengan semua negara akan senantiasa menimbang dan memperhatikan.

Dalam hal itu, mengambil kira kepentingan negara kita, ekonomi negara kita
dan sebagainya, kita akan cuba memastikan bahawa perbezaan pandangan politik
dan sebagainya itu seboleh-bolehnya tidak menjejaskan kedudukan dan hubungan
ekonomi kita kerana ini juga perlu kita lakukan.

Berkaitan dengan Jepun, amaran, siasat, kita tidak ada maklumat itu. Oleh
sebab itu kita tidak memberikan apa-apa amaran kepada rakyat kita. Berkaitan
dengan peranan ASEAN-Malaysia kita sebutkan tadi, kita akan terus bersama-sama
ASEAN.

Yang Berhormat Kangar banyak poin. Saya pandang baik, cadangan yang
baik, peranan kedutaan dalam pilihan raya. Ini SPR akan maklumkan kepada kita
apa yang perlu kita lakukan. Saya dimaklumkan dalam Pilihan Raya Ke-13 sebelum
lalu, dilakukan proses yang amat-amat teliti dan belanjanya tinggi untuk proses
mengundi oleh warga di luar negara. Akan tetapi apa yang seterusnya akan berlaku,
sama-samalah kita harap supaya SPR memberikan— sebab ini di bawah SPR,
kedutaan hanya membantu.

Berkaitan dengan beberapa yang lain. Laporan SUHAKAM di Parlimen,
sekali lagi saya akan check itu. Perjanjian-perjanjian, ini proses ongoing.

Protokol tentang Korea Utara, kita tidak ada hubungan diplomatik sudah

sekarang ini dan kita akan memerhatikan apakah yang akan berlaku seterusnya.
