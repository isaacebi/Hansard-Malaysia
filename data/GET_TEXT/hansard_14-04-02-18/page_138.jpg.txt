DR. 23.11.2021 132

Begitu juga soalan yang baik daripada Yang Berhormat Bukit Bendera
tentang pendirian dan rancangan kita health diplomacy, digital diplomacy, ini
semuanya ada dalam Kertas Dasar Baharu yang akan dilancarkan oleh Yang Amat
Berhormat Perdana Menteri untuk Kementerian Luar Negeri pada awal bulan
Disember yang akan datang ini.

Yang Berhormat Sik berkaitan dengan...

Tuan Wong Hon Wai [Bukit Bendera]: Penjelasan Yang Berhormat
Timbalan Menteri.

Dato’ Haji Kamarudin Jaffar: Ya.

Tuan Wong Hon Wai [Bukit Bendera]: Bukit Bendera tanya. Tentang tadi
ada sebut bahawa sedang diadakan kajian dasar-dasar dan sebagainya.

Dato’ Haji Kamarudin Jaffar: Ya.

Tuan Wong Hon Wai [Bukit Bendera]: Soalan saya ialah, sama ada
kerajaan akan melihat semula terhadap keperluan sekuriti semasa bukan sahaja
untuk digital diplomacy, health diplomacy dan sebagainya, tetapi integrated iaitu
melihat ia menjangkaui dasar luar sebagai satu top-down approach, seperti apa yang
dilaksanakan oleh United Kingdom dengan satu integrated document merangkumi
sekuriti pertahanan, alam sekitar, health diplomacy, dan sebagainya. Adakah
dokumen yang akan dilancarkan oleh Perdana Menteri pada bulan Disember ini
menjurus ke arah itu? Itu persoalan saya.

Dato’ Haji Kamarudin Jaffar: Dengan Yang Berhormat Bukit Bendera, itu
akan kita beri pertimbangan.

Begitu jugalah berkaitan dengan Yang Berhormat Kuala Langat yang
mengaitkan tentang COP26 Tuan Pengerusi, bahawa kita mesti mengambil
pendirian dan pendekatan kepentingan utama negara kita daripada kita hanya
terpengaruh dengan apa yang ditekankan ataupun apa yang dikehendaki oleh
negara-negara yang lain. Itu juga kita beri perhatian. Walaupun kita ada komitmen
kita Yang Berhormat Kuala Langat, dalam konvensyen-konvensyen antarabangsa
berkaitan dengan iklim dan alam sekitar ini.

Yang Berhormat Sik- Laut Cina Selatan, apakah pendirian kita selepas
Amerika Syarikat dan China mengeluarkan kenyataan berkaitan dengan- saya fikir
penggunaan kapal-kapal oleh negara China dan sebagainya. Secara umumnya
sekali lagi, kita akan mempertahankan laut kita menurut dasar undang-undang
antarabangsa, Konvensyen Laut 1982, dan inilah pendirian kita bersama-sama
dengan negara-negara ASEAN. Berkenaan dengan kerugian hasil perikanan
misalnya, itu saya rasa Kementerian Pertanian dan Industri Makanan (MAFI) akan

lebih berkemampuan untuk memberikan maklumat.
