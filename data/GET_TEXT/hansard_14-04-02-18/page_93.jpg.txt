DR. 23.11.2021 87

content ataupun pengisian kepada pelan yang saya sebutkan tadi bagi tempoh 10
tahun untuk kita laksanakan.

Selain daripada itu Yang Berhormat Tuan Pengerusi, usaha-usaha sedang
dijalankan untuk kita tingkatkan lagi minat masyarakat yang ada dalam komuniti.
Maknanya masyarakat kaum Cina, kaum India dan lain-lain supaya tujuan asal
Tabika Perpaduan ini diwujudkan Yang Berhormat Tuan Pengerusi untuk kita semai
semangat perpaduan itu daripada Pendidikan Awal Kanak-kanak iaitu pendidikan
asas di peringkat Tabika-tabika Perpaduan.

Jadi kerana itu Yang Berhormat, pada kali ini, bila kita hendak buka tabika-
tabika baharu, kita tidak lagi mengikut kepada permohonan yang dibuat. Akan tetapi,
kita akan jalankan survey sama ada, ada permintaan dan adakah penyertaan
pelbagai kaum itu dapat bersama-sama memerlukan kepada pembukaan tabika-
tabika baharu kepada mana-mana kawasan komuniti iaitu dalam bilangan 1,000
rumah satu KRT. Dalam pada itu, keperluan ikut kepada permintaan daripada
masyarakat tempatan. Seterusnya, bagi Yang Berhormat Batu Gajah...

Tuan M. Kulasegaran [Ipoh Barat]: Penjelasan ya.

Datuk Halimah binti Mohamed Sadique: Yang Berhormat Ipoh Barat, can /
just jawab semua dahulu Yang Berhormat after that I’ll get back to you? Bagi Yang
Berhormat Batu Gajah, usaha kementerian bangunkan Indeks Perpaduan. Ada Yang
Berhormat Batu Gajah dekat sini? Terima kasih. Sejauh mana pemantauan geran
KRT dalam pelaksanaan program pengagihan tabika dan sebagainya.

Saya ingin memaklumkan Yang Berhormat bahawa Kementerian Perpaduan
Negara sedang dalam tindakan membangunkan Indeks Perpaduan Nasional bagi
tahun 2021 yang kita namakan IPNas. IPNas ini Yang Berhormat, ialah untuk
mengukur — termasuk kepada Ahli-ahli Yang Berhormat yang bertanyakan
bagaimana cara kita mengukur tahap perpaduan. Ini kerana, ramai rata-rata Yang
Berhormat mengatakan bahawa perpaduan pada masa kini longgar dan sebagainya.
Jadi, bagaimana kita mengukur dan apakah tindakan yang akan diambil sekiranya
berlaku seperti mana yang telah pun disebutkan oleh Ahli-ahli Yang Berhormat.

Saya ingin maklumkan Yang Berhormat, di bawah Indeks Perpaduan
Nasional yang saya sebut IPNas selepas ini, tujuan kita adakan kajian ini Yang
Berhormat ialah untuk kita ukur tahap perpaduan dan juga keharmonian negara. Hal
ini untuk memberikan gambaran, mendapatkan gambaran bagaimana agaknya
keadaan hubungan masyarakat pelbagai kaum yang ada di Malaysia ini bagi tahun
2021 bermula pada tahun ini kajiannya sama ada di peringkat nasional ataupun di
peringkat negeri.

Kedua, IPNas ini, kajian ini yang dijalankan bersama dengan pihak Institut
Kajian Etnik (KITA) di bawah Universiti Kebangsaan Malaysia (UKM) iaitu untuk kita
