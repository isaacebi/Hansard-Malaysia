DR. 23.11.2021 72

01500

Juga, saya difahamkan pada masa yang lepas, peruntukan untuk satu
kampung baharu Cina ataupun untuk satu masyarakat India, ia ditetapkan satu
angka. Yang Berhormat Menteri, saya cuma hendak beritahu, bukan semua
kampung baharu Cina ini, ia punya saiz yang sama. Ada yang sangat besar dan ada
yang kecil. Tidak sampai hanya ada tujuh buah rumah tetapi satu kampung baharu
Cina.

Jadi, kalau kita beri peruntukan yang sama, ia tidak mencerminkan ada
keadilan untuk membangunkan atau membantu masyarakat di kampung itu. Jadi,
saya berharaplah, bukan satu angka ditentukan tetapi ia bergantung pada bilangan
penduduk di satu kampung itu. Itu bagi saya lebih adil untuk salurkan peruntukan
supaya pembangunan masyarakat itu dapat dibuat dengan cara yang terbaik.

Bagi isu geran kepada KRT. Saya pun difahamkan selama ini, ada satu
peruntukan tidak silap RM6,000 setahun kepada setiap KRT. Ini juga saya nampak,
bukan satu cara yang terbaik kerana di kawasan saya, Parlimen Tebrau pun ada
banyak KRT. Saya fikir masalah ini bukan spesial atau di kawasan saya tetapi sama
di kawasan lain. Ada KRT yang sangat aktif tetapi ada KRT yang tidak aktif tetapi,
dapat peruntukan yang sama.

Jadi, bagi saya tidak memberangsangkan KRT yang aktif punya untuk
lakukan yang lebih baik. Jadi, saya berharap ada satu kaedah atau pendekatan kita
boleh beri insentif kepada KRT yang aktif, berbanding dengan yang bukan aktif atau
supaya yang bukan aktif nampak yang aktif punya sudah dapat lebih banyak
peruntukan untuk beraktiviti. Ini supaya, ia jadi satu insentif kepada mereka untuk
bangun dalam tidurlah supaya mereka boleh aktifkan balik untuk menjaga
masyarakat.

Saya pun nampak selama ini di kawasan saya, cuma ramai kaum Melayu
yang melibatkan dalam KRT tetapi kaum India dan Cina kurang. Saya boleh faham
ini kebanyakan adalah sebab Cina kurang mahu melibatkan dalam aktiviti seperti ini.
Kalau ini masih berterusan, jadi saya tidak nampak matlamat yang ditentukan boleh
dicapai lah untuk membangunkan atau kita kata untuk bertambah baik lah perpaduan
antara kaum.

Jadi, saya berharap kementerian boleh bekerjasama dengan Abhli-ahli
Parlimen supaya kita boleh ada aktiviti untuk memastikan semua kaum akan terlibat
dalam aktiviti di kawasan-kawasan yang tidak ada KRT. Biasa punya yang saya
nampak tidak ada KRT...

Tuan Pengerusi: Masa tamat Yang Berhormat.

Tuan Steven Choong Shiau Yoon [Tebrau]: Ini adalah kawasan yang ramai

penduduk Cina dan kaum India. Jadi, saya mencadangkanlah aktiviti seperti tarian
