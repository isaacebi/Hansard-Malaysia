DR. 23.11.2021 30

Saya juga hendak tanya soalan tambahan saya, berapakah peruntukan yang
telah dikeluarkan bagi menampung kos hal ehwal pembangunan luar bandar,
khususnya di Baling dan apakah kekangannya? Sejauh manakah kerjasama yang
dilakukan oleh pihak kementerian bersama kementerian-kementerian lain untuk
melaksanakan tugas dan tanggungjawab supaya demi Keluarga Malaysia,
kestabilan demi kemakmuran dapat dilaksanakan? Terima kasih Yang Berhormat
Timbalan Menteri. Terima kasih Tuan Yang di-Pertua. / love you Sir, bagi peluang.

Tuan Yang di-Pertua: Terima kasih Yang Berhormat Baling. Silakan Yang
Berhormat.

Dato’ Sri Haji Abdul Rahman bin Mohamad: Terima kasih Tuan Yang di-
Pertua. Terima kasih Yang Berhormat Baling.

Tuan Yang di-Pertua, sememangnya saya akui bahawa saya telah hadir ke
Baling sebanyak dua kali dan boleh dikatakan saya sempat meronda-ronda di Baling
dan saya dapat melihat bagaimana keadaan di Baling. Di sini saya boleh beri kredit
sedikit kepada Yang Berhormat Baling bahawa beliau memang bekerja keras
daripada segi banyak sudut untuk membantu masyarakat Baling.

Tuan Karupaiya a/l Mutusami [Padang Serai]: [Bangun]

Dato’ Sri Haji Abdul Rahman bin Mohamad: Apa yang diutarakan oleh
Yang Berhormat Baling, sejumlah besar juga agaknya KPLB telah membelanjakan
di Baling. Contohnya, untuk usahawan desa sahaja sebanyak RM4.1 juta. Setakat
ini keseluruhannya yang dikeluarkan untuk pembangunan di Baling melebihi
anggaran projek-projek. Terdapat beberapa projek melebihi daripada RM10 juta
yang telah diperuntukkan di Baling sahaja iaitu Jalan Luar Bandar, Jalan
Perhubungan Desa, Lampu Jalan Kampung, Projek Ameniti Sosial dan pelbagai
projek lagi termasuklah consolidated profitable business unit iaitu daripada FELCRA
berjumlah RM1.7 juta yang beranggaran lebih daripada RM710 juta.

Datuk Zakaria bin Mohd. Edris @ Tubau [Libaran]: [Bangun]

Dato’ Sri Haji Abdul Rahman bin Mohamad: Apa yang diutarakan oleh
Yang Berhormat Baling, masalah banjir yang timbul itu memang kita telah mendapat
perhatian dan kita tahu dan beberapa kali Yang Berhormat Baling telah menghubungi
pihak Kementerian Pembangunan Luar Bandar.

Cuma kita hendak minta sedikit Yang Berhormat Baling yang memang
berusaha kuat daripada segi hendak menyelesaikan masalah beberapa kali banjir
dan kita sebenarnya telah membuat permohonan Yang Berhormat Baling bahawa
peruntukan ini memang agak sedikit besar dan kita menunggu kelulusan bajet yang
akan kita bentangkan beberapa hari ini. Insya-Allah dalam masa itu, kita akan terus
membantu Yang Berhormat Baling dalam keadaan yang sangat memerlukan di

tempat beliau tersebut, Tuan Yang di-Pertua. Terima kasih.
