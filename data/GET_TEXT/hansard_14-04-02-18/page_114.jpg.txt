DR. 23.11.2021 108

Tuan Pengerusi [Dato' Mohd Rashid Hasnon]: Terima kasih Yang

Berhormat Sik. Sekarang saya jemput Yang Berhormat Kuala Kedah.

4.45ptg.

Dr. Azman bin Ismail [Kuala Kedah]: Terima kasih Tuan Pengerusi.
Bismillahi Rahmani Rahim. Saya terus kepada Butiran 020100 — Ekonomi Pelbagai
Hala dan Alam Sekitar.

Tuan Pengerusi, eksport minyak sawit Malaysia adalah satu eksport yang
sangat penting bagi Malaysia. Ketika harga sawit belum melonjak seperti sekarang
pada tahun 2019, eksport kita bernilai sepanjang tahun 2019 bernilai RM67.55 bilion
dan sekarang jauh lebih tinggi lagi dan pasaran terbesar sawit kita sekarang ialah
India dan China.

Namun Tuan Pengerusi, adalah satu hakikat bahawa kebanyakan daripada
masalah yang kita perlu depani dan kita hadapi dalam memasarkan sawit datangnya
bukan daripada China, India atau negara lain yang kita tumpukan sekarang tetapi
daripada Eropah khususnya Eropah Barat dan Amerika Syarikat.

Untuk itu, saya suka menarik perhatian kita Dewan yang mulia ini bahawa
sejak tahun 2017 kita tidak lagi mengadakan engagement dengan Eropah Barat
khususnya. Saya masih ingat pada tahun 2016 saya terlibat dalam rombongan
mempertahankan minyak sawit di Paris dan Brussel dan tahun 2017 kita kembali ke
Brussel di mana Parlimen Eropah ada dan kita menjawab dan mempertahankan isu-
isu yang dibangkitkan tentang minyak sawit Malaysia.

Tidak melakukan penerangan dan penjelasan mengenai minyak sawit di
Eropah kerana pasarannya sekarang tidak lagi besar itu difahami. Namun,
meninggalkannya ialah satu strategi yang tidak berapa tepat kerana daripada masa
ke masa timbul isu dari sana yang boleh menggugat pasaran sawit kita di seluruh
dunia.

Isu penyahhutanan atau deforestation misalnya menjadi besar dan marak
daripada Eropah, isu ester (3-MCPD) daripada Eropah, isu yang terakhir pada awal
bulan ini bulan November isu kanser dan asid palmity! ia juga datang dari Eropah
dan Amerika Syarikat.

Tuan Pengerusi, suka saya ingatkan bahawa kita ada saintis dan para
industrialists, para pengkaji, para academician yang sangat lama mempertahankan
isu-isu sawit di Eropah Barat khususnya. Ada apa yang disebut sebagai European
Palm Oil Alliance (EPOA) ke atas saintis Eropah di Belanda saya pernah jumpa di
Belgium, di Perancis mereka telah banyak mempertahankan sawit dan mereka
banyak buat kajian telah melakukan banyak pelaburan oleh kita dan mereka dalam

mengkaji isu-isu dan menjawab isu-isu sawit.
