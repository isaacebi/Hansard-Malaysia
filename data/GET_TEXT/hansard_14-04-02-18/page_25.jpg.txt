DR. 23.11.2021 19

tindakan sewajarnya ke saluran yang betul sekiranya berlaku ketidakadilan dalam
sebarang transaksi.

Untuk makluman Yang Berhormat, buat masa ini aplikasi Price Catcher telah
pun didownload lebih daripada 132 ribu pengguna. Manakala, aplikasi MySales
Tracker telah didownload oleh 7,257 pengguna. Manakala, aplikasi Ez ADU telah
diguna oleh seramai 50,000 pengguna. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua. Yang Berhormat Menteri, kita tahu
sekarang ini antara cabaran dan masalah yang besar ialah tentang kenaikan harga
barang. Seolah-olah tidak terkawal lagi dah kenaikan harga-harga barang ini.

Jadi, saya ingin tanya ikhtiar kementerian, apakah di sana terdapat satu
aplikasi ataupun satu kaedah yang dibangunkan di mana pengguna ini boleh lapor
terus kepada agensi di bawah kementerian supaya harga-harga barang yang
meningkat yang melampaui kemunasabahan ini dapat dilaporkan terus tanpa ada
sebarang birokrasi? Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Timbalan Menteri.

Dato’ Rosol bin Wahid: Terima kasih Yang Berhormat Hang Tuah Jaya,
sahabat saya. Sebenarnya untuk makluman Yang Berhormat dan seluruh Ahli
Dewan. Kita kementerian telah membangunkan satu portal ataupun satu saluran
namanya Ez ADU yang mana setiap masalah yang dialami oleh pengguna boleh
direct kepada pegawai kita ataupun kepada kementerian kita untuk diambil tindakan.

Dua atau tiga contoh yang dimaklumkan kepada saya iaitu pertama isu harga
tayar kenaikan. Harga tayar kenderaan naik yang harganya sebelum PKP harga lain,
kemudian selepas PKP harga lain. Kemudian pengguna telah direct kepada pegawai
kita dan pegawai kita telah mengambil tindakan. Selepas itu, minggu berikut
harganya telah turun. Ini menunjukkan keberkesanan Ez ADU dan juga
keberkesanan pegawai kita dalam menjalankan tugas. Terima kasih Tuan Yang di-
Pertua.

4. Tuan R. Sivarasa [Sungai Buloh] minta Menteri Kesihatan menyatakan
menurut pemantauan yang dibuat terhadap penerima vaksin daripada permulaan
vaksin rollout pada bulan Februari 2021 sehingga sekarang, apakah_ hasil
pemantauan tersebut? Adakah kes-kes kematian dan kesan negatif (adverse events)
yang dikaitkan secara langsung kepada pemberian vaksin, berapa jumlahnya dan
kategori-kategorinya.

Timbalan Menteri Kesihatan II [Datuk Aaron Ago Dagang]: Terima kasih
Tuan Yang di-Pertua. Kesan sampingan ubat dan vaksin dipantau oleh Pusat

Pemonitoran Kesan Advers Ubat Kebangsaan di Bahagian Regulatori Farmasi
