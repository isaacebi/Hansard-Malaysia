DR. 23.11.2021 51

menampung baki sebanyak RM40 juta untuk pemberian geran kepada semua KRT
di negara kita?

Beralih pada Kepala Pembangunan P.14, Butiran 17200 - Pusat Aktiviti
Perpaduan dengan peruntukan berjumlah RM3.68 juta, Butiran 17300 - Pusat Rukun
Tetangga dengan peruntukan RM1.7 juta.

Sehingga kini, berapakah jumlah keseluruhan fasiliti tersebut yang telah
diwujudkan di negara kita? Negeri mana kah yang mempunyai paling banyak fasiliti
tersebut? Mengapa kedua-dua pusat ini tidak diselaraskan fungsinya, sebagai
contoh, dengan mengambil konsep, dengan izin, one-stop center.

01230

Selain itu, apakah ada perancangan kementerian untuk menubuhkan pusat
baharu untuk tahun 2020? Jika ya, di manakah lokasi seterusnya? Adakah Hulu
Selangor diberi keutamaan? Mohon respons daripada Yang Berhormat Menteri.

Dengan itu, sekian, terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat

Beaufort.

12.30 tgh.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Pengerusi. Saya terus sahaja ke Butiran 020100
iaitu Perpaduan Negara dan Integrasi Nasional. Saya ingin menekankan di sini
supaya fokus perpaduan negara dan integrasi nasional tidak boleh lagi
memfokuskan hanya semata-mata kepada perpaduan antara kaum dan rakyat serta
tempat semata-mata. Kementerian juga perlu bergerak ke hadapan dengan
memikirkan rangka dan strategi bagi mewujudkan perpaduan merentas negeri
terutamanya dalam menghadapi sentimen Sabah, Sarawak dan Semenanjung.
Bagaimanakah peruntukan di bawah butiran ini akan disalurkan bagi memupuk
semangat perpaduan antara negeri? Adakah ada lawatan antara negeri dan kaum-
kaum yang terlibat dari Sabah, Sarawak dan juga Semenanjung Malaysia dan
sebaliknya? Apakah perancangan jangka pendek dan jangka panjang kementerian
dalam memastikan perpaduan Keluarga Malaysia ini dapat diperkasakan?

Butiran 020200 - Perhubungan Masyarakat. Apakah program-program yang
dilaksanakan ataupun dirancang untuk dilaksanakan oleh kementerian untuk
menghubungkan pelbagai kaum di negara kita yang kelihatan masih lagi longgar?
Usaha meningkatkan perpaduan pelbagai kaum di dalam Keluarga Malaysia ini
perlulah dipertingkatkan lagi untuk kita merealisasikan konsep Keluarga Malaysia ini.

Pertamanya, di antara kaum dan keduanya, di antara wilayah dalam negara kita.
