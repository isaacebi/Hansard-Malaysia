DR. 23.11.2021 11

bilangan unit dan 1.74 peratus dalam nilai bagi suku tahun ketiga berbanding suku
tahun kedua 2021.

Terdapat penurunan kadar lambakan rumah yang tidak terjual walaupun tidak
ketara kerana terdapat pemaju yang menurunkan harga atau memberikan diskaun
bagi membolehkan bekalan rumah sedia ada dapat dijual dalam ketidaktentuan
ekonomi masa kini. Ini dibuktikan dengan penurunan Indeks Harga Rumah pada
suku ketiga pada 198.6 mata berbanding suku ketiga 2020, 199.9 mata yang
menunjukkan penurunan sebanyak 0.7 peratus. Diharapkan lebih ramai pemaju
dapat menurunkan harga jualan rumah bagi membolehkan lambakan rumah.

Tuan Yang di-Pertua, manakala jenis negeri yang terlibat dengan jumlah

pecahan rumah yang tidak terjual, saya sebutkan lebih kurang 10 ataupun yang

tertinggi:
Bil. Negeri Bilangan Unit
1 Kuala Lumpur 3,893
2 Pulau Pinang 4,638
3. Selangor 3,376
4 Perak 2,865
5 Kelantan 114
Manakala jenis rumah yang tidak terjual ialah terdiri daripada:
Bil. Jenis Rumah Bilangan Unit
ls Kondo ataupun apartmen 18,229
2. Teres dua tingkat dan tiga | 5,687
tingkat
3. Semi-D 1,783

Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Machang.

Datuk Haji Ahmad Jazlan bin Yaakub [Machang]: Terima kasih Tuan Yang
di-Pertua, terima kasih atas jawapan Yang Berhormat Timbalan Menteri. Saya
difahamkan terdapat kempen pemilikan rumah atau dengan izin, Home Ownership
Campaign (HOC) telah dilaksanakan oleh pihak kerajaan.

Saya hendak tanya Yang Berhormat Timbalan Menteri, apakah pencapaian
kepada kempen tersebut dan adakah kempen ini akan dilanjutkan untuk tahun-tahun
yang akan datang serta sejauh manakah kempen HOC ini berjaya untuk menangani

isu property overhang, dengan izin di seluruh negara?
