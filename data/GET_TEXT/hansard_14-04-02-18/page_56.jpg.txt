DR. 23.11.2021 50

Adakah mereka dilindungi oleh mana-mana insurans perlindungan jika berlaku
kemudaratan sepanjang bertugas? Sekian Tuan Pengerusi.
Tuan Pengerusi [Dato' Sri Azalina Othman Said]: Yang Berhormat Hulu

Selangor.

12.26 tgh.

Puan June Leow Hsiad Hui [Hulu Selangor]: Terima kasih Tuan Pengerusi.

Hulu Selangor terus kepada Bekalan B.14, Butiran 020200 - Perhubungan
Masyarakat dengan peruntukan sebanyak RM1.94 juta dan Butiran 020300 -
Pembangunan Masyarakat dengan peruntukan RM2.59 juta.

Mohon Yang Berhormat Menteri memperincikan, apakah perancangan
kerajaan dalam menguruskan peruntukan ini? Mohon Yang Berhormat Menteri
kongsi juga, apakah program yang berjaya dilaksanakan pada tahun ini? Apa
program yang akan diteruskan atau yang akan dilaksanakan untuk tahun 2022.

Di bawah Butiran 03000 - Program Khusus. Hulu Selangor ingin bertanya,
apakah akan ada penambahan Tabika Perpaduan baharu yang akan diwujudkan di
negara kita? Apabila pandemik COVID-19 melanda negara, kita sedia maklum
bahawa pembudayaan norma baharu dilaksanakan dengan segenap aspek. Sesi
pembelajaran yang dahulunya boleh memuatkan sehingga 30 orang murid dalam
satu masa, kini hanya boleh separuh bilangan sahaja. Justeru, perlunya pembukaan
tabika-tabika baharu untuk memenuhi keperluan semasa. Dengan peruntukan
sebanyak RM116 juta, diharapkan Hulu Selangor juga ada penambahan tabika
baharu.

Butiran 030300 - Bantuan Makanan Tambahan Tabika Perpaduan dengan
peruntukan sebanyak RM21 juta. Mohon pencerahan Yang Berhormat Menteri,
berapakah ramai anak-anak tabika yang akan menerima manfaat tersebut? Berapa
kos, dengan izin, per head per day yang ditetapkan oleh pihak kementerian? Adakah
pembahagian peruntukan tersebut secara purata untuk kesemua tabika perpaduan
yang ada di negara kita?

Butiran 030400 - Bantuan Geran Per Kapita Tabika Perpaduan dengan
peruntukan sebanyak RM4.4 juta. Mohon perincian daripada Yang Berhormat
Menteri, adakah ia akan diagihkan kepada semua tabika atau hanya berdasarkan
permohonan yang dikemukakan oleh pihak tabika sendiri.

Butiran 040100 - Tambahan Geran Rukun Tetangga. Peruntukan sebanyak
RM10 juta seperti kita sedia maklum, lebih 8 ribu KRT yang akan menerima geran
sebanyak RM6 ribu per KRT yang membawa implikasi sebanyak RM50 juta, tetapi

butiran ini hanya ada sebanyak RM10 juta. Di manakah punca kewangan bagi
