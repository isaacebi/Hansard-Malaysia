DR. 23.11.2021 68

kepada Timbalan Menteri untuk bercakap dengan cara yang lebih berhemah dengan
seorang wanita ataupun wartawan.

Dato’ Haji Che Abdullah bin Mat Nawi [Tumpat]: Ucapan Yang Berhormat
Jelutong ini penuh dengan kebencian, perpecahan.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi.

Tuan Pengerusi: Terima kasih Yang Berhormat Jelutong. Seterusnya Yang

Berhormat Kuala Langat. Dipersilakan Yang Berhormat Kuala Langat.

2.44 ptg.

Dato’ Dr. Xavier Jayakumar a/l Arulanandam [Kuala Langat]: Terima
kasih Tuan Pengerusi. Saya hendak mulakan pembentangan saya dengan Kod
20000 — Perkhidmatan dan Bekalan dan juga perbelanjaan keseluruhan di dalam
Kementerian Perpaduan Negara. Tuan Pengerusi, kalau kita tengok perbelanjaan
untuk perbelanjaan mengurus ini satu amaun yang terbesar di dalam kementerian ini
dan untuk program-program yang cara langsung itu ialah RM105 juta. Dari RM105
juta, RM100 juta ialah kepada Program Pembangunan Sosial Ekonomi Masyarakat
India dan RM3 juta ialah kepada pusat aktiviti laluan dan Pusat Rukun Tetangga
RM1.7 juta.

Bermakna Kementerian Perpaduan Negara ini akan bagi tumpuan kepada
tiga aspek yang digariskan di dalam buku bajet kita dan kalaulah kita hendak
mulakan dengan perpaduan saya ingat masa sudah sampai untuk kementerian
berfikir macam mana kita hendak bawa perpaduan di dalam negara kita. | think we
have to start thinking out of the box. Politik di dalam negara kita bukan sama
sekarang, di dalam masa tiga tahun ini kita telah nampak politik kita berubah di dalam
negara kita.

Kita kena berani dan sedia untuk berbuat sesuatu untuk bawa politik kita baru
di dalam negara kita. Kalau kita kata integrasi dan perpaduan, saya ingat ini akan
dimulakan di sekolah-sekolah kita. Malangnya Tuan Pengerusi bila saya turun
kepada sekolah, sekolah kebangsaan di dalam kawasan-kawasan saya sama ada
sekolah rendah ataupun sekolah kebangsaan menengah terutama sekali sekolah
rendah. Saya nampak seolah-olah corak sekolah-sekolah ini sudah tukar di dalam
tempoh 25 tahun ini.

Apabila saya bersekolah tahun 60-an dan sekarang sekolahnya di dalam
negara kita memang coraknya sudah bertukar and this will take effort bukan sahaja
dari Kementerian Perpaduan Negara tetapi Kementerian Pendidikan dan juga
Kementerian Kewangan, sama-sama untuk buat sesuatu untuk kita bawa balik the

standard of school we have, yang dahulu kepada sekarang.
