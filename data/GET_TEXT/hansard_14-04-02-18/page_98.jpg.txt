DR. 23.11.2021 92

pengukuhan perpaduan masyarakat, program keharmonian di kalangan penganut
agama seperti mana yang telah pun saya sebutkan tadi.

Selain daripada itu di bawah program-program pembangunan masyarakat, ia
merangkumi emolumen, perkhidmatan dan juga bekalan. Contoh-contoh ialah
termasuk kawasan Rukun Tetangga, tabika perpaduan, taska jenis perpaduan,
kelab-kelab rukun negara dan juga sekretariat rukun negara. Kita akan mengkaji
semula Yang Berhormat, struktur aktiviti perhubungan masyarakat dan juga
pembangunan masyarakat ini pada tahun depan.

Yang Berhormat Hulu Selangor, Yang Berhormat Tumpat, Yang Berhormat
Papar, Yang Berhormat Sungai Siput juga membangkitkan tentang geran KRT tadi.
Saya telah sebutkan, cuma dia bangkitkan kenapa kerajaan memperuntukkan
pecahan di bawah aktiviti Perpaduan Negara dan Integrasi Nasional sebanyak
RM39,717,200 itu di bawah Butiran 020100 dan di bawah Butiran 040100 —
Tambahan Geran Rukun Tetangga sebanyak RM10,282,800 dengan jumlah
keseluruhan ialah RM50 juta. Perbezaan ini berlaku Yang Berhormat kerana
RM10,282,800 di bawah tambahan geran Rukun Tetangga itu adalah merupakan
peruntukan tambahan yang menjadikan jumlahnya kepada RM50 juta.

Tuan Pengerusi...

Tuan Pengerusi: Masa sudah tamat actually. Lima minit boleh tidak?

Datuk Halimah binti Mohamed Sadique: Lima minit lagi, Tuan Pengerusi?

Tuan Pengerusi: Ya.

Datuk Halimah binti Mohamed Sadique: Kasihan dia orang.

Datuk Seri Panglima Wilfred Madius Tangau [Tuaran]: Soalan Tuaran
belum dijawab.

Datuk Halimah binti Mohamed Sadique: Mana?

Datuk Seri Panglima Wilfred Madius Tangau [Tuaran]: Persoalan Tuaran
tadi disebut lagi hal-hal keagamaan tetapi tidak dijawab.

Datuk Halimah binti Mohamed Sadique: Yang Berhormat, bukan Yang
Berhormat punya, orang lain punya pun saya belum dapat jawab.

Tuan Mohamed Hanipa bin Maidin [Sepang]: Yang Berhormat Menteri,
Sepang punya ada tidak? Okey, kalau tidak ada minta jawapan bertulis.

Datuk Halimah binti Mohamed Sadique: Okey, Yang Berhormat Tuaran.

Tuan Mohamed Hanipa bin Maidin [Sepang]: Ada? Yang Berhormat
Sepang punya ada?

Datuk Halimah binti Mohamed Sadique: Sepang, okey Sepang ada
sekejap.

Tuan Mohamed Hanipa bin Maidin [Sepang]: Okey.
