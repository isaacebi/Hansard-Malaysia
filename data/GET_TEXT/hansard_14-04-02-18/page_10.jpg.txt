DR. 23.11.2021 4

the voice, to be the voices of the people of negara dan angkatkan melalui DO dan
melalui ADUN di situ dan Yang Berhormat sendiri juga terus kepada Perdana Menteri
tetapi can be given to BHESS iaitu di Jabatan Perdana Menteri. Terima kasih.

Tuan Haji Ahmad bin Hassan [Papar]: Yang Berhormat Menteri..

Tuan Yang di-Pertua: Yang Berhormat Papar, cukup. Yang Berhormat
Tuan Ahmad Fahmi bin Mohamed Fadzil, silakan.

2. Tuan Ahmad Fahmi bin Mohamed Fadzil [Lembah Pantai] minta Menteri
Luar Negeri menyatakan rasional dan implikasi kewangan terhadap pelantikan Dr.
Ahmad Idham Ahmad Nadzri dan Dato’ Seri Eizlan Yusof sebagai Setiausaha
Kebudayaan dan Perunding Kreatif Kementerian Luar Negeri dan sama ada dana
tersebut sepatutnya diguna untuk membantu meringankan beban yang ditanggung
begitu banyak Keluarga Malaysia yang terkesan akibat pandemik COVID-19.

Menteri Luar Negeri [Dato’ Saifuddin Abdullah]: Terima kasih Tuan Yang
di-Pertua. Terima kasih sahabat saya. Saya yakin soalan beliau melewati soalan
asal itu tetapi saya jawab yang itu dahulu.

Seperti yang pernah saya sebutkan dalam Dewan ini, Dr. Ahmad Idham
meletakkan jawatan sebagai CEO FINAS dan berkhidmat sebagai Setiausaha
Kebudayaan kepada Menteri Luar Negeri menggunakan jawatan Pegawai Tugas-
tugas Khas yang sedia ada. Beliau meletak jawatan Gred JUSA B dan berkhidmat
sekarang separuh gaji sahajalah lebih kurang sebab dia Gred 54, jadi beliau buat
national service. Manakala Dato’ Seri Eizlan, saya lantik sebagai Consultant Creative
tanpa sebarang gaji.

Sebenarnya pada 3 November yang lalu, Kabinet telah meluluskan suatu
dasar, suatu kertas yang dipanggil “Focus in Continuity of Framework for Malaysia’s
Foreign Policy in a Post-pandemic World” dengan izin, di mana kita melakarkan
Dasar Luar Malaysia dan dasar-dasar itu fundamentalnya tetap kekal. Akan tetapi
ada beberapa pendekatan dan bidang baharu dan termasuklah bidang yang kita
panggil sebagai cultural diplomacy atau diplomasi kebudayaan.

Ini sebenarnya untuk kita membantu dan memfasilitasi terutamanya dua
kementerian yang memang bertugas untuk pembangunan seni budaya iaitu KKMM
dan MOTAC. Kelemahan kita ialah daripada segi fasilitasi di luar negara. Kalau kita
banding contohnya, dengan jiran kita Indonesia, mereka lebih aktif memfasilitasi,
maksud saya Kementerian Luar mereka lebih aktif memfasilitasi kegiatan seni
budaya yang di bawah kementerian lain. Ada dua kementerian di Indonesia yakni
Kementerian Pendidikan dan Kebudayaan dan satu lagi Kementerian Parawisata
dan Ekonomi Kreatif, lebih kurang set-up kita di sini.

Akan tetapi di Kementerian Luar dia Tuan Yang di-Pertua, untuk cultural

diplomacy dan public diplomacy ia diketuai oleh seorang Ketua Pengarah yang
