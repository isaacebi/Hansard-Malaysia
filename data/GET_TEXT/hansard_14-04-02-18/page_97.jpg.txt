DR. 23.11.2021 91

Berhormat Baling kerana sentiasa memberikan sokongan kepada kementerian.
Terima kasih juga kepada Yang Berhormat Rasah, warna kita sama hari ini, yang
juga sentiasa memberikan sokongan. Samalah dengan Ahli-ahli Yang Berhormat
yang lain.

Cadangan penambahan geran KRT ini Yang Berhormat, kita telah
panjangkan kepada Kementerian Kewangan. Jadi kalau kata Yang Berhormat
Sungai Siput tadi, saya tidak pernah mengusahakan penambahan geran KRT dari
6,000 kepada 10,000, saya tidak ambil berat dan sebagainya, itu adalah kenyataan
yang tidak tepat. Ini kerana setiap bajet yang hari ini kita bentangkan untuk kelulusan
kita telah pun diadakan sesi konsultasi antara pihak Kementerian Kewangan dengan
kementerian saya dan juga kementerian-kementerian lain. Jadi mungkin peringkat
awal ini, Kementerian Kewangan berpendapat bahawa kita teruskan dulu dengan
6,000 walaupun kita mohon 10,000.

Insya-Allah mungkin dalam masa yang akan datang, akan dinaikkan kepada
10,000 kerana Kementerian Kewangan sedar RM50 juta, 6,000 hanya boleh
diagihkan kepada 8,330 KRT. Maka sudah tentulah tidak cukup. Akan tetapi ini
adalah kali kedua Yang Berhormat, kerajaan memberikan geran. Sebelum ini hanya
insentif. Mula pada tahun 2021 ini, kerajaan telah pun memberikan peruntukan RM50
juta untuk diagihkan kepada KRT.

Saya ucapkan terima kasih kepada Kementerian Kewangan kerana masih
lagi memberikan peruntukan RM50 juta untuk kita agihkan lagi kepada KRT pada
tahun depan walaupun jumlahnya tidak seperti yang Ahli-ahli Yang Berhormat
hendak tetapi sekurang-kurangnya ada peruntukan geran itu untuk kita agihkan.
1600

Ahli Yang Berhormat Jerai membangkitkan Program RT Care, Ziarah
Perpaduan ini adalah program bersama di antara Rukun Tetangga, Yang Berhormat
dengan badan-badan bukan kerajaan, dengan pihak swasta. Jadi ia tidak melibatkan
peruntukan daripada kerajaan, Yang Berhormat tetapi ia melibatkan persefahaman
antara KRT dengan komuniti dengan pihak NGO yang lain dan juga syarikat-syarikat
swasta. Kita alu-alukanlah insya-Allah pada tahun depan lebih ramai lagi pihak-pihak
swasta yang mahu bersama-sama dengan kita, selain daripada pihak NGO yang
sedia ada.

Yang Berhormat Beaufort, Yang Berhormat Tumpat juga bangkitkan tentang
butiran berkaitan dengan aktiviti perhubungan masyarakat, aktiviti pembangunan
masyarakat dicadangkan supaya kedua-duanya digabungkan. Saya_ingin
memaklumkan peruntukan RM1,130,000 ini adalah untuk pelaksanaan program-

program perpaduan bagi tahun depan yang melibatkan di antaranya Yang Berhormat
