DR. 23.11.2021 55

menubuhkan jawatankuasa yang melibatkan KPN sedangkan KPN sendiri iaitu satu
kementerian yang sedang disiasat juga oleh pihak SPRM.

Terakhir Tuan Pengerusi, saya ingin tanya adakah siasatan dalaman telah
dilakukan ke atas pihak-pihak yang terlibat ini. Kalau ada, adakah mereka ini telah
pun diminta untuk sama ada mengundurkan diri ataupun bercuti bagi mengelakkan
siasatan dalaman itu akan ada unsur-unsur mungkin tiada ketelusan? Jadi, saya
hendak tanya ,adakah siasatan dalaman telah dilakukan. Kalau ada, bilakah telah
dibuat? Apakah statusnya? Kalau tidak ada, kenapakah tidak dibuat? Sekian, terima
kasih.

Dato’ Sri Azalina Othman Said [Pengerang]: Yang Berhormat Tumpat.

12.42 tgh.

Dato’ Haji Che Abdullah bin Mat Nawi [Tumpat]: Terima kasih Tuan
Pengerusi. Pertamanya, saya ingin menyentuh Butiran 020100 — Perpaduan Negara
dan Integrasi Nasional. Saya menyambut baik pelbagai dasar baharu yang
diperkenalkan bagi memperkukuhkan perpaduan negara antaranya melalui Dasar
Perpaduan Negara dan Rangka Tindakan Perpaduan Negara 2021-2030. Dalam
aspek ini, saya melihat ada dua aspek yang boleh diteliti iaitu langkah memupuk
perpaduan dalam kalangan rakyat serta langkah mencegah sebarang bentuk
halangan yang boleh menjadi pemecah belah kepada perpaduan.

Maka, kedua-dua perkara ini perlu dilihat secara seiring dalam konteks
pengukuhan perpaduan dalam negara dan perkara yang perlu menjadi teras dalam
aspek perpaduan ini adalah kefahaman terhadap isi Perlembagaan Persekutuan
serta Rukun Negara yang perlu dipasakkan dalam diri setiap rakyat dalam negara di
samping program-program lain seperti mana yang dicadangkan oleh Yang
Berhormat Sepang tadi. Cuma kefahaman terhadap isi Perlembagaan Persekutuan
serta Rukun Negara itu adalah perkara yang sangat kritikal dalam menyatupadukan
dalam negara ini.

Saya ingin bertanya, apakah rancangan yang dirangka oleh kementerian bagi
memperkukuhkan jati diri rakyat Malaysia ketika ini di bawah Dasar Perpaduan
Negara. Apakah kementerian juga mengenal pasti kekangan-kekangan yang boleh
merungkai perpaduan negara ketika ini serta langkah yang telah diambil bagi
mengatasi kekangan yang disebutkan tadi?

Keduanya, mengenai langkah memupuk perpaduan dalam_institusi
pendidikan negara seiring dengan penubuhan Kelab Rukun Negara di peringkat
sekolah serta Sekretariat Rukun Negara di peringkat universiti. Saya ingin bertanya,
apakah teras modul yang diketengahkan dalam sebarang bentuk program advokasi

perpaduan di peringkat sekolah dan universiti. Apakah rancangan kementerian bagi
