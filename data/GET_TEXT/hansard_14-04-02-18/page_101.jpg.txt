DR. 23.11.2021 95

Datuk Halimah binti Mohamed Sadique: Oleh kerana kita terbuka dan kita
jemput SPRM masuk dan kalau ada kenyataan mengatakan bahawa kementerian
sengaja mahu berselindung di sebaliknya atau mahu menutup perkara-perkara
tertentu daripada pengetahuan umum, terutama kepada Ahli-ahli Yang Berhormat,
itu adalah perkara yang tidak tepat.

Tuan Gobind Singh Deo [Puchong]: Minta penjelasan, Tuan Pengerusi.

Datuk Halimah binti Mohamed Sadique: Ya, sila.

Tuan Pengerusi: Masa sudah tamat tahu.

Tuan Gobind Singh Deo [Puchong]: Terima kasih, Tuan Pengerusi.

Tuan Pengerusi: Ringkas ya, Yang Berhormat Puchong.

Tuan Gobind Singh Deo [Puchong]: Terima kasih, Yang Berhormat
Menteri. Yang Berhormat Menteri tadi ada sentuh berkaitan dengan siasatan yang
dibuat oleh SPRM kepada mereka yang menerima dana tersebut, dan sama ada
atau tidak dana itu digunakan untuk tujuan yang tepat dan sebagainya. Perkara itu
dalam siasatan dan mungkin akan dibawa ke mahkamah.

Dalam masa yang sama Yang Berhormat Menteri juga sebut berkenaan
dengan siasatan dalaman yang akan dijalankan selepas siasatan yang kini
dijalankan telah selesai. Saya hendak tanya dua soalan, apakah siasatan dalaman
yang akan diadakan dan keduanya, kenapa ianya tidak dilaksanakan sekali?
Sekiranya ada siasatan ini ataupun siasatan dalaman, ini menunjukkan ada
masalah-masalah tertentu. Adakah kita boleh dapat jaminan daripada kerajaan
bahawa perkara itu juga akan diambil tindakan sewajarnya, Yang Berhormat Menteri.
Terima kasih.

01610

Tuan M. Kulasegaran [Ipoh Barat]: Sedikit Tuan Pengerusi.

Tuan Pengerusi: Yang Berhormat Menteri, akhir ya.

Tuan M. Kulasegaran [Ipoh Barat]: Dengan izin tuan Pengerusi,
sebenarnya sebagai seorang Menteri, kita boleh mengarahkan satu investigasi
dalaman sebelum keperluan memanggil SPRM. Kenapa itu tidak dibuat? Saya ada
tanya sebelum ini. Yang Berhormat tidak menjawab perkara yang saya bangkitkan
kerana itu adalah kuasa Menteri boleh menubuhkan satu committee, boleh
menubuhkan oversight committee dan sebagainya.

Datuk Halimah binti Mohamed Sadique: Yes, okey, terima kasih Yang
Berhormat.

Tuan M. Kulasegaran [Ipoh Barat]: Kenapa ia tidak dibuat dulu?

Datuk Halimah binti Mohamed Sadique: Okey, okey.

Tuan Pengerusi: Akhir Yang Berhormat ya.
