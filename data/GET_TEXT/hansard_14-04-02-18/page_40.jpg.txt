DR. 23.11.2021 34

Pendaftaran peserta untuk menyertai portal platform Jana'Preneur ini sebagai
usahawan adalah secara percuma. Antara kelebihan Jana'Preneur yang lain adalah
usahawan boleh memohon bantuan pinjaman kewangan hasil daripada kolaborasi
bersama institusi kewangan seperti Credit Guarantee Corporation dan Perbadanan
Usahawan Nasional Berhad (PUNB), dengan kadar keuntungan yang rendah dan
bantuan kewangan ini boleh dijadikan modal pusingan pembelian aset perniagaan
dan lain-lain bagi tujuan tersebut. Platform ini dijangka akan dilancarkan pada tahun
2022 oleh Yang Amat Berhormat Perdana Menteri.

Berkenaan dengan hasil jualan oleh penjual melalui portal platform
Jana’Preneur ini, ia adalah bertanggungjawab sebagai penjual untuk menyiarkan
hasil jualan mereka kepada Lembaga Hasil Dalam Negeri di mana ia bukanlah di
bawah kawalan selia HRD Corp. ataupun PSMB. Sekian, terima kasih.

Dato’ Sri Azalina Othman Said [Pengerang]: Soalan tambahan pertama.

Dato’ Wira Haji Amiruddin bin Haji Hamzah [Kubang Pasu]: Tuan Yang
di-Pertua, sebelum saya tanya soalan tambahan, saya ingat Yang Berhormat
Timbalan Menteri tidak jawab lagi. Saya tanya berapa ramai individu atau syarikat
yang menyertai sebagai penjual. Kemudian, berapa hasil jualan. Dia kata tidak boleh
hendak track. Saya agak-agak peliklah. Jadi, saya minta jawapan itu dahulu Tuan
Yang di-Pertua sebelum saya tanya soalan tambahan.

Dato’ Sri Azalina Othman Said [Pengerang]: Yang Berhormat Kubang
Pasu, apa pun Yang Berhormat tanya, saya kira dalam soalan tambahan pertama
ya. Terpulang kepada jawapan Yang Berhormat Menteri.

Dato’ Wira Haji Amiruddin bin Haji Hamzah [Kubang Pasu]: Tadi dia tidak
jawab lagi, macam mana saya hendak tanya soalan tambahan.

Dato’ Sri Azalina Othman Said [Pengerang]: Yang Berhormat Menteri
kalau— sekejap. Yang Berhormat Menteri kalau tidak boleh jawab, Yang Berhormat
Menteri hendak beri jawapan secara bertulis kah?

Datuk Haji Awang bin Hashim: Boleh jawab sebab dia tanya yang ini kita
menjadi antara penghubung, antara penjual dan pembeli. Jadi ca/culationnya— yang
ini adalah prelaunch ataupun kita belum lagi merasmikan. Kita cuma test run sebab
yang rasminya selepas Januari 2022 akan dilancarkan. Sekarang kita test run kita
punya portal dan kita dapat input daripada penjual dan pembeli supaya mereka dapat
melihat kestabilan portal itu sendiri. Itu yang kita hendak terang.

Saya boleh sebut sekarang ini kita ada lebih kurang 85,527 yang telah masuk
sebagai pelatih dalam skim yang terlibat ini sebagai— cuma kita tidak boleh lapor
secara rasmi lagi kerana belum lagi dilancarkan portal Jana’Preneur ini secara rasmi,

Yang Berhormat Kubang Pasu untuk makluman. Jadi selepas lancar secara rasmi
