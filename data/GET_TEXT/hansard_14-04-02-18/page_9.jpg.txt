DR. 23.11.2021 3

01010

Action yang diambil biasa daripada yang tersimple iaitu warning ataupun
untuk menyelesaikan kes-kes yang dihadapi oleh pihak kontraktor. Satu mekanisme,
yang kes-kes ini di bawah perhatian Setiausaha Persekutuan Sabah adalah
sepertimana saya sentuh tadi iaitu di peringkat jawatankuasa tindakan negeri-negeri.

Jawatankuasa ini dipengerusikan sendiri oleh Ketua Menteri dan dalam
mesyuarat-mesyuarat ini apabila dibangkitkan oleh Ketua Menteri Sabah, Ketua
Menteri Sarawak untuk tindakan maka the motion moves daripada segi begitu. Kita
berharap inilah caranya, di bawah Rancangan Malaysia, khususnya RMKe-12 di
mana Perdana Menteri mengatakan, “The final five years untuk Sabah dan Sarawak
to catch-up dengan pembangunan di Semenanjung’ dan kita harap inilah mekanisme
nanti. Pihak kita boleh atur, pegawai-pegawai SUB serta Setiausaha Persekutuan
Sabah dan Sarawak membuat taklimat juga terus kepada Ahli-ahli Parlimen daripada
Sabah dan Sarawak as and when requested. Terima kasih.

Tuan Yang di-Pertua: Terima kasih.

Tuan Haji Ahmad bin Hassan [Papar]: Papar.

Tuan Yang di-Pertua: Yang Berhormat Papar, 30 saat.

Tuan Haji Ahmad bin Hassan [Papar]: Terima kasih, Tuan Yang di-Pertua.
Saya meneliti jawapan-jawapan yang telah diberikan oleh Yang Berhormat Menteri
berkenaan hal ehwal Sabah dan Sarawak.

Di sini saya ingin juga bertanya kepada Yang Berhormat Menteri, selaku
pemantau projek-projek yang telah dijalankan di Sabah ataupun di Sarawak, saya
ingin sekali lagi menanyakan apakah kami di Sabah ataupun di Parlimen-parlimen
lain di Sabah ini boleh memohon sesuatu daripada jabatan Yang Berhormat Menteri?

Kalau ya, apakah jenis-jenis permohonan untuk pembangunan-
pembangunan di kawasan-kawasan luar bandar yang dapat kami pohon daripada
jabatan Yang Berhormat Menteri? Terima kasih, Yang Berhormat Menteri.

Tuan Yang di-Pertua: Terima kasih, Yang Berhormat Papar. Silakan.

Datuk Seri Panglima Dr. Maximus Johnity Ongkili: Di sini Yang Berhormat
Papar, saya rasa di peringkat kawasan di mana sahaja Yang Berhormat berada,
walaupun dalam kerajaan ataupun di luar daripada parti kerajaan yang penting ialah
keperluan rakyat. Sebagai wakil rakyat, Yang Berhormat mempunyai mandat dan
hak untuk mengangkatkan keperluan-keperluan ini yang pertama, kepada Ketua
Menteri di Sabah ataupun Ketua Menteri Sarawak.

Kedua, adalah memberi laporan terus kepada Perdana Menteri dan
memohon keperluan di kampung-kampung Yang Berhormat. Saya yakin kerajaan
yang prihatin, kerajaan yang Keluarga Malaysia, yang penting adalah keperluan

rakyat. Setakat mana kerajaan mempunyai kemampuan untuk memberi peruntukan,
