DR. 23.11.2021 76

Isu MA63. Kalau kita linat, KPN kelihatan senyap untuk promote integrasi
nasional itu sendiri. Kita dahagakan kemesraan, seni yang indah. Orang-orang Iban,
Kadazan, Murut dan suku-suku lainnya untuk dapat dirasakan oleh mereka yang
berada di Semenanjung, Begitu juga, kemesraan Semenanjung ini kita hendak bawa
ke Sabah dan Sarawak agar kita dapat memperkuatkan lagi konsep perpaduan yang
dicita-citakan. Saya rasa sekadar itu. Terima kasih, Tuan Pengerusi.

Tuan Pengerusi: Terima kasih, Yang Berhormat Hulu Langat. Yang

Berhormat Batu Gajah, silakan.

3.13 ptg.

Tuan Sivakumar Varatharaju Naidu [Batu Gajah]: Terima kasih, Tuan
Pengerusi. B.14, Butiran 020100 — Perpaduan Negara dan Integrasi Nasional. Sejak
sebelum merdeka lagi, kita telah berhadapan dengan pelbagai isu yang berkaitan
dengan perpaduan. Pelbagai usaha telah diambil untuk menangani perpaduan kaum
di negara ini. Sebagai contoh, inti pati Dasar Ekonomi Baru adalah untuk merapatkan
jurang ekonomi antara kaum.

Akan tetapi sejauh manakah usaha-usaha ini telah berjaya? Pada hemat
saya, kita telah gagal dalam usaha-usaha ini. Kita hanya berjaya mengawal keadaan
melalui semangat toleransi yang dipupuk di hati sanubari rakyat Malaysia.
Pendekatan ini hanya sekadar mekanisme yang berjaya mengawal supaya tidak
berlaku sesuatu insiden yang tidak diingini. Akan tetapi, perasaan kebencian antara
kaum dan agama semakin pekat, seolah-olah api dalam sekam.

Ahli-ahli Yang Berhormat, tepuk dada dan tanya selera. Adakah hubungan
antara kaum semakin rapat pada hari ini kalau dibandingkan dengan tahun 1960-an,
1970-an dan 1980-an? Tentu sekali tidak. Semangat perkauman semakin menebal.
Mereka yang sepatutnya melawan semangat asabiyah, hari ini menjadi dalang-
dalang yang sentiasa membaja dan menyiram dalam usaha menyuburkan semangat
asabiyah. Ini untuk kepentingan politik, walaupun ini adalah bertentangan dengan
ajaran agama.

Pada hari ini, sukan pun sudah dilihat dengan identiti kaum. Adakah ini wajar?
Apakah usaha-usaha kementerian untuk memecahkan belenggu ini? Setiap sukan
adalah milik setiap orang rakyat negara ini. Pemilihan pemain dan atlet dalam bidang
sukan haruslah berasaskan merit dan bukan berdasarkan warna kulit. Apakah
usaha-usaha yang diambil oleh Kementerian Perpaduan Negara dalam mengira
Indeks Perpaduan supaya KPI kementerian ini dapat diukur dan dinilai dengan lebih
jitu? Jika tidak, peruntukan kewangan untuk kementerian ini adalah sia-sia.

Tindakan tegas perlu diambil terhadap sesiapa sahaja yang cuba

memecahkan perpaduan di negara kita. Setakat ini, berapakah orang yang telah
