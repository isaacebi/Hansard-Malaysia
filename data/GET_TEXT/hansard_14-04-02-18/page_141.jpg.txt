DR. 23.11.2021 135

Sumber Manusia untuk menjelaskan apakah sebenarnya keadaan dan kedudukan
pekerja-pekerja di ladang, estet dan sebagainya.

Daripada Yang Berhormat Sepang saya telah bayangkan tadi bahawa
pegawai-pegawai kita penguasaan bahasa baik, ucapan Menteri di Glasgow dalam
bahasa Melayu kita anggap suatu keputusan yang baik. Berkaitan dengan duta khas
yang sebenarnya utusan khas, ini adalah di bawah Jabatan Perdana Menteri tetapi
apabila kenyataan-kenyataan dibuat oleh mana-mana pihak sekalipun tanpa
mengira utusan khas dan sebagainya sudah tentu Kementerian Luar Negeri akan
cuba dengan sebaik-baiknya untuk memastikan bahawa ia memberikan imej yang
baik dan cuba membetulkan imej Malaysia jika terdapat apa-apa kenyataan yang
mungkin dapat mengelirukan negara-negara atau masyarakat antarabangsa.

Yang Berhormat Batu Kawan berkaitan dengan hak asasi dan isu di
Singapura yang saya— sebagaimana disebutkan, kita telah cuba membantu dan
saya boleh laporkan lagi bahawa selain daripada mula-mulanya Yang Berhormat
Menteri Luar, kemudian Yang Amat Berhormat Perdana Menteri, Seri Paduka
Baginda Yang di-Pertuan Agong pun telah mengutus surat atau warkah kepada
Presiden Singapura merayu supaya kes tertentu itu dapat kita turunkan sekurang-
kurangnya hukumannya ataupun dibebaskan.

Puan Kasthuriraani a/p Patto [Batu Kawan]: Terima kasih, terima kasih
Yang Berhormat Timbalan Menteri.

Dato’ Haji Kamarudin Jaffar: Terima kasih. Berkaitan dengan Human
Rights Council. Sekali lagi, apakah plan Malaysia? Ini sekali lagi baik. Apakah
platform untuk kita dan Ahli-ahli Parlimen? Saya harap Jawatankuasa Pilihan Khas
Dasar Luar Negara yang sudah pun dipersetujui dan sudah pun dilantik, saya dengar
lapan orang ahlinya mengambil peranan dalam isu ini dan dalam pelbagai isu luar
negara supaya kita dapat menjadikan keanggotaan kita dalam kes ini dalam Human
Rights Council ini benar-benar bermakna.

Puan Kasthuriraani a/p Patto [Batu Kawan]: Yang Berhormat Timbalan
Menteri dengan izin Tuan Pengerusi. Boleh saya tahu bila mesyuarat pertama akan
dipanggil? Memandangkan kita ada jangka masa dalam dua tahun ini untuk
membuat pembaharuan daripada segi hak asasi manusia mungkin kita boleh mula
dalam sidang ini juga. Mohon jawapan daripada pihak kementerian.

Dato’ Haji Kamarudin Jaffar: Itu saya tidak tahu Tuan Pengerusi. Itu
mungkin...

Tuan Pengerusi: Perlu dilantik pengerusi dahulu.

Dato’ Haji Kamarudin Jaffar: Okey, tetapi dia sudah wujud dan insya-Allah,
akan— Ibu bapa tidak jumpa anak dua tahun sudah itu— sebenarnya usaha-usaha

sebagaimana Yang Berhormat Batu Kawan sebutkan, yang kita akan bersama-sama
