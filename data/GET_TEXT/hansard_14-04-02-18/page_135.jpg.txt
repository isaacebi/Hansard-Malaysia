DR. 23.11.2021 129

Dengan Singapura saya dapat laporkan di sini bahawa setelah Yang Amat
Berhormat Perdana Menteri membuat lawatan rasmi ke Indonesia beberapa minggu
yang lalu, Perdana Menteri akan membuat juga lawatan ke Singapura dalam masa
yang amat terdekat ini dalam— bukan sahaja beberapa bulan tetapi satu atau dua
minggu ini. la merupakan lawatan luar negara rasmi kedua Yang Amat Berhormat
Perdana Menteri. Berkaitan juga bukan sahaja hubungan biasa baik dengan
Singapura tetapi pembukaan laluan perjalanan antara rakyat kedua-dua negara
ataupun yang dipanggil VTL.

Berkaitan dengan Yang Berhormat Pulai, iaitu peranan IDFR dan latihan
kepada pegawai-pegawai kedutaan kita. Saya juga menganggap ini suatu
pandangan dan cadangan yang baik. IDFR memberikan pelbagai— mengadakan
pelbagai kursus kepada pegawai-pegawai termasuklah juga sebagaimana Yang
Berhormat Sepang sebut tadi. Dari segi kemampuan dalam bahasa Inggeris dan
bahasa-bahasa lain. Bahasa Perancis, bahasa Arab dan sebagainya. Oleh itu
tidaklah merupakan suatu masalah kepada pegawai-pegawai kita yang berkhidmat
di negara-negara asing dengan bahasa-bahasa asing itu.

Walaupun demikian untuk Yang Berhormat Sepang, saya ingin sebutkan
bahawa pendirian kita ialah bahawa Menteri-menteri, perwakilan kita di luar negara
boleh memilih untuk berucap dalam bahasa sama ada bahasa Inggeris, Perancis,
Arab ataupun bahasa kebangsaan, bahasa Malaysia kita. la adalah suatu keputusan
yang baik oleh Menteri KASA untuk dengan berani dan bangga berucap dalam
bahasa negara kita di persidangan COP26 yang besar itu.

Tentang Yang Berhormat Pulai sekali lagi, kita menyambut baik tentang
sokongan beliau perlunya duta-duta kita, daripada kalangan ahli-ahli politik dan juga
Ahli-ahli Parlimen. Beliau menyebutkan tadi betapa pentingnya hubungan kita
dengan negara-negara tertentu seperti Republik Rakyat China, Asia Timur, India,
Timur Tengah dan sebagainya. Akan tetapi merujuk kepada apa yang juga
disebutkan tentang duta khas yang berkait dengan Asia Timur ataupun Timur Jauh,
Far East ataupun Timur Tengah. Jawatan-jawatan ini secara sebenarnya ialah
jawatan-jawatan utusan khas Yang Amat Berhormat Perdana Menteri. Special Envoy
of the Prime Minister dengan izin.

Oleh itu, tugas mereka, laporan mereka dan pejabat mereka adalah di bawah
kelolaan Jabatan Perdana Menteri. Oleh itu tidak sesuailah untuk saya memberi...

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Timbalan Menteri. Sahabat saya dari Bandar Tun Razak. Terima kasih di
atas. Saya juga telah mengambil bahagian ketika Yang Berhormat Sepang membuat

perbahasan. Soalan saya adalah apakah emolumen yang diberikan kepada Duta
