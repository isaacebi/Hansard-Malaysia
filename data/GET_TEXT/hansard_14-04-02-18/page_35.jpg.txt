DR. 23.11.2021 29

Bagi Program BALB (Sistem Alternatif), sebanyak RM330 ribu telah
diperuntukkan pada tahun 2021 bagi pelaksanaan Projek Bekalan Air Masyarakat
Alternatif di Kampung Seputeh dalam Parlimen Baling.

Bagi Program Bekalan Elektrik Luar Bandar pula, sebanyak RM1.4 juta telah
diperuntukkan oleh Kementerian Pembangunan Luar Bandar pada tahun 2021 bagi
pembangunan bekalan elektrik di Baling yang dijangka siap pada 8 November 2022
yang melibatkan Kampung Padang Besar, Kuala Ketil, Baling dan dijangka boleh
disiapkan lebih awal daripada jadual yang telah ditetapkan.

Pelaksanaan Projek Bekalan Elektrik Luar Bandar di negeri Kedah adalah
berdasarkan kepada senarai keutamaan pelaksanaan projek yang disediakan oleh
Unit Perancang Ekonomi Negeri Kedah, dalam Rancangan Malaysia Ke-12. Pihak
UPEN hanya mengemukakan sebuah kampung sahaja yang masih belum menerima
bekalan elektrik.

01130

Untuk makluman Yang Berhormat juga, sejumlah RM835,000 telah
diperuntukkan bagi tujuan pelaksanaan sembilan projek Jalan Perhubungan Desa di
Parlimen Baling bagi tahun 2021. Setakat 30 September 2021, satu projek telah siap
dan lapan lagi sedang dalam pelaksanaan.

Bagi Program Ameniti Sosial, sejumlah RM700,000 telah diperuntukkan bagi
tujuan tiga projek di Parlimen Baling bagi tahun 2021. Setakat 30 September 2021,
tiga projek tersebut sedang dalam peringkat pelaksanaan. Terima kasih Tuan Yang
di-Pertua.

Tuan Yang di-Pertua: Terima kasih. Silakan Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Timbalan Menteri. Saya di kesempatan ini mengucapkan jutaan
terima kasih kepada Yang Berhormat Menteri dan Timbalan Menteri yang telah
membuat lawatan ke Baling. Yang Berhormat Timbalan Menteri dua kali, Yang
Berhormat Menteri tiga kali. Terima kasihlah.

Akan tetapi untuk makluman Yang Berhormat Timbalan Menteri, dalam masa
yang terdekat ini, pada bulan Oktober sehingga ke hari ini, kami sudah kena banjir
lebih lima kali. Banjir ini yang dahsyat. Bukan main-main punya banjir. Air naik lapan
sehingga 10 kaki.

Justeru, kami di Baling pada hari ini memerlukan sangat iaitu perkara yang
kami pohon adalah berkaitan dengan titi. Titi itu jambatan iaitu jambatan utama untuk
masuk ke kampung. Ada 1,600, 500 buah rumah. Tanah runtuh, 47. Parit
pembetungan, 30. Jalan mini tar untuk orang kampung adalah 23 jalan yang saya

pohon kementerian dapat teliti.
