DR. 23.11.2021 138

pandangan yang kita beri perhatian dan menjadi tumpuan tugas Kementerian Luar
Negeri adalah sebagaimana Yang Berhormat Padang Serai sebutkan itu.

Saya fikir lebih kurang itu sahaja, Tuan Pengerusi, yang dapat saya jawab.
Kalau ada lagi yang tidak terjawab, sila maklumkan dan kita akan bagi secara
bertulis. Terima kasih Tuan Pengerusi.

Tuan Pengerusi: Terima kasih Yang Berhormat Timbalan Menteri. Sebelum
saya kemukakan masalah, untuk pengetahuan Yang Berhormat Batu Kawan, saya
difahamkan oleh Setiausaha Dewan Rakyat, Jawatankuasa Pilihan Khas itu mungkin
akan bermesyuarat pada hari Isnin depan untuk melantik pengerusi. Terima kasih
Yang Berhormat Timbalan Menteri.

Ahli-ahli Yang Berhormat, masalahnya ialah bahawa wang sejumlah
RM760,304,100 untuk Kepala B.13 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]

[Kepala B.13 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala
P.13 Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]

[Kepala P.13 jadi sebahagian daripada Anggaran Perbelanjaan]

[Majlis Mesyuarat bersidang semula]

[Tuan Yang di-Pertua mempengerusikan Mesyuarat]
Tuan Yang di-Pertua: Terima kasih. Ahli-ahli Yang Berhormat, Mesyuarat
Dewan hari ini ditangguhkan sehingga jam 10 pagi, hari Rabu, esok, 24 November

2021. Assalamualaikum warahmatullahi wabarakatuh, salam sejahtera, semua.

[Dewan ditangguhkan pada pukul 6.13 petang]
