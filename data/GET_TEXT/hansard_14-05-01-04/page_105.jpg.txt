DR. 3.3.2022 99

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, saya bagi tiga minit.

Tuan Sanisvara Nethaji Rayer a/l Rajaji [Jelutong]: Terima kasih. Saya
berterima kasih kepada Tuan Yang di-Pertua. Saya ingin juga tanya isu berkenaan
dengan arwah Muhammad Adib bin Mohd Kassim. Ini adalah perkara yang
menyentuh saya dan saya telah membangkitkan perkara ini sejak sesi sidang dua,
tiga kali. Akan tetapi, sehingga hari ini saya tidak mendapat sebarang penjelasan.

Bilakah apa yang menimpa mangsa — arwah Muhammad Adib bin Mohd
Kassim ini akan mendapat keadilan? Apakah tindakan yang akan diambil terhadap
pihak-pihak yang terlibat? Saya mohon Yang Berhormat Menteri Dalam Negeri
memberi penjelasan atas isu ini.

Saya juga ingin menyentuh perkara yang melibatkan kawasan saya Jelutong
dan di mana saya berharap supaya tindakan akan diambil untuk melaksanakan
projek tebatan banjir di kawasan Jelutong terutamanya di Sungai Pinang untuk
memastikan bahawa banjir yang kerap kali berlaku apabila berlakunya hujan lebat
tidak berlaku di kawasan Jelutong.

Di samping itu, saya juga ingin menuntut penjelasan bilakah Kerajaan
Persekutuan akan membantu negeri Pulau Pinang? Berulang kali sebagai Ahli
Parlimen kawasan Pulau Pinang, Ahli Parlimen Negeri Pulau Pinang saya telah
bertanya tentang projek-projek infrastruktur. Kalau Tuan Yang di-Pertua boleh
datang ke kawasan Jelutong, datang ke kawasan Pulau Pinang, saya sendiri dapat
membawa Tuan Yang di-Pertua ke kawasan-kawasan di mana_berlakunya
kesesakan lalu lintas yang begitu teruk. Ini terutamanya sekarang kerana selepas
saban hari semuanya terpaksa berkurung di rumah, semuanya hendak melancong
ke Pulau Pinang kerana tarikannya begitu banyak.

Makanannya enak, tempatnya begitu indah, dua buah jambatan yang begitu
besar, pandangannya begitu baik dan kita lihat juga terdapat juga tarikan-tarikan lain
seperti pantai, Bukit Bendera dan sebagainya. Akan tetapi, masalahnya apabila pada
waktu puncak berlakunya kesesakan lalu lintas yang begitu teruk.

Permintaan saya kepada semua menteri kerajaan adalah tolonglah beri
perhatian supaya kita dapat membina sistem LRT yang baik. Ini supaya kita dapat
menghidupkan semula perkhidmatan feri yang telah pun mati akibat tindakan yang
diambil oleh kerajaan sekarang yang tidak menyuntik dana untuk kita meneruskan
dengan perkhidmatan feri.

Saya juga minta supaya diberi perhatian perkara melibatkan dengan
penaikan taraf Lapangan Terbang Antarabangsa Pulau Pinang dan Hospital Besar
Pulau Pinang. Akhir sekali, memandangkan Tuan Yang di-Pertua telah memberi

masa tiga minit saya cuma ingin mengakhiri dengan menuntut supaya bukan sahaja
