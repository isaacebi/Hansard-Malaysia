DR. 3.3.2022 111

Seterusnya, ingin disentuh sedikit mengenai permasalahan harga test kit di
pasaran. Kemunculan variant Omicron ini kini mengakibatkan kadar ke boleh
jangkitan kian meningkat dengan tinggi. Ini mengakibatkan panik berlaku dalam
masyarakat dan masalah bekalan test kit yang berkurangan pula telah timbul. Bukan
sahaja masalah kekurangan bekalan, lebih mengharukan apabila harga test kit di
pasaran kini di antara RM5 hingga RM15 per set. Sebagai contoh, sebuah keluarga
mempunyai lima isi keluarga mahu menjalani ujian pengesahan pada awal dan pada
hujung tempoh kuarantin sedangkan test kit yang ada di pasaran pula hanya tinggal
stok yang berharga RM15. Di sini sahaja telah menelan kos untuk satu keluarga
RM150.

Ini belum lagi kadangkala adanya permintaan tambahan dari tempat kerja
yang hanya mahukan keputusan ujian yang dijalankan di klinik. Maka, bertambah
kos di sini. Rakyat begitu berusaha untuk mematuhi SOP. Namun, jangan dipandang
sepi kesusahan rakyat ketika ini. Hulu Selangor mohon agar kerajaan memperhalus
sekali lagi perkara ini. Ini permintaan rakyat. Turunkan lagi harga kawalan bagi test
kit ujian kendiri. Turunkan juga harga ujian COVID-19 yang dilakukan di klinik.
Ringankan beban rakyat yang sememangnya telah berat bebannya menghadapi
kesusahan hidup. Janganlah kita begitu rakus bermain politik menghadapi PRN demi
PRN tetapi kebajikan rakyat dianaktirikan.

Tuan Yang di-Pertua, perkara ketiga adalah menyentuh aspek perumahan
kos rendah dan mampu milik buat rakyat B40 di negara kita. Hulu Selangor pasti
hasrat murni mana-mana kerajaan yang mahukan setiap rakyatnya mampu untuk
memiliki rumah sendiri atau sekurang-kurangnya satu keluarga, satu kediaman. Hulu
Selangor mohon agar kerajaan dapat merangka dan meluluskan lebih banyak projek-
projek perumahan mampu milik di bawah paras RM250 ribu.

Perumahan mampu milik ini tidak semestinya perlu berada di kawasan-
kawasan bandar kerana ia akan mengakibatkan harga pasaran rumah yang tinggi.
Sebagai contoh, kawasan pinggir bandar seperti di Hulu Selangor dan Tanjong Malim
amat bersesuaian untuk dibina perumahan mampu milik kerana jarak untuk ke
bandar tidak jauh dan mempunyai market value yang baik. Justeru itu, cadangan ini
harap dapat dipertimbangkan untuk pembangunan pada masa hadapan demi
mencapai hasrat sekurang-kurangnya satu rumah bagi setiap satu Keluarga
Malaysia.

Hulu Selangor juga ingin menyentuh sedikit mengenai permasalahan projek-
projek terbengkalai yang masih berlarutan di seluruh pelosok negara. Di Hulu
Selangor sendiri, saban tahun pastinya akan dibangkitkan semula di dada akhbar

media cetak mahupun elektronik kisah kebuntutan pemilik unit projek terbengkalai
