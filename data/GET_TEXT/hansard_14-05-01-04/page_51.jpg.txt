DR. 3.3.2022 45

keistimewaan yang diberi, keutamaan juga kita berikan pada sukarelawan ini dalam
penempatan di hostel dan kolej kediaman melalui merit yang diberikan.

Seterusnya bencana banjir ini memang memberi kesan kepada keluarga
pelajar yang terkesan disebabkan banjir. Kerana itu lah KPT telah menawarkan
penangguhan bayaran balik pinjaman PTPTN selama tiga bulan seperti yang saya
umumkan juga seperti yang saya nyatakan di dalam soalan asal Yang Berhormat
Baling kepada peminjam yang terjejas dan terkesan dari segi kewangan disebabkan
banjir ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri. Soalan tambahan yang kedua. Saya jemput Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Yang Berhormat Menteri, laporan pada surat khabar The Star hari
ini melaporkan bahawa lebih kurang 26,000 mangsa telah pun dipindahkan ke pusat
penempatan sementara di Kelantan dan di Terengganu. Ini adalah akibat masalah
pasca banjir yang telah melanda dua negeri ini.

Persoalan saya, apakah langkah-langkah yang akan diambil oleh
kementerian untuk menghulurkan bantuan kepada pelajar-pelajar di kawasan-
kawasan yang terlibat dan boleh kah Yang Berhormat Menteri pertimbangkan
supaya pembayaran semula apa-apa yuran universiti itu kalau boleh digantung
sementara. Kalau boleh sehingga setahun ataupun diberi pelepasan sehingga
setahun. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Jelutong. Sila, Yang Berhormat Menteri.

Datuk Seri Dr. Noraini binti Ahmad: Terima kasih Yang Berhormat Jelutong
di atas keprihatinan dan saya memang tahu dan saya maklum bahawa Yang
Berhormat Jelutong sentiasa prihatin terutamanya kepada golongan muda
terutamanya mahasiswa dan mahasiswi.

Mengenai langkah-langkah dalam usaha kita untuk membantu mangsa-
mangsa banjir di dua negeri yang terbaharu ini. Untuk makluman Dewan juga,
semalam ke dua hari lepas semasa lawatan Yang Amat Berhormat Perdana Menteri
ke Terengganu. UMT, Universiti Malaysia Terengganu juga telah memberi bantuan
yang berbentuk bantuan asas kepada mangsa-mangsa banjir dan ia telah kita
berikan kepada tiga kawasan yang terlibat di Terengganu.

Mengenai pembayaran semula yuran itu. Yang Berhormat daripada Jelutong,
saya akan membuat perbincangan lebih lanjut dengan pegawai-pegawai dan juga
pihak universiti berkenaan dan apa-apa juga kita akan maklumkan kemudian pada

Yang Berhormat Jelutong. Terima kasih banyak.
