DR. 3.3.2022 110

mendesak agar jalan raya utama di daerah iaitu FT01 dari Templer Park ke Tanjung
Malim dapat dinaiktarafkan secara berperingkat dengan segera.
01650

Kepesatan pembangunan di sekitar kawasan Serendah menjadi faktor
penyokong keperluan untuk menaik taraf keupayaan jalan sedia ada agar ia seiring
dengan perkembangan pembangunan semasa. Daerah ini akan bertambah sesak
apabila UMW High Value Manufacturing Park yang berkeluasan 871 ekar
dibangunkan sepenuhnya juga bertempat di mukim Serendah.

Selain itu, cadangan ini juga dapat mengurangkan kesesakan trafik
terutamanya di simpang Sungai Choh dan Batang Kali ketika waktu puncak dan
musim perayaan. Sekiranya ia diluluskan, pastinya akan dapat melicinkan perjalanan
lalu lintas, menjimatkan masa dan kos perjalanan serta memberikan pengalaman
yang baik untuk pengguna jalan raya.

Selain itu, AT1208 persimpangan Kampung Koskan ke Sungai Buaya sering
melibatkan kemalangan kenderaan berat. FT3208, missing link dari simpang FT01
Sungai Choh ke Bukit Beruntung juga antara jalan raya yang juga kritikal dan perlu
diberi perhatian oleh kerajaan. Ini kerana, saban tahun peningkatan kes kemalangan
berlaku dan keselamatan rakyat haruslah diberi keutamaan. Oleh itu, sekali lagi Hulu
Selangor mohon perhatian kerajaan terhadap perkara ini. Menjadi hasrat rakyat di
sini agar jalan raya ini dapat dinaiktarafkan untuk keselesaan dan keselamatan
pengguna jalan raya.

Tuan Yang di-Pertua, perkara kedua yang ingin Hulu Selangor tekankan
adalah isu kesenjangan ekonomi rakyat yang kian melebar dan membimbangkan.
Era pandemik COVID-19 ini telah meninggalkan sejarah hitam buat keseluruhan
masyarakat. Setiap individu sedikit sebanyak terkesan kehidupannya akibat hampir
dua tahun hanya hidup dalam ruang lingkung rumah tanpa interaksi fizikal di luar.
Lebih parah apabila ramai juga yang diberhentikan kerja, dipotong gaji dan tidak
kurang juga hilang punca pendapatan seharian buat golongan kais pagi makan pagi,
kais petang makan petang.

Justeru itu, kerajaan harus lebih peka dalam merangka bentuk-bentuk
bantuan yang bermatlamatkan untuk dipertingkatkan taraf ekonomi masyarakat.
Paras gaji minimum juga wajar dinaikkan lagi sebagai satu usaha untuk menangani
cabaran ini. Kerajaan juga harus prihatin terhadap penjaja-penjaja kecil yang masih
berusaha sedaya mampu untuk bertahan meneruskan kehidupan. Bimbinglah
mereka, bantulah mereka. Jangan hanya mengharapkan kerajaan negeri dan
tempatan sahaja yang perlu mendampingi mereka. Dicadangkan kerajaan dapat
memberi bantuan one-off bagi penjaja kecil berlesen yang terkesan pandemik

COVID-19 ini untuk meneruskan perniagaan mereka.
