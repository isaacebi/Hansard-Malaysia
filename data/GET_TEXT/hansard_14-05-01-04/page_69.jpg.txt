DR. 3.3.2022 63

berhadapan dengan pandemik COVID-19. Bajet surplus RM110.68  juta.
Alhamdulillah, dengan anggaran kutipan hasil RM4.707 bilion dan anggaran
perbelanjaan RM4.596 bilion. Jangan sekali-kali mengatakan kami di Sabah ini ular.
Mungkin sebenarnya naga yang berdiam akan bangkit dan menghembuskan api
yang menyala-nyala dari Gunung Kinabalu, insya-Allah.

Oleh sebab itu adalah amat penting sekali lagi saya katakan di Dewan yang
mulia ini supaya kita menghilangkan ataupun kita meninggalkan berpolitik yang
berpanjangan ini, sehinggakan kita bermasam muka mengata yang bukan-bukan
sesama sendiri. Apakah contoh yang kita berikan kepada rakyat yang melihat kita di
luar sana? Apakah contoh yang kita berikan kepada rakyat yang melihat kita sebagai
wakil rakyat mewakili mereka? Kami di Sabah, rakyat yang berbilang kaum. Apa
khabar orang Sabah? [Berucap dalam dialek Sabah] Macam-macam lagi. Perkataan
yang saya tidak boleh sebut di sini kerana terlalu ramai etnik grup di negeri Sabah.

Tuan Ma’mun bin Sulaiman [Kalabakan]: [Berucap dalam dialek Sabah]

Dato’ Hajah Azizah binti Mohd Dun [Beaufort]: Terima kasih. [Berucap
dalam dialek Sabah]

Seorang Ahli: Hau.

Dato’ Hajah Azizah binti Mohd Dun [Beaufort]: Ada juga. Semua kita
berbilang kaum. Kita kasih-mengasihi di antara satu sama lain. Apakah harapan
rakyat di luar sana? Tentulah ingin melihat kita di sini mencari penyelesaian kepada
masalah-masalah yang dihadapi oleh rakyat yang ada di luar sana terutama sekali
selepas berhadapan dengan pandemik COVID-19 ini. Bukan cerita-cerita politik
hentam-menghentam di antara satu sama lain yang mereka mahu dengar. Apa yang
mereka dengar, apakah usaha kita untuk membangkitkan semula ekonomi dalam
negara kita dan fokus untuk melihat keadaan mereka yang ada luar bandar dan di
persisiran pantai. Kita usaha bagaimana mereka ini boleh dapat hidup dalam
keadaan yang baik dan sustainable...

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat.

Dato’ Hajah Azizah binti Mohd Dun [Beaufort]: ...serta bangkit semula
ekonomi mereka baru negara kita akan dilihat sebagai sebuah negara yang
sayangkan rakyat, yang mahu memajukan rakyat yang boleh bersaing di peringkat
antarabangsa.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat. Masa sudah...

Dato’ Hajah Azizah binti Mohd Dun [Beaufort]: Malu kita Tuan Yang di-

Pertua, apabila kita mengimport bahan makanan dari Singapura yang tiada tanah.
