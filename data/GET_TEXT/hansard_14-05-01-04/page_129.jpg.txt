DR. 3.3.2022 123

Tuan Yang di-Pertua, bagi perubahan iklim, kita ingin tahu apakah tindakan
yang telah diambil kerajaan untuk mencegah bencana banjir pada masa hadapan.
Kita menyokong penuh seruan Yang di-Pertuan Agong dalam Titah Diraja bahawa
50 peratus keluasan tanah negara hendaklah diliputi kawasan hutan. Selain itu, kita
memerlukan langkah tebatan banjir segera yang lain seperti mengenal pasti dan
memelihara dataran banjir ataupun floodplain dan membina kolam takungan di
kawasan bandar. Kita juga memerlukan garis panduan baharu untuk perancangan
perbandaran di kawasan bandar dan kelulusan bagi bangunan baharu terutamanya
di kawasan bandar dengan mengambil kira kemungkinan banjir yang lebih teruk
disebabkan perubahan iklim.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

21730
Kita perlu ada kelulusan yang lebih ketat. Tiada lagi dataran banjir atau kolam

takungan yang diasingkan atau alienate untuk tujuan perumahan atau komersial dan
tiada lagi kompromi mengenai perkara ini kerana campur tangan daripada pihak
berkepentingan.

Saya berasa amat meluat kerana DBKL masih membenarkan pembangunan
perumahan dan komersial diteruskan pada empat daripada enam kolam takungan di
Kuala Lumpur.

Selepas banjir besar melanda di ibu kota baru-baru ini, kita tidak boleh
menerima alasan bahawa tiada halangan daripada jabatan teknikal untuk
menyerahkan kolam takungan untuk tujuan pembangunan. Di manakah political will
untuk mempertahankan kolam takungan di Kuala Lumpur dan menyelamatkan warga
ibu kota daripada bencana banjir?

Tuan Yang di-Pertua, akhir sekali, saya ingin menyentuh statistik terkini yang
dikeluarkan Jabatan Perangkaan mengani populasi menua di negara ini. Banci
penduduk terkini menunjukkan pada tahun 2021, penduduk berumur 65 tahun ke
atas merupakan tujuh peratus daripada jumlah penduduk negara dan 7.4 peratus
pada tahun 2022. Ini bermakna dalam tempoh 10 tahun lagi negara kita akan
berhijrah kepada masyarakat penuaan atau aging society. Pada masa yang sama,
kadar kesuburan atau kadar kelahiran semakin menurun. Pada tahun 2021, kadar
kesuburan dalam usia reproduktif turun kepada 1.9 iaitu lebih rendah daripada kadar
penggantian minimum iaitu 2.1.

Menurut satu kajian mengenai kesan penduduk menua_terhadap
pertumbuhan ekonomi Malaysia, nisbah tanggungan ataupun dependency ratio akan
mencapai 49.5 menjelang tahun 2040 iaitu bagi setiap 100 orang pekerja produktif

terdapat 49.5 orang kanak-kanak dan orang tua yang tidak produktif dan memerlukan
