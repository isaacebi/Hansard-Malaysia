DR. 3.3.2022 88

Malaysia. Jadi, pada tahun 2021, beliau diberikan kerakyatan. KDN juga telah ikutlah
keputusan Mahkamah Persekutuan dan beri kerakyatan kepada beliau.

Akan tetapi, kita tidak haruslah henti di sana. Banyak lagi kes yang
sedemikian tetapi masih tunggulah satu keputusan daripada KDN. Saya hendak beri
beberapa contoh. Adik Salahuddin bin Jallollah lahir di Malaysia dan ditinggalkan
oleh kedua-dua ibu bapa kandungnya. Selepas itu, diangkat sebagai anak angkat
oleh Encik Oman bin Hanif dan juga Puan Norizah binti Mohamad Noor sejak tahun
2015.

Mereka buat permohonan kerakyatan di bawah Perkara 15A pada tahun April
2015. Sampai sekarang, hampirlah tujuh tahun, mereka masih menunggu satu
keputusan KDN. Bukan itu sahaja adik Wong Chun Siang juga sama, ditinggalkan
oleh ibu bapa kandungnya. Selepas itu, diangkat oleh Puan Lo Siau Kuan dan
suaminya pada 2 Oktober 2014. Mereka telah membuat permohonan di bawah
Perkara 15A pada Disember 2014.

Selepaslah tujuh tahun, masih tunggu lagi satu keputusan daripada KDN.
Jadi, saya hendak tanya KDN di sini ialah selepas keputusan yang dibuat oleh
Mahkamah Persekutuan, sama ada mereka ada ambil langkah untuk pastikan
bahawa anak angkat yang telah melalui prosedur mahkamah atau JKM, telah
menjadi anak angkat kepada pasangan mereka. Mereka turut dapat kerakyatan
supaya masalah yang dihadapi oleh mereka, tidak akan ulang lagi.

Kalau KDN tidak ambillah satu inisiatif untuk mengatasi masalah yang
dihadapi oleh golongan ini, dalam pandangan saya, mereka adalah tidak
menghormati keputusan yang dibuat oleh Mahkamah Persekutuan. Sebagailah Yang
Berhormat Menteri Dalam Negeri, beliau perlulah mengambil berat tentang isu ini
dan tunjuklah kemampuan kepada Mahkamah Persekutuan. Janganlah satu kita
tunggu ibu bapa, satu demi satu bawa kes ini, pergi ke mahkamah barulah KDN ambil
tindakan. Sebagai Yang Berhormat Menteri, beliau perlulah lebih proaktif sikit.

Selepas itu, saya juga ingin hendak bergerak kepada isu pendidikan. Tadi
Ahli Parlimen Sibuti telah sebut tentang kes yang dihadapi adik Jeniliyana Anting
yang berumur sembilan tahun. Beliau dibenarkan untuk bersekolah di sekolah
kerajaan pada tahun 2020 semasa Pakatan Harapan adalah kerajaan.

Adik Jenni ini lahir di Malaysia. Ibu bapanya juga telah daftarkan perkahwinan
mereka pada tahun 2016. Jadi, saya tidak faham apa masalah dengan KPM
sekarang. Kenapa tidak benarkan adik Jenni untuk sambung bersekolah. Menurut
NGO, kita lebih kurang ada 300,000 orang kanak-kanak tanpa kerakyatan ataupun
tanpa dokumen dan tidak bersekolah di Malaysia.

Itulah sebab Pakatan Harapan kita melaksanakan Dasar Sifar Penolakan

(Zero Reject Policy) pada tahun 2018. Ini supaya golongan ini juga berhak untuk
