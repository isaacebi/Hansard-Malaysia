DR. 3.3.2022 6

JKMPay. Projek ini berstatus projek rintis dilaksanakan ke atas penerima bantuan
kelulusan baharu sahaja dan tidak melibatkan penerima bantuan sedia ada.

Skim bantuan kewangan yang terlibat adalah semua skim bantuan bulanan
Persekutuan iaitu Bantuan Kanak-kanak, Bantuan Warga Emas, Elaun Pekerja
Orang Kurang Upaya, Bantuan Penjagaan OKU Pesakit Kronik, Bantuan OKU Tidak
Berupaya Bekerja dan juga Bantuan Anak Pelihara.

Projek JKMPay ini dilaksanakan antara lain tujuannya adalah untuk
membantu penerima bantuan untuk mengurus dan mengawal perbelanjaan wang
bantuan secara berhemah dan bermanfaat dan juga untuk memastikan penerima
bantuan dapat memenuhi keperluan asas harian khususnya melibatkan keperluan
makan, minum, ubat-ubatan asas dan keperluan harian rumah antara lain.

JKMPay ini dilaksanakan secara rintis mulai bulan Februari 2021. Setiap
lokasi projek rintis dilaksanakan, kementerian melakukan konsultasi dan libat urus
bersama dengan kerajaan negeri dan juga bagi menjelaskan projek rintis ini, peserta-
peserta daripada kalangan orang kurang upaya, warga emas, keluarga warga miskin
juga telah diberikan taklimat bagi penggunaan kad dan aplikasi agar mereka
memahami konsep tanpa tunai dan bagi membimbing mereka dalam penggunaan
JKMPay.

Sebagai inisiatif tambahan, kementerian juga telah melaksanakan sesi libat
urus bersama 23 buah pertubuhan sukarela kebajikan yang telah diadakan pada
bulan Februari bagi memberikan penjelasan mengenai JKMPay dan seterusnya
mendapat maklum balas berkaitan pelaksanaan program ini.

Memandangkan projek ini masih lagi projek rintis, maka apabila telah
dilaksanakan selama enam bulan dari bulan Februari sehingga bulan Julai, pada
bulan Oktober telah siap adakan kajian yang melibat seramai 1,066 orang peserta
mendapati bahawa sebanyak 76 peratus setuju cashless memudahkan, sebanyak
80 peratus menyatakan cashless lebih selamat berbanding perbelanjaan tunai,
sebanyak 80 peratus menyatakan kawalan perbelanjaan mereka lebih baik melalui
kaedah cashless dan sebanyak 73 peratus berpuas hati dengan transaksi dan jumlah
kedai di kawasan.

Projek ini bukan sahaja membantu penerima bantuan, malahan ia dapat
mewujudkan prasarana ekonomi yang baik di kalangan pekedai runcit dan kedai-
kedai kecil di seluruh negara. Antara manfaat yang boleh diperoleh, membantu
penerima bantuan mengurus dan mengawal perbelanjaan dan program ini fleksibel
dan boleh diubah dari semasa ke semasa berdasarkan keperluan jabatan dan juga
penerima bantuan.

Dalam masa yang sama juga, setelah setahun, maka akan diadakan lagi satu

kajian yang menyeluruh daripada projek ini dan kerana itulah memandangkan
