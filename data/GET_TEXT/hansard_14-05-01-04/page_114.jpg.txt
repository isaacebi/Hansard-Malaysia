DR. 3.3.2022 108

59 peratus yang tidak diluluskan? Saya berasa dukacita kerana sebagai satu
kerajaan yang melaungkan Keluarga Malaysia dan slogan begitu, terdapat begitu
ramai, banyak permohonan tetapi melebihi 20 ribu permohonan yang belum
diluluskan, yang masih diproses. Apakah yang terjadi? Saya bukan sahaja —
menanyakan soalan itu kerana saya mendapat maklum balas daripada orang ramai
bahawa mereka telah memohon.

Saya ada satu e-mel yang saya telah terima hari ini. Keluarga si mati, Encik
Tan Ken Yo telah memohon, keluarganya telah memohon pada Oktober tahun lalu.
Akan tetapi, hari ini sudah Mac, sudah sampi ke bulan Mac, sudah lima bulan
permohonan itu — Beliau menulis surat, telah memohon melalui sistem e-mel, telefon
tetapi tiada jawapan daripada e-mel yang tiada jawapan diterima oleh pemohon
tersebut. Apabila memanggil telefon tiada jawapan. Lima bulan. Apabila kerajaan
melaung-laungkan kerajaan prihatin ingin memberikan RM5,000 tetapi kes — bukan
satu-satu kes saja, saya kata 20 ribu kes yang tidak menerima bantuan tersebut.

Saya meminta pegawai-pegawai, pemimpin-pemimpin, Menteri-menteri,
Menteri Tugas-tugas Khas janganlah duduk di air conditioning room sahaja. Perlu
mengerahkan pegawai-pegawai di bawah NADMA untuk memanggil, untuk
berjumpa, untuk hantar RM5,000 ini kepada mangsa-mangsa keluarga mereka.
Sudah beberapa bulan. Ada sampai lima bulan yang masih belum terima wang
tersebut. Oleh itu, apa yang diumumkan hanya “indah khabar daripada rupa”. Saya
bukan membuat tohmahan kosong, saya ada satu jawapan rasmi sendiri oleh
Menteri Tugas-tugas Khas bahawa 41 peratus sahaja diluluskan. Lain-lain masih
diproses dan ada yang berbulan-bulan belum mendapat wang tersebut.

Oleh itu, tidak hairanlah apabila Perdana Menteri mengumumkan akan
memberikan RM10 ribu kepada mangsa banjir, tunggulah. Saya akan tanya soalan
lagi beberapa bulan kemudian atau sesi depan, saya ingin tanya pula kerana begitu
banyak kes dan berapakah peratus permohonan tersebut. Sila — apabila pemimpin-
pemimpin, kementerian, Menteri-menteri membuat pengumuman, sila tunaikan janji
anda. Apabila kata RM5,000 kepada mangsa COVID-19, dalam masa 30 hari, sila
buat demikian. Jangan tunggu pemohon-pemohon kena telefon, kena e-mel tidak
jawab dan telefon tidak ada angkat. Itu masalah dia. Saya perlu datang ke Parlimen
untuk menanyakan satu soalan, perlu menegur Menteri. Saya harap bahawa perkara
ini diselesaikan dengan cepat. Sebanyak 20 ribu permohonan COVID-19, khairat
kematian boleh diselesaikan dalam masa 30 hari seperti dalam SOP dan bukanlah
empat bulan sampai tiada jawapan dalam e-mel.

Tuan Yang di-Pertua, berikutan peperangan yang berlaku di antara Rusia dan
Ukraine. International brent oil price mencecah ke USD104 setong semalam. Gas

asli juga naik kerana kita tahu bahawa Rusia sebagai second largest oil producer,
