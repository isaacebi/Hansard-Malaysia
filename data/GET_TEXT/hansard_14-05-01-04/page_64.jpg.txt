DR. 3.3.2022 58

Yang Amat Berhormat Perdana Menteri akan mengumumkan tarikh pembukaan
sempadan. Saya looking forward, tidak ada pengumuman.

Dua hari yang lepas, Yang Berhormat Menteri Kanan Pertahanan sekali lagi
kata Yang Amat Berhormat Perdana Menteri akan mengumumkan tarikh pembukaan
sempadan. Kalau ada tarikh, umumlah cepat sedikit. Beberapa pengumuman
sebelum pengumuman oleh berapa Yang Berhormat Menteri yang perlu dibuat?
Bakri sangat berharap kerajaan boleh mengumumkan rancangan pembukaan
sempadan dengan secepat mungkin.

Ini adalah supaya syarikat-syarikat boleh mempersiapkan diri dengan supply
mereka, dengan perkhidmatan mereka untuk menampung permintaan yang dijangka
akan meningkat dengan mendadak apabila sempada dibuka. Mereka memerlukan
masa untuk mempersiapkan diri. Oleh itu, saya amat berharap bahawa kerajaan
boleh dengarlah rintihan rakyat dan juga perniagaan di Johor dan di Malaysia.

Tuan Yang di-Pertua, perkara kedua yang Bakri ingin bangkitkan adalah
berkenaan dengan jerebu. Memang pada masa sekarang kita tidak berdepan
dengan masalah jerebu lagi tetapi kita memang tahu hampir setiap tahun apabila
musim monsun barat daya antara Jun dan September kita akan mengalami jerebu
dan jerebu merentasi sempadan.

Jerebu akan mendatangkan kesan yang serius kepada alam sekéitar,
ekonomi, kesihatan dan keselamatan rakyat. Pada tahun-tahun di mana jerebu
menjadi serius, kerugian negara boleh mencecah lebih daripada RM1 bilion. Oleh
itu, Bakri ingin ingatkan kerajaan untuk bersiap sedia menghadapi jerebu. Untuk
pembakaran terbuka tempatan, kerajaan perlu memperbanyakkan kelengkapan
seperti Bombardier dalam pemadaman api. Di samping itu, di lokasi-lokasi tanah
gambut yang berisiko tinggi, kerajaan perlu memperbanyakkan check dam dan juga
tube well untuk mencegah dan memadam kebakaran tanah gambut iaitu pit fire ya.

Jika tidak dapat ditambah juga kelengkapan, saya menggesa kerajaan untuk
memastikan setiap kelengkapan itu adalah berfungsi dengan baik. Buatlah
maintenance sekarang, buatlah persiapan inventori sekarang. Jangan sampai
apabila kita perlukan kelengkapan-kelengkapan ini baharu dapati bahawa ada yang
tidak berfungsi ataupun tidak lengkap.

Untuk jerebu merentasi sempadan terutamanya jerebu dari Indonesia. Bakri
sekali lagi ingin menggesa kerajaan untuk membentangkan “Rang Undang-undang
Jerebu Rentas Sempadan”. Kita memerlukan Transboundary Haze Act. Akta ini
membenarkan kerajaan untuk mengambil tindakan ke atas mana-mana individu
ataupun syarikat Malaysia yang menyebabkan jerebu di Malaysia tanpa mengira di

mana-mana pembakaran berlaku.
