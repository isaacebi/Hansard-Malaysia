DR. 3.3.2022 104

agama semua kanak-kanak yang muda. Jadi kita ada percanggahan dalam sistem
kita, sistem perundangan Malaysia.

Di peringkat perlembagaan sudah selesai melalui Mahkamah Persekutuan
yang tafsirkan Perkara 12 kata, “Tidak boleh dan dua-dua mesti setuju sebab pada
masa mereka kahwin dan pada masa mereka ada anak itu mereka kedua-dua ialah
bukan Islam’. Ini bagi saya ialah mencerminkan keadilanlah. Tidak adil apabila
seorang boleh tukar agama anak muda tanpa merujuk kepada pasangan.

Akan tetapi, undang-undang di peringkat negeri berlainan dan bercanggah.
Jadi kerajaan ialah bertanggungjawab. Kita tidak boleh tutup mata dan tidak buat
apa-apa biarkan pertikaian ini berlarutan dan ini jadi isu emosi dan sebagainya.
Kerajaan yang bertanggungjawab akan bertindak. Jadi saya ingin cadangkan kepada
kerajaan panggil wakil negeri-negeri, pemimpin-pemimpin negeri yang terlibat dan
runding macam mana hendak selesaikan ini.

Kita tidak boleh berterusan dalam keadaan di mana undang-undang macam
ini bercanggah di peringkat Federal, di peringkat Persekutuan dan di peringkat
negeri. Kalau perlu, kerajaan di peringkat Persekutuan perlu sedia pergi ke
mahkamah. Boleh buat permohonan atau kes di Mahkamah Persekutuan untuk
selesaikan kes ini. Apa yang teruk sekarang ialah keadaan ini dibenarkan berlarutan.
Tuan Yang di-Pertua, saya minta dua minit lagi sahaja untuk habiskan poin-poin yang
penting saya.

Dato’ Ramli bin Dato" Mohd Nor [Cameron Highlands]: Silakan Yang
Berhormat Sungai Buloh, dua minit.
=1630

Tuan Sivarasa Rasiah [Sungai Buloh]: Terima kasih ya. Jadi, soalan saya
kepada kerajaan ialah apakah pelan tindakan kita untuk selesaikan isu ini? Jangan
biarkan situasi ini berlarutan dan kita mesti ambil tindakan serta-merta runding
dengan negeri-negeri.

Isu seterusnya Tuan Yang di-Pertua ialah berkaitan dengan amalan buruh
paksa yang dituduh dilakukan oleh Sime Darby Berhad. Apa yang telah berlaku baru-
baru ini ialah Amerika Syarikat melalui agensi mereka kastam Amerika Syarikat telah
melarang kemasukan kelapa sawit khusus yang diperbuat oleh Sime Darby Berhad
atas tuduhan bahawa amalan di estet-estet kelapa sawit Sime Darby melibatkan
amalan buruh paksa (force labor).

Saya mengaku dan saya setuju sangat, saya akan sokong pindaan yang
sekarang dicadangkan oleh kerajaan dan kita mungkin akan lulus dalam mesyuarat
ini pindaan kepada Akta Kerja supaya pekerja-pekerja diberi perlindungan yang lebih

baik daripada amalan buruh paksa. Akan tetapi isu berlainan. Sekarang apa yang
