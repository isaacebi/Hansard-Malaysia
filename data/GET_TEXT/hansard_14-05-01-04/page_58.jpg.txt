DR. 3.3.2022 52

Nanyang, Kolam Takungan Delima, Wahyu di kawasan sekitar Kuala Lumpur dan
Lembah Klang pun wajib dan harus dilakukan.

Tahun ini kita melihat pada penghujung tahun yang lalu di mana Shah Alam,
Klang, Hulu Langat, Hulu Selangor, Kuala Langat, habis semua ini adalah satu
fenomena banjir yang luar biasa yang tidak pernah kita jangka. Jadi, saya berharap
sekiranya dana kerajaan tidak mencukupi, saya harap kita boleh cari. Pihak EPU
boleh mencadangkan kepada kerajaan bahawa boleh juga kita lakukan secara
private finance initiative (PFl) yang mana syarikat-syarikat boleh melakukan.

Ini kerana fenomena ini telah terlalu lama Tuan Yang di-Pertua. Kalau kita
tengok pada kali ini, apabila Yang Amat Berhormat Perdana Menteri— Allah
mengangkat darjat menjadi Perdana Menteri. Hari pertama setelah mengangkat
sumpah. Saya masih ingat lagi, Yang Amat Berhormat Perdana Menteri terus lari ke
kawasan Jerai di mana kepala air di sana telah pecah dan ada hampir lima hingga
enam orang meninggal dunia di situ. Dari situ sampailah ke hari ini, fenomena banjir
ini tidak terhenti-henti dan berlakunya musibah ini.

Jadi saya berharap dengan izin Allah jua, mungkin Yang Amat Berhormat
Perdana Menteri, Allah mengangkat pada kali ini untuk menyelesaikan masalah
banjir di seluruh negara sebab ini sudah menjadi lebih 50 tahun. Dahulu di negeri
Pahang, Terengganu dan Kedah mungkin kita menganggap ia pesta. Hujung tahun
adalah satu pesta banjir.

01220

Akan tetapi dalam peribahasa, “Kecil-kecil kawan, sudah besar menjadi
lawan”. Jadi hari ini, fenomena banjir bukan lagi satu pesta. Justeru, saya menyeru
kepada kerajaan untuk menyelesaikannya. Saya ucapkan terima kasih kepada Yang
Amat Berhormat Perdana Menteri telah mengeluarkan banyak sumbangan, bantuan
dalam konteks banjir melalui NADMA dan sebagainya. Saya berharap sangat satu
solusi jangka masa pendek dan panjang harus dan wajib kita dapat laksanakan.
Kalau tidak, setiap tahun kita hanya mendengar kerugian RM65 bilion, kerugian RM6
bilion.

Akan tetapi Tuan Yang di-Pertua, sedar atau tidak, pasca banjir, agony,
dengan izin kesusahan, kepayahan rakyat kita yang menanggung isu masalah
selepas pasca banjir. Itu yang amat merumitkan dan merugikan negara. Jadi saya
harap, ia akan dapat dilaksanakan dengan segera tindakan kementerian-
kementerian yang berkaitan. Dalam hal ini, saya telah menyatakan kepada Yang
Berhormat Jeli baru-baru ini. Yang Berhormat Jeli sebagai Menteri Ekonomi yang
bijak pandai, yang mempunyai pengalaman yang luas, fikirkan kaedah. No money,
tidak apa. Kita buat PFI. Janji masalah banjir jangka masa panjang dapat kita

langsaikan.
