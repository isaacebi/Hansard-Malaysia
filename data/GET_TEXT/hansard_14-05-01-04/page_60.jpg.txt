DR. 3.3.2022 54

perniagaan ataupun menjana pendapatan bagi membolehkan mereka meneruskan
kehidupan.

Tuan Yang di-Pertua, sekali lagi isu integriti. Saya hendak mengucapkan
jutaan terima kasih kepada Yang Amat Berhormat Perdana Menteri yang telah berani
melaksanakan, meluluskan RCI Tabung Haji. la juga amat dekat dengan saya sebab
saya yang membawa berkali-kali dalam Dewan yang mulia ini untuk diadakan RCI.

Sememangnya Pakatan Harapan dalam manifesto mereka terdahulu, mereka
menjanjikan RCI Tabung Haji akan dilakukan. 22 bulan hancur, tidak buat. Akhirnya
Yang Amat Berhormat Perdana Menteri, Yang Berhormat Bera dengan beraninya
telah melaksanakannya. Jadi permohonan saya kepada Yang Amat Berhormat
Perdana Menteri dan Menteri di Jabatan Perdana Menteri bahawa saya pohon
biarlah setelus-telus, seadil-adilnya saya minta zaman PN disiasat oleh RCI, zaman
Pakatan Harapan pun wajib harus disiasat iaitu berkaitan dengan UJSB yang telah
dipindahkan hak milik RM19.6 bilion tanpa ada sokong, tanpa ada guarantee
(jaminan) daripada kerajaan. Selain hanya mereka ada ialah surat sokongan. Surat
sokongan tidak sah, tidak sah.

Yang Berhormat Bagan sudah keluar. Saya hendak ingatkan lagi sekali, Yang
Berhormat Bagan sudah bagi surat sokongan pada waktu itu. Sama juga isu
penjualan tanah yang mana Tamaco di Sarawak telah dijual hampir 50,000 hektar
tetapi akhirnya dibatalkan. Ada pula cerita dalam itu mereka turunkan harga. Jadi
saya harap selain daripada apa yang polis sudah siasat selama ini, SPRM dia siasat
selama ini, kali ini RCI, biarlah kita tumpukan yang mana belum disiasat.

Mana yang telah disiasat oleh polis dengan SPRM, biarlah mereka putuskan.
Sampai ke hari ini, tidak ada keputusan. Jadi kita minta RCI ini dibuat sampai tahun
2020. Itulah harapan saya agar kita dapat keluarkan semua ungkapan ataupun
tuduhan-tuduhan sehingga semalam masih ada lagi Tuan Yang di-Pertua kononnya
Tabung Haji rugi zaman Barisan Nasional. Diutarakan oleh Yang Berhormat Shah
Alam semalam, tetapi inilah harus kita rungkaikan Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Baik.

Datuk Seri Panglima Abdul Azeez bin Abdul Rahim [Baling]: Dengan
adanya RCI yang telus, seluruh rakyat Malaysia bukan sahaja pendeposit Tabung
Haji yang berjumlah 9.8 juta orang, malah seluruh rakyat Malaysia hendak tahu apa
yang berlaku pada zaman Barisan Nasional memerintah dan zaman Pakatan
Harapan memerintah.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat.

Datuk Seri Panglima Abdul Azeez bin Abdul Rahim [Baling]: Saya

difahamkan —ya saya hendak gulung. Saya difahamkan zaman Pakatan Harapan
