DR. 3.3.2022 125

akan pegawai-pegawai tertinggi mereka yang pecah amanah, salah guna kuasa dan
sebagainya.

Tuan Yang di-Pertua, apakah lagi dasar, pelan, undang-undang yang perlu
digubal yang perlu dikedepankan untuk membanteras jenayah rasuah ini. Mungkin
lebih mudah kalau mengambil pendekatan negara seumpama komunis China yang
tembak mati sahaja golongan penjenayah ini.

Namun Tuan Yang di-Pertua, lebih mengecewakan sedikit waktu dahulu
parti-parti politik dan kohesi politik yang mengangkat kononnya perjuangan agama,
perjuangan bangsa dan hari ini kita perhatikan bahawa kereputan seluruh institusi
negara ini bukan hanya menyinggung dan terkait dengan badan-badan
penguatkuasaan yang kita sebutkan sebentar tadi PDRM, SPRM, imigresen dan
sebagainya. Bahkan ianya, sarat dan membarah dalam seluruh amalan mana pun
bidang dan sektor muamalat ataupun kegiatan-kegiatan ekonomi, perniagaan,
penguatkuasaan, segala-galanya. Lalu, dalam hal ini juga saya membangkitkan
betapa kecewanya kita. Apakah apabila melihatkan bahawa negara-negara majoriti
umat Islam yang tersenarai corot.

Bahkan negara kita ini Malaysia yang kita berdepan dengan bencana dan
malapetaka rasuah ini adalah antara yang tertinggi, bahkan yang tertinggi pada
tangga 40 setelah semua negara-negara maju OECD dan yang lain, Scandinavian
countries, Denmark, Finland, Switzerland dan semuanya tertera dalam tangga-
tangga yang atas itu, kita Malaysia ini pada tangga 40 dari segi indeks yang
dikatakan integriti itu. Sangat malang.

Tuan Yang di-Pertua, saya menyambut titah Yang di-Pertuan Agong ini bagi
mengingatkan kita bahawa tidak akan ada cara untuk kita tangani ini.

01740

Kalaulah nilai agama kita sendiri pun sudah kita ke tepi dan kesampingkan.
Walaupun anjuran daripada lisan dan hadis Nabi banyak menegaskan, namun hari
ini semacam sudah menjadi dibiasakan dan dinormalisasikan dalam Dewan ini juga
ada cubaan itu. Penjenayah yang mahu seanggap dianggap dan hari ini disanjung
ketika mana Rasulullah SAW menyebutkan yang melakukan jenayah seumpama ini
yang beri dan yang terima [Berucap dalam bahasa Arab] keduanya dicampakkan di
neraka jahanam. Fin nar - dan kita tidak takut apa yang sebenarnya disebutkan oleh
Rasulullah SAW yang menjadikan juga satu yang seharusnya pimpinan negara ini
perhatikan khususnya yang berjuang di atas landasan agama dan sebagainya.
Memperjuangkan bangsa dan kononnya. Namun apabila kita perhatikan lisan
Rasulullah SAW mengingatkan kita, kalau kita sudah sarat dan pimpinan
sepertimana yang disebutkan oleh mantan KPN yang saya sebutkan tadi, kalau itulah

cara bagaimana kita menyalahgunakan kuasa untuk mendapatkan pengaruh
