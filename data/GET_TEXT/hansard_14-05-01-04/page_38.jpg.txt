DR. 3.3.2022 32

Jadi, kita sentiasa mengambil cakna dalam perkara ini dan insya-Allah
kerajaan akan sentiasa memberi perhatian kepada isu yang dibangkitkan oleh pihak
Yang Berhormat. Terima kasih Yang Berhormat.

Tuan Fong Kui Lun [Bukit Bintang]: /[Bangun]

Tuan Wong Hon Wai [Bukit Bendera]: [Bangun]

Tuan Yang di-Pertua: Maaf Yang Berhormat Bukit Bintang, Yang Berhormat
Bukit Bendera dahulu. Yang Berhormat Bukit Bendera bangun dahulu.

Tuan Wong Hon Wai [Bukit Bendera]: Terima kasih Tuan Yang di-Pertua.

Berkenaan dengan sekuriti makanan. Sebelum ini saya terbaca juga
kenyataan oleh Yang Berhormat Timbalan Menteri bahawa perang Rusia-Ukraine
tidak menjejaskan sekuriti makanan. Saya tidak bersetuju dengan kenyataan itu
kerana perang Rusia-Ukraine ini telah menyebabkan harga minyak mentah, crude
oil prices mencecah USD104 semalam. Ini akan meningkatkan kos logistik untuk
pengimportan bahan-bahan makanan ke Malaysia.

Soalan saya, ketika kita mengetahui bahawa crude oils harga logistik dan
juga bekalan yang terputus, rantaian bekalan makanan terganggu, apakah usaha
kita untuk baru-baru ini harga ayam, harga telur, harga sayur-sayuran telah
melambung tinggi? Apakah usaha-usaha serius oleh MAFI untuk menstabilkan
harga-harga makanan asas untuk rakyat Malaysia ini? Apakah usaha-usaha yang
konkrit dalam ketidaktentuan rantaian bekalan makanan?

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Sekuriti makanan bukan sahaja availability tetapi harga bagaimana kita dapat
menstabilkan harga itu. Itu soalan saya.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Bukit Bendera, sila Yang Berhormat Timbalan Menteri menjawab
satu minit.

Datuk Dr. Nik Muhammad Zawawi bin Haji Salleh: Terima kasih sahabat
saya Yang Berhormat Bukit Bendera.

Berkenaan dengan peperangan yang berlaku di antara Rusia dan Ukraine
yang saya jelaskan ia tidak memberi kesan yang direct begitu tetapi tidak dinafikan
betul, Yang Berhormat sebut apabila harga petroleum melonjak naik, apa pun ia akan
memberi kesan kepada semua sektor bukan sahaja petroleum tetapi rolling ekonomi,
international economy ini pun ia memberi kesan kepada mana-mana negara yang
ada di dalam dunia ini.

Apa pun insya-Allah di sudut harga dan diberi contoh tadi kenaikan harga
ayam, harga telur dan seumpamanya kerajaan mengambil pendekatan yang drastik.

Sebagai contoh, harga ayam. Kita mengeluarkan subsidi sebanyak 60 sen untuk satu
