DR. 3.3.2022 120

manakah perginya peruntukan pembangunan daripada pihak kerajaan? Bukan itu
sahaja, pembangkang juga tidak dibenarkan untuk memeriksa perkakas yang kami
sumbangkan ataupun dibenarkan untuk masuk sekolah untuk melihat projek-projek
kecil yang telah menggunakan dana daripada bajet Ahli Parlimen. Saya menggesa
untuk Kementerian Pendidikan agar membenarkan semua wakil rakyat untuk
dibenarkan masuk ke sekolah di kawasan mereka untuk lawatan kerja, untuk melihat
keadaan sekolah tersebut. Kita kena ingat pesan tuanku, usahlah politikkan
pendidikan di negara kita ini untuk masa depan anak-anak kita.

Tuan Yang di-Pertua, hospital kerajaan juga menghadapi masalah yang
sama. Sudah masuk tahun 2022, tetapi keadaan hospital kerajaan masih lagi seolah-
olah terperangkap di era zaman penjajahan Jepun. Ventilasi yang kurang di wad
kelas 3 wanita dan lelaki, kKeadaan tandas yang uzur dan usang, peralatan dan
perkakasan yang lama yang masih digunakan dan yang paling buruk, kekurangan
hospital kerajaan di negara kita. Sudah sembilan tahun sejak 2013, saya merayu
untuk sebuah hospital dibina di Parlimen Batu Kawan. Sememangnya sebuah
hospital kerajaan amat diperlukan di situ. Jika pihak kementerian khuatir kekurangan
tenaga kerja...

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Puan Kasthuriraani a/p Patto [Batu Kawan]: Baik, dua minit lagi Tuan Yang
di-Pertua.

Dato’ Ramli bin Dato’ Mohd Nor [Cameron Highlands]: Ya, saya sudah
bagi dua minit.

Puan Kasthuriraani a/p Patto [Batu Kawan]: Terima kasih. Jika pihak
kementerian khuatir kekurangan tenaga kerja untuk berkhidmat di hospital baharu,
maka inilah platform yang terbaik untuk pihak kerajaan memberi peluang pekerjaan
kepada graduan baharu atau sebagai promotion kepada ramai yang telah bekerja
dalam sektor kesihatan ini. Seraplah doktor-doktor kontrak untuk bekerja di Hospital
Batu Kawan. Mungkin Yang Berhormat Menteri boleh menjelaskan mengapa wujud
budaya doktor-doktor yang bekerja on call dan overtime untuk 36 jam atau lebih yang
jelas menjejaskan kesihatan mereka dan kualiti perkhidmatan mereka. Doktor
manusia juga. Ramai graduan kursus jururawat masih tidak mendapat placement
lagi.

Maka, saya ingin bentangkan sekali lagi agar Kerajaan Persekutuan
mempertimbangkan...

Dato’ Ramli bin Dato’ Mohd Nor [Cameron Highlands]: Yang Berhormat,

sila gulung.
