DR. 3.3.2022 60

sebenarnya kebanyakan berpunca daripada pengusaha-pengusaha __ kecil
(smallholders) di Malaysia.

Namun, akta ini adalah sangat penting untuk mencegah syarikat-syarikat
Malaysia supaya tidak terlibat dengan pembakaran tersebut. Tambahan pula,
dengan peningkatan ketelusan industri perladangan kita, imej negatif Malaysia
sebagai punca utama pembakaran hutan Asia Tenggara yang sering diconteng oleh
negara maju ke atas negara kita dapat dibersihkan.

Itu sahaja yang saya hendak bangkitkan. Terima kasih, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Bakri. Seterusnya, saya menjemput Yang Berhormat Beaufort. 12

minit.

12.41 tgh.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua. Bismillahi Rahmani Rahim.
Assalamualaikum warahmatullahi wabarakatuh. Pada hari ini kita melihat
peperangan, kekacauan berlaku di banyak negara di seluruh dunia ini. Ada yang
berlanjutan setelah sekian lama dan masih lagi belum selesai dan ramai yang
terjejas. Terbaharu, kita melihat Rusia menyerang Ukraine dan setakat ini sudah
lebih hampir 500,000 orang rakyatnya menjadi pelarian.

Selamatkah, amankah, tenangkah kita di Malaysia yang tercinta ini? Pada 3
Februari 2022, tahun ini, 10 orang lelaki bersenjata telah menyelinap masuk ke
Lahad Datu yang dikatakan mereka ini mungkin daripada orang-orang Filipina. Ini
dalam kawasan ESSZONE di negeri Sabah. Kemungkinan mereka ini berada di
negara kita, dalam negeri Sabah dan ramai mungkin mereka berada di dalam negeri
Sabah terkini. Ingatkah peristiwa Tanduo di Lahad Datu? Ini semua adalah perkara
yang menakutkan kita.

Untuk negeri Sarawak pula, Beting Patinggi Ali yang selalu disebut oleh Yang
Berhormat Arau, armada negara China meronda-ronda di perairan laut negeri
Sarawak. Apakah tujuan mereka? Pulau Batu Putih di selatan Semenanjung
Malaysia sudah pun menjadi hak orang lain. Jadi persoalannya, selamatkah kita?
Amankah kita? Tenangkah kita di Malaysia yang tercinta ini?

Cukupkah buat pertahanan kita— kapal perang kita masih belum siap lagi
dibina walaupun sudah berbelanja yang besar, RM6 bilion setakat ini. Ini adalah soal
penting dan serius untuk diberikan perhatian oleh kerajaan. Betulkah kita serius
menjaga negara dan rakyat atau agenda politik yang mendominasi pemikiran dan

perancangan kerajaan pada masa ini. Tuanku bertitah bantu dan mudahkan segala
