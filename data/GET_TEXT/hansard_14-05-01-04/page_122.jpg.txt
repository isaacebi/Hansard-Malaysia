DR. 3.3.2022 116

kenyataan media untuk mengecam dengan keras tindakan pencerobohan Rusia
terhadap kedaulatan Ukraine dan mengalu-alukan keputusan wakil tetap untuk
menyokong usul ini dan berharap Wisma Putra serta Jabatan Perdana Menteri juga
mengambil pendirian yang sama.

Ini kerana, kenyataan media daripada Perdana Menteri tidak langsung
menyebut nama ‘Rusia’. Sebagai sebahagian daripada anggota UN Human Rights
Council adalah tanggungjawab Kerajaan Malaysia untuk menegakkan keadilan,
menjunjung prinsip hak asasi manusia dan memastikan tiada yang ditinggalkan
dengan izin, leaving no one behind.

Saya juga ingin menggesa untuk Kerajaan Malaysia berlapang dada dan turut
mengkaji laporan joint investigation team yang dianggotai oleh negara Netherlands,
Australia termasuk Malaysia, Belanda dan Ukraine yang mendedahkan bahawa
missile BUK yang digunakan untuk menembak pesawat MH17 pada 17 Julai 2014
itu datang daripada kawasan dengan izin, a disputed area di Ukraine tetapi daripada
dengan izin, Russian-backed rebels. Penembakan pesawat ini mengakibatkan 298
penumpang dan krew terbunuh. Kita perlu berjuang untuk keadilan mereka. Setakat
ini, belum lagi ada apa-apa berita baharu atau niat dan hasrat negara Malaysia untuk
mendalami ataupun untuk membawa perkara ini ke International Criminal Court.

Dalam nafas yang sama, saya ingin membawa suara ibu-ibu warganegara
Malaysia yang melahirkan anak di luar negara yang masih menunggu-nunggu
keputusan rayuan Kerajaan Malaysia terhadap permasalahan mereka. Pada 23 Mac
tahun ini, seluruh rakyat Malaysia akan melihat dan mendengar keputusan
mahkamah atas rayuan Peguam Negara terhadap penganugerahan kerakyatan
Malaysia kepada anak-anak yang lahir kepada ibu-ibu Malaysia di luar negara.
01710

Memandangkan perkara ini berada di bawah bidang kuasa mahkamah, saya
hanya boleh berharap bahawa mahkamah akan membuat keputusan yang memihak
kepada kepentingan kanak-kanak dan kepada para ibu, sama seperti hak yang
diberikan kepada kaum bapa. Dewan yang mulia ini dimaklumkan, tahun lepas
bahawa cadangan pindaan Perlembagaan Persekutuan hanya akan diputuskan
setelah perkara ini dibawa untuk rundingan di Majlis Raja-Raja. Maka ingin saya
bertanya di sini, sudahkah perkara ini dibawa ke perhatian Majlis Raja-Raja oleh
pihak kerajaan? Jika ya apakah keputusannya dan jika tidak, bilakah ia akan dibawa.

Sehari demi sehari kelewatan kerajaan dalam memberi keputusan yang
positif bagi ibu-ibu ini, masa depan anak-anak mereka ini semakin gelap. Tuanku
bertitah kepada Ahli Parlimen agar kepentingan rakyat harus diletakkan atas
kepentingan politik. Maka, saya merayu agar kerajaan berlapang dada untuk

berunding dengan pihak ibu, NGO, Ahli Parlimen untuk mencapai satu kata sepakat
