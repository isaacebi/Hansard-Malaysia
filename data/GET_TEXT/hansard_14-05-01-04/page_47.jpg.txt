DR. 3.3.2022 A

Keduanya, kos logistik yang melibatkan sewaan kenderaan-kenderaan yang
sesuai iaitu kita telah menyewa tambahan tiga kenderaan four-wheel drive yang telah
di-upgrade yang sesuai untuk menangkap harimau ini. Operasi ini masih dijalankan
di kawasan seluas 88 kilometer persegi menggunakan beberapa kaedah bagi
mengesan harimau belang di kawasan terbabit seperti berikut. Pertamanya, kita
memasang sebanyak 64 unit perangkap kamera di sekitar kawasan perkampungan
dan denai laluan hidupan liar bagi memantau kehadiran harimau belang.

Kedua, memantau dan mengesan menggunakan drone di lokasi yang mudah
dilihat seperti di jalan-jalan balak. Ketiga, menempatkan kakitangan PERHILITAN di
kawasan lokasi kejadian untuk memantau dan membuat rondaan kawalan. Keempat,
juga untuk mendapatkan kerjasama penduduk tempatan untuk melaporkan kepada
petugas operasi sekiranya terdapat kesan-kesan baharu kemunculan harimau
belang ini. Terima kasih.

01150

Tengku Zulpuri Shah bin Raja Puji [Raub]: Terima kasih Tuan Yang di-
Pertua dan terima kasih kepada Yang Berhormat Menteri ya. Ada negeri-negeri yang
bergantung sumber kewangan negeri pada aktiviti-aktiviti pembalakan menafikan
aktiviti-aktiviti pembalakan terpilih ini yang menyebabkan harimau belang ini keluar
dari kawasan habitatnya. Malah, Jabatan Perhutanan negeri tersebut menyatakan
aktiviti-aktiviti pembalakan terpilih ini dapat menjanakan tumbuhan baharu tumbuh
dan membolehkan mangsa-mangsa harimau belang ini membiak dan seterusnya
berpotensi menyumbang kepada kepadatan harimau yang lebih tinggi.

Soalan saya, apakah pendirian PERHILITAN dengan kenyataan ini dan
tindakan jangka masa pendek dan panjang bagi memastikan kes harimau belang ini
tidak berulang di kawasan lain? Terima kasih.

Datuk Seri Takiyuddin bin Hassan: Terima kasih Yang Berhormat Raub
yang membangkitkan perkara yang melibatkan pembalakan dan juga populasi
harimau belang ini. Saya suka mengesahkan bahawa apa yang dirujuk oleh Yang
Berhormat Raub itu ialah kenyataan Pengarah Perhutanan Negeri Kelantan dalam
satu kenyataannya yang mengatakan pembalakan bagus untuk harimau dan ia telah
disanggah oleh beberapa NGO dan juga beberapa pihaklah.

Saya hendak menyebutkan bahawa itu adalah pandangan yang telah
diberikan oleh Pengarah Perhutanan Negeri Kelantan yang mengatakan bahawa
pembalakan yang dibuat secara tersusun di kawasan hutan pengeluaran, bukan di
kawasan sembarangan yang berdasarkan kepada catuan tebangan tahunan (CTT)
yang ditetapkan.

Saya ingin menyatakan bahawa saya juga mengkaji perkara ini apabila

dikeluarkan kenyataan tersebut. Pengarah Perhutanan Negeri Kelantan sebenarnya
