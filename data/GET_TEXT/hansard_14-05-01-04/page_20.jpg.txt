DR. 3.3.2022 14

Gantang. Kita ucapkan terima kasih kerana Ahli-ahli Parlimen memanglah sentiasa
menjadi mata dan telinga kerajaan. Saya amat menyokonglah cadangan Yang
Berhormat supaya diadakan libat urus dengan Ahli-ahli Parlimen. Insya-Allah kita
akan laksanakan cadangan ini. Jadi sementara itu, saya harap Ahli-ahli Parlimen
yang ada masalah projek di kawasan masing-masing, yang gajah putih atau lambat,
kita ada sistem pemantauan, ICU ada, JKR ada, dalam kerajaan. Mungkin
pemantauan itu kurang lengkap.

Jadi, saya cadangkan semua Ahli Parlimen yang ada pengalaman sendiri di
kawasan masing-masing kerana Yang Berhormat lebih faham keadaan setempat
kita. Jadi, saya cadangkan boleh kemukakan kepada kami secara bertulis dan kita
akan pastikan perkara yang disebutkan tidak berulang.

Dua perkara yang dibangkitkan oleh Yang Berhormat tadi. Pertama ialah
Laman Changkat Jering dan kedua ialah kuarters kerajaan. Laman Changkat Jering
tadi saya difahamkan bahawa antara isunya dua iaitu:

(i) keluasan gerai basah dan juga gerai kering itu kecil katanya,

itu antara masalah yang dihadapi; dan

(ii) lokasi itu betul strategik tetapi saya difahamkan bahawa

tapak sekarang ini agak sesuai dan ada keengganan di pihak
beberapa orang peniaga untuk berpindah ke tempat baru.

Apa pun, Ahli Parlimen lebih faham perkara ini dan kita ambil berat. Pihak
ICU akan diarahkan untuk segera mengambil tindakan dan mencari penyelesaian
kerana projek sudah pun dilaksanakan, wang sudah dibelanjakan tetapi tidak
mendapat manfaat sepenuhnya.

Kedua berkaitan kuarters. Kerajaan sedar bahawa beberapa buah kuarters
KPM di seluruh negara menghadapi masalah. Sesetengah itu gajah putihlah, siap
tetapi tidak digunakan. Untuk makluman Ahli Yang Berhormat, sekarang ini pihak
Kementerian Pendidikan sedang membuat satu kajian menyeluruh tentang perkara
ini iaitu kuarters-kuarters termasuklah kuarters yang disebutkan oleh Yang
Berhormat di Changkat Jering.

Pertama, untuk mendapat pencerahan kenapa ini berlaku, tidak digunakan
dan yang penting ialah untuk mencari kaedah penyelesaian. Bagaimana kuarters
yang telah dibina ataupun yang tergendala ini dapat dipulinkan ataupun tindakan-
tindakan lain yang sesuai yang boleh diambil oleh kerajaan.

Jadi, saya ucapkan terima kasih dan saya mohon supaya semua Ahli Yang
Berhormat menjadi mata dan telinga kerajaan untuk melaporkan kesemua projek
yang dianggap tidak berjaya oleh Yang Berhormat supaya langkah-langkah

pembetulan akan dapat diambil. Terima kasih Tuan Yang di-Pertua.
