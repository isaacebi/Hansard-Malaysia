DR. 3.3.2022 59

Singapura telah pun meluluskan undang-undang ini pada 2014. Selepas
krisis jerebu pada 2019, kami telah pun menugaskan Akademi Sains Malaysia untuk
menjalankan kajian mengenai isyarat dan keperluan kerangka undang-undang
berkenaan dengan pencemaran rentas sempadan.

Pada 12 Februari 2020, Kabinet Pakatan Harapan telah membincangkan
Kajian ASM dan_ bersetuju untuk memperkenalkan Rang Undang-undang
Transboundary Haze Act ini. Walau bagaimanapun, kami tidak dapat
melaksanakannya kerana tidak lama kemudian, ‘ “ “Langkah Sheraton” telah pun
berlaku.

Saya telah pun membangkitkan isu ini pada sidang yang lepas, pertama kali
kerajaan ditukar. Yang Berhormat Menteri masa itu kata Kerajaan Perikatan Nasional
tiada keinginan untuk membawa rang undang-undang tersebut. Saya kali ini sekali
lagi ingin membangkitkan isu ini. Saya hendak tanya kerajaan Keluarga Malaysia,
adakah pendirian yang sama diambil?

Bakri sangat-sangat berharap bahawa kerajaan boleh menimbang semula.
Ada suara yang kata akta ini hanya akan menjadi hiasan, kosmetik sahaja
memandangkan bukti pembakaran terbuka perlu diperolehi oleh pihak berkuasa di
Indonesia dan pendakwaan luar negara boleh menjadi sangat mencabar.

01240
Ya dari segi penghukuman, Transboundary Haze Act ini adalah kurang efektif

tetapi ia boleh bertindak sebagai deterrent yang mencegah syarikat-syarikat
Malaysia daripada terlibat dalam pembakaran terbuka di Indonesia. Sebagai contoh,
akta in boleh memasukkan perundangan dan juga peraturan yang mengarah
syarikat-syarikat yang beroperasi di Indonesia untuk:

(i) menyediakan data satelit untuk semua ladang mereka dan
mengambil tindakan sekiranya hotspots dikesan melalui
satelit;

(ii) menyediakan penyata pembelian tanah baharu dan
bagaimana tanah tersebut dilapangkan sebelum pembelian
kepada kerajaan setiap tahun.

Timbalan Yang di-Pertua [Dato’ Mohd Rashid Hasnon]: Minta rumuskan

ya Yang Berhormat. Rumuskan.

Puan Yeo Bee Yin [Bakri]: Ya. Ini adalah untuk mencegah orang tempatan
daripada slash-and-burn dengan izin, menebang dan membakar dan kemudiannya
menjual tanah yang slash-and-burn ini kepada syarikat-syarikat besar Malaysia.

Secara jujurnya, saya berpendapat bahawa Malaysia tidak dapat
menghentikan kejadian jerebu merentas sempadan dengan hanya ada

Transboundary Haze Act di Malaysia memandangkan jerebu dari Indonesia
