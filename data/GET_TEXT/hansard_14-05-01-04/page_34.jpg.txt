DR. 3.3.2022 28

Jadi di samping itu, alat dasar monetari dan kewangan sedia ada juga kekal berkesan
dalam memelihara kestabilan monetari dan kewangan negara. Terima kasih.

Tuan Yang di-Pertua: Terima kasih. Silakan.

Puan Nurul Izzah binti Anwar [Permatang Pauh]: Terima kasih Tuan Yang
di-Pertua. Terima kasih Yang Berhormat Timbalan Menteri atas jawapan. Persoalan
saya memandangkan mata wang crypto tidak diiktiraf sebagai mata wang yang sah
diperlakukan, you mentioned legal tender. Mengapakah Suruhanjaya Sekuriti
Malaysia (SC) membenarkan dagangan aset digital melalui Bursa-bursa Aset Digital
(DAX)?

Kedua adalah bila bercakap tentang pembayaran digital, saya fikir kita cuba
bergerak ke arah masyarakat tanpa tunai. Apakah langkah-langkah yang
diperkenalkan oleh Kementerian Kewangan supaya golongan rentan tidak
marginalized, tidak terpinggir dalam peralihan ini? Terima Tuan Yang di-Pertua dan
Yang Berhormat Timbalan Menteri.

Tuan Yang di-Pertua: Terima kasih. Silakan Yang Berhormat Timbalan
Menteri.

Tuan Haji Yamani Hafez bin Musa: Terima kasih atas soalan susulan. Mata
wang kripto atau aset digital tidak diiktiraf sebagai mata wang yang sah diperlakukan
kerana ia tidak sesuai digunakan sebagai kaedah pembayaran. Namun demikian
aset digital mempunyai pelbagai kes penggunaan termasuklah sebagai kelas aset
yang boleh dilaburkan.

Dalam hal ini, pihak SC sebagai pengawal selia pasaran modal di Malaysia
telah menetapkan yang aset digital sebagai sekuriti di bawah undang-undang dan
bertanggungjawab dalam pengawalseliaan aktiviti dagangan aset digital serta
pemerolehan dana melalui Tawaran Awal Bursa (IEO).

Dalam hal ini, Bank Negara Malaysia dan Suruhanjaya Sekuriti Malaysia telah
memeterai pengaturan penyelarasan untuk aktiviti aset digital dan pengaturan ini
bertujuan untuk memastikan aktiviti aset digital mematuhi undang-undang dan
peraturan di bawah bidang kuasa BNM dan SC. Ini termasuk Dasar Pertukaran Asing
yang dikeluarkan oleh BNM dan keperluan pencegahan pengubahan wang haram
dan pencegahan pembiayaan keganasan yang ditadbir oleh SC.

Bagi penggunaan aset digital sebagai kaedah pembayaran pada golongan
rentan. Bank Negara Malaysia telah mengeluarkan kenyataan awam dari semasa ke
semasa untuk mengingatkan orang ramai bahawa aset digital bukanlah wang yang
sah diperlakukan /egal tender di Malaysia dan bukan instrumen pembayaran dikawal
selia oleh BNM.

Justeru orang ramai selalu kita nasihati agar berhati-hati dalam menilai risiko

berkaitan dengan urusan aset digital. Di samping itu, Suruhanjaya Sekuriti Malaysia
