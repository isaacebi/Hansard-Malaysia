DR. 3.3.2022 91

guru dan juga fokus kepada keberhasilan pembelajaran. Bukan isu teknikal, bukan
isu prosedur dan bukanlah isu dokumen. KPM perlulah mempertahankan hak
bersekolah anak-anak kita dan jugalah menjadi tulang belakang graduan pendidikan
dan bukanlah menjadi pihak yang menindas mereka.

Jangan menafikan hak kanak-kanak untuk bersekolah oleh sebab kesilapan
ibu bapa mereka. Kanak-kanak tanpa dokumen ini, mereka tidak berdosa, mereka
tidak bersalah. Bantulah graduan pendidikan kita. Mereka dapat degree. Adakah
munasabah untuk kita expect mereka pergi ke swasta menjadi guru di tadika dan gaji
sebulan kurang daripada RM2,000? Adakah ini munasabah? Apabila IPTA kami
tawarkan program PAKK untuk remaja kita, untuk generasi muda kita, kita perlu
pastikan bahawa mereka boleh dapat satu pekerjaan yang decent dalam negara kita.
Ini adalah tanggungjawab KPM, ini adalah tanggungjawab KPT dan ini adalah
tanggungjawab kerajaan ini.

Laksanakan tugas anda dengan bagus, dengan baik untuk kesejahteraan
Malaysia. Sekian, terima kasih.

Tuan Yang di-Pertua: Terima kasih Yang Berhormat Kulai. Seterusnya Yang

Berhormat Tangga Batu, silakan. 13 minit, Yang Berhormat.

3.46 ptg.

Puan Rusnah binti Aluai [Tangga Batu]: Terima kasih Tuan Yang di-
Pertua. Bismillahi Rahmani Rahim. Menjunjung Titah Seri Paduka Baginda Yang di-
Pertuan Agong atas keprihatinan Tuanku terkait pelbagai persoalan mendesak yang
melanda negara pada ketika ini. Perbahasan saya kali ini akan menyentuh beberapa
isu yang menuntut keprihatinan seluruh Yang Berhormat serta Yang Berhormat
Menteri bertanggungjawab terutamanya kepada perkara-perkara yang melibatkan
soal pendidikan, pembangunan belia, kebajikan rakyat dan wanita.

Isu keciciran dalam bidang pendidikan di sekolah sangat memprihatinkan kita
semua. Dilaporkan hampir 21,316 orang telah berhenti sekolah disebabkan
kekangan wabak pandemik COVID-19. Walaupun angka ini lebih rendah daripada
yang dicatatkan pada tahun 2018 iaitu sebanyak 34,074 orang, kerajaan harus
mengambil langkah yang lebih proaktif bagi membendung isu keciciran pendidikan
terutamanya dalam aspek kemahiran membaca, menulis dan mengira. Terkait
perkara ini, saya merujuk kepada garis panduan daripada laporan UNESCO bertajuk
Pendidikan dan COVID-19 bagi menilai semula penglibatan pelajar dalam
pendidikan. Prinsip asas untuk kembali kepada kaedah pendidikan normal iaitu
pengajaran secara bersemuka adalah dengan mengembalikan minat pelajar untuk

ke sekolah.
