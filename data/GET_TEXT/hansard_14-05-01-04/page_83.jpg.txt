DR. 3.3.2022 77

rakyat tidak mengira fahaman politik. Rakyat tahu ketidaktentuan politik ini dibuat
oleh pihak yang kemaruk kuasa. Bukannya berlaku secara semula jadi. Apakah
mereka yang terlibat tidak merasa malu?

Pilihan Raya Negeri secara mengejut juga membuang masa. Peruntukan
untuk PRN boleh digunakan untuk membina infrastruktur yang uzur pada hari ini.
Apakah Pelan Pembangunan Rangkaian Jalan Raya 2030 mengambil kira jajaran
jalan raya yang kerap berlaku bencana? Sememangnya jalan raya di Lembah Klang
telah lengkap dibina. Namun kekerapan kerosakan jalan raya di kawasan bandar
mencemarkan imej negara dalam kalangan pelancong asing serta menyusahkan.

Kemudahan tempat-tempat pelancongan di sekitar Lembah Klang seperti di
Hulu Langat juga patut dipertingkatkan bagi memberi pilihan kepada warga kota
untuk melancong dalam negara. Kemudahan-kemudahan ini rosak teruk akibat
banjir. Memerlukan perhatian khusus daripada Kementerian Pelancongan.

Apabila saya ke luar negara, ramai yang bertanya tentang isu 1MDB. Skandal
1MDB sememangnya telah mengotorkan nama Malaysia di mata dunia. Walaupun
ramai rakyat Malaysia yang masih tidak mempercayainya, ramai di kalangan rakyat
Malaysia yang masih tidak mempercayainya, namun KKM harus melakukan suatu
agar imej negara tidak terus tercalar.

Pelabur asing akan menjauhi Malaysia sekiranya mereka terlibat dengan isu
1MDB tidak diadili secepat mungkin dan telah terbukti banyak syarikat-syarikat
dalam dunia perindustrian telah meninggalkan negara kita dan berhijrah ke negara
jiran kerana negara jiran berpotensi untuk menjadi negara yang lebih bersih daripada
Malaysia yang semakin comot, kotor dan menjijikkan ini. Apakah tidak merasa malu
kepada masyarakat antarabangsa dalam keadaan begini?

Saya juga ingin mengambil kesempatan dalam ucapan saya ini agar kita
semua sentiasa menumpukan tenaga, menumpukan fikiran untuk membina balik
negara, membangunkan dan memulihkan ekonomi negara, memikirkan urusan
rakyat lebih daripada memikirkan urusan kepentingan peribadi. Memikirkan urusan
kepentingan politik tertentu. Kita telah bersetuju untuk menandatangani perjanjian
MoU demi untuk menstabilkan negara. Akan tetapi kita lihat pihak yang di sebelah
sana yang sengaja membiarkan mereka bercakaran sesama mereka sehingga
rakyat berada dalam keadaan susah dan payah.

Marilah kita selamatkan negara kita dan marilah kita bersama-sama untuk
menjunjung Titah Duli Yang Maha Mulia Seri Paduka Baginda Yang di-Pertuan
Agong yang telah bertitah dalam keadaan ingin memberikan amaran kepada seluruh
Ahli Parlimen, tidak kira Menteri, Timbalan Menteri ataupun kerajaan, bukan

kerajaan, agar kita sama-sama memikirkan rakyat, agar bersama-sama kita
