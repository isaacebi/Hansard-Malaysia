DR. 3.3.2022 61

urusan rakyat untuk membina semula kehidupan mereka, dengan rasa selamat,
aman dan makmur demi negara kita yang tercinta.

Tuanku Yang di-Pertuan Agong optimis dengan keadaan politik masa kini.
Menjunjung kasih Tuanku. Pantun nasihat Tuanku memberi gambaran kepada
situasi terkini yang pada hemat saya seperti retak menanti belah. “Cukuplah
berpolitik siang dan malam, fokuskan menjaga kepentingan rakyat’. Titah Tuanku
dalam pantun yang cukup bermakna. Akan tetapi, situasi dalam negara memberikan
gambaran bahawa politicking untuk agenda diri mengatasi kepentingan dan
kesejahteraan rakyat. Lihatlah dengan kes COVID-19 yang masih tinggi, PRN
berjalan di Johor. Janganlah jadi negara Rusia yang ingin mengembalikan
kegemilangan USSR sebagai kuasa dominan di Eropah Timur, akan langgar terus
tanpa peduli siapa yang terkorban.

Saya mengalu-alukan konsep Keluarga Malaysia. la sungguh sesuai dalam
negara Malaysia yang berbilang kaum ini. Kami dari Sabah tentu dapat merasainya.
Namun, dalam keluarga Parlimen ini yang sepatutnya menjadi contoh kepada rakyat,
semangat kekeluargaan semakin pudar, renggang; conflicting and confusing,
dengan izin. A marriage of convenience yang tiada kasih sayangnya.

Kita) mahu berbincang tentang food security dalam negara kita.
Kebergantungan kepada makanan import yang semakin meningkat dari 2015
sebanyak RM45 bilion kepada tahun 2020 sebanyak RM55 bilion. Sepatutnya dilihat
serius. Penggunaan tanah yang ada tentu sekalinya di Sabah dan Sarawak patut
dimaksimumkan untuk menghasilkan bahan dan produk makanan, bukan sahaja
untuk Malaysia malah untuk dieksport ke luar negara.

Saya amat sedih, kecewa. Kita mengimport makanan dari negara jiran kita
Singapura yang tidak mempunyai tanah. Selain itu, perlu ada usaha ke arah
pengeluaran makanan dengan teknologi baharu, dengan mendedahkan rakyat
Malaysia khususnya orang muda, para pelajar di Sabah dan Sarawak, di luar bandar
untuk menguasai bidang ini sekali gus menyokong usaha basmi kemiskinan dalam
negara kita, knususnya di Sabah dan Sarawak.

Kita sepatutnya memberi perhatian kepada isu produk-produk kita yang masa
kini disekat daripada masuk ke US, Kanada dan mungkin juga negara-negara sekutu
mereka atas alasan penggunaan forced labour dan human trafficking. la sudah tentu
akan merugikan kita, merugikan negara, merugikan rakyat, merugikan perniagaan
kita. So, sekali lagi saya sebutkan di sini seperti Titah Tuanku, kurangkan politik dan
tumpukan usaha untuk kemakmuran Malaysia dan rakyatnya yang tercinta kalau
benar-benar kita mencintai rakyat dan kita mencintai negara kita.

Alhamdulillah, PETRONAS telah mengumumkan keuntungan untung bersih
sebanyak RM48.6 bilion untuk tahun 2021. Dengan harga minyak petrol yang
