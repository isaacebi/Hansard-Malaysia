DR. 3.3.2022 23

meneliti semula prosedur operasi standard (SOP) umrah bagi menambah baik dan
mengemas kini selaras dengan perkembangan keperluan semasa.

Selain itu, penangguhan tersebut juga memberi peluang untuk jemaah yang
ingin melaksanakan ibadah umrah mengatur temu janji bagi mendapatkan dos
penggalak vaksin COVID-19 yang sebelum itu tidak dijadikan syarat wajib. Tidak
dinafikan penangguhan sementara ini secara tidak langsung telah memberi implikasi
kepada bukan sahaja bakal jemaah yang telah membuat bayaran pakej tetapi juga
kepada syarikat pengendali umrah.

Penangguhan sementara selama sebulan ini dianggarkan membabitkan
penangguhan perjalanan kepada lebih kurang 19,000 orang bakal jemaah. Walau
bagaimanapun, jumlah mereka yang terpaksa menanggung kerugian kerana tidak
boleh mendapatkan bayaran balik bagi sesetengah pembayaran yang telah dibuat
dianggarkan jauh lebih rendah daripada jumlah keseluruhan tersebut.

01100

Lanjutan daripada arahan penangguhan ini, Kementerian Pelancongan, Seni
dan Budaya telah mengambil langkah-langkah sewajarnya bagi meminimumkan
impak kepada semua pihak, terutamanya bakal jemaah dan syarikat pengendali
umrah. Ini termasuklah mengadakan libat urus dan perbincangan dengan pihak-
pihak berkepentingan, termasuklah agensi-agensi kerajaan seperti KKM,
Kementerian Pengangkutan, Suruhanjaya Penerbangan Malaysia (MAVCOM),
syarikat penerbangan dan juga wakil penggiat industri bagi mencari penyelesaian
terbaik untuk semua pihak. Antara keputusan yang berjaya dirunding dan dicapai
adalah berhubung pembayaran balik serta penukaran tarikh tanpa penalti bagi tiket
penerbangan yang telah dibayar, tertakluk kepada terma dan syarat.

Di samping itu juga, Tuan Yang di-Pertua, sebagai kerajaan prihatin, kerajaan
telah bersetuju agar jemaah umrah Keluarga Malaysia yang terkesan dan terjejas
teruk atas penangguhan sementara perjalanan umrah ini untuk menerima bayaran
sagu hati, MOTAC yakin bantuan ini dapat membantu jemaah untuk mengurangkan
kerugian yang dialami lanjutan arahan penangguhan sementara perjalanan umrah
tersebut.

Sementara itu, berhubung dengan SOP umrah, saya ingin mengambil ruang
ini untuk menegaskan bahawa SOP yang dibangunkan oleh kerajaan tidaklah
bertujuan untuk membebankan mana-mana pihak tetapi adalah untuk melindungi
keselamatan dan kesejahteraan Keluarga Malaysia. Izinkan saya lanjutkan sedikit
sebab banyak yang bertanya mengenai perkara ini.

Dakwaan Yang Berhormat Hulu Langat yang mengatakan SOP umrah kerap
berubah dan telah menyusahkan umat Islam, adalah tidak tepat sama sekali. Ini

kerana sejak SOP umrah pertama dikeluarkan apabila perjalanan umrah dibenarkan
