DR. 3.3.2022 29

(SC) juga telah melaksanakan pelbagai inisiatif dari semasa ke semasa untuk
meningkatkan kesedaran dan pengetahuan masyarakat Malaysia secara
keseluruhan tentang urus niaga dan pelaburan aset digital ini termasuk mendidik
pelabur dalam I/Investmark dan inisiatif pendidikan dianjurkan oleh Security
Development Corporation dan Bursa-bursa Aset Digital (DAX) yang didaftar oleh SC.

Jadi orang ramai adalah dinasihatkan untuk merujuk kepada senarai Bursa
Aset Digital (DAX) yang dikeluarkan oleh SC dan hanya berurusan dengan DAX yang
didaftar oleh SC. Terima kasih.

Tuan Yang di-Pertua: Terima kasih. Ada soalan tambahan kedua? Tidak
ada? Saya menjemput Yang Berhormat... [Disampuk]

Puan Nurul Izzah binti Anwar [Permatang Pauh]: Sedikit kasih Tuan Yang
di-Pertua, kalau boleh? Since there is no other follow-up.

Tuan Yang di-Pertua: Ya.

Puan Nurul Izzah binti Anwar [Permatang Pauh]: Saya ingin hendak
menanyakan jawapan yang lebih lanjut berkait dengan usaha-usaha kementerian
supaya golongan rentan di pedalaman tidak terpinggir apabila kita bergerak ke arah
penggunaan digitalization sekarang ini because if you look at even RFID dan semua
teknologi terkini, sememangnya golongan rentan selalunya akan terpinggir. At least
some steps sebelum kita bergerak to digital world. Thank you.

Tuan Haji Yamani Hafez bin Musa: Terima kasih Yang Berhormat
Permatang Pauh. Kementerian akan ambil kira. Ini adalah soal akses, accessibility
to the technology. This is something very important dan kita akan mengambil
langkah-langkah tersebut. Kita akan bincang dan kita akan pastikan tidak ada yang

ketinggalan dalam akses teknologi seperti RFID dan juga aset digital. Terima kasih.

5. Datuk Zakaria bin Mohd. Edris @ Tubau [Libaran] minta Menteri
Pertanian dan Industri Makanan menyatakan bagaimanakah kementerian
memastikan keselamatan makanan negara dipelihara berikutan rantaian bekalan
makanan mengalami gangguan besar sejak awal tahun 2020 ekoran sekatan yang
dicetuskan oleh krisis kesihatan global.

Timbalan Menteri Pertanian dan Industri Makanan II [Datuk Dr. Nik
Muhammad Zawawi bin Haji Salleh]: Assalamualaikum Warahmatullahi
Wabarakatuh dan salam Keluarga Malaysia. Terima kasih kepada Tuan Yang di-
Pertua dan Yang Berhormat Libaran.

Untuk makluman Yang Berhormat, Kementerian Pertanian dan Industri
Makanan (MAFI) komited dalam memastikan sebarang gangguan terhadap bekalan
makanan yang dihadapi pada awal pelaksanaan Perintah Kawalan Pergerakan

(PKP) dapat diatasi dengan lebih cekap dan teratur.
