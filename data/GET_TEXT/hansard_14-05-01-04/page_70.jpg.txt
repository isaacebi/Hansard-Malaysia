DR. 3.3.2022 64

Sedangkan kita mempunyai tanah yang luas dan kita tidak usahakan dengan sebaik
mungkin. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Beaufort. Sebelum saya menjemput Yang Berhormat Lembah
Pantai, saya akan bacakan keseluruhan yang akan berbahas pada hari ini.

Selepas ini Yang Berhormat Lembah Pantai. Kemudian Yang Berhormat
Kinabatangan ditukar kepada Yang Berhormat Bintulu. Kemudian Yang Berhormat
Hulu Langat, Yang Berhormat Sibuti, Yang Berhormat Kalabakan, Yang Berhormat
Kulai, Yang Berhormat Tangga Batu, Yang Berhormat Jelutong, Yang Berhormat
Sungai Buloh, Yang Berhormat Pokok Sena, Yang Berhormat Bukit Bendera, Yang
Berhormat Hulu Selangor, Yang Berhormat Batu Kawan, Yang Berhormat Wangsa
Maju, Yang Berhormat Kuala Selangor, Yang Berhormat Petaling Jaya, Yang
Berhormat Ipoh Timur dan Yang Berhormat Kuala Kedah.

Sekarang saya menjemput Yang Berhormat Lembah Pantai, 12 minit.
Mungkin nanti pukul 1 kita berhenti dan kita sambung selepas break. Sekarang saya

menjemput Yang Berhormat Lembah Pantai.

12.55 tgh.

Tuan Ahmad Fahmi bin Mohamed Fadzil [Lembah Pantai]: Terima kasih,
12 minit Tuan Yang di-Pertua. Pertama, saya ingin mohon kalau boleh kita
perbetulkan kita punya sistem sekarang ini. Apabila dua atau tiga orang bercakap,
dia punya jata atau transition itu agak mengganggu. Bukan untuk kita di sini tetapi
mereka yang menonton secara online.

Timbalan Yang di-Pertua [Dato’ Mohd Rashid Hasnon]: Baik, terima
kasih.

Tuan Ahmad Fahmi bin Mohamed Fadzil [Lembah Pantai]: Kalau boleh
dipertimbangkan, diubah seperti yang dahulu.

Timbalan Yang di-Pertua [Dato’ Mohd Rashid Hasnon]: Ambil perhatian,
baik.

Tuan Ahmad Fahmi bin Mohamed Fadzil [Lembah Pantai]: Saya ingin
mulakan dengan membangkit satu perkara yang rata-rata ramai yang merasakan
sangat terkesan iaitu harga test kit ujian saringan COVID-19 RTK yang mahal dan
juga PCR yang mahal. Kita pada hari Selasa yang lalu telah melihat Kertas Statut
13,14 dan 15 yang memberi satu kemudahan kepada Ahli-ahli Parlimen untuk
menuntut bayaran balik fee dan charge ujian pengesanan COVID-19 termasuk untuk
Tuan Yang di-Pertua, Timbalan Yang di-Pertua dan semua ahli Dewan Rakyat.

Jadi saya rasa agak tidak munasabah sekiranya kita mendapat manfaat tetapi

rakyat yang hampir setiap hari, kalau anak mereka, adik-beradik mereka, emak ayah
