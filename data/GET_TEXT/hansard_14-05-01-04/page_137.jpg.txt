DR. 3.3.2022 131

#1800

Ini bukan lagi kes di mana golongan yang menerima gaji minimum akan
mempunyai wang tambahan untuk menikmati hidup tetapi diperlukan untuk
membiayai kos keperluan asas untuk meneruskan kehidupan.

Kelima ialah prinsip Jeave no one behind atau tiada sesiapa ketinggalan,
mesti dihormati oleh kerajaan. Realitinya walaupun kita ada Akta Keselamatan Sosial
Pekerja dan juga Akta Sistem Insurans Pekerjaan, apa yang sudah jadi ialah lebih
ramai masih tercicir dan tidak ada Skim Insurans Pekerjaan.

Pada masa kini hanya 30 peratus rakyat mencarum dalam Skim Insurans
Pekerjaan. Dalam kalangan wanita umur bekerja pula, hanya 40 peratus mempunyai
majikan yang dipertanggungjawabkan untuk membayar pekerja mereka yang
mengambil cuti bersalin. Memperluaskan perlindungan mandatori Skim Insurans
Sosial kepada pekerja yang bekerja sendiri. Mempunyai pekerjaan luar biasa atau
tidak formal dan juga mereka di luar tenaga kerja rasmi seperti suri rumah. Ini adalah
yang penting.

Kelapan ialah melindungi dan memastikan simpanan hari tua mencukupi.
Perlu wujudnya Pension Insurance Social. Malaysia juga akan mencapai status
negara tua menjelang pada tahun 2030. Kementerian Kesihatan dan Jabatan
Kebajikan Masyarakat nampak masih tidak lagi bersedia. Kita juga jauh daripada
merealisasikan Pelan Tindakan Warga Emas Negara supaya dapat memastikan
warga tua dapat meneruskan kelangsungan hidup khasnya daripada aspek
kesihatan, ekonomi, kebajikan dan keselamatan.

Last sekali, dua minit lagi. Last sekali ialah membina institusi keselamatan
sosial negara dan pendaftaran berpusat atau centralised untuk mentadbir dan
melaksanakan inisiatif perlindungan sosial yang disyorkan.

Tuan Yang di-Pertua, saya setuju juga dengan Yang Berhormat Padang
Rengas berhubung dengan pindaan Perlembagaan yang perlu dijelaskan berkenaan
dengan kewarganegaraan serta istilah ibu bapa. Saya ingin dan berharap perkara
berikut dan saya hendak menjelaskan apakah pindaan yang hendak dibuat kepada
Perlembagaan Persekutuan oleh kerajaan. Yang penting ialah Malaysia mesti
merangkumi bahawa parent atau perkataan ibu bapa. Parent bermakna ibu bapa. Ini
perlu diberikan, sesiapa ibu atau bapa boleh memberikan kewarganegaraan kepada
anak-anak mereka.

lsu pertukaran secara unilateral oleh bapa atau ibu tanpa perundingan tidak
boleh berlaku di Malaysia. Ini adalah penting. Saya rasa kedua-duanya mempunyai
tugas dan tanggungjawab untuk menyampaikan sebarang keputusan yang mereka

ingin buat untuk anak-anak mereka.
