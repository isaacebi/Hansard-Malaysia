DR. 3.3.2022 124

sokongan mereka. Adakah ini beban yang mampu ditanggung masyarakat? Saya
ingin tahu apakah pelan tindakan untuk mengatasi masalah populasi negara yang
semakin menua?
Ini sahaja Tuan Yang di-Pertua, saya mohon menyokong dan terima kasih.
Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Wangsa Maju. Seterusnya saya ingin menjemput Yang Berhormat

Kuala Selangor, 13 minit.

5.34 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Assalamualaikum warahmatullahi wabarakatuh, salam
sejahtera semuanya.

Kuala Selangor akan menumpu hanya atas satu tajuk yang terkait perkara
yang dititahkan Yang di-Pertuan Agong akan noktah 74, Tuan Yang di-Pertua. Kuala
Selangor menjunjung kasih mengucapkan ribuan terima kasih kepada Tuan Yang di-
Pertua dan menjunjung kasih untuk diberikan ruang berbahas atas titah ini.

Noktah 74 daripada 80 noktah saya kira adalah paling mustahak paling
penting dalam menentukan masa depan dan kesinambungan survival negara ini.
Tatkala Yang di-Pertuan Agong menyebutkan titahnya “Dalam membina sebuah
negara bangsa telus dan berintegriti, Beta memandang serius tentang isu rasuah
yang berlaku. Beta percaya kerajaan sedang melaksanakan dasar dan inisiatif Pelan
Anti Rasuah Nasional menerusi tindakan penguatkuasaan, pencegahan dan
pendidikan bagi membanteras segala bentuk jenayah rasuah”.

Tuan Yang di-Pertua, tidak perlu saya mengulangi, menyebut-nyebut betapa
negara telah merudum dalam indeks persepsi rasuah di kaca mata dunia. Saya kira
sudah cukup memalukan apabila kita sendiri tahu dengan kenyataan-kenyataan dan
penegasan-penegasan yang dibuat oleh kepimpinan khasnya, kalau boleh saya
ingatkan kembali mantan Ketua Polis Negara yang menyebutkan ketika beliau
menyatakan betapa kecewanya beliau memerhatikan amalan rasuah yang
berleluasa dalam pasukan Polis Diraja Malaysia. Namun, pada waktu yang sama
mengkritik secara sangat tajam akan golongan yang kerap menuduh dan
mentohmah pasukan polis. Tidak lain dan tidak bukan adalah golongan pimpinan
politik ataupun politikus sendiri.

Beliau mahukan Suruhanjaya Pencegahan Rasuah Malaysia (SPRM)
membuat siasatan langsung. Hari ini, lebih mengecewakan kita berdepan dengan
suasana custodian of integrity, pelindung dan penjaga integriti negara ketua

pesuruhjayanya sendiri dalam pertikaian dan beberapa laporan-laporan yang terkait
