DR. 3.3.2022 115

batu, sembunyi tangan. Betapa malunya kita sebagai pimpinan negara di Dewan
yang mulia ini sendiri menjadi medan kenyataan yang mengelirukan rakyat kita.

Tuan Yang di-Pertua, sebagai penutup atas dasar semangat memorandum
persefahaman yang telah ditandatangani tahun lepas, Hulu Selangor berharap agar
kerajaan dapat mempertimbangkan segala permasalahan yang telah dibangkitkan
dan usul yang dicadangkan dalam perbahasan menjunjung kasih ke atas Titah Diraja
Kebawah Duli Yang Maha Mulia Seri Paduka Baginda Yang di-Pertuan Agong.

Perjalanan ini kian tiba di penghujungnya. Namun, api perjuangan ini masih
menyala dan kekal utuh dengan semangat untuk meneruskan agenda reformasi di
negara kita. Mungkin langkah kita berhenti di sini, tetapi ingatlah “yang patah akan
tumbuh, yang hilang akan berganti’. Obor perubahan ini akan terus diangkat oleh
barisan pimpinan baharu yang dipilih oleh rakyat nanti. Episod duka pengkhianatan
ini juga akan dihukum rakyat...

Dato’ Ramli bin Dato’ Mohd Nor [Cameron Highlands]: Yang Berhormat
Hulu Selangor, sila gulung.

Puan June Leow Hsiad Hui [Hulu Selangor]: Hanya pemimpin yang terus
berkhidmat, ikhlas menyelami denyut nadi rakyat pasti akan kembali menggegar
negara, memacu perubahan yang benar-benar diperlukan oleh rakyat...

Dato’ Ramli bin Dato’ Mohd Nor [Cameron Highlands]: Yang Berhormat
Hulu Selangor.

Puan June Leow Hsiad Hui [Hulu Selangor]: Sekian, Terima kasih Tuan
Yang di-Pertua. Hulu Selangor dengan ini menjunjung kasih atas Titah Diraja.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Hulu Selangor. Dipersilakan Yang Berhormat Batu Kawan.

5.07 ptg.

Puan Kasthuriraani a/p Patto [Batu Kawan]: Terima kasih Tuan Yang di-
Pertua di atas peluang untuk Batu Kawan mengambil bahagian dalam perbahasan
Menjunjung Kasih Titah Diraja Kebawah Duli Yang Maha Mulia Seri Paduka Baginda
Yang di-Pertuan Agong tempoh hari.

Tuan Yang di-Pertua, setinggi-tinggi penghargaan saya ucapkan kepada
wakil tetap Malaysia ke Pertubuhan Bangsa-bangsa Bersatu, Dato’ Syed Mohamad
Hasrin Aidid yang telah membawa harapan dan kepercayaan rakyat Malaysia ke
PBB yang telah mengundi ‘Ya’ sebagai tanda setuju menyokong resolusi PBB untuk
mengecam keras Rusia yang menceroboh Ukraine.

Malaysia tergolong di antara 140 negara lain yang telah mengundi ‘Ya’, lima
yang menolak dan 35 negara yang berkecuali. Jawatankuasa Pilihan Khas Parlimen

untuk Hal Ehwal Antarabangsa adalah antara yang pertama mengeluarkan
