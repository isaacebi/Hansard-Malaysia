DR. 3.3.2022 25

menanggung kerugian kerana tidak boleh mendapatkan bayaran balik atau refund
bagi sesetengah pembayaran yang tekah dibuat, dianggarkan jauh lebih rendah. Ini
kerana majoriti yang terkesan langsung adalah membabitkan mereka yang
dijadualkan untuk berlepas antara 8 hingga 14 Januari 2022 iaitu kurang dua minggu
dari tarikh pengumuman oleh kerajaan.

Manakala bagi mereka yang dijadualkan berlepas pada tarikh yang
kemudian, mereka mempunyai ruang yang cukup untuk membuat perubahan jadual
sewajarnya. Antara kriteria yang ingin diketahui oleh Yang Berhormat— antara
kriteria dan syarat pemberian bayaran sagu hati ini adalah;

(i) Jemaah menggunakan syarikat pengendalian Malaysia

dengan MOTAC,
(ii) Tempoh penerbangan adalah antara 8 Januari hingga 7
Februari 2022; dan

(iii) Telah memiliki visa perjalanan.

Jadi, jemaah yang memenuhi kriteria ini boleh menghantar permohonan
melalui persatuan-persatuan agensi pelancongan yang boleh dibantu oleh syarikat
umrah yang mereka berurusan. Ada dua perenggan lagi, Tuan Yang di-Pertua.
Sebanyak lebih kurang 8,500 permohonan telah diterima daripada jemaah melalui
persatuan-persatuan industri pelancongan yang tidak dapat menjalankan ibadah
umrah bermula 8 Januari hingga 7 Februari.

Bagaimanapun, saringan awal MOTAC mendapati jumlah itu adalah
termasuk dengan permohonan berulang dan ada juga tidak memenuhi kriteria.
Bilangan mereka yang dikenal pasti layak menerima bayaran sagu hati ini juga
adalah lebih rendah. Ini bermakna jumlah mereka yang terkesan dari segi kewangan
ekoran penangguhan sementara tersebut terbabit adalah minimum. Terima kasih.

Tuan Yang di-Pertua: Terima kasih. Silakan, soalan tambahan kedua. Yang
Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih,
Tuan Yang di-Pertua dan juga Menteri berkenaan. Saya bercakap tentang
keselarasan kerja di peringkat kerajaan melalui kementerian-kementerian yang ada.
Saya percaya Kementerian Kesihatan telah membuat kajian, penelitian dan
membuat prediction, jangkaan apabila Omicron ini mula tersebar di peringkat
antarabangsa, di peringkat dunia. Apabila lambat membuat tindakan untuk
memantau, mengizinkan jemaah umrah keluar negara dan mengizinkan travel
agents itu membuat kerja, ia telah menyusahkan rakyat itu sendiri.

Jangan kata mereka yang pergi umrah itu tidak mengadu keperitan dan

kesusahan SOP yang diberikan, terutamanya bila balik dan dipaksa untuk pergi
