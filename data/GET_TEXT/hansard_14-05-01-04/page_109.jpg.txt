DR. 3.3.2022 103

apabila Datuk Hasanah dibebaskan dia di-DNAA. Maksudnya discharge not
amounting acquittal, dia boleh dituduh semula. Dia minta duit dia RM50 juta. Perkara
yang mengejutkan didapati apabila mereka lihat dalam peti besi di SPRM,
sebahagian besar hilang dan digantikan dengan duit palsu.

Selepas itu, kalau RM50 juta lebih kurang RM30 juta hilang dan digantikan
dengan wang palsu akhirnya selepas siasatan, seorang pegawai SPRM didakwa di
mahkamah, dia mengaku salah. Saya sudah tanya kepada kerajaan melalui soalan
lisan mustahil seorang pegawai sahaja yang terlibat. Ini kerana, macam mana
hendak dapat duit palsu RM30 juta? Macam mana hendak buka peti besi di SPRM?
Macam mana hendak tukar wang itu. Mustahil ini semua dibuat oleh seorang sahaja.
Akan tetapi semasa dapat jawapan, inilah yang ditunjuk dalam siasatan.

Akan tetapi, soalan ini baru dibangkitkan dalam surat khabar hari ini, The Sun
oleh Tan Sri Robert Phang, mantan anggota Lembaga Penasihat SPRM sendiri yang
tanya soalan yang sama. Siapakah lagi terlibat? Ini mesti diselesaikan. Jadi, isu saya
yang saya hendak tanya kepada kerajaan ialah RM30 juta yang hilang ini, apa sudah
jadi dengan duit itu.

Adakah dapat balik daripada pegawai yang dituduh yang telah dihukum di
mahkamah? Macam mana dengan baki? Adakah baki itu diserahkan kembali Datuk
Hasanah, RM20 juta duit besar. Macam mana dengan jaminan kepada Mahkamah
Tinggi yang diberikan pada April tahun lepas bahawa Datuk Hasanah akan dituduh
semula?

Mereka tarik balik secara sementara sebab ada masalah teknikalkah, ada
bukti baharukah macam itu tetapi jaminan itu diberi kepada mahkamah. Akan tetapi,
sampai sekarang kita tidak dapat lihat apa-apa tindakan. Jadi, itulah soalan saya
kepada kerajaan yang saya minta jawapan.

Isu yang seterusnya saya ingin sentuh Tuan Yang di-Pertua ialah isu
penukaran agama anak-anak muda di bawah umur 18 tahun. Penukaran agama
mereka kepada — biasanya yang berlaku ialah masuk dalam agama Islam oleh ibu
atau ayah tanpa pengetahuan, tanpa persetujuan ibu atau ayah yang bukan Islam.
Ini yang telah berlaku. Isu ini telah diselesaikan di mahkamah dan prinsip telah
diputuskan. Dalam kes pada tahun 2018 dalam kes Indra Gandhi telah diputuskan
bahawa ini tidak dibenarkan. Ini melanggar Perkara 12(4) Perlembagaan Malaysia,
itu sudah settle.

Isu sekarang, yang saya minta kerajaan bagi penjelasan dan apakah
tindakan yang kita ambil ialah di peringkat beberapa negeri — bukan semua negeri.
Kita ada enakmen-enakmen yang masih membenarkan salah satu daripada ibu atau

bapa menukar agama itu dengan cara itu. Boleh tukar agama masuk Islam dan tukar
