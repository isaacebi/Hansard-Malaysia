DR. 3.3.2022 138

Akan tetapi Tuan Yang di-Pertua, ada masalah yang terkait dengan rakyat
kita dan pertanyaan ini. Pertamanya pemilikan tanah. Pemilikan tanah memang
bermasalah. Kebanyakan daripada B40 kita, mereka tidak ada tanah. Tiada tanah
yang mereka miliki. Oleh sebab itu, mereka termasuk dalam satu kitaran ganas
kemiskinan. Tidak ada tanah, mereka tidak boleh mendapat beberapa bentuk
pertolongan bagi orang yang ada tanah kerana mereka tidak ada geran tanah dan
apa-apa yang boleh dirujukkan sebagai tanah untuk digunakan sebagai modal atau
mendapatkan pinjaman. Jadi kerana itu, mereka miskin. Miskin tidak ada tanah dan
tidak ada tanah lagi miskin. Itu kitaran yang perlu kita pecahkan.

Tuan Yang di-Pertua, kesedaran bahawa pertolongan ini perlu diberikan
kepada mereka tanpa mengambil kira. Mereka tidak ada tanah itu — alhamdulillah,
ada saya nampak saya bercakap dengan pegawai-pegawai daerah misalannya ada
kesedaran. Akan tetapi, itu belum menyeluruh kerana tidak ada arahan khas atau
dasar kerajaan yang jelas. Maka, saya mengesyorkan supaya diadakan satu revolusi
baharu seperti dulu kita kena ada Revolusi Buku Hijau. Akan tetapi, kita hendaklah
melakukannya dengan cara yang lebih bijak dan cara yang lebih tepat dan sesuai
dengan keadaan sekarang.

Dengan izin, its cannot be business as usual. Kita kena bukan sahaja berfikir
di luar kotak, kita juga kena melaksanakan sesuai dengan zaman sekarang apabila
kita ada teknologi, kebolehan internet dan kebolehan digital. Itu kita kena gunakan.
Saya tidak bersetuju dengan pencerobohan tanah kerajaan tetapi saya perlu
menyebutkan bahawa tanah kerajaan terbiar banyak tempat di Malaysia, di kawasan
saya di tepi-tepi laut misalnya.

Tanah-tanah subur kerajaan yang dimaksudkan satu-satu projek yang tidak
pernah dilakukan berpuluh-puluh tahun. Itu semua perlu digunakan. Mungkin
kerajaan boleh membuat satu dasar iaitu rakyat yang tidak pernah pecah tanah ini.
Landless peasant dan poor ini boleh menggunakan tanah dengan satu perjanjian
dan apabila sampai masanya mereka menyerahkan.

Apabila keadaan perlu mereka menyerahkan balik tanah tadi. Kalau
digunakan untuk pertanian menanam sayur-sayuran misalnya, tanah itu tidak rosak
dan kerajaan boleh ambil balik. Kalau mereka telah keluar dapat keluar daripada
perangkap kemiskinan tadi dengan penggunaan tanah itu, mereka perlulah
membayar beberapa harga ataupun mereka perlu berpindah daripada tanah itu.
Sedangkan tanah-tanah yang baik ini dibiarkan. Itu sangat tidak patut.

Di kawasan saya Tuan Yang di-Pertua, saya dapat lihat di tepi laut, tanah
yang sangat baik untuk diternak haiwan misalnya kerana rumputnya dan tumbuh-
tumbuhannya yang boleh dimanfaatkan oleh haiwan herbivor. Haiwan-haiwan yang

makan rumput dan daun. Akan tetapi, tidak dapat digunakan kerana akan dituduh
