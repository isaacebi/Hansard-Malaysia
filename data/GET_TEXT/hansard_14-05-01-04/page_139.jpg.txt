DR. 3.3.2022 133

tiga negara dengan skor di bawah 50 peratus daripada satu jumlah skor 100 peratus.
Only 48 marks out of the full hundred marks.

Ini menjadikan Malaysia salah sebuah negara yang di kelompok dalam dua
per tiga negara di bawah skor 50. Jika berbanding di bawah zaman pemerintahan
Pakatan Harapan, bagi tahun pertama tahun 2019 kedudukan skor bagi Malaysia
adalah pada 53. Pada tahun 2019 kedudukan kita telah pun melonjak 10 tingkat, 10
kedudukan daripada 61 pada tahun 2018 sehingga 51 pada tahun 2019.

Apa yang berlaku pada tahun 2020 apabila Langkah Sheraton dilaksanakan
dan terdapat pertukaran kerajaan, sekali lagi kedudukan Malaysia jatuh. Masa
Pakatan Harapan kedudukan 51. Masa Perikatan Nasional, 57. Masa sekarang kita
tidak tahu Kerajaan BN kah atau PN sekarang, jatuh kepada 62.

Jelas Tuan Yang di-Pertua, adalah amat sedih kerana pada hari ini kita telah
kembali kepada zaman 1MDB yang mana Malaysia telah pun diklasifikasikan
sebagai sebuah negara kleptokrat yang dipimpin oleh segolongan pimpinan, oleh
seorang pemimpin yang dinamakan ‘Malaysian Officer 1’.

01810
Walau bagaimanapun, saya tidak nampak kerajaan sekarang adalah serius

dalam memandang keputusan ataupun kedudukan indeks persepsi rasuah kita. Hari
semalam — dua hari yang lepas pada 01 Mac 2022, Yang Amat Berhormat Perdana
Menteri apabila beliau menjawab soalan daripada Ketua Pembangkang dan juga
bersama-sama dengan soalan daripada ahli-ahli Parlimen yang lain termasuk saya,
nampaknya kerajaan tidak begitu serius berkenaan dengan indeks persepsi rasuah.

Yang Amat Berhormat Perdana Menteri menyatakan bahawa “...walau
bagaimanapun ukuran CPI dilaksanakan berdasarkan persepsi melalui kajian oleh
institusi-institusi antarabangsa dan antara perkara yang mempengaruhi skor dan
kedudukan negara dalam CPI adalah soalan berbeza yang digunakan di antara
mereka. Walau bagaimanapun kita harus ingat — walau bagaimanapun kerajaan
melalui GIACC telah mengadakan beberapa sesi libat urus dengan pihak-pihak
berkepentingan agar laporan CPI tersebut lebih adil dan memberikan gambaran
yang sebenar.” Nampaknya kerajaan menganggap bahawa indeks persepsi rasuah
yang baru diumumkan itu tidak adil dan tidak memberikan satu persepsi yang
sebenar.

Akan tetapi, apabila kita duduk dalam Dewan yang mulia ini semalam kita
dengar perbahasan daripada Yang Berhormat Pekan yang terus terang berbohong
dalam Dewan ini yang menyatakan bahawa tidak ada satu sen pun wang rakyat
digunakan untuk pembayaran wang prinsipal hutang wang 1MDB.

Bagaimanakah negara kita boleh progress? Bagaimanakah kerajaan yang

disokong oleh Yang Berhormat Pekan ini boleh menunjukkan keyakinan ataupun
