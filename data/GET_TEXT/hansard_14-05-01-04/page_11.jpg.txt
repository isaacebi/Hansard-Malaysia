DR. 3.3.2022 5

bahawa pihak kerajaan tidak bayar satu sen pun tentang hutang pinjaman 1MDB
yang kalau masuk faedah adalah sebanyak RM51 bilion. Terima kasih.

Tuan Yang di-Pertua: Itu tidak ada kena mengena dengan soalan asal itu
Yang Berhormat. Akan tetapi saya serahkan kepada Yang Berhormat Menteri lah.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Bagan. Mengenai isu penutupan akaun, saya tidak ada maklumat
pada masa ini dan saya akan panjangkan maklumat ini kepada Yang Berhormat
Bagan secepat, seawal yang mungkin.

Soalan kedua itu mengenai sama ada kita telah membayar atau tidak hutang
1MDB. Setakat ini, setakat akhir bulan ini, kalau kita lihat andaian kadar tukaran
wang asing sekarang, lebih kurang USD7 to RM4.20. Baki komitmen kita— setelah
saya pun baru sahaja difahamkan ialah lebih kurang RM38 bilion ataupun RM38.5
bilion ke RM38.8 bilion. Ini prinsipalnya RM32 bilion. RM32.3 bilion dan faedahnya
pula sebanyak RM6.5 bilion.

Jadi, dakwaan bahawa belum lagi kita bayar prinsipal hutang 1MDB ini adalah
tidak berasas. Memandangkan prinsipal hutang-hutang tersebut hanya akan matang
lambat lagi. Contohnya, prinsipal bon terbitan 1MDB Energy Limited pada 11 Mei
2022 sebanyak RM7.35 bilion. Bon terbitan 1MDB Energy Langat sebanyak 2022
sebanyak RM7.35 bilion, bon terbitan 1MDB Global Investment sebanyak RM12.6
bilion, sukuk IMTN terbitan 1MDB sebanyak RM5 bilion.

Jadi, sebanyak RM32.3 bilion ini dia punya tarikh matang antara tahun 2022
hinggalah tahun 2039, jadi belum lagilah dibayar, ini prinsipal ya. Akan tetapi kita
sudah mula membayar faedahnya. Faedahnya seperti saya sebutkan tadi. Setakat
itu sahajalah Yang Berhormat.

Tuan Yang di-Pertua: Terima kasih Yang Berhormat Menteri Kewangan.
Walaupun tidak ada kena mengena dengan soalan asal, telah dijawab degan butir-
butir yang sangat baik. Seterusnya saya ingin menjemput Yang Berhormat Puan

Kasthuriraani.

2. Puan Kasthuriraani a/p Patto [Batu Kawan] minta Menteri Pembangunan
Wanita, Keluarga dan Masyarakat menyatakan adakah wujud konsultasi dengan
golongan OKU berhubung JKMPay dan mengapa program ini ditangguhkan.

Menteri Wanita, Keluarga dan Masyarakat [Datuk Seri Rina binti Mohd
Harun]: Bismillahi Rahmani Rahim, terima kasih Tuan Yang di-Pertua.

Kementerian Pembangunan Wanita, keluarga dan Masyarakat (KPWKM)
melalui Jabatan Kebajikan Masyarakat (JKM) sedang melaksanakan satu inisiatif

iaitu projek bayaran bantuan kewangan tanpa tunai (cashless) atau dikenali sebagai
