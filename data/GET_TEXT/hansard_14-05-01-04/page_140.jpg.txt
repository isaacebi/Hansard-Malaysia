DR. 3.3.2022 134

tekad kerajaan untuk membasmi rasuah? Hari ini kita nampak Yang Berhormat
Menteri Kewangan telah pun menyangkal kenyataan daripada Yang Berhormat
Pekan. Bekas Yang Amat Berhormat Perdana Menteri iaitu Yang Berhormat Pagoh
juga telah menyarankan supaya Yang Berhormat Pekan dirujuk kepada Privilege
Committee.

Seruan yang sama telah diberikan oleh Yang Berhormat Damansara
daripada Pakatan Harapan di blok pembangkang supaya Yang Berhormat Pekan
dirujuk kepada Privilege Committee. Sama ada kerajaan akan berbuat demikian
demi menjaga martabat Parlimen ini, itu kita akan nampak dan kita akan evaluate
dalam beberapa hari akan datang.

Tuan Yang di-Pertua, kita tidak serius dalam isu menangani masalah rasuah.
Kita ada nampak isu Ketua Pesuruhjaya SPRM iaitu Tan Sri Dato’ Sri Haji Azam bin
Baki, yang mana isu pemegangan saham oleh beliau sampai hari ini rakyat tidak
diberi tahu apa keadaan sebenar dan apakah terjadi ke atas isu pemegangan saham
oleh Ketua Pesuruhjaya SPRM.

Semalam Yang Berhormat Menteri di Jabatan Perdana Menteri menjawab
bahawa kes ini telah pun selesai antara Securities Commission Malaysia dengan Tan
Sri Dato' Sri Haji Azam bin Baki. / was — when i read the news | was thinking what is
happening, dengan izin. Apabila saya membaca, saya tertanya — saya sendiri, apa
yang berlaku. Apakah yang telah pun selesai?

Saya tidak nampak isu ini telah pun selesai. Akan tetapi, apa yang saya
nampak adalah apabila Tan Sri Dato’ Sri Haji Azam bin Baki disiasat, the next two
days, dengan izin, dua hari lagi Securities Commission Malaysia telah pun disiasat
oleh MACC. Ini bukan —sekiranya ini bukan penyalahgunaan kuasa, apakah yang
kita boleh rujuk, tindakan-tindakan sebegini?

Tuan Yang di-Pertua, selepas desakan demi desakan kita nampak pada
bulan Januari Jawatankuasa Pilihan Khas Parlimen bagi Agensi-agensi di bawah
Jabatan Perdana Menteri telah mahu memanggil prosiding dan memanggil Tan Sri
Dato' Sri Haji Azam bin Baki untuk datang ke Jawatankuasa Pilihan Khas Parlimen
dan memberikan keterangan beliau.

Akan tetapi, apa yang berlaku adalah saksi tidak mahu datang. Tan Sri Dato'
Sri Haji Azam bin Baki, dia bagi beberapa — tiga alasan menyatakan bahawa:

(i) dia ada satu kes defamation di mahkamah;

(ii) | panggilan itu tidak ikut prosedur; dan

(iii) | dengan alasan-alasan yang sebagainya.

Apa yang berlaku adalah pengerusi Jawatankuasa Pilihan Khas Parlimen
telah pun membuat keputusan “Oh! Nampaknya ada bantahan daripada Tan Sri

Dato’ Sri Haji Azam bin Baki so saya tidak panggillah.” What is happening to our
