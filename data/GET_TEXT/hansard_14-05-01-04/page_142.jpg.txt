DR. 3.3.2022 136

memanggil segala saksi; Menteri, Ketua Setiausaha, Ketua Jabatan kita semua
panggil.

Semua ini haruslah dilaksanakan secara lebih transparent, lebih telus dan
lebih cekap dengan adanya suatu siaran langsung atas talian. Kenapa sampai
sekarang tidak buat? Saya difahamkan bahawa sememangnya sebelum ini telah ada
usaha supaya live telecast ini dilaksanakan tetapi apa yang telah menjadi
penghalangnya. Saya memohon supaya pihak kerajaan boleh memberikan satu
jawapan. Last sekali, dengan izin Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila rumuskan.

Tuan Wong Kah Woh [Ipoh Timur]: Bagi Jawatankuasa PAC dan juga
Jawatankuasa Pilihan Khas Parlimen. Tiada waran perjawatan tetap atau kontrak
untuk staf sokongan dalam Seksyen Jawatankuasa Pilihan dan Sekretariat PAC.
Cuma yang ada berstatus MySTEP sedangkan mereka sudah dilatih untuk
mengendalikan lebih 100 mesyuarat bukan sahaja untuk PAC tetapi untuk
Jawatankuasa Pilihan lain. Saya hendak bertanya kenapa sampai sekarang tidak
ada usaha pembaharuan terhadap memberikan pengiktirafan kepada staf-staf
sokongan ini.

Point yang terakhir yang saya hendak bangkitkan adalah berkenaan dengan
pemeliharaan bukit batu kapur di sekitar Lembah Kinta. Saya hendak bertanya
kepada kerajaan apakah usaha kerajaan yang akan diambil untuk memelihara bukit
batu kapur di sekitar Ipoh yang merupakan warisan semula jadi yang penting dan
unik serta tindakan yang diambil terhadap pengawalan kuari batu kapur. Hari ini kita
menghadapi masalah perubahan iklim.

01820

Sekarang ribut tidak kira musim dan tornado telah pun berlaku di Kampung
Tawas di Ipoh. Banjir kilat juga sering berlaku di kawasan Ipoh. Apakah tindakan
yang akan diambil oleh kerajaan untuk membantu rakyat dalam menghadapi
masalah-masalah sebegini. Dengan itu saya ucapkan terima kasih kepada Tuan
Yang di-Pertua yang mengizinkan saya untuk berbahas pada petang ini dan sekian
daripada saya perbahasan daripada Ipoh Timur. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Ipoh Timur. Sekarang saya menjemput Yang Berhormat, pembahas

terakhir Yang Berhormat Kuala Kedah. 13 minit.

6.20 ptg.

Dr. Azman bin Ismail [Kuala Kedah]: Bismillahi Rahmani Rahim. Terima
kasih Tuan Yang di-Pertua atas peluang yang diberikan untuk turut membahaskan
Titah Diraja Kebawah Duli Yang Maha Mulia Seri Paduka Baginda Yang di-Pertuan
