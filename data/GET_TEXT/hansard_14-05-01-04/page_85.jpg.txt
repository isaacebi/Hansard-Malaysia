DR. 3.3.2022 79

15A menyatakan bahawa Kerajaan Persekutuan boleh dalam apa-apa keadaan khas
yang difikirkan patut menyebabkan mana-mana orang di bawah umur 21 tahun
didaftar sebagai warganegara.

Jawatankuasa Khas Kewarganegaraan yang dibentuk di bawah Perkara 15A
dihidupkan semula. Walaupun demikian, permohonan yang banyak tetapi jawapan
yang diperolehi daripada pihak kementerian adalah sangat mengecewakan. Berbalik
kepada isu Jenny tersebut yang tidak dapat melanjutkan pelajarannya, saya masih
ingat di bawah kerajaan Pakatan Harapan, Menteri Pendidikan Dr. Maszlee bin Malik
melalui cara pentadbiran selagi kanak-kanak itu boleh menunjukkan bukti bahawa
permohonannya untuk mendapat kewarganegaraan yang sedang diproses, kanak-
kanak tersebut dibenarkan untuk bersekolah. Dasar yang baik perlu disokong dan
juga dipuji. [Tepuk]

Kanak-kanak tidak dinafikan hak asasi untuk mendapatkan pendidikan.
Walaupun mereka tidak bernegara melalui kaedah pentadbiran khas. Mengapa
Kementerian Pendidikan tidak membenarkan? Adakah wujud Little Napoleon di
dalam Jabatan Pendidikan?

01510

Menteri Kanan Pendidikan, Senator Dr. Mohd Radzi pada bulan Oktober,
Menteri kami di Sarawak mengirim surat berkenaan tentang kanak-kanak tanpa
kerakyatan bersekolah, tiada jawapan. Maka saya ingin membawa pandangan
rakyat dan juga rakan-rakan NGO di Sarawak, masyarakat, Tuai Rumah, Pemanca
dan Temanggung bahawa perlunya penurunan kuasa ataupun devolution of power
KDN kepada negeri Sarawak. Perkara ini adalah bersesuaian kerana kami lebih
faham berkenaan tentang hak adat perkahwinan orang peribumi dan juga kadang-
kadang Sarawak Adoption Ordinance pun tidak terpakai di peringkat KDN.

Perkara ini boleh dilakukan sekiranya Yang di-Pertuan Agong menggunakan
Perkara 95C kuasa untuk memperluaskan kuasa perundangan atau eksekutif melalui
Perintah

“(1) Tertakluk kepada peruntukan mana-mana Akta Parlimen yang diluluskan
selepas Hari Malaysia, Yang di-Pertuan Agong boleh melalui perintah membuat
berkenaan dengan mana-mana Negeri apa-apa peruntukan yang boleh dibuat
melalui Akta Parlimen—

(a) bagi memberi kuasa Badan Perundangan Negeri itu membuat
undang-undang sebagaimana yang disebut dalam Perkara 76A.”

Perkara 95C ini dapat diguna pakai untuk penurunan kuasa dari sudut kesihatan,
pendidikan dan banyak hal dan mungkin penurunan kuasa ini akan dapat membantu

beban Kerajaan Persekutuan yang mempunyai tanggungjawab yang besar.
