DR. 3.3.2022 53

Tuan Yang di-Pertua, pemulihan ekonomi sesebuah negara amat penting
untuk dipelihara oleh kerajaan dan rakyat sesebuah negara. Seperti kita sedia
maklum, pandemik COVID-19 telah memberi implikasi besar kepada _taraf
sosioekonomi kebanyakan rakyat. Bukan sahaja COVID-19 telah memberi kesan
juga dalam pasaran saham, perniagaan, syarikat dan institusi-institusi ekonomi.
Sebagai sebuah kerajaan, perkara asas adalah bagaimana untuk membentuk
keyakinan rakyat menghadapi pasca era pandemik COVID-19 ini.

Saya menyambut baik usaha kerajaan dalam menjayakan program
PEMERKASA atau nama penuhnya Program Strategik Memperkasa Rakyat dan
Ekonomi. Saya baru-baru ini berjumpa dengan pelbagai pihak khususnya rakan-
rakan yang di golongan M40 ini. Mereka di antaranya pada hari ini telah meminta
kepada saya, sebagai M40, pendapatan mereka RM4,800 hingga ke RM10,000.
Kategori T20, berpendapatan RM10,000 ke atas. Golongan ini adalah seperti
mewakili juruterbang, mereka bekerja di perkapalan dan sebagainya.

Mereka memohon kepada saya untuk menyampaikan hasrat mereka. Ini
adalah airline pilots, co-pilots, malah pramugara, pramugari senior, malah pekerja-
pekerja engineer perkapalan dan sebagainya. Mereka minta saya sampaikan, malah
ada jurutera, akauntan pentadbiran yang tertinggi yang hari ini tidak bekerja. Mereka
menyatakan kepada saya bahawa mereka ada simpanan di KWSP lebih RM300,000,
RM500,000 malah mencecah RM 1 juta.

Akan tetapi mereka kata, mereka sudah berhenti kerja. Dia tidak ada tanah
untuk mengadakan kelapa sawit, getah dan sebagainya. Mereka hendak mulakan
hidup baharu. Mereka minta bahawa pihak KWSP mengambil kira berkaitan dengan
mereka, untuk memberi ruang dan peluang untuk mereka hendak berniaga. Malah
rumah-rumah mereka, bayangkan Tuan Yang di-Pertua, kalau gaji dia RM30,000,
takkan dia beli rumah PPRT. Mestilah dia beli rumah yang sebulan installment nya
RM4,000, RM5,000.

Jadi, hari ini mereka tidak ada pekerjaan. Jadi mereka berharap EPF boleh
melihat balik, boleh revisit untuk mereka untuk memberi peluang mereka hendak
berniaga. Mereka hendak keluarkan wang mereka untuk teruskan hidup mereka dan
untuk khususnya pendidikan anak-anak mereka. Ini yang telah disampaikan kepada
saya.

Oleh yang demikian, ia juga amat bertepatan dengan titah ucapan Ke Bawah
Duli Yang Maha Mulia Tuanku Agong agar kelangsungan perniagaan, penjanaan
dan semua aktiviti ekonomi negara dipertingkatkan. Jadi saya sekali lagi memohon
kepada pihak KWSP untuk membenarkan kategori yang disebutkan di atas bagi

membolehkan mereka menggunakan simpanan mereka sendiri untuk tujuan
