DR. 3.3.2022 137

Agong pembukaan Parlimen baru-baru ini. Tuan Yang di-Pertua, kita sekarang
sedang mengalami gelombang Omicron dan seperti yang berlaku di semua tempat
lain di dunia bermula pada bulan November lepas di Afrika Selatan. Ini adalah
gelombang terakhir.

Omicron dikatakan sebagai dengan izin, the last variant of concern.
Maksudnya selepas ini kita akan ke fasa endemik. Mungkin lagi seminggu atau dua
minggu sahaja di Malaysia dan telah beberapa belas negara mengisytiharkan
bahawa pandemik ini telah berakhir seperti Britain, United Kingdom, Denmark,
Sweden dan lain-lain lagi. Itu wajar kita melihat cabaran-cabaran yang akan kerajaan
hadapi pada fasa endemik dan berakhirnya pandemik. Ada banyak cabaran
antaranya rasuah yang ada disebut rakan saya tadi dan oleh Ketua Pembangkang
kelmarin dan cabaran-cabaran lain. Akan tetapi, saya hendak memfokuskan pada
cabaran naiknya kos kehidupan khususnya inflasi dan khususnya pada mahalnya
harga barang serta bahan makanan kepada rakyat Malaysia sekarang.

Tuan Yang di-Pertua, kita ada — cabaran-cabaran ini latar belakangnya kita
ada penganggur lebih daripada 694,000 orang di Malaysia sekarang. Graduan
menganggur lebih daripada 200,000 orang. Itu masih sejak beberapa tahun yang
lepas dan ia masih kekal. Lebih memeritkan lagi ialah 20 peratus M40, middle income
40 -golongan pertengahan M40, 20 peratus daripada mereka telah turun menjadi
B40. Ini figures atau angka yang diberikan Yang Amat Berhormat Perdana Menteri
sendiri iaitu lebih 580,000 orang yang dahulunya M40 sekarang B40. Kos kehidupan
memang tinggi dan sangat memeritkan kepada rakyat terutama pada kala gaji masih
kekal seperti sebelum ini.

Apakah faktor yang menyumbangkan pada kos kehidupan yang tinggi ini
khususnya kos bahan makanan yang tinggi? Pertamanya, kita mengimport 60
peratus makanan. Apabila kita import turunnya ringgit, naiklah harga barang. Cukup
memeritkan rakyat. Sayur dengan 54 peratus diimport. Buah-buahan, 39 peratus,
beras 30 peratus dan daging lembu 75 peratus, daging kambing 89 peratus. Hasil
tenusu 95 peratus diimport. Ini latar belakangnya.

Akan tetapi Tuan Yang di-Pertua, kita juga — untuk menyelesaikan masalah
ini. Kita ada dua aset besar dengan izin, two major assets that nation has yang kita
harus hargai. Pertamanya, kita ada rakyat kita dan rakyat yang menganggur tadi
200,000 lebih graduan itu semua yang tidak graduan juga merupakan rakyat yang
terbukti pernah memacu pertumbuhan yang kuat di Malaysia serta terbukti rakyat
yang berpendidikan, yang berdisiplin dan reputasinya cukup baik sebagai
sebahagian daripada tenaga kerja (work force) kita. Kita ada tanah subur yang luas

yang masih belum digunakan di Semenanjung Malaysia, di Sabah dan Sarawak juga.
