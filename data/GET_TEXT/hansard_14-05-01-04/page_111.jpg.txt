DR. 3.3.2022 105

saya — masa itu Yang Berhormat Menteri Sumber Manusia berkata siasatan akan
dilakukan oleh kerajaan.

Jadi, saya minta Dewan yang mulia ini diberitahu apakah hasil siasatan ini.
Betul atau tidak dakwaan oleh kastam Amerika Syarikat. Apakah fakta-fakta yang
berlaku? Apakah tindakan kerajaan untuk memastikan ini tidak akan berlaku? Oleh
sebab, ini bukan imej syarikat swasta macam Top Glove dan sebagainya. Ini
melibatkan Sime Darby, GLC perdana milik kerajaan dan milik rakyat Malaysia. Imej
negara terlibat, tercemar.

Minta maaf Tuan Yang di-Pertua. Just satu isu /ast sekali iaitu berkaitan
dengan isu masyarakat OKU. Saya adalah di antara Ahli Parlimen dalam rombongan
pada hari Selasa pagi di mana lebih kurang 55 pertubuhan NGO OKU kumpul di luar
Parlimen hantar satu memorandum meminta Kementerian Pembangunan Wanita,
Keluarga dan Masyarakat kaji semula dan batal satu dasar baharu yang dibuat oleh
mereka.

Ini kerana, sumbangan bulanan yang diberi kepada masyarakat OKU
sekarang ada perubahan dalam dasar 50 peratus dimasukkan di dalam satu kad —
satu dasar baharu bernama JKMPay yang mereka tidak boleh gunakan melalui wang
tunai. Mereka hanya boleh gunakan separuh iaitu hanya 50 peratus duit itu di dalam
kedai-kedai premis yg didaftar dengan Bank Islam, kad itu dengan Bank Islam, duit
itu. Hanya boleh digunakan tanpa cash untuk membeli barang-barang tertentu dari
premis-premis yang tertentu.

Aduan mereka adalah satu, kementerian tidak runding perubahan besar ini
dengan kita. Dasar ini tidak menguntungkan kita. Dasar ini ia menjejaskan status
kewangan kita. Mereka minta ini dikaji semula. Saya minta kerajaan memberi
jawapan, adakah kerajaan sanggup semak semula dasar-dasar ini.

Last sekali Tuan Yang di-Pertua isu kawasan, ringkas. Ini berkaitan dengan
sebahagian kawasan Sungai Buloh, Parlimen Sungai Buloh bernama Saujana
Utama. Bilangan penduduk besar 78,000 orang penduduk. Kita ada dua buah
sekolah rendah dan satu sekolah menengah. Kerajaan dahulu sudah membuat
keputusan tambah sekolah menengah. Pembinaan telah bermula tahun 2017 sampai
sekarang belum habis.

Jadi, saya hendak minta kepada KPM tolong beritahu status sekarang. Saya
difahamkan ialah lebih kurang 85 peratus. Bilakah sekolah ini akan dibuat? Ini
kerana, rakyat Saujana Utama menantikan masa anak-anak mereka boleh pergi ke
sekolah menegah ini yang baharu. Saya ucap terima kasih Tuan Yang di-Pertua atas
kelonggaran yang diberi kepada saya. Saya memohon menyokong. Sekian, terima
kasih.
