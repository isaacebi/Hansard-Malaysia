DR. 3.3.2022 83

Menarik sekali bila Tuanku meminta ahli-ahli politik supaya berhenti daripada
terlalu bermain politik sehingga kita lupa akan agenda-agenda yang lebih penting
iaitu tugas-tugas membela rakyat yang sekarang menghadapi pelbagai cabaran
kehidupan semasa kita masih bergelut dengan penangan pandemik COVID-19.

Kepayahan hidup yang dihadapi sesungguhnya perit bila sebahagian rakyat
kehilangan punca pendapatan untuk menyara keluarga sama ada syarikat tempat
mencari rezeki telah pun mengalami kebankrapan atau proses mengurangkan saiz
keperluan pekerja terpaksa dilakukan untuk syarikat terus bertahan. Tidak kurang
juga peniaga-peniaga kecil yang terus menghadapi kehilangan punca pendapatan
bila tidak dapat menjalankan perniagaan mereka akibat pelbagai permasalahan.

Lebih dua tahun kita lalui bersama dengan pelbagai usaha yang dilakukan.
Pelbagai inisiatif dilaksanakan seperti kawalan pergerakan, lockdown kawasan yang
terinfeksi tinggi, proses vaksinasi yang meluas dan sehingga hari ini kita masih tidak
terlepas dari dugaan yang amat malang ini. Kita amat faham apa pun keadaan yang
melanda, usaha manusia tidak boleh terhenti untuk kita terus selamat dan
meneruskan kehidupan.

Untuk bangkit semula daripada kemelut ekonomi yang dihadapi, sudah
semestinya rakyat amat mengharapkan sokongan dan dukungan dari sebuah
kerajaan yang stabil dan prihatin. Sejak pilihan raya umum pada tahun 2018, kita
sudah melalui pelbagai kemelut politik. Belum pun sampai habis penggal lima tahun,
kita sudah dipimpin oleh tiga orang Perdana Menteri. Tunggang terbalik dalam arena
politik negara telah kita saksikan. Yang menang pilihan raya kini menjadi penghuni
blok pembangkang, yang tewas pula telah ditabalkan menjadi pemerintah.

Esok apa bakal berlaku, tiada siapa yang boleh meramalkan. Mungkin pucuk
pimpinan bertukar sekali lagi seperti yang berlaku dalam beberapa bulan
kebelakangan ini bila beberapa buah kerajaan negeri dibubarkan dan pilihan raya
negeri diadakan. Kita akur ianya dibolehkan dalam sistem demokrasi yang kita
amalkan tetapi menjadi tanda tanya kepada sanubari rakyat Malaysia, adakah ia
sangat perlu untuk diadakan pada saat kita belum pulih daripada kemelut kesihatan
dan perekonomian negara dan masyarakat. Duit rakyat dibelanjakan dengan
sewenang-wenangnya untuk menampung kos-kos mengadakan pilihan raya. Apa
sebenarnya motif dan tujuan kita menjadikan pentas politik sebagai gelanggang
untuk mencatur untung nasib rakyat di negara ini?

Tuan Yang di-Pertua, saya ingin menyentuh mengenai arahan pembayaran
pampasan RM62.5 bilion atau USD14.92 bilion kepada waris Sultan Sulu yang
diputuskan oleh Mahkamah Arbitrasi Paris di Perancis. Kami dari Warisan ingin
menegaskan bahawa kedaulatan Sabah dan negara ini adalah yang paling utama

dan tidak akan sesekali berkompromi berkenaan tuntutan tersebut. Peguam Negara
