DR. 3.3.2022 93

bertanggungjawab mengurus selia kebajikan mereka apabila mereka pulang ke
universiti.

Pendidikan TVET mesti dibela, meletakkan ia di bawah 11 kementerian
adalah tidak berfokus dan tidak membantu melonjakkan institusi TVET kepada
peranan sebenar yang akan menguntungkan negara.

Saya juga melahirkan rasa terima kasih Kebawah Duli Yang Maha Mulia Seri
Paduka Baginda Yang di-Pertuan Agong yang menzahirkan keprihatinan Baginda
kepada perkara-perkara yang membabitkan wanita dan kanak-kanak. Perkara yang
menuntut keprihatinan kita adalah isu-isu berkaitan perlindungan kepada wanita,
yang menjadi kes kepada keganasan rumah tangga dan penderaan fizikal.
Kementerian Pembangunan Wanita, Keluarga dan Masyarakat wajar untuk
menyemak semula Akta Keganasan Rumah Tangga 1994 yang terakhir dipinda pada
tahun 2017.

Antara. cadangan yang boleh dimasukkan dalam pindaan adalah
pembentukan mahkamah khas keluarga atau dengan izin, family court, bagi
mempercepatkan pengendalian kes melibatkan keganasan rumah_tangga.
Bagaimana kita boleh berdiam diri apabila wanita Malaysia bersekedudukan selama
10 tahun didedahkan di mahkamah di Amerika Syarikat, sedangkan wanita Islam di
India disekat ke sekolah universiti kerana memakai tudung? Ini sangat menyedihkan.

Kepimpinan wanita dalam sektor pentadbiran juga menjadi perkara yang
wajar diberikan perhatian. Pada masa pemerintahan Kerajaan Pakatan Harapan
(PH), Yang Amat Berhormat Timbalan Perdana Menteri adalah seorang wanita dan
juga Yang Berhormat Menteri di Kementerian Pembangunan Wanita, Keluarga dan
Masyarakat, ramai wanita diberi tempat dan kedudukan penting dalam soal
pembuatan dasar dan pentadbiran. Jadi, hasilnya terbukti.

Pada masa itu, ia merupakan kementerian yang paling berkesan
menjalankan fungsinya. Jacinda Ardern, Angela Merkel dan Tsai Ing-wen menjadi
pesona baharu global yang membuktikan keupayaan pemimpin wanita dunia
menangani krisis COVID-19. Ketinggian empati, kebergantungan kepada sains,
teknologi serta pakar-pakar kesihatan, polisi yang efisien, berserta komunikasi efektif
menjadi latar kepada keberhasilan mereka menangi krisis. Malahan negara-negara
Skandinavia yang ramai Perdana Menteri mereka adalah wanita adalah negara-
negara yang paling bahagia dan sangat berkebajikan kepada rakyatnya.

Dalam Dewan yang mulia ini pun, peratusan Ahli Parlimen wanita tidak
sampai 30 peratus. Saya rasa 14 sahaja agaknya. Begitu juga lantikan Pengerusi
Jawatankuasa Pilihan Khas daripada kalangan wanita, hanya dua jawatankuasa
yang dipengerusikan oleh wanita. Justeru, perkara ini harus diberi penekanan dan

memerlukan kerjasama daripada semua pihak bagi merealisasikan peranan wanita
