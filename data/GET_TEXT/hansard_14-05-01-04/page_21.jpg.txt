DR. 3.3.2022 15

Tuan Yang di-Pertua: Yang Berhormat Papar, ringkas ya sebab kita dah
10.37. Sebenarnya sehingga 10.30 saja, saya hendak habiskan.

Tuan Haji Ahmad bin Hassan [Papar]: Papar.

Tuan Yang di-Pertua: Silakan ya.

Tuan Haji Ahmad bin Hassan [Papar]: Terima kasih Tuan Yang di-Pertua.
la masih berkenaan dengan projek kerajaan yang terbengkalai dan projek gajah putih
yang terbiar, yang hendak diteruskan oleh kerajaan.

Soalan saya, apakah kriteria yang akan digunakan oleh kerajaan ataupun
kementerian untuk membolehkan projek yang terbengkalai dan projek gajah putih ini
mesti diteruskan? Bagaimana pula implikasi kewangan kepada kerajaan?
Bagaimanakah caranya kerajaan ingin mengurangkan kerugian yang dialami oleh
projek-projek yang terbengkalai ini? Adakah kontraktor-kontraktor yang berkenaan
sudah dibawa ke pengadilan? Terima kasih.

Tuan Yang di-Pertua: Tiga soalan itu.

Dato' Sri Mustapa bin Mohamed: Saya jawab ringkas Tuan Yang di-Pertua.
Pertamanya, umumnya ada tiga jenis projeklah ataupun empat iaitu:

(i) yang berjaya dan berjaya sama ada disiapkan mengikut

jadual dan juga berjaya untuk menyampaikan perkhidmatan
yang diharapkan;

(ii) projek-projek yang lewat. Lewat ini ada dua jenis iaitu satu

ialah lewat kurang 20 peratus dan satu lagi sakit, lebih 20
peratus;

(iii) projek terbengkalai, buat separuh jalan, tidak selesai maka

kerajaan perlu panggil satu tender lain untuk diselamatkan
oleh kontraktor penyelamat; dan

(iv) projek-projek “gajah putih” lah, umpamanya tadi Laman

Changkat Jering tadi, sebahagiannya bukan semua.
Sebahagian projek tersebut boleh dianggap sebagai “gajah
putih”.

Jadi pembaziran ini satu perkara yang tidak boleh kita benarkan kerana ini
wang rakyat. Jadi kalau melihat kepada kajian yang dibuat oleh pihak ICU, daripada
52 projek yang dikaji oleh ICU, 34 projek yang lewat dikaji ini adalah melibatkan
kontraktor, sebabnya kontraktor kerana pemilihan kontraktor yang tidak tepat.

Ini kita sedia maklum dalam kerajaan dan tindakan-tindakan akan diambil
oleh semua pihak untuk pastikan pemilihan kontraktor itu tepat. Jadi memanglah
kalau projek lewat, dua masalah. Pertama, kosnya meningkat dan keduanya ialah
rakyat marah. Satu hospital, saya tidak perlu sebutlah tempatnya. Apabila setahun

terbengkalai maka rakyat mengharapkan perkhidmatan.
