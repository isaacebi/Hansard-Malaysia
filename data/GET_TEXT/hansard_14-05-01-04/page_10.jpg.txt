DR. 3.3.2022 4

Negara Malaysia. Akan tetapi saya ingin mengucapkan terima kasih kepada Yang
Berhormat Baling kerana membangkitkan isu ini. Yang Berhormat, terima kasih.

Tuan Yang di-Pertua: Yang Berhormat Permatang Pauh.

Puan Nurul Izzah binti Anwar [Permatang Pauh]: Terima kasih Tuan Yang
di-Pertua, terima kasih Yang Berhormat Menteri di atas jawapan. Soalan susulan
saya, adakah Bank Negara Malaysia bekerjasama dengan agensi penguatkuasaan
yang lain dan apakah bentuk kerjasama yang dilakukan yang mampu mengelakkan
berulangnya transaksi curiga 1MDB yang terlepas pantauan BNM, berbanding akaun
rakyat sebagaimana yang disebut oleh Yang Berhormat Baling tadi yang dibekukan
bawah CIMB atas insiden kesilapan pemprosesan CIMB sendiri. Terima kasih.

Tuan Yang di-Pertua: Terima kasih.

Datuk Seri Utama Tengku Zafrul bin Tengku Abdul Aziz: Terima kasih
Yang Berhormat Permatang Pauh. Tuan Yang di-Pertua, untuk makluman Ahli Yang
Berhormat, kita ataupun pihak kerajaan melalui Bank Negara Malaysia bekerjasama
dengan pelbagai agensi. Ini termasuklah Polis Diraja Malaysia. Ini kerana Polis Diraja
Malaysia adalah agensi penguatkuasaan yang bertanggungjawab menjalankan
siasatan ke atas kes yang melibatkan aktiviti penipuan seperti yang disebut tadi dan
juga penipuan sindiket, ada beberapa banyak lagi penipuan keldai ataupun mule
accounts dan juga penipuan secara dalam talian.

Jadi, kalau kita lihat kerjasama ini termasuklah perkongsian maklumat
mengenai taktik terkini. Kita melakukan program kesedaran pengguna secara umum
dan juga kadang-kadang secara bersasar dan perkongsian maklumat risikan. Selain
itu, Bank Negara Malaysia juga— Yang Berhormat kita juga bekerjasama dengan
SPRM terutamanya melalui perkongsian maklumat untuk kes dalam siasatan,
contohnya kes siasatan yang disebutkan tadi lah mengenai 1MDB.

Secara keseluruhan, Bank Negara bekerjasama dengan pelbagai agensi
kerajaan, bersama-sama dengan bank juga, juga dengan persatuan pengguna,
badan bukan kerajaan (NGO) serta persatuan-persatuan perniagaan dan
perindustrian dalam menyampaikan maklumat kesedaran kepada pengguna supaya
mereka faham bahawa isu-isu ini mungkin akan melibatkan penutupan akaun dan
contohnya yang telah diberi tadi lah. Terima kasih.

Tuan Yang di-Pertua: Yang Berhormat Bagan, ringkas ya.

Tuan Lim Guan Eng [Bagan]: Terima kasih Tuan Yang di-Pertua. Saya ingin
mengucapkan terima kasih kepada jawapan tadi oleh Yang Berhormat Menteri
Kewangan.

Saya hendak tanya, adakah mana-mana bank account ditutup oleh mereka
yang terbabit dengan skandal 1MDB dan jika ya, bolehkah berikan maklumat. Pada

masa yang sama, apakah komen tentang dakwaan oleh Yang Berhormat Pekan
