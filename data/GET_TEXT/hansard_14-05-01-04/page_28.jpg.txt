DR. 3.3.2022 22

menaikkan adalah untuk membantu mereka membeli keperluan-keperluan asas
seperti barang makanan, ubat-ubatan dan keperluan harian.

Jadi, inilah antara lain yang kita mahukan bahawa penggunaan bantuan ini
digunakan dengan sebaik-baiknya. la ada banyak senarai barang yang boleh dibeli
dan kalau kita senaraikan itu, banyak. Jadi yang kita sekat adalah pembelian rokok
dan juga arak. Ini untuk kita membantu dan menjaga kebajikan penerima-penerima
bantuan. Sekurang-kurangnya makan kena ada, sekurang-kurangnya ubat kena
ada, sekurang-kurangnya pampers yang diguna itu sepatutnya dibeli untuk
keperluan mereka. Terima kasih.

Tuan Yang di-Pertua: Terima kasih. Seterusnya Yang Berhormat Dato’ Hj
Ahmad Nazlan bin Idris.

Dato’ Hj Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Yang di-Pertua.
Izinkan saya menyampaikan serangkap pantun.

PRN di Melaka dan Sarawak telah di laksana,
Kini di Johor pula menyusul,

Tuan Yang di-Pertua bijak laksana,
Soalan tiga dari Jerantut menyusul.

Terima kasih.

3. Dato’ Hj Ahmad Nazlan bin Idris [Jerantut] minta Menteri Pelancongan,
Seni dan Budaya menyatakan bentuk kerugian yang ditanggung oleh agensi
pelancongan umrah apabila perjalanan umrah ditangguhkan sementara akibat
penularan COVID-19 varian Omicron.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua, terima kasih Yang Berhormat Jerantut. Bismillahi
Rahmani Rahim, Assalamualaikum warahmatullahi wabarakatuh.

Tuan Yang di-Pertua, sebelum saya meneruskan untuk memberi maklum
balas kepada pertanyaan oleh Yang Berhormat Jerantut ini, izinkan saya untuk turut
menjawab soalan ini bersekali dengan pertanyaan nombor 67 oleh Yang Berhormat
Hulu Langat bertarikh 9 Mac 2022 kerana ia menyentuh isu yang sama.

Tuan Yang di-Pertua, seperti Yang Berhormat sedia maklum, kerajaan pada
1 Januari 2022 yang lalu telah mengumumkan keputusan untuk menggantung
sementara perjalanan umrah untuk rakyat Malaysia selama sebulan bermula 8
Januari 2022. Keputusan ini walaupun sukar adalah wajar dilaksanakan mengambil
kira kebimbangan terhadap varian Omicron COVID-19 pada waktu tersebut.

Keputusan ini dibuat setelah mengambil kira pelbagai faktor termasuklah
data-data yang dikumpul oleh pihak-pihak berkaitan khususnya Kementerian

Kesihatan Malaysia (KKM) serta memberi ruang kepada kerajaan untuk menilai dan
