DR. 3.3.2022 140

berkesan, yang baik dan yang tidak merosakkan terus pertanian mereka dan tidak
merosakkan terus pasaran. Kita kena ada kawalan yang tepat. Itu boleh dilakukan
kalau kita ada kemahuan yang sungguh.

Kerana ini Tuan Yang di-Pertua, menyangkut kepada food security ataupun
sekuriti makanan kita, berkait sangat dengan kestabilan negara kita dan berkait
sangat dengan keselamatan negara kita. Dengan itu, maka saya mengesyorkan
supaya dilihat kembali pertanian kaum marhaen atau rakyat marhaen ini diberikan
insentif dan pertolongan dan dijadikan ia pertanian ini sebagai satu yang menarik
dan melibatkan seluruh lapisan masyarakat di luar bandar, di pinggir bandar dan lain-
lain lagi knususnya dengan teknologi yang canggih yang ada sekarang yang lebih
akan membantu dan membuatkan hasilnya lebih dan memberikan minat lebih
masyarakat kepada pertanian.

Penting juga seperti yang saya telah sebutkan hendaklah ditanam dan
diusahakan segala variety dan juga tanaman yang berkualiti tinggi dan yang tinggi
nilainya. Saya terpaksa menyebutkan herba-herba perubatan termasuk ketum, kita
kena fikirkan dengan serius. Kalau petani dan penganggur yang ramai tadi dan
sebahagiannya mempunyai kebolehan untuk menjayakan pertanian mereka dengan
baik dengan teknologi tinggi. Kalau mereka menanam tumbuhan yang berkualiti
tinggi tadi memasarkannya secara peringkat internasional antarabangsa, ia akan
memberikan kesan atau impak yang cukup baik kepada ekonomi kita.

Itu peringkat rakyat marhaen tetapi peringkat swasta juga kerajaan hendaklah
mempermudah semua usaha pihak swasta untuk terlibat sungguh-sungguh dalam
pertanian. Kita ada contoh baik, Farm Fresh. Farm Fresh akan disenaraikan di Bursa
Saham pada bulan depan. Farm Fresh jenama ini ialah pengeluar hasil tenusu,
jenama ini sudah dapat nombor satu di Singapura dan nombor tiga di Malaysia. la
akan disenaraikan. ltu satu contoh. Akan tetapi ia memerlukan dasar-dasar yang baik
yang memerlukan bantuan yang baik.

Tuan Yang di-Pertua, akhir sekali saya ingin sebut sikit isu kawasan saya,
seminit ya. Ada satu projek di kawasan saya yang juga melibatkan orang-orang yang
tidak bertanah. Projek menaik taraf Laluan 7 dari Persimpangan Lencongan Barat ke
Persimpangan 3 Kemboja, Kedah. Ini projek Kementerian Kerja Raya Malaysia. Ada
100 keluarga yang lebih kurang yang terlibat. Mereka ada yang telah tinggal di situ
50 tahun, ada yang lebih dari 50 tahun rumah pusaka. Sekarang jalan itu Jalan Putra
disebut di Kedah, Jalan Alor Setar — Kangar hendak diperbesarkan. Semua rakyat
termasuk saya menyokong usaha membesarkan jalan.

Akan tetapi sebelum jalan itu dibesarkan, mereka telah menerima surat
bahawa mereka telah didapati menceroboh tanah rizab MADA. MADA ditubuhkan

pada tahun 1972, ada orang situ yang merupakan rumah pusaka yang lebih lama
