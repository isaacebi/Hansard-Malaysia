DR. 3.3.2022 36

Tuan Lukanisman bin Awang Sauni [Sibuti]: Okey, terima kasih Tuan
Yang di-Pertua. Berkenaan tentang masalah sekolah daif di Sarawak.
Memandangkan pandemik COVID-19 berlaku hampir dua tahun, terdapat projek-
projek sekolah daif yang dibangunkan tergendala. Adakah pihak kerajaan telah
meneliti projek-projek yang telah diluluskan ini terdapat peningkatan kos dari sudut
segi bahan-bahan, memandangkan ketika ini banyak bahan pembinaan seperti besi
telah meningkat sehingga 20 percent daripada kadar kos.

Jika ingin mengelakkan kecacatan ataupun kelewatan untuk projek ini,
adakah pihak Kementerian Pendidikan telah meneliti hal tersebut. Bagi kawasan
Parlimen Sibuti saya ingin mendapatkan status secara bertulis berkenaan tentang
projek bangunan pendidikan Daerah Subis.

Timbalan Yang di-Pertua [Dato' Mohd Rashid Hasnon]: Sila, Yang
Berhormat Timbalan Menteri.

Dato’ Dr. Mah Hang Soon: Terima kasih kepada Yang Berhormat Sibuti
yang telah membangkitkan beberapa perkara yang saya rasa sangat penting di sini,
khususnya untuk sekolah yang mempunyai bangunan daif di Parlimen Yang
Berhormat Sibuti itu akan saya salurkan kemudian. Pandangan untuk kita mengkaji
semula sudah tentunya buat masa ini kita tahu dan sedia maklum bahawa dari segi
kos pembinaan semakin meningkat dan sebagainya. Kesemua ini akan kita ambil
maklum dan kita kaji semula. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Timbalan Menteri.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Hang Tuah Jaya, satu soalan.

Timbalan Yang di-Pertua [Dato' Mohd Rashid Hasnon]: Saya hendak
teruskan ada banyak lagi soalan. Saya jemput Yang Berhormat Datuk Wilson Ugak

anak Kumbong (Hulu Rajang).

7. Datuk Wilson Ugak Anak Kumbong [Hulu Rajang] minta Menteri
Komunikasi dan Multimedia menyatakan:

(a) bilangan WiFi komuniti yg telah dipasang di rumah-rumah
panjang di Parlimen P.216 Hulu Rajang; dan

(b) status menaik taraf menara-menara_ telekomunikasi di
Parlimen P.216 Hulu Rajang di bawah program Jalinan Digital
Negara (JENDELA).

Timbalan Menteri Komunikasi dan Multimedia [Datuk Zahidi bin Zainul
Abidin]: Okey, terima kasih. Tuan Yang di-Pertua, saya memohon izin untuk

menjawab pertanyaan Yang Berhormat Hulu Rajang bersekali dengan pertanyaan
