DR. 3.3.2022 38

peningkatan 8.65 peratus. Hulu Rajang dengan 11.21 peratus dan telah meningkat
kepada 18.31 peratus. Serian dari 54.27 peratus meningkat kepada 78.75 peratus.
Sebab apa dia tidak sampai 100 peratus? Oleh sebab, saya kata tadi kawasan
berpenduduk.

Terdapat sebanyak 105 lokasi telah dipasang dengan jalur lebar satelit
termasuk 100 lokasi di kawasan rumah panjang di Parlimen Hulu Rajang. Pembinaan
62 buah menara baharu di Parlimen Hulu Rajang telah mula dilaksanakan dan
dijangka siap secara berperingkat bermula suku keempat tahun 2022 sehingga suku
ketiga tahun 2023. Manakala, terdapat sebanyak 15 stesen pemancar sedia ada di
Parlimen Hulu Rajang yang sedang dinaiktarafkan di bawah projek penaik taraf
stesen pemancar dan dijangka siap sepenuhnya pada suku keempat tahun 2022.

Bagi menjawab soalan (b) tadi, saya hendak terus kepada WiFi tadi
menjawab pertanyaan Hulu Rajang mengenai pemasangan WiFi Komuniti. Sehingga
kini terdapat tiga lokasi WiFi Komuniti di rumah panjang iaitu Kampung Uma Daro
dan Kampung Balui Ukap. Manakala, satu lokasi lagi di Kampung Sungai Asap.
Suruhanjaya Komunikasi dan Multimedia Malaysia akan mengkaji keperluan untuk
meneruskan projek WiFi Komuniti ini atau menyediakan jalur lebar teknologi lain
pada masa hadapan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan sila Hulu Rajang.

Datuk Wilson Ugak anak Kumbong [Hulu Rajang]: Terima kasih Tuan
Yang di-Pertua. Terima kasih Timbalan Menteri. Timbalan Menteri, di kawasan
rumah panjang saya di kawasan Parlimen Hulu Rajang, kita 376 buah rumah
panjang. Parlimen Hulu Rajang Timbalan Menteri, dia terbesar Parlimen di Malaysia.
la 34,080 square kilometer.

Jadi, dalam era COVID-19 ini, saya faham, tadi ada yang macam 62 peratus
menara belum lagi, lokasi di Uma Daro, WiFi dan juga di Hulu Rajang dengan 60
internet dah naik taraf daripada 11 peratus kepada 18 peratus Yang Berhormat
Menteri. Jadi, saya mintalah oleh sebab dalam era COVID-19 ini, pelajar di
pedalaman sangat sukar untuk mengendalikan PdPR di rumah panjang kerana tiada
seluruhnya ke WiFi Komuniti.

Selain daripada itu, adakah KKMM kita mempunyai perancangan Yang
Berhormat Timbalan Menteri, mengambil alih sistem WiFi CONNECTme daripada
MEASAT agar perkhidmatan WiFi dapat disediakan secara menyeluruh dengan
cepat dan diberikan percuma kepada masyarakat pedalaman. Ini perlu untuk secara
dekat untuk mengatasi masalah ini. Terima kasih Yang Berhormat Timbalan Menteri.

Datuk Zahidi bin Zainul Abidin: Okey, terima kasih Yang Berhormat Hulu

Rajang. Untuk pengetahuan Yang Berhormat, macam saya kata tadilah. Kalau kita
