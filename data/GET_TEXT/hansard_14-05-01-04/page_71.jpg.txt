DR. 3.3.2022 65

mereka kena buat test hendak pergi kerja atau hendak pergi sekolah. Kalau harga
test kit itu terlalu mahal. Jadi pada pandangan saya, saya pohon pihak kerajaan
pertimbangkan mengurangkan dan meletakkan harga siling kepada test kit ini sekitar
RM5, RM4.90 itu bagi saya sudah agak baik.

Akan tetapi kalau belasan ringgit ataupun RM10, ia terlalu mahal terutama
bagi mereka yang tidak layak untuk membayar cukai. Kita tahu rata-rata kumpulan
B40 mereka mungkin tidak perlu membayar cukai, jadi rebat cukai RM1,000 untuk
ujian itu tidak terpakai untuk mereka. Jadi saya pohon untuk dikurangkan.

Kedua, berkenaan dengan isu banjir yang sebelum ini berlaku pada 18 dan
19 Disember. Saya difahamkan contoh di kawasan saya di Lembah Pantai, ada 155
orang daripada 321 yang telah memohon bantuan RM2,500. Sejumlah 155 orang
masih belum terima sehingga ke hari ini. Ini sudah masuk bulan Mac. Jadi, apa
yang sebenarnya berlaku? Adakah kerajaan tidak cukup duit untuk bayar bantuan
RM2,500? Ini kerana mereka telah tunggu terlalu lama dan sering berhubung dengan
pejabat saya. Jadi saya mohon Yang Berhormat Menteri untuk memberikan
penjelasan.

Berkenaan dengan JKMPay. Pagi tadi kita mendengar bagaimana Yang
Berhormat Menteri telah menegaskan bahawa ini adalah satu projek perintis. Bagi
saya tidak payahlah perintis, kita perintah stop terus. Itu yang kami dengar daripada
warga OKU yang paling terkesan dengan sistem yang pada pandangan umum tidak
membantu rakyat yang terbanyak. Jadi, saya pohon Yang Berhormat Menteri tidak
payah buat perintis. Bagi ramai di luar sana, mereka perlukan cash in hand. Mereka
menggunakan untuk macam-macam perkara. Jadi, saya pohon Yang Berhormat
Menteri pertimbangkan cancel, perintahkan untuk dihentikan dahulu.

Saya ingin bangkitkan satu perkara yang diminta oleh beberapa orang yang
menghubungi saya iaitu isu bekas Naib Canselor di UPSI. Sebelum ini timbul satu
isu yang mengatakan— ada satu dakwaan bahawa berlaku isu pencabulan,
gangguan seksual di situ, di UPSI. Jadi saya pohon pihak kerajaan untuk nyatakan,
adakah benar berlaku satu kejadian pencabulan dan apakah status kes itu? Jika
tidak, kenapa mereka yang telah membangkitkan isu ini tidak dihadapkan ke muka
pengadilan? Apakah sekiranya berlaku, kenapa individu tersebut yang merupakan
seorang yang memang kanan masih dibenarkan berkhidmat dalam— saya
difahamkan dalam sebuah badan hari ini?

Saya ingin bertanya tentang isu 1MDB. Kita tengok sekarang ini siri exposing
yang diberikan oleh Tim Leissner di sebuah mahkamah di New York. Beberapa hari
yang lalu, Yang Berhormat Timbalan Menteri telah menyatakan bahawa isu siasatan

polis terhadap suami mantan Gabenor Bank Negara terhalang sebab isu VTL.
