DR. 3.3.2022 92

Saya mendapat aduan bahawa terdapat pelajar-pelajar yang tidak ke sekolah
dan berkeliaran, bermain di kampung. Ini boleh menjuruskan kepada terjebaknya
mereka kepada gejala sosial. Semua pihak berkepentingan perlu duduk dan bincang
secara tuntas tentang masalah ini kerana jika kita gagal, harga yang kita perlu bayar
pada masa hadapan adalah sangat tinggi.

Begitu juga saya ingin mendapatkan penjelasan apakah langkah yang
diambil bagi mengembalikan rasa ingin ke sekolah daripada kalangan pelajar
terutamanya tahun satu dan tahun dua di samping disertakan bersama laporan
keberkesanan pembelajaran dan pengajaran iaitu PdPR bagi rujukan kita semua.
Adakah hasil kajian dapatan telah ada untuk menjadi dengan izin, term of reference
dalam membuat tindakan pembetulan. Ini penting bagi kita mengukur indikator
keberkesanan kaedah pendidikan pasca pandemik dan kesediaan kanak-kanak kita
belajar menghadapi pedagogi baharu pendidikan berasaskan sibergogi.

Cabaran ini menuntut kita semua bersama-sama bagi memastikan akses
pendidikan berkualiti kepada rakyat dapat dilaksanakan. Justeru, saya memohon
mencadangkan agar kementerian melaksanakan Pelan Pemulihan Pendidikan
Negara sebagai satu usaha bagi menyemak semula Pelan Pembangunan
Pendidikan Negara 2013-2025 mengambil kira perkembangan dunia pendidikan
yang serba mencabar.

01550

Rentetan daripada perkara berikut, saya ingin penjelasan lanjut berkaitan
inisiatif Sekolahku Sejahtera. Perkara-perkara yang berkaitan isu kesihatan mental,
pembangunan sahsiah murid dan perlindungan daripada gangguan seksual perlu
dimasukkan dalam pelaksanaan inisiatif ini di semua sekolah di Malaysia.

Dilaporkan para mahasiswa akan mula pulang berperingkat ke kampus
masing-masing mulai Mac 2022. Sungguhpun begitu, kita wajar untuk bimbang
dengan peningkatan kes-kes di institusi pendidikan utama di universiti-universiti.
Saya menerima laporan, wujud keluhan dalam kalangan mahasiswa, terutamanya
yang sedang dikuarantin, bahawa kebajikan mereka terabai. Saya berpandangan,
apabila mahasiswa itu sudah berada dalam universiti, mahupun rumah sewa,
menjadi tanggungjawab pihak universiti bagi memastikan para mahasiswa yang
sedang kuarantin ini tidak diketepikan soal makan minum, kebersihan dan kebajikan
mereka.

Kementerian Pengajian Tinggi diminta menjelaskan status terkini kes positif
dalam kalangan mahasiswa di universiti serta apakah langkah yang diambil bagi
menjaga kebajikan mahasiswa yang akan kembali ke universiti. Kita tidak mahu

proses pembelajaran anak-anak ini terjejas disebabkan ketidakupayaan pihak
