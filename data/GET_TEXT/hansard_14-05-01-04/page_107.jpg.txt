DR. 3.3.2022 101

Dia mendakwa- ini dakwaan Inspektor Azilah, iaitu dia menerima arahan
untuk membunuh Altantuya direct, secara langsung daripada, pada masa itu,
Timbalan Perdana Menteri Yang Berhormat Pekan. Beliau menjadi Perdana Menteri
selepas itu. Inilah versi Inspektor Azilah.

Kes itu masih— dia membuat permohonan di Mahkamah Persekutuan untuk
semak semula keputusan dalam kesnya. Ini berlaku seperti saya sebut pada akhir
tahun 2019. Semasa itu, Peguam Negara Tan Sri Tommy Thomas pada masa itu
apabila beliau terima dokumen ini, beliau arahkan seorang DPP kanan terus pergi
ke Australia, jumpa Koperal Sirul di pusat tahanan di Villawood, Sydney dan interview
beliau secara detailed, apakah versi Koperal Sirul.

Ini telah diterangkan secara terperinci dalam buku yang diterbitkan oleh Tan
Sri Tommy Thomas di mana beliau berkata— ini penting. Dengan izin saya baca
dalam bahasa asal.

“Sirul’s version corroborated Azilah’s.” Maksudnya mengesahkan; dua-dua
konsisten versinya.
=1620

“Their joint version was credible”. Maksudnya boleh dipercayai. “Particularly
taking to a consideration that they were incarcerated in different detention centers in
two countries with no means of contacting each other’. Mereka memberi versi di
negara yang berlainan, jauh daripada satu sama lain tanpa peluang untuk berkomplot
untuk buat satu versi yang sama, tidak.

Dia berpendapat, dia kata dalam buku itu dia puas hati bahawa dua-dua ini
bercakap benar dan dia arahkan sebagai Peguam Negara siasatan dibuka semula.
Ini yang berlaku pada akhir tahun 2019 dan awal 2020. Mengikut versi yang ditulis
oleh Tan Sri Tommy Thomas, 40 saksi dikenal pasti, bakal saksi ditemu duga dan
pada masa itu siasatan itu berjalan.

Tan Sri Tommy Thomas meletak jawatan pada akhir bulan Februari 2020.
Kerajaan tukar selepas itu. Saya hendak tahu, saya tanya kepada kerajaan supaya
memberi penjelasan yang terperinci dan tepat. Apakah status siasatan ini? Oleh
kerana merupakan — ini bukan pembunuhan biasa. Pembunuhan ini melibatkan —
pada masa itu tahun 2007, individu nombor dua dalam negara — yang selepas itu jadi
Perdana Menteri.

Mengikut fakta kes yang tidak dapat dinafikan ia melibatkan anggota polis
iaitu UTK yang dilatih untuk membuat beberapa tugas-tugas khas. Jadi, ini bukan
pembunuhan biasa. Ini melibatkan integriti sistem pemerintahan negara, institusi
yang penting. Kes ini mesti diselesaikan.

Mengikut pendapat Tan Sri Tommy Thomas, peguam yang berpengalaman,

memang banyak yang perlu disiasat dan tindakan perlu dibuat. Jadi dua tahun sudah
