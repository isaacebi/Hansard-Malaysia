DR. 3.3.2022 13

Pelaksanaan Projek Pembangunan Negara untuk mempercepatkan pelaksanaan
projek pembangunan.

Sejak penubuhannya pada Disember 2020, jawatankuasa ini telah
bermesyuarat sebanyak 10 kali dan yang terakhir ialah pada 31 Januari 2022 untuk
memastikan segala projek yang dirancang dapat dilaksanakan pada jadual waktu
yang telah ditetapkan. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri. Soalan
tambahan pertama.

Dato’ Syed Abu Hussin bin Hafiz Syed Abdul Fasal [Bukit Gantang]:
Tuan Yang di-Pertua, terima kasih Yang Berhormat Menteri yang telah ikut
menyentuh secara khusus projek terbengkalai di Parlimen Bukit Gantang. Laman
Changkat Jering merupakan satu pusat perniagaan yang strategik yang berada
betul-betul di simpang susur keluar dua lebuh raya iaitu PLUS dan WC.

Sebagaimana yang disebutkan oleh Yang Berhormat Menteri tadi,
Kementerian Pertanian dan Industri Makanan telah pun meluluskan sebanyak RM2
juta dua tahun yang lepas. Sehingga kini belum ada lagi apa-apa usaha yang nyata
untuk menaik taraf dan membina semula Laman Changkat Jering ini. Apakah
mungkin disebabkan oleh delivery system yang tidak berkesan dengan izin,
menyebabkan projek terbengkalai ini tidak dapat dipulihkan.

Untuk makluman Yang Berhormat Menteri, yang kedua, ada satu lagi projek
terbengkalai di Bukit Gantang iaitu Kompleks Kuarters Institusi Pendidikan Matang
yang dibangunkan di atas tanah dengan keluasan 203 ekar terbiar setelah siap 20
tahun yang lepas. Kawasan ini telah dicerobohi, dicuri kabel elektrik, besi pagar
dipotong, pintu, tingkap, siling dan bumbung bangunan habis rosak. Adakah kerajaan
bersedia memberi laluan kepada pihak swasta bagi projek kerjasama pintar dan
menjadikan kompleks pendidikan yang lengkap dengan kemudahan sepertimana
yang pernah dinyatakan oleh Yang Berhormat Menteri Pendidikan dalam Dewan
yang mulia ini.

Tuan Yang di-Pertua: Tolong habiskan Yang Berhormat.

Dato’ Syed Abu Hussin bin Hafiz Syed Abdul Fasal [Bukit Gantang]:
Soalan saya, setelah pihak kerajaan dan kementerian mendengar rintihan dan
keluhan Ahli-ahli Parlimen serta cadangan penyelesaian yang dikemukakan bagi
projek-projek terbengkalai di kawasan masing-masing. Adakah kerajaan dan pihak
kementerian berhasrat untuk memanggil Ahli-ahli Parlimen berkenaan bagi libat urus
untuk menyelesaikan perkara ini dengan segera? Terima kasih.

Tuan Yang di-Pertua: Terima kasih. Silakan Yang Berhormat Menteri.

Dato’ Sri Mustapa bin Mohamed: Tuan Yang di-Pertua, kerajaan

mengambil berat pandangan dan saranan yang dibuat oleh Ahli Parlimen Bukit
