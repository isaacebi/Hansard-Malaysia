DR. 3.3.2022 26

membuat kuarantin di tempat-tempat tertentu dan kemudiannya baru dibetulkan
balik, ia sangat menyusahkan.

Jadi saya ingin mengingatkan, bertanya kepada Kerajaan Malaysia, tidak kira
kementerian apa, supaya membaiki sistem-sistem yang ada dan akhirnya kerajaan
terpaksa menanggung keperitan yang ada dan saya ucapkan terima kasih.
Tanggungan itu cukup baik tetapi ia telah menyusahkan dan merugikan negara
dalam urusan yang seperti ini. Terima kasih.

Tuan Yang di-Pertua: Terima kasih.

Dato’ Sri Hajah Nancy Shukri: Terima kasih Yang Berhormat. Sebenarnya
kita apabila ia berlaku, lepas itu kita mengadakan libat urus bersama dengan
penggiat industri. Kita tidak dapat bertindak secara rushing, dengan izin, sebab saya
sendiri pun hendak mengetahui apa sebenarnya apabila kementerian lain membuat
pengumuman, saya hendak tahu dari segi fakta, cerita bagaimana keadaan itu
berlaku.

Jadi, kita mengadakan sesi libat urus bersama Persatuan Syarikat
Pengendalian Pelancongan Bumiputera Malaysia (BUMITRA), Persatuan Agensi
Pelancongan Umrah dan Haji (PAPUH) dan Malaysian Association of Tour and
Travel Agents dan semuanya kita dengar daripada mereka untuk kita mengetahui
dan kita bersama-sama bersetuju untuk memutuskan bagaimana untuk membantu
mereka.

Bukan itu untuk menyusahkan, itu adalah untuk menyelamatkan orang-orang
kita terutama sekali mereka yang mengerjakan umrah ini. Kita juga hendak
mengetahui bagaimana kita dapat memudahkan lagi. Jadi sebab itu, memanglah
kerajaan terpaksa membantu untuk memberi sagu hati tadi, bayaran itu kerana
mereka yang terbabit itu ada juga yang telah— ada opportunity loss dia.

Jadi, sebab itu tidaklah untuk menyusahkan, Yang Berhormat. Kita di sini
adalah untuk facilitate, dengan izin, memudahkan segala yang berlaku. Omicron ini
bukan kita panggil tetapi itulah yang menyebabkan kita terpaksa bersiap sedia untuk
mengambil tindakan, apa sahaja tindakan dia. Ya, terima kasih kepada Yang
Berhormat yang prihatin kepada rakyat. Terima kasih, Tuan Yang di-Pertua.

Tuan Yang di-Pertua: Terima kasih. Yang Berhormat Permatang Pauh

silakan.

4. Puan Nurul Izzah binti Anwar [Permatang Pauh] minta Menteri Kewangan
menyatakan peranan kerajaan dalam memantau dan meregulasi mata wang serta
aset kripto dan sama ada kerajaan mempunyai perancangan jelas untuk
mewujudkan mata wang digital, mengambil kira penglibatan BNM dalam Project
Dunbar untuk pemindahan wang antarabangsa menggunakan teknologi blockchain.
