DR. 3.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Khamis, 3 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

Tuan Yang di-Pertua: Assalamualaikum semua, selamat pagi. Saya
mempersilakan Yang Berhormat Datuk Seri Panglima Abdul Azeez bin Abdul Rahim,

Baling.

1. Datuk Seri Panglima Abdul Azeez bin Abdul Rahim [Baling] minta
Menteri Kewangan menyatakan:

(a) apakah pihak bank berkuasa untuk menutup akaun
pengguna secara serta merta hanya berdasarkan kepada
fakta-fakta bahawa ada transaksi yang mencurigakan dalam
akaun pelanggan tanpa melakukan siasatan atau inkuiri
terhadap pemegang akaun; dan

(b) apakah langkah-langkah yang sepatutnya dilakukan oleh
pihak bank sebelum memutuskan bahawa akaun-akaun
tersebut wajar ditutup serta merta.
Menteri Kewangan [Datuk Seri Utama Tengku Zafrul bin Tengku Abdul
Aziz]: Terima kasih Tuan Yang di-Pertua, terima kasih Yang Berhormat Baling.
Untuk maklumat Ahli Yang Berhormat, Bank Negara Malaysia (BNM) telah
menerbitkan garis panduan dan amalan terbaik bagi membantu pihak perbankan di
Malaysia dalam melaksanakan usaha ketekunan wajar pelanggan, this is customer
due diligence dengan izin, memprofailkan risiko pelanggan secara berkesan,
mengenal pasti kewujudan sesuatu penipuan kewangan melalui petunjuk ataupun
dengan izin red flags serta memahami kaedah-kaedah dan trend jenayah kewangan
terkini.
Secara amnya, tertakluk kepada terma dan syarat yang dipersetujui semasa

pembukaan akaun, pihak bank boleh mengenakan sekatan ke atas mana-mana
