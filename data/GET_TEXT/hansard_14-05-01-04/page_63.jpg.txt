DR. 3.3.2022 57

ada risiko yang jauh lebih rendah daripada bas dan juga kapal terbang. Sekarang,
tidak dibenarkan masuk lagi.

Saya menggesa kerajaan kalau kita tidak dapat membuka sepadan dengan
secepat mungkin, kita boleh meningkatkan jumlah VTL yang dibenarkan dan
membukalah peluang ini kepada kenderaan individu iaitu kereta dan juga motosikal.

Tuan Yang di-Pertua, pembukaan semula sempadan Johor Bahru dan
Singapura adalah sangat penting untuk memulihkan ekonomi di Johor terutamanya
di Johor Selatan. Penutupan sempadan telah melumpuhkan ekonomi setempat
Johor Bahru. Kalau kita pergi Johor Bahru hari ini, kita boleh nampak banyak kedai
telah pun ditutup. Banyak perniagaan telah pun “gulung tikar’.

Perniagaan seperti restoran, gerai-gerai di pasar malam ataupun pasar pagi,
kedai gunting rambut, kedai servis kereta, motosikal, tayar, hotel, taksi, sektor
hiburan dan banyak lagi telah pun sangat terjejas oleh penutupan sempadan ini.
Bukan di Johor Bahru sahaja, kalau kita di Johor seluruhnya, di Muar, Segamat,
Kluang, Yong Peng dan lain-lain banyak tempat lagi di Johor ekonomi terjejas akibat
penutupan sempadan Malaysia-Singapura.

Mereka yang bekerja di Johor— ada ramai rakyat Johor yang bekerja di
Singapura, biasanya mereka balik hujung minggu dan mereka berbelanja di
hometown mereka sendiri. Sekarang, ramai di antara mereka terkandas di
Singapura. Kedai-kedai setempat yang bergantung kepada weekend crowd dengan
izin telah pun mengalami penurunan pendapatan yang mendadak selama dua tahun.

Perbelanjaan pelancong Singapura yang masuk ke Malaysia untuk
berbelanja during weekend dan juga yang dahulunya dia membawa kira-kira RM20
bilion pendapatan kepada negara. Pada tahun 2021, kita hanya mencatat beberapa
juta sahaja. Oleh itu, pembukaan sempadan terutamanya pembukaan sempadan
Malaysia-Singapura perlu disegerakan tetapi dengan SOP yang baik.

Setiap hari pembukaan sempadan Malaysia dilambatkan, ekonomi kita
mengalami kerugian sebanyak puluhan juta. Bukan sahaja ekonomi, ada ramai
rakyat terutamanya mereka di Johor tetapi bukan /imit to Johor sahaja. Ada ramai ibu
bapa yang bekerja di Singapura tetapi anak di Malaysia. Sudah dua tahun mereka
berpisah daripada anak mereka.

Ada juga yang bersalin di Malaysia, baby atau bayi mereka di Malaysia. Dua
tahun dia tidak pernah jumpa baby sendiri selepas dia balik ke Singapura untuk
bekerja. Saya berharap bahawa kerajaan boleh memahami dan ada empati kepada
rakyat di Johor dan juga di Malaysia yang bekerja di Singapura, yang sangat-sangat
berharap untuk balik ke kampung halaman.

Oleh itu, saya tengok Yang Berhormat Menteri Kesihatan kata Yang Amat

Berhormat Perdana Menteri- minggu lepas Yang Berhormat Menteri Kesihatan kata
