DR. 3.3.2022 95

Ramai YB tiada di Dewan,
PRN Johor penyebab keadaan,
Bekerja dengan jiwa jadikan amalan,
Kepentingan rakyat kita dahulukan.

Kekasih gelap mendapat keistimewaan,
Duit rakyat menjadi korban,
Bukalah mata hati pengundi sekalian,
Apakah jenis kerajaan yang anda inginkan?

Terima kasih, Tuan Yang di-Pertua. Tangga Batu menjunjung titah Tuanku.
Tuan Yang di-Pertua: Terima kasih, Yang Berhormat Tangga Batu.

Seterusnya, Yang Berhormat Jelutong silakan, tiga belas minit.

3.58 ptg.

Tuan Sanisvara Nethaji a/l Rajaji [Jelutong]: Terima kasih, Tuan Yang di-
Pertua. Saya juga berterima kasih atas kesempatan yang telah diberikan kepada
saya untuk bersama-sama menjunjung kasih membahaskan titah Kebawah Duli
Yang Maha Mulia Seri Paduka Baginda Yang di-Pertuan Agong. Kali ini, ada
beberapa perkara yang ingin saya menyentuh. Perkara-perkara itu mungkin perkara-
perkara yang telah dibahaskan. Namun, saya mohon diberi kesempatan untuk
membahaskannya.

Pertama, saya ingin menyentuh tentang isu MITRA yang telah saya
bangkitkan dalam Dewan yang mulia ini sebelum ini. Kita lihat bahawa sebelum ini
ketika sidang Dewan Rakyat pada bulan Disember tahun lalu, saya telah bertanya
kepada Tuan Yang di-Pertua dan juga telah mengusulkan beberapa usul dan
dimaklumkan oleh Tuan Yang di-Pertua dan juga Yang Berhormat Menteri
Perpaduan bahawa kita perlu menghormati penyiasatan yang dilakukan oleh pihak
SPRM. Saya akur.
= 1600

Ketika itu saya telah melontarkan beberapa soalan. Tidak membuat tuduhan,
saya ingin menjelaskan. Saya telah tanya sama ada Presiden MIC Tan Sri Dato’ Sri
SA. Vigneswaran telah menerima jumlah sebanyak RM9 juta daripada Kementerian
Perpaduan Negara? Ini adalah berkenaan dengan program yang dianjurkan oleh
Yayasan Strategik Sosial dan beberapa orang pemimpin MIC, termasuk juga Datuk
Asojan Muniyandy, Setiausaha Agung MIC, sama ada beliau juga telah menerima
RM3 juta.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]
