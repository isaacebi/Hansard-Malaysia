DR. 3.3.2022 11

Datuk Seri Rina binti Mohd Harun: Terima kasih Tuan Yang di-Pertua. Ya,
kita tidak pernah mendiskriminasikan golongan OKU. Malahan, kementerian melalui
kerajaan juga sentiasa memberikan perhatian kepada golongan OKU. Ini termasuk
juga apabila pengumuman bajet diumumkan baru-baru ini di mana RM30 juta
diperuntukkan untuk membantu akses kepada premis-premis kerajaan.

Selain daripada itu, untuk OKU yang bekerja— kalau sebelum ini, Elaun
Pekerja OKU sebanyak RM450 ini kepada mereka yang berpendapatan minimum
RM1,200. Sekarang kita naikkan. Kalau gaji mereka RM1,500 pun, mereka boleh
mampu untuk layak menerima bantuan Elaun Pekerja OKU ini. Selain daripada itu,
MySTEP melalui ini pun kita galakkan supaya mereka ini bekerja daripada satu
peratus MySTEP ini juga kita mengkhususkan untuk golongan OKU.

Di samping itu di bawah kementerian, MyDaftar OKU, kita tahu ramai lagi
OKU yang tidak berdaftar. Kita hendak memudahkan lagi cara pendaftaran mereka.
Maka, kita telah buatkan MyDaftar OKU untuk memudahkan pendaftaran secara atas
talian kepada golongan-golongan OKU ini. Jadi saya harap, ada banyak lagi program
selain daripada PDK kita dan juga bantuan kepada independent living centre yang
telah dinaikkan untuk tahun ini. Terima kasih.

Tuan Yang di-Pertua: Terima kasih. Seterusnya, saya menjemput Yang

Berhormat Bukit Gantang. Dipersilakan.

3. Dato' Syed Abu Hussin bin Hafiz Syed Abdul Fasal [Bukit Gantang] minta
Yang Amat Berhormat Perdana Menteri menyatakan setakat tahun 2022 berapa
banyak projek kerajaan yang terbengkalai dan projek gajah putih yang terbiar tanpa
dibangunkan semula? Apakah langkah-langkah proaktif kerajaan dengan melibatkan
kerjasama pintar bersama pihak swasta agar duit pembayar cukai tidak terus
dibazirkan dan dapat membawa pulangan ekonomi serta peningkatan Keluaran
Dalam Negara Kasar (KDNkK) bagi tahun 2022.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh, salam_ sejahtera.
Terima kasih Tuan Yang di-Pertua dan terima kasih sahabat saya Yang Berhormat
Bukit Gantang.

Untuk makluman Ahli Yang Berhormat, dalam tempoh Rancangan Malaysia
Ke-11 2016-2020, sebanyak 8,963 buah projek atau program dengan kos berjumlah
RM255 bilion telah diluluskan oleh kerajaan. Daripada bilangan tersebut, sebanyak
4,040 buah projek telah siap manakala 4,923 buah projek sedang disambung dalam
Rancangan Malaysia Ke-12.

#1030
Untuk tahun ini iaitu tahun kedua Rancangan Malaysia Kedua Belas,

sebanyak 6,755 projek di bawah belanja pembangunan dengan peruntukan RM75.6
