DR. 3.3.2022 55

memerintah, hari ini RM1.4 billion in payment pun tidak dapat bayar sehingga akan
ada kerugian di Tabung Haji yang akan datang. Jadi insya-Allah, saya harap RCI ini
akan merungkai.

Akhir sekali Tuan Yang di-Pertua, ini pun saya ramai kawan suruh bercakap.
Kita ketelusan integriti yang di titah oleh Ke Bawah Duli Yang Maha Mulia Tuanku
Agong dan disebut oleh Yang Amat Berhormat Perdana Menteri berulang-ulang kali
— Yang Amat Berhormat Perdana Menteri daripada Bera, terima kasih, syabas dan
tahniah.

Apa yang dinyatakan, kita tidak akan melindungi sesiapa. Saya hendak
ucapkan syabas dan tahniah kepada SPRM kerana telah membawa pulang RM15.4
juta yang milik suami dan keluarga bekas Gabenor Bank Negara, Tan Sri Zeti Aziz
dari Singapura telah dikembalikan. Semalam Tan Sri Azam sebut lagi sekali bahawa
mereka tidak menyiasat ini. Pihak yang menyiasat hal ini adalah Polis Diraja
Malaysia.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Panglima Abdul Azeez bin Abdul Rahim [Baling]: Tan Sri
Azam Baki, SPRM hanya berjaya membawa tasking pulang wang tersebut. Jadi saya
minta pihak Polis Diraja Malaysia, cepatkan siasatan ini dan serahkan kepada pihak
Peguam Negara. Seluruh rakyat Malaysia ingin tahu apakah yang telah berlaku
sebenarnya. Tidak ada masalah Tuan Yang di-Pertua. Saya tidur lokap 10 malam,
tidak ada masalah. Akhirnya, mahkamah akan putuskan salah atau tidak. Kita tidak
menghukum sesiapa. Jangan tuduh dan klusterkan mana-mana pihak selagi
keputusan mahkamah tidak dibuat.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat, terima kasih.

Datuk Seri Panglima Abdul Azeez bin Abdul Rahim [Baling]: Sekali lagi
saya mengucapkan terima kasih kepada Tuan Yang di-Pertua kerana memberi
peluang kepada saya untuk berbahas. Dengan ini, saya Baling menyokong titah
ucapan Ke Bawah Duli Yang Maha Mulia dengan ucapan junjung sejunjung kasih,
setinggi-tingginya junjung kasih terhadap Ke Bawah Duli Yang Maha Mulia Tuanku
Yang di-Pertuan Agong. Wabillahi taufiq wal hidayah, wassalamualaikum
warahmatullahi wabarakatuh. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Seterusnya, saya

ingin menjemput Yang Berhormat Bakri. 12 minit.
