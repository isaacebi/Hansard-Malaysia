DR. 3.3.2022 48

Tuan Tony Pua Kiam Wee [Damansara]: Standing order. Tuan Yang di-
Pertua, saya ingin merujuk Ahli Parlimen Pekan kepada Jawatankuasa Hak dan
Kebebasan seperti yang diperuntukkan dalam Perkara 36(12) Peraturan-peraturan
Majlis Mesyuarat Dewan Rakyat. Perkara ini telah pun disampaikan ke Pejabat Tuan
Yang di-Pertua dalam bentuk surat.

Namun saya hendak bangkitkan bahawa beliau telah semalam dalam ucapan
beliau mengeluarkan kenyataan yang mengelirukan Dewan dan boleh disifatkan
sebagai menghina Majlis. Secara spesifiknya beliau telah mengelirukan Dewan
dalam beberapa perkara yang dibangkitkan termasuk nombor satu, beliau berkata
bahawa satu sen pun prinsipal hutang wang 1MDB tidak pernah dibayar oleh
kerajaan. Ini adalah palsu kerana kerajaan telah pun membayar sebanyak RM8.8
bilion prinsipal dan faedah, semasa beliau menjadi Menteri Kewangan.

Keduanya, beliau telah pun menyebut bahawa penjimatan kepada
penyelesaian perjanjian berat sebelah IPP peninggalan zaman PM keempat yang
diselesaikan dengan bantuan 1MDB dengan mengambil alih IPP ini telah pun
menjimatkan sebanyak RM50 bilion.

01210

Ini adalah palsu langsung sekali kerana 1MDB telah pun mengambil alih IPP
dengan harga yang terlampau tinggi yang menyebabkan kerugian berbilion-bilion
ringgit. 1MDB rugi, bukan untung RM50 bilion. Itu satu figment of his imagination.

Ketiga, beliau menyebut bahawa penjimatan ini adalah antara sebab rizab
tunai PETRONAS naik daripada RM30 bilion kepada RM176 bilion pada tahun 2018.
Rizab PETRONAS adalah langsung tidak berkaitan dengan sebarang IPP sama ada
diambil alih oleh 1MDB ataupun tidak diambil alih. Rizab PETRONAS adalah wang
PETRONAS sendiri, tiada kaitan langsung. So, Yang Berhormat Pekan telah pun
menipu Dewan Rakyat ini.

Akhir sekali, beliau telah menyebut juga Bandar Malaysia bernilai RM140
bilion. Ini juga adalah palsu. Beliau sebagai Menteri Kewangan patut tahu nilai tanah
Bandar Malaysia adalah antara RM9 bilion hingga RM12 bilion. Yang RM140 bilion
itu gross development value ataupun nilai pembangunan yang boleh dilaksanakan di
atas tanah tersebut. Bukan nilai Bandar Malaysia.

So, sebagai mantan Menteri Kewangan beliau patut tahu apanya fakta, beliau
tahu apa dia fakta tetapi beliau telah pun sengaja mengelirukan Dewan ini, menghina
Dewan ini untuk menyelamatkan beliau diri sendiri atas pentas politik.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Damansara. Baik.
