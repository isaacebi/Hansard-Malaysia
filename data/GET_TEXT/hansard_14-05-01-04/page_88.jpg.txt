DR. 3.3.2022 82

Tuan Yang di-Pertua, saya ingin bercakap sebelum saya menamatkan, saya
telah meneliti titah Tuanku, baginda telah menekankan bahawa untuk pembangunan
infrastruktur hendaklah dipercepatkan bagi pusat pertumbuhan ekonomi baharu
berikutan perpindahan ibu kota Indonesia ke Borneo. Saya ingin berharap agar
kerajaan dapat mempercepatkan Projek Sabah—Sarawak Link berukuran 425
kilometer yang beranggaran jumlah RM5.2 bilion dan juga perlu dipercepatkan
berbanding dengan pelan asal sembilan ke 10 tahun.

Tuan Yang di-Pertua, isu berkenaan tentang terputusnya perhubungan
antara Sabah dan Sarawak adalah merupakan satu isu yang kritikal. Pandemik
COVID-19 ini juga membuktikan bahawa kerajaan di dalam Malaysia gagal untuk
memastikan bahawa rakyat ini dapat dihubungkan. Dengan penutupan sempadan
Brunei dan juga levi ataupun fi yang dikenakan oleh Kerajaan Brunei telah memberi
beban kepada masyarakat dan juga kos untuk pergi ke Miri ataupun daripada
Limbang ke Lawas untuk pergi ke Sabah dan ke Miri memakankan masa dan juga
banyak yang terkorban kerana tidak dapat melalui Kerajaan Brunei.

Selain daripada itu, saya bersetuju dengan pandangan Yang Berhormat
Beaufort berkenaan tentang relokasi ibu negara Indonesia. Ini akan memberi
tekanan keselamatan dan juga saya faham bahawa nasihat tuanku bukan hanya
untuk sudut ekonomi tetapi memberi arahan kepada badan keselamatan ataupun
kementerian keselamatan untuk melihat bahawa adakah penempatan Nusantara
Indonesia ini benar-benar akan memberikan kebaikan kepada rakyat ataupun
memberi cabaran yang besar kepada negara.

Saya dengan ini menyokong Titah Diraja dan sebelum ini saya juga memohon
Kementerian Kesihatan untuk memberi jawapan berkenaan tentang pembinaan
Klinik Kesihatan Sepupok yang ketika ini tidak mempunyai berita. Saya menyokong
Titah Diraja untuk kali ini. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Sibuti. Saya menjemput
Yang Berhormat Kalabakan, 13 minit Yang Berhormat.

01520
3.20 ptg.

Tuan Ma'mun bin Sulaiman [Kalabakan]: Terima kasih Tuan Yang di-
Pertua. Assalamualaikum warahmatullahi wabarakatuh dan salam_sejahtera.
Kalabakan ingin turut serta membahaskan titah Yang di-Pertuan Agong sempena
pembukaan Penggal Kelima Parlimen Keempat Belas pada 28 hari bulan yang lalu.
Pelbagai pernyataan nasihat yang Tuanku lontarkan dan utarakan untuk kita renungi
bersama demi menjaga kestabilan negara dan kemakmuran rakyat pada

keseluruhannya.
