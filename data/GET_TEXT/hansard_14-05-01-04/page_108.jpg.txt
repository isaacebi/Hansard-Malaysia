DR. 3.3.2022 102

berlalu dan tidak ada apa-apa keputusan, tidak ada apa-apa berita. Saya minta
kerajaan memberitahu apakah status siasatan, berapakah saksi-saksi yang telah
ditemu duga dan apakah rancangan kerajaan tentang kes ini?

Kita tidak boleh tutup mata, kita tidak boleh duduk diam dan harap perkara ini
boleh diselindung atau boleh disorok. Ini tidak boleh sebab soalan yang besar perlu
dijawab. Jadi saya menunggu...

Tuan Sanisvara Nethaji Rayer a/l Rajaji [Jelutong]: Yang Berhormat,
sebagai seorang peguam saya ingin tanya soalan.

Tuan Sivarasa Rasiah [Sungai Buloh]: Ya, tetapi ringkas ya.

Tuan Sanisvara Nethaji Rayer a/l Rajaji [Jelutong]: Ya. Adakah Yang
Berhormat bersetuju dengan saya, dalam kes-kes jenayah bukan sahaja orang yang
melakukan sesuatu kesalahan boleh dituduh tetapi orang-orang yang telah
berkonspirasi. Kalau Yang Berhormat Pekan telah memberi arahan dan telah
memberi arahan untuk membunuh, bukankah benar Yang Berhormat Pekan boleh
dituduh sekarang juga untuk kesalahan itu?

Tuan Sivarasa Rasiah [Sungai Buloh]: Betul. Saya setuju, Yang Berhormat
Jelutong tetapi pada saya, bukan ini konspirasi. Dia terlibat secara langsung dalam
jenayah itu apabila dia arahkan. Jadi semua akan dituduh di mahkamah atas
kesalahan membunuh secara sengaja, deliberate willful murder in that sense,
dengan izin. Kes yang kedua — Jadi itulah soalan saya kepada kerajaan. Saya harap
dapat jawapan.

Kes yang kedua ialah kes berkaitan rasuah dan ini adalah kes yang
melibatkan Datuk Hasanah Abdul Hamid. Datuk Hasanah ialah orang yang dilantik
oleh Yang Berhormat Pekan semasa dia Perdana Menteri untuk mengetuai satu
agensi penting di bawah Jabatan Perdana Menteri. Agensi macam intelligencelah,
kutip intelligence, risik iaitu agensi risikan. Bajet besar diberikan dan sebagainya.

Datuk Hasanah disiasat oleh SPRM dan dituduh di mahkamah membuat CBT
atas jumlah wang RM50 juta. Ini duit besar, ini bukan duit peribadi. Ini ialah duit rakyat
yang dikutip oleh kerajaan dalam bentuk cukai dan macam-macam pendapatan
supaya digunakan untuk kebaikan rakyat. Akan tetapi diCBT atau dicuri, dituduhlah
ini tuduhan kes itu berjalan. Tiba-tiba pada 12 April 2021 tahun lepas, pendakwa raya
diarahkan untuk tarik balik kes dan Hakim Mahkamah Tinggi, Dato’ Ahmad Shahrir
diberitahu pada masa itu kes Datuk Hasanah akan dituduh semula dalam kes ini dan
kes ditarik balik.

Akan tetapi, selepas itu sampai sekarang hampir satu tahun, tiada apa-apa
tindakan. Jadi ,saya hendak tanya kepada kerajaan, macam mana jaminan itu
diberikan kepada mahkamah di mahkamah terbuka dan tiada apa-apa tindakan

sekarang. Satu lagi yang menarik yang cukup mengejutkan berlaku dalam kes ini,
