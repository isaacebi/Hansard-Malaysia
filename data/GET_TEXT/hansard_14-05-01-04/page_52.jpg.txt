DR. 3.3.2022 46

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri yang juga sentiasa prihatin.

Datuk Seri Dr. Noraini binti Ahmad: Terima kasih.

Datuk Dr. Hasan bin Bahrom [Tampin]: Boleh tambahan sedikit?

Timbalan Yang di-Pertua [Dato' Mohd Rashid Hasnon]: Last saya bagi
peluang Yang Berhormat Tampin soalan tambahan ketiga. Sila.

Datuk Dr. Hasan bin Bahrom [Tampin]: Terima kasih Tuan Yang di-Pertua.
Kementerian telah berusaha membantu warga IPT yang terkesan akibat banjir.
Soalan saya, apakah pelan jangka panjang KPT dalam mendepani masalah pelajar
yang berhadapan dengan masalah banjir ataupun apa-apa jua bencana, bukan
sahaja banjir. Apakah saluran bantuan ini juga meliputi pelajar-pelajar IPTS.

Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri. Satu minit.

Datuk Seri Dr. Noraini binti Anmad: Terima kasih Yang Berhormat daripada
Tampin. Mengenai bantuan kepada pelajar-pelajar IPTS ini sudah semestinya Yang
Berhormat. Sebab kita IPTS juga seperti IPTA sangat prihatin terhadap apa juga
musibah yang ditanggung oleh pelajar-pelajar. Bukan hanya pelajar tetapi juga
warga universiti berkenaan. Dan kita ada pengurusan risiko yang merupakan satu
aspek yang sangat penting untuk memastikan kesiapsiagaan dalam mendepani
kemungkinan berlakunya apa-apa juga situasi krisis termasuklah bencana banjir. Dia
bukan hanya fokus kepada bencana banjir sahaja, Yang Berhormat.

Oleh kerana itu lah bila-bila masa sahaja universiti mahupun KPT memang
disiapkan, sentiasa bersedia dengan activate ataupun dengan memulakan seperti
contoh hotline dan pelbagai yang berkaitan termasuk itu. Dan KPT juga mempunyai
seperti yang saya katakan tadi mempunyai MASKUM yang kita boleh gerakkan untuk
membantu mangsa-mangsa banjir.

Ini adalah satu yang kita telah arusperdanakan seperti jawapan saya sebelum
ini. Kita arusperdanakan dan aset yang paling penting di kementerian dan juga IPT
adalah tenaga pelajar itu sendiri yang sentiasa bersemangat untuk menjadi
sukarelawan apabila apa-apa juga bencana itu berlaku dan kita akan gerakkan
mereka ini untuk membantu di tempat yang diperlukan.

Selain itu juga Yang Berhormat, ada satu yayasan yang dinamakan yayasan
sukarelawan siswa. Yang ini milik kerajaan yang ditubuhkan di bawah KPT turut
secara berterusan menjalankan misi-misi sukarelawan yang memerlukan
menghulurkan apa-apa juga bantuan yang diperlukan terutamanya apabila bencana
dan musibah ini berlaku. Terima kasih.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Menteri.
