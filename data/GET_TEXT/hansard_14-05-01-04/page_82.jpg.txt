DR. 3.3.2022 76

Kita juga perlu melihat pos-pos Pasukan Gerakan Am (PGA), PDRM. Pos-
pos itu perlu dibangunkan semula demi keselamatan anggota yang menjaga
sempadan negara itu. Saya dapati pos-pos tersebut berada dalam keadaan yang
sangat daif dan kemudahan-kemudahan yang disediakan cukup memalukan dan
kerajaan sepatutnya bertindak segera untuk memastikan pos-pos itu dapat diurus
dengan baik.

01500

PGA dan pasukan Marin PDRM patut dilengkapi dengan bot-bot tambahan
untuk meronda pesisir pantai bagi membantu APMM. Bot-bot ini boleh digunakan
untuk membantu mangsa banjir sekiranya diperlukan di kawasan bencana yang
berkepadatan penduduk tinggi. Pesisir pantai kita sangat luas. Bomba dan
pertahanan awam juga tidak mempunyai bot penyelamat yang cukup. Kombinasi dan
kolaborasi ini sangat penting dalam kerajaan pada hari ini.

Seperti kastam, PGA kerap menggagalkan percubaan penyeludupan.
Kementerian Kewangan seharusnya mempertimbangkan ganjaran atau dengan izin
reward kepada PGA selaras dengan nisbah nilai rampasan yang mereka berjaya
membanteras. Ini akan menaikkan moral dan semangat anggota PGA serta diharap
dapat menjauhkan amalan rasuah di kalangan penguat kuasa. Mereka juga kadang-
kadang diugut dengan samseng.

Ekonomi Malaysia mengalami penguncupan 5.6 peratus pada tahun 2020
akibat Langkah Sheraton dan ditadbir oleh kerajaan yang gagal. Kerajaan
sepatutnya menggalakkan lagi pengeksportan barangan kita ke luar negara secara
agresif. Apakah kerajaan akan menambah pejabat-pejabat MPOB dan MPOC di
seberang laut? Apakah status kempen minyak sawit kita di peringkat antarabangsa
sehingga hari ini? Cukupkah satu penjawat MPOB hendak menjaga beberapa buah
negara serantau? Adakah kempen minyak sawit kita cukup agresif untuk berhadapan
dengan mereka yang anti minyak sawit?

Saya tidak mewakili Menteri, saya tidak mewakili kementerian berkenaan,
akan tetapi saya telah berpeluang untuk memberi teguran kepada Timbalan Presiden
Iran kerana mereka mengenakan duti import sebanyak 40 peratus kepada minyak
sawit kita, sedangkan minyak bunga matahari dan minyak soya 20 peratus sahaja.
Kita mengharapkan kerajaan akan membawa isu ini kepada negara Iran supaya
dengan itu akan dapat menambah lagi minat mereka yang berada di luar untuk
mengimport minyak sawit kita.

Kita bersyukur peruntukan pembangunan Rolling Plan kedua tahun 2022
RMKe-12 berjumlah RM75.6 bilion telah diumumkan. Akan tetapi kami berharap
pengagihannya biarlah adil. Bukan kepada negeri-negeri yang berfahaman politik

tertentu sahaja. Salah guna kuasa perlu dielakkan. Kepayahan dan kesusahan
