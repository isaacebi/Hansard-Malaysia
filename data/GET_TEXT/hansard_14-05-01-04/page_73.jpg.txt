DR. 3.3.2022 67

ingat pada lebih kurang semalam, timbul satu berita yang agak bagi saya merisaukan
iaitu melibatkan sebuah entiti yang mana DNB ini berkait secara langsung dengan
Ericsson. la dikatakan telah— kita tahu kita telah menandatangani satu perjanjian
untuk membeli kelengkapan 5G daripada Ericsson.

Akan tetapi, berita yang diterbitkan oleh Reuters— saya ingin baca jika boleh
dengan izin, “Ericsson, which has been at the center of a scandal over possible
payments to Islamic State, said U.S. authorities determined it failed to make sufficient
disclosures about its activities in Iraq before entering a deferred prosecution
agreement in 2019 with the Justice Department to resolve a probe into years of
alleged corruption in China, Vietnam and Djibouti.” Apakah maknanya berita ini?

Kalau Ericsson pada saat ini telah timbul satu perkara yang maha besar,
kemungkinan berlaku corruption, bukan di Malaysia tetapi di banyak operasi yang
lain. Saya gesa Dewan yang mulia ini mengarahkan agar kontrak dengan Ericsson
itu disiasat dan diteliti. Saya mohon, saya minta dan saya gesa pihak SPRM untuk
melakukan siasatan penuh. Adakah ada apa-apa elemen rasuah yang terlibat dalam
pemberian kontrak tersebut? Ini sangat penting Tuan Yang di-Pertua kerana kita lihat
pada waktu ini timbul satu berita yang merisaukan tentang Ericsson dan cara ia
melakukan aktiviti-aktiviti perniagaan.

Ini juga mengingatkan kita bagaimana sebelum ini dalam isu 1MDB, kita ada
Goldman Sachs. Kita lihat bagaimana— what happened there? dengan izin. Adakah
dengan DNB ini kita hendak lihat perkara yang sama kita hendak elak daripada
Ericsson menjadi seperti itu? Kita hendak elak. Jadi saya pohon pihak kerajaan untuk
meneliti semula kontrak tersebut. Saya gesa Jawatankuasa Kira-kira Wang Negara
untuk melakukan audit penuh terhadap DNB dan meneliti kontrak dengan Ericsson
ini.

Saya ingin menyentuh dalam minit-minit terakhir berkenaan dengan
memorandum persefahaman di antara kerajaan dan Pakatan Harapan di pihak
pembangkang yang telah dalam Titah Seri Paduka Baginda Yang di-Pertuan Agong
telah di— Tuanku telah bertitah tentang perkara tersebut. Ini kita linat telah memberi
satu kestabilan kepada perjalanan kerajaan dan juga suasana politik negara kita.
Malangnya, ia tidak diterjemahkan ke negeri-negeri dan ini menjadi satu keadaan
yang amat malang.

Kita lihat bagaimana di Johor tidak ada ribut, tidak ada taufan, tidak ada
guruh, tiba-tiba ada pihak yang tekan button. Ada pihak yang merosakkan dan
meranapkan sehingga berlaku satu keadaan. Kita lihat rakan-rakan kita yang turun
berkempen di Johor, ramai yang telah terkesan akibat COVID-19. Ramai kawan yang
di kiri dan kanan saya kembali dari Johor positif. Apatah lagi ramai di kalangan para

pengundi yang mungkin risau untuk keluar mengundi.
