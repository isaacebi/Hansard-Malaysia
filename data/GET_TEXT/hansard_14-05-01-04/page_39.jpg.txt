DR. 3.3.2022 33

kilogram dan harga telur lima sen untuk satu biji dan angka ini walaupun kita nampak
kecil tetapi ia mencecah RM550 juta dalam tempoh satu bulan.

Kerajaan ada pelan tersendiri di antaranya iaitulah kita akan mengurus selia
penternakan ayam di dalam negara kita ini. Kita sedang rangka proses ini supaya
harga ayam, harga telur di dalam negara kita, kita tidak boleh bagi jaminan ia tidak
akan naik selepas daripada ini kerana kebergantungan kita kepada makanan dan
seumpamanya yang kita import daripada negara luar.

Namun, kita juga tidak mahu berlaku sesuatu yang tidak sepatutnya berlaku
di dalam negara kita semacam saya hendak sebut dengan bahasa apa, semacam
boikot ke dan ada pihak yang ambil kesempatan dalam situasi negara menghadapi
COVID-19, menghadapi kekangan ekonomi yang begitu rupa, ada pihak yang cuba
buat sesuatu supaya harga ayam ini meningkat dengan mendadak.

Di MAFI ini, kita tahu tindakan-tindakan yang dibuat dan insya-Allah pihak
kerajaan akan susuli dengan tindakan-tindakan yang wajar dalam jangka masa yang
panjang untuk menangani isu-isu yang seumpama ini insya-Allah. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Dato’ Haji Salim Sharif [Jempol]: Sedikit, sedikit.

Timbalan Yang di-Pertua [Dato’ Mohd Rashid Hasnon]: Saya beri peluang
kepada Yang Berhormat Jempol, ringkas.

Dato’ Haji Salim Sharif [Jempol]: Terima kasih. Tadi berkaitan dengan
bekalan ayam, rantaiannya disebut tadi memang saya harap perkara ini ada
kesudahan. Sekian lama isu ayam ini tidak berlaku kesudahan kerana apabila
pengeluar ayam boikot, baka anak ayam dan sebagainya kita terpaksa menuntut
supaya ayam itu dinaikkan.

#1130
Di mana agensi-agensi yang ada yang boleh menternak ayam ini? Kalau

boleh kita wujudkan satu agensi pengeluaran khas syarikat besar untuk
mengeluarkan ayam dan peranan yang kedua, FAMA. FAMA tanam semua tanam
boleh tanam, bila hendak beli FAMA mengenakan bayaran yang rendah berbanding
dengan pasaran luar. Apakah tindakan untuk memelihara pengeluar, pekebun sayur
yang ada ini dapat menyara hidupnya dengan harga yang cukup baik. Apa
pandangan Yang Berhormat Timbalan Menteri? Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri, satu minit.

Datuk Dr. Nik Muhammad Zawawi bin Haji Salleh: Terima kasih kepada

sahabat saya Yang Berhormat Jempol yang membangkitkan isu sebahagian
