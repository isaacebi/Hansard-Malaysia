DR. 3.3.2022 44

bantuan penyelenggaraan motosikal atau kereta, pendawaian elektrik di rumah dan
pembaikan barangan elektrik secara berterusan dan IPT juga dijadikan pusat
perlindungan sementara banjir dan menyediakan kemudahan klinik bergerak dan
klinik bergerak veterinar.

KPT ingin mengambil peluang ini Tuan Yang di-Pertua, untuk mengucapkan
ribuan terima kasih kepada semua pihak sama ada agensi kerajaan, sukarelawan-
sukarelawan, NGO, warga KPT dan IPT serta individu yang telah bertungkus-lumus
membantu menjayakan misi bantuan banjir KPT. Terima kasih.

Datuk Seri Panglima Abdul Azeez bin Abdul Rahim [Baling]: Terima kasih
kepada Yang Berhormat Menteri. Satu jawapan yang amat jelas, komprehensif.
Tahniah saya ucapkan kepada KPT. Jadi, daripada segi bantuan kebajikan kepada
anggota keluarga KPT, pelajar dan tenaga pelajar. Soalan tambahan saya, saya juga
hendak ucapkan tahniah atas Yang Berhormat Menteri telah reactive balik MASKUM
iaitu sukarelawan universiti yang telah dilahirkan pada tahun 2007. Saya difahamkan
Yang Berhormat Menteri telah aktifkan balik dan pantau secara micromanage. Ini
satu perkara yang baik kerana kita musibah banjir ini sedang berlaku, setiap kali, jadi
kita boleh gerakkan.

#1200

Untuk meramaikan lagi lebih ramai sukarelawan ini, apakah insentif atau
apakah bentuk cadangan yang kementerian hendak buat untuk memberi insentif,
sumbangan atau apa cara untuk menarik minat lebih ramai anak muda untuk turut
bersama-sama dalam MASKUM untuk membantu apa jua bencana alam yang
berlaku dalam negara kita. Terima kasih Yang Berhormat Menteri. Terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Sila, Yang
Berhormat Menteri.

Datuk Seri Dr. Noraini binti Ahmad: Terima kasih Yang Berhormat Baling
di atas soalan dan sokongan yang diberikan kepada Kementerian Pengajian Tinggi.
Untuk makluman Dewan juga, seperti yang Yang Berhormat Baling katakan tadi kita
telah mengarusperdanakan MASKUM ini dan untuk rujukan juga dua fungsi utama
MASKUM ini adalah yang pertama bantuan kemanusiaan dan yang kedua pula
bantuan kebajikan.

Saya juga dalam ucapan, jawapan asal kami di KPT telah menggerakkan
lebih daripada 23,000 sukarelawan dan antara keistimewaan yang kita berikan
kepada sukarelawan ini adalah yang pertama seperti penghargaan pemberian sijil
penghargaan. Yang kedua juga antara lainnya kita juga memberikan kredit melalui

kursus kokurikulum ataupun citra di IPT dan yang ketiga antara lainnya pula
