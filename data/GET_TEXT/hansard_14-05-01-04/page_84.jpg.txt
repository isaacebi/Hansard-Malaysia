DR. 3.3.2022 78

memerangi rasuah, pembaziran dan sebagainya. Terima kasih Tuan Yang di-Pertua.
Saya mohon menyokong titah diraja ini.
Tuan Yang di-Pertua: Terima kasih Yang Berhormat Hulu Langat. Sekarang

saya jemput Yang Berhormat Sibuti. Masa 13 minit Yang Berhormat.

3.06 ptg.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh.
Terima kasih kerana memberi peluang kepada Sibuti untuk mengambil bahagian
dalam ucapan titah Duli Yang Maha Mulia Seri Paduka Baginda Yang di-Pertuan
Agong bagi Persidangan Penggal Kelima, Parlimen Keempat Belas.

Tuan Yang di-Pertua, saya ingin terus merujuk kepada satu kes yang
berulang-ulang dan viral di dada surat knabar Sarawak mengenai seorang kanak-
kanak bernama Jenny Liyana Ating berusia sembilan tahun, apabila ibu beliau telah
menerima satu kiriman mesej untuk tidak membenarkan Jenny bersekolah bagi sesi
persekolahan yang akan datang. Jenny berusia sembilan tahun dan beria-ia untuk
melanjutkan persekolahan beliau untuk tahun yang ketiga.

Untuk makluman, sijil kelahiran kanak-kanak tersebut tercatat nama bapanya
tetapi pasangan ibu bapa tersebut dikatakan tidak mempunyai ikatan perkahwinan
dan lambat mendaftar perkahwinan mereka. Ini adalah merupakan masalah yang
sering kita jumpa selaku wakil rakyat dan NGO yang terlibat secara langsung
mengenai isu kewarganegaraan di Sarawak. Ini bukan pertama kali saya berjumpa
dengan kes sebegini dan kes Jenny Liyana Ating ini berlaku di Lawas.

Ini bukan kali pertama berlaku tetapi setiap tahun ada sahaja isu ini berulang.
Isu besar yang dibangkitkan adalah mengenai status kanak-kanak yang tidak
mempunyai sijil kelahiran akibat pendaftaran lewat. Ditinggalkan kepada keluarga
angkat. Lahir dan membesar di Sarawak tanpa bernegara.

Permohonan Kewarganegaraan di bawah Perkara 15A Perlembagaan
Persekutuan yang mengambil tempoh lama diluluskan menyebabkan penderitaan
pemohon kerana dinafikan hak untuk mendapatkan pendidikan. Terdapat dua
kementerian yang memainkan peranan penting iaitu Kementerian Dalam Negeri dan
Kementerian Pendidikan dalam kes Jenny Liyana Ating ini yang berusia sembilan
tahun diberhentikan daripada sekolah kerana status kewarganegaraannya. KDN
bertanggungjawab dan mempunyai kuasa di bawah Perkara 15A Perlembagaan
Persekutuan untuk memberi jawapan tersebut.

Masa dan tempoh untuk tindakan melulus atau tidak permohonan
kewarganegaraan mengambil masa yang terlalu lama. Ini adalah merupakan komen

daripada Menteri iaitu Dato Sri Hajah Fatimah Abdullah di Sarawak dan juga Perkara
