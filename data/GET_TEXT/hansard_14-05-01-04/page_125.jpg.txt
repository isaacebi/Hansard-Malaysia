DR. 3.3.2022 119

dapat keputusan dalam tiga jam. Kalau bayar lebih daripada itu boleh dapat
keputusan dalam satu jam. Adakah ini satu polisi atau dasar yang Kementerian
Kesihatan tahu dan jika tahu apakah tindakan mereka? Untuk makluman Dewan
yang mulia ini, ramai warga Malaysia yang berada di luar negara tidak perlu untuk
membayar untuk ujian PCR sebagai keperluan untuk mereka menaiki pesawat kapal
terbang kembali ke tanah air.

Rakyat Malaysia tidak perlu membayar untuk ujian PCR di negara asing.
Namun di Malaysia perlu membayar beratus-ratus untuk ujian PCR ini. Saya
memohon untuk Kementerian Kesihatan mengkaji semula dan menetapkan satu
kadar minima untuk ujian PCR ini. Jika negara lain yang mempunyai jauh lebih
banyak kes positif berlipat ganda daripada negara kita yang boleh membekalkan
ujian PCR secara percuma untuk Warganegara Malaysia dan juga untuk pelawat-
pelawat daripada negara lain seperti dari Malaysia, mengapa negara Malaysia
dengan kadar kes positif yang jauh lebih rendah masih mengenakan satu caj atau
bayaran yang tinggi untuk ujian saringan COVID-19 ini.

Tuan Yang di-Pertua, ramai rakyat Malaysia telah menerima kotak kit COVID-
19 Keluarga Malaysia daripada pihak kerajaan. Berapa kit COVID-19 Keluarga
Malaysia ini telah diedarkan setakat ini? Berapakah kos untuk satu kotak tersebut?
Berapakah kos untuk Majlis Pelancaran Kad Laporan 100 hari Perikatan Nasional?

Satu demi satu pelbagai majlis feel-good telah dianjurkan oleh pihak kerajaan
syok sendiri dengan pencapaian mereka. Namun, adakah perhatian dan
kesungguhan yang sama diajukan dan ditujukan kepada pembangunan infrastruktur
di negara kita. Sekolah-sekolah masih dalam keadaan daif, permohonan dana untuk
membaiki infra di sekolah untuk keselesaan dan keselamatan anak-anak kita — Ha!
Tunggu berbulan-bulan untuk dapat jawapan daripada Kementerian Pendidikan.
Barangkali jawapannya yang selalu diterima adalah tidak ada dana, lambat proses,
sekolah lain yang lebih daif, carry over dari tahun lepas dan pelbagai alasan yang
lain.

Saya tak faham, kalau bulan 1, bulan 2, tahun ini sekolah tersebut
memasukkan permohonan untuk membaik pulih atau untuk repair works untuk
pengubahsuaian masih boleh dapat jawapan daripada pihak Jabatan Pendidikan
Negeri bahawa dana sudah habis atau dana tidak cukup. We are just in beginning of
the year and the Education Ministry get the biggest budget from the national budget.
| don’t understand why in February you can still have no money to repair parts of
school will be repairing.

01720
Walaupun Ahli Parlimen mempunyai peruntukan pembangunan untuk

digunakan di kawasan kami dan untuk sekolah-sekolah, namun persoalan ke
