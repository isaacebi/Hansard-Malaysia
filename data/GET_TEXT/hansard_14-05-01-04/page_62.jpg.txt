DR. 3.3.2022 56

12.28 tgh.

Puan Yeo Bee Yin [Bakri]: Terima kasih Tuan Yang di-Pertua kerana
mengizinkan Bakri untuk turut serta dalam perbahasan menjunjung kasih Titah
Ucapan Tuanku. Hari ini saya hanya hendak membangkitkan dua perkara.

Pertama adalah polisi yang berkenaan dengan pembukaan sempadan
terutamanya pembukaan sempadan Malaysia dan Singapura. Tuan Yang di-Pertua,
sempadan Malaysia dan Singapura merupakan salah satu sempadan yang paling
sibuk di seluruh dunia. Sebelum COVID-19, hanya Tambak Johor dan juga second
link sahaja setiap hari kita ada 360,000 orang keluar masuk Johor Bahru dan
Singapura yang kebanyakannya merangkumi adalah rakyat Malaysia yang berulang
alik untuk bekerja di Singapura dan juga pelancong dari Singapura.

Pada awal tahun 2020, angka ini dijangka akan meningkat 400,000 setiap
hari tetapi wabak COVID-19 dan sempadan pun ditutup. Dalam dua tahun ini, kita
telah pun mengharungi tempoh yang paling susah apabila gelombang Delta berlaku
dan juga kadar vaksinasi yang sangat rendah.

Sekarang dua tahun kemudian, hampir 80 peratus populasi Malaysia telah
pun di vaksinasi penuh, 90 peratus di Singapura di vaksinasi penuh.

#1230

Dengan kadar dos penggalak 45 peratus di Malaysia, 61 peratus di
Singapura. Ini adalah masa kita untuk membuka semula sempadan Malaysia dan
Singapura. Kita perlu membuka dengan selamat. Oleh itu, kita boleh menggunakan
kaedah uji dan lepas atau test and release iaitu seseorang yang masuk ke Malaysia
perlu diuji dan jika didapati negatif, tidak perlu dikuarantin lagi.

Minggu lepas Yang Berhormat Menteri Kesihatan telah mengumumkan
bahawa kontak rapat yang asymptomatic 18 tahun ke atas dan yang telah menerima
suntikan penggalak tidak perlu menjalani kuarantin mulai 1 Mac. Mereka hanya perlu
menjalani RTK Antigen Test. Kalau didapati negatif dan perlu didapati negatif pada
hari pertama dan ketiga selepas terdedah kepada kes positif.

Kontak rapat kes positif sebenarnya mempunyai risk profile yang lebih tinggi
daripada seseorang yang masuk dari Singapura. Dengan itu, Bakri berpendapat
bahawa adalah saintifik dan juga wajar kerajaan menggunakan standard yang sama
dengan kontak rapat iaitu jika seseorang asymptomatic telah menerima dos
penggalak untuk mereka yang 18 tahun ke atas dan telah pun diuji negatif maka dia
boleh dilepaskan tanpa kuarantin.

Jika tidak dapat membuka sempadan negara dengan sepenuhnya pun,
kerajaan perlu mengambil langkah supaya untuk meningkatkan VTL jumlah VTL

yang dibenarkan setiap hari. Saya bagi satu contoh, kereta dan juga motosikal yang
