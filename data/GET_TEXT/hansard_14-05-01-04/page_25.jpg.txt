DR. 3.3.2022 19

la akan berlakunya satu conflict of jurisdiction ataupun berlakunya kes di
mana dalam undang-undang itu membenarkan orang bukan Islam untuk menjadi
pentadbir harta pusaka orang bukan Islam sedangkan itu melibatkan isu-isu yang
melibatkan hukum-hakam Islam.

Jadi, saya hendak tanya kepada Yang Berhormat Menteri. Adakah pihak
kerajaan bercadang untuk mengkaji segala undang-undang yang berkaitan dengan
isu-isu nominee ini untuk membolehkan satu penyelesaian yang muktamad terhadap
kes-kes ini. Kalau tidak kes ini akan terus berlangsung, akan terus timbul dan ini akan
mendatangkan masalah..

Datuk Seri Takiyuddin bin Hassan: Terima kasih sahabat saya Yang
Berhormat Sepang yang membangkitkan mengenai pembahagian yang melibatkan
keluarga yang melibatkan orang Islam dan juga ada ahli keluarga ataupun waris yang
bukan Islam. Khususnya bagi kes yang melibatkan contohnya KWSP dan
sebagainya, saya rasa perkara ini sedang dan telah diambil tindakan termasuk
semasa Yang Berhormat Sepang menjadi Timbalan Menteri Undang-undang dahulu,
telah diambil tindakan dalam perkara ini.

Apa pun, secara umumnya saya ingin menyatakan bahawa pembahagian
pusaka bagi rakyat Malaysia sama ada beragama Islam ataupun bukan beragama
Islam mempunyai agensi mengikut bidang kuasa masing-masing.

#1050

Kalau orang Islam, ia melibatkan Mahkamah Syariah, melibatkan faraid dan
sebagainya. Saya yakin dan percaya untuk pewaris yang bukan beragama Islam
sama ada si mati itu bukan beragama Islam tetapi ada pewaris yang beragama Islam,
ada sistem perundangan tersendiri untuk menyelesaikan perkara ini. Itu jawapan
saya secara umum, Tuan Yang di-Pertua. Terima kasih.

Tuan Yang di-Pertua: Yang Berhormat Rasah, pendek sahaja ya.

Puan Nor Azrina binti Surip [Merbok]: Boleh satu lagi soalan?

Tuan Yang di-Pertua: Yang Berhormat Rasah sudah minta lama.

Tuan Cha Kee Chin [Rasah]: Ya, terima kasih Tuan Yang di-Pertua. Saya
meneliti jawapan daripada Yang Berhormat Menteri. Tadi Yang Berhormat Menteri
kata tiga cara. Cuma saya mohon cadangkan, apakah ada cara keempat iaitu review
secara online. Saya pernah sebutkan kepada Yang Berhormat Menteri pada tahun
lepas ketika perbahasan untuk usul tersebut.

Oleh sebab saya rasa tunggakan kes yang berlaku sekarang ini kena
diselesaikan dengan cepat sebab esok bila threshold dia naik daripada dua juta
kepada lima juta, yang melibatkan harta tidak alih sahaja, lambakan kes ataupun
tunggakan kes ini akan berterusan. Jadi, adalah elok kita selesaikan tunggakan kes

yang banyak ini dalam masa yang singkat ini. Terima kasih Tuan Yang di-Pertua.
