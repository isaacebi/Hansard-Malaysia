DR. 3.3.2022 106

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Sungai Buloh. Seterusnya, Yang Berhormat bukit Bendera.

4.34 ptg.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya turut ingin menyertai perbahasan ucapkan terima kasih kepada Titah Diraja
Yang di-Pertuan Yang di-Pertuan Agong. Tuan Yang di-Pertua, hari ini ialah World
Wild Life Day, Hari Antarabangsa Bagi Hidupan Liar dengan tema ‘Recovering Key
Species for Ecosystem Restoration’ atau dalam bahasa Melayu, ‘Pemulihan
Ekosistem untuk Menyelamatkan Spesies Utama’. Hal ini juga dibentangkan atas
meja Ahli-ahli Parlimen dalam bacaan pertama pindaan Akta Perhutanan. Oleh itu,
adalah penting untuk melindungi flora dan fauna bukan sahaja di hutan tetapi juga di
lautan.

Sebagai Ahli Parlimen mewakili Bukit Bendera yang mendapat status
UNESCO Biosphere Reserve saya terpanggil untuk menyeru di Parlimen supaya
pembangunan lestari diadakan dan pada yang sama pemuliharaan kelestarian alam
sekitar perlu diberi perhatian serius. Bukit Bendera sebagai kawasan yang ketiga di
Malaysia yang disenaraikan sebagai UNESCO Biosphere Reserve dan antara dua
yang lain Tasik Chini di negeri Pahang dan juga Crocker Range di Sabah.

Di Bukit Bendera, biosphere reserve bukan sahaja atas Bukit Bendera tetapi
juga termasuk marine iaitu lautan antara lain juga Center for Marine and Coastal
Studies (CEMACS) USM. Saya mencadangkan Tuan Yang di-Pertua, satu dasar
lautan negara (National Ocean Policy) yang komprehensif diadakan. Malaysia telah
ada dasar perhutanan tetapi tiada satu dasar lautan. Malaysia sebagai satu maritime
nation dengan kekayaan sumber lautan tetapi kita tiada satu dasar lautan.

Kita perlu untuk menyediakan satu dasar lautan untuk memelihara
kepentingan biodiversity dan security makanan daripada segi sumber perikanan,
alam sekitar serta kedaulatan sempadan air negara sejajar dengan matlamat SDG
ataupun Matlamat Pembangunan Mampan, Sustainable Development Goal (SDG14)
berkaitan dengan sumber lautan dan juga hasil daripada persidangan COP26 di
Glasgow.

Kita boleh merujuk The UK Marine Policy Statement yang antara lainnya
meliputi marine protected areas, defense and national security, energy production,
ports and shipping, telecommunication cabling, fisheries, ecocultures, tourism
management, oil spill management. Saya meminta Kementerian Alam Sekitar dan
Air menjadi satu agensi untuk memimpin untuk mengusahakan dan menggerakkan

satu Dasar Lautan Negara (Nation Ocean Policy).
