DR. 3.3.2022 10

buat- Kita buat juga konsultasi dengan penerima-penerima yang juga adalah
golongan OKU.

Puan Kasthuriraani a/p Patto [Batu Kawan]: Sebelum keputusan dibuat,
sebelum... [Pembesar suara dimatikan]

Tuan Yang di-Pertua: Yang Berhormat, tolong. Janganlah.

Puan Kasthuriraani a/p Patto [Batu  Kawan]: /[Bercakap tanpa
menggunakan pembesar suara]

Datuk Seri Rina binti Mohd Harun: /[Bercakap tanpa menggunakan
pembesar suara]

Tuan Yang di-Pertua: Please. Tadi, Yang Berhormat sudah tanya soalan
dan saya sudah benarkan sampai dua minit. Soalan 30 saat. Saya benarkan dua
minit. Jadi, beri pula Yang Berhormat Menteri menjawab sekarang. This is how it is
done. Sorry. Tolong.

Datuk Seri Rina binti Mohd Harun: Sekarang ini projek rintis... /Pembesar
suara dimatikan]

Tuan Yang di-Pertua: Yang Berhormat, tolong jangan berbahas ya.

Datuk Seri Rina binti Mohd Harun: Projek rintis ini masih ada lagi ruang
untuk penambahbaikan. Nama pun projek rintis. Belum dijadikan dasar dan polisi
lagi.

Puan Kasthuriraani a/p Patto [Batu Kawan]: Sebelum itu patut ada
konsultasi dengan OKU...

Datuk Seri Rina binti Mohd Harun: Astaghfirullah Al ‘Azim. Nama pun...
[Pembesar suara dimatikan]

Tuan Yang di-Pertua: Jangan bahas. Yang Berhormat, tolong. Okey, Yang
Berhormat Menteri. Saya rasa Yang Berhormat Menteri sudah tekankan rintis sudah
banyak kali sangat. Ada soalan tambahan dua di sebelah sini? Silakan.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua. Saya faham bahawa program
ini adalah program rintis. Saya percaya, kementerian akan menambahbaikkan dari
semasa ke semasa supaya dapat memberikan manfaat kepada kumpulan sasar
termasuklah OKU. Saya faham bahawa kementerian dan juga JKM-— Saya tabik
kepada mereka yang selama ini telah melaksanakan pelbagai usaha untuk
membantu OKU dalam negara kita Malaysia yang tercinta ini.

Saya ingin bertanya kepada Yang Berhormat Menteri, cuba berikan saya
detail, apakah program-program dan usaha yang telah dilaksanakan oleh
kementerian dan kerajaan selama ini untuk membantu orang kurang upaya dalam
negara kita ini. Terima kasih.

Tuan Yang di-Pertua: Terima kasih. Silakan Yang Berhormat Menteri.
