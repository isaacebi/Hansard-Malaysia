DR. 3.3.2022 35

Tuan Baru Bian [Selangau]: Terima kasih, Yang Berhormat Timbalan
Menteri atas jawapan dari kerajaan. Adakah yang sembilan kategori dianggapkan
daif tadi itu dimasukkan dalam pelan atau rancangan kementerian untuk memulihkan
dengan harga yang dikatakan tadi, iaitu RM67.42 juta.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Selangau. Sila, Yang Berhormat Timbalan Menteri satu minit.

Dato’ Dr. Mah Hang Soon: Sila ulang, tidak berapa clear tadi.

Timbalan Yang di-Pertua [Dato' Mohd Rashid Hasnon]: Yang sembilan
tadi. Yang Berhormat Selangau minta ulang.

Tuan Baru Bian [Selangau]: Yang Berhormat Timbalan Menteri
mengatakan tadi bahawa sembilan buah sekolah dalam kategori daif, lapan dalam
kategori berskala tujuh kalau tidak silap saya, satu kategori enam, begitu?

Timbalan Yang di-Pertua [Dato' Mohd Rashid Hasnon]: Sila, Yang
Berhormat Timbalan Menteri.

Dato’ Dr. Mah Hang Soon: Ya, sebuah berskala tujuh dan lapan berskala
enam.

Tuan Baru Bian [Selangau]: Rancangan kerajaan adalah untuk
menggantikan atau memulihkan semula sekolah ini? Adakah ini semua termasuk
dalam ongkos yang telah dikatakan tadi.

Dato’ Dr. Mah Hang Soon: Terima kasih, Yang Berhormat Selangau.
Sebenarnya sama ada kerja-kerja naik taraf atau membangunkan semula terpulang
kepada keadaan bangunan daif di sekolah tersebut. Ingin saya maklumkan di sini
bahawa senarai sembilan projek naik taraf dan membangunkan semula bangunan
daif di sekolah di Parlimen Selangau sejak Januari 2020 sehingga 2022, jadi ianya
pelbagai.

Ada yang naik taraf dan ada yang dibangunkan semula. Bergantung kepada
keadaan bangunan sekolah yang daif tersebut dengan kos dan semuanya akan saya
salurkan sebab ada satu senarai yang agak panjang di sini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Timbalan Menteri.

[Beberapa Ahli-ahli Yang Berhormat bangun]

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, sebelah sini tidak ada. Baik saya bagi Yang Berhormat..

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Saya kena pergi

sebelah sini. Sila, Yang Berhormat Sibuti.
