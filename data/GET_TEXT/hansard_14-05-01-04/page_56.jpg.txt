DR. 3.3.2022 50

Tuan Sanisvara Nethaji Rayer a/l Rajaji [Jelutong]: Saya hendak menuntut
keadilan.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, saya ingin teruskan dengan urusan perbahasan menjunjung kasih.

Sekarang saya jemput Yang Berhormat Baling untuk memberikan perbahasan.

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG

Aturan Urusan Mesyuarat dibaca bagi menyambung semula perbahasan yang
ditangguhkan atas masalah;
“Bahawa  suatu. ucapan yang tidak _ sepertinya
dipersembahkan kepada Kebawah Duli Yang Maha Mulia Seri
Paduka Baginda Yang di-Pertuan Agong, demikian bunyinya;

“Ampun Tuanku,

Patik, Yang di-Pertua dan Ahli-ahli Dewan Rakyat
Malaysia di dalam persidangan Parlimen memohon ampun
mempersembahkan suatu ucapan yang ikhlas daripada
majlis Dewan Rakyat mengucapkan berbanyak-banyak
syukur dan menjunjung kasih titah ucapan Ke bawah Duli
Yang Maha Mulia Seri Paduka Baginda Yang di-Pertuan
Agong semasa membuka Penggal Kelima Parlimen yang
Keempat Belas”. [2 Mac 2022]

Timbalan Yang di-Pertua [Dato’ Mohd Rashid Hasnon]: Sekarang saya
menjemput Yang Berhormat Baling 12 minit. Kemudian diikuti oleh Yang Berhormat
Bakri, kKemudian Yang Berhormat Beaufort, kemudian Yang Berhormat Lembah
Pantai, kemudian Yang Berhormat Kinabatangan, Yang Berhormat Hulu Langat dan

Yang Berhormat Bintulu. Sila Yang Berhormat Baling.

12.14 tgh.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Assalamualaikum warahmatullahi wabarakatuh. Salam
Keluarga Malaysia. Alhamdulillah, saya diberikan kesempatan di dalam Dewan yang
mulia ini untuk menjunjung kasih dan menyokong Titah Ucapan Kebawah Duli Yang
Maha Mulia Seri Paduka Baginda Yang di-Pertuan Agong pada persidangan kali ini.

Tuan Yang di-Pertua, saya ingin menyentuh isu projek tebatan banjir dan
penyelesaiannya. Dalam Titah Ucapan Duli Yang Maha Mulia Seri Paduka Baginda

Yang di-Pertuan Agong, baginda menyatakan dengan jelas tentang pentingnya
