DR. 3.3.2022 86

berguna tentang manfaat yang bakal dinikmati bersama oleh wilayah-wilayah negara
kita yang berkongsi Pulau Borneo dengan lokasi ibu kota Indonesia baru ini.

Parlimen Kalabakan adalah lokasi yang paling dekat dan bersempadan
dengan Kalimantan Utara. Kerajaan terdahulu pernah dalam pembentangan Bajet
2020 meluluskan pembinaan Projek Lebuh Raya Trans Borneo, Kompleks CIQS dan
perumahan kerajaan berjumlah kos sebanyak RM600 juta di Serudong Kalabakan
sebagai pintu masuk negara yang pertama di Sabah dari Simanggaris di Kalimantan
Utara. Akan tetapi malangnya projek yang diluluskan dimansuhkan begitu sahaja
apabila kerajaan baharu Perikatan Nasional merampas tampuk pemerintahan
daripada Kerajaan Pakatan Harapan Plus.

Inilah nasib orang Sabah, selalu sahaja diberi kegembiraan seketika dengan
kelulusan projek itu dan ini tetapi bila sampai masanya untuk pelaksanaan, pada
kebiasaannya akan dicari 1001 alasan untuk dinafikan dana daripada diturunkan.
Saya sangat merayu agar projek ini dapat diluluskan semula dan dilaksanakan demi
kemandirian perekonomian penduduk Kalabakan khasnya dan Sabah amnya.
01530

Pos kawalan sempadan di seluruh Kalabakan sedang dibina oleh pihak ATM
dan diharap bukan sahaja setakat kawalan dipertingkatkan. Perekonomian dan
sosialisasi antara dua buah negara juga harus diangkat bersama. Negara jiran kita
Indonesia bakal menjadi kuasa ekonomi terbesar dunia dalam lima hingga 10 tahun
mendatang. Jika peluang di depan mata kita tidak diperhatikan dengan cermat, tidak
hairan jika rakyat Malaysia yang bakal berhijrah ke negara jiran untuk mencari
pekerjaan.

Kita harus selalu berusaha untuk bersaing daripada segi ekonomi dan
kemakmuran rakyat. Dengan negara-negara jiran dengan membuka lebih banyak
peluang perekonomian untuk rakyat sendiri. Sabah adalah wilayah yang bertuah
dengan anugerah tuhan. Atas sumber semula jadi hasil galian yang banyak, tanah-
tanah yang subur untuk pertanian dan perladangan.

Lokasi-lokasi yang menarik dan indah untuk industri pelancongan dan
kedudukan geografi yang strategik berdekatan dengan ekonomi besar dunia seperti
negara China, Jepun, Korea, Indonesia bahkan Filipina. Laluan maritim yang kedua
tersibuk sekarang selain Selat Melaka adalah Selat Makassar yang melalui Laut Sulu
di Sabah.

Jika kita dapat sediakan pelabuhan persinggahan di Kudat, sudah pasti satu
lagi peluang pendapatan untuk negara dapat diwujudkan. Sabah adalah kawasan
yang paling berpotensi di negara ini tetapi selalu dinafikan dan keutamaan hanya

diberikan kepada beberapa buah negeri di Semenanjung. Ratusan ribu warga Sabah
