DR. 3.3.2022 30

Hal ini jelas terlihatkan menerusi beberapa langkah yang telah dilaksanakan
oleh MAFI bagi memastikan kelancaran rantaian bekalan makanan untuk menjamin
ketersediaan makanan secara domestik. Antara tindakan yang diambil:

(i) meningkatkan kecekapan rantaian bekalan melalui pusat
pengumpulan, penyimpanan, pemprosesan, pengedaran dan
pemasaran serta kemudahan logistik dan pengangkutan;

(ii) memperluaskan akses pasaran petani melalui outlet
pemasaran seperti pasar tani, pasar nelayan, AgroBazaar
dan Myfarm Outlet. MAFI juga menyediakan platform e-
dagang dengan kerjasama_ seperti AgroBazaar online,
NEKMATBIZ, dan platform kerjasama strategik dengan pihak
swasta yang lain;

(iii) melaksanakan kerjasama strategik dengan industri bagi
memastikan bekalan makanan import utama seperti bawang,
kentang dan sebagainya sentiasa mencukupi;

(iv) menyediakan bantuan dan sokongan kepada pengeluar
makanan seperti geran dan pinjaman;

(v) merancakkan —aktiviti pengeluaran makanan dengan
pemberian subsidi dan insentif input tanaman seperti benih,
baja, racun dan lain-lain knususnya untuk tanaman utama
seperti padi; dan

(vi) meningkatkan keberkesanan pengeluaran dengan
menambah baik infrastruktur dan kemudahan.

01120

Di samping itu, MAFI juga telah merangka beberapa strategi untuk
merancakkan pengeluaran bahan makanan secara domestik di bawah Pelan
Tindakan Dasar Sekuriti Makanan Negara (DSMN) 2021-2025. Khusus bagi
mengurangkan kebergantungan negara terhadap sumber import ke arah menjamin
kestabilan sistem makanan negara, MAFI:

(i) menggalakkan kerjasama dengan sektor swasta menerusi

Program SMART Sawah Berskala Besar (SMART SBB);

(ii) menubuhkan Lembaga Ruminan Negara (LRN);

(iii) memperluaskan aktiviti pertanian bandar dan kebun
komuniti;

(iv) memperkasakan penyediaan pembangunan berteraskan
sekuriti makanan untuk menghasilkan baka benih berimpak

tinggi; dan
