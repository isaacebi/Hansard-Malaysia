DR. 3.3.2022 141

tinggal di situ. Kita faham kedudukan geografi telah berubah. Lebih 50 tahun telah
berubah. Jadi, ini ialah merupakan perkampungan-perkampungan, rumah-rumah
sebahagiannya rumah tradisional. Mereka dibina di tanah sedemikian tetapi 50
tahun, 30 tahun atau 40 tahun dahulu keadaannya berlainan.

Tidaklah wajar mereka tiba-tiba diberikan surat dituduh sebagai penceroboh
dan diugut akan didakwa dan hukumannya sampai denda RM500,000. Hampir
kebanyakan mereka ini B40 dan ada ibu tunggal dengan anak kecil yang itu rumah
pusaka yang diwarisi sejak tahun 1972. Ke manakah beliau akan pergi? Ketika
semua rakyat perit sekarang dengan keadaan ekonomi yang sangat mencengkam
selepas pandemik, saya rasa adalah tidak wajar kita mengenakan satu deraan yang
begitu kepada rakyat kita sendiri. la bertentangan dengan prinsip kemanusiaan, ia
bertentangan dengan semangat Perlembagaan dan Rukun Negara.

Maka, saya minta supaya Menteri menjawab supaya sekurang-kurangnya
kalau tidak dapat diberikan pampasan secara /ega/ kerana memang itu tanah bukan
kepunyaan mereka di atas kertas walaupun mereka mendudukinya berpuluh tahun
maka diberikan pampasan yang munasabah menunjukkan bahawa kita menghargai
kemanusiaan mereka dan mereka sebagai manusia diberikan Wang Ehsan dan
sebagainya.

Terima kasih Tuan Yang di-Pertua atas peluang diberikan. Saya menyokong
Titah Diraja Seri Paduka Baginda Yang di-Pertuan Agong. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Kedah. Ahli-ahli Yang Berhormat, mesyuarat Dewan hari ini
ditangguhkan sehingga jam 10.00 pagi, hari Isnin, 7 Mac 2022. Terima kasih Ahli-

ahli Yang Berhormat.

[Dewan ditangguhkan pada pukul 6.35 petang]
