DR. 3.3.2022 97

Berbanding dengan isu MITRA melibatkan isu rasuah, isu penyalahgunaan
dana MITRA, isu yang melibatkan pemimpin-pemimpin MIC, kita lihat begitu sunyi
sepi sahaja. Tidak ada sebarang respons daripada pihak SPRM. Ini adalah perkara
yang saya minta Dewan yang mulia ini dan Menteri-menteri berkenaan memberi
maklum balas. Kenapakah dua standard? Di satu pihak, kita lihat ada tuduhan
menyatakan pemimpin MIC terlibat dalam rasuah, melibatkan RMQ juta wang rakyat
yang sepatutnya diguna untuk rakyat India yang miskin, SPRM tidak melakukan
sebarang penyiasatan, pemimpin-pemimpin MIC tidak menghadapi sebarang
penyiasatan, tidak dipanggil untuk memberi percakapan.

Dalam satu lagi pihak, Prof. Dr. P. Ramasamy hanya mempertahankan hak
seorang ibu untuk memperoleh hak penjagaan menurut perintah mahkamah dan ada
pihak yang buat laporan polis, beliau terus dipanggil untuk dirakam percakapan. Why
are these double standards? Itu adalah permintaan dan saya mohon penjelasan atas
perkara ini.

Perkara kedua yang saya ingin mohon penjelasan, saya perlu berterima kasih
kepada Menteri Perpaduan Negara, Yang Berhormat Kota Tinggi. Ini adalah isu
melibatkan SOP semasa Thaipusam dan perayaan Chingay. Saya menggunakan
Dewan yang mulia ini dan maklumkan kepada Tuan Yang di-Pertua, rata-rata rakyat
Malaysia khususnya yang beragama Hindu dan berbangsa Cina tidak begitu berpuas
hati tentang SOP yang dikenakan semasa perayaan Thaipusam.

Di Pulau Pinang umpamanya, perayaan Thaipusam diadakan secara besar-
besaran. Saya berterima kasih kepada Menteri Perpaduan Negara kerana beliau
telah pun bertungkus-lumus datang ke Pulau Pinang, mengadakan sesi libat urus,
walaupun saya secara kebetulan berada di tempat di mana mesyuarat diadakan,
saya telah bersama-sama dengan beliau dan beliau telah mengambil maklum balas
daripada pihak kami. Saya tidak menyalahkan beliau.

Saya ingin merakamkan ucapan setinggi-tinggi terima kasih kepada Yang
Berhormat Menteri Perpaduan Negara, Yang Berhormat Kota Tinggi atas tindakan
yang telah diambil untuk beliau memahami keadaan di Pulau Pinang. Begitu juga di
Batu Caves. Beliau telah turun ke padang dan mendapat laporan.

Di Pulau Pinang, larangan dikenakan terhadap orang-orang yang boleh
mengikuti perarakan Thaipusam. Perarakan Thaipusam semasa perarakan chariot
merupakan perarakan yang terbesar. Nombor satu, larangan dikenakan. Orang-
orang yang boleh ikut terhad. Kedua, tidak ada thaneer panthal iaitu tempat knemah-
khemah didirikan untuk memberikan makanan dan minuman. Tidak ada kavadi dan
orang-orang yang boleh pergi untuk sembahyang semasa Thaipusam juga dihadkan.
Kepada semua yang berumur 18 tahun dan ke bawah, larangan dikenakan di Batu

Caves dan juga di Pulau Pinang.
