DR. 3.3.2022 81

projek-projek sekolah daif memandangkan kos bahan binaan meningkat dan
dikhuatiri projek yang dirancang akan lambat dilaksanakan.

Perkara kedua, saya ingin mendapatkan jawapan daripada kementerian
mengenai status pembinaan Pejabat Pendidikan Subis yang telah diberikan kepada
kontraktor tetapi tiada perkembangan. Saya juga ingin mendapatkan jawapan
semula mengenai cadangan gantian penuh sekolah daif kawasan Parlimen Sibuti
untuk tahun 2022 dan tahun 2023. Adakah sekolah berikut tersenarai- SK Tinggi
Pakut, SK Sungai Bakas, SK Beliau Isa, SK Kampong Bungai dan juga SK Beliau
Ahad yang sering terdedah dengan masalah banjir ketika ini. Status perolehan tapak
tanah baharu SK Batu Niah adakah akan diselesaikan?

Saya juga ingin membangkitkan isu adakah pengambilan guru secara one-off
memenuhi keperluan guru Sarawak terutama sekali di pedalaman Sarawak dan luar
bandar. Persoalannya berapa bulan lepas banyak aduan yang diterima mengenai
perpindahan guru pulang semula sehingga menyebabkan berlakunya shortage of
teachers in Sarawak dengan izin. Terdapat juga aduan guru-guru graduan muzik
disisinkan dalam pengambilan guru walaupun mereka mempunyai kelayakan dan
juga mempunyai diploma ataupun ijazah pendidikan dan juga mempunyai minor
dalam beberapa subjek dan mampu untuk mengajar.

Pandemik COVID-19 memberi kesan kepada persekolahan negara walaupun
jumlah pelajar luar bandar tidak seramai pelajar bandar tetapi golongan inilah yang
disenaraikan dalam masalah lost generation yang sangat kritikal. Masalah
pembelajaran secara atas talian, kemiskinan digital, sekolah ditutup, guru
berkurangan dan juga terdapat sekolah yang hanya 10 meter daripada tangga rumah
panjang tidak dapat dibuka, ini menjadi kekhuatiran kepada masyarakat. Guru-guru
struggle dengan izin menghantar kerja rumah kepada anak-anak sekolah. Ini
memerlukan satu perincian polisi dan dasar baharu. Saya juga berharap agar
kerajaan dapat memikirkan satu kaedah bagaimana untuk mendapatkan peranti
yang terbaik kepada pelajar-pelajar.

Saya ingin memohon kepada pegawai-pegawai kerajaan dan juga Menteri
supaya tidak cepat terpesona dengan pembekal ataupun kontraktor yang
membekalkan peranti dengan janji yang setinggi langit. Ada yang mengatakan jom
berikan peranti kepada kanak-kanak kerana kanak-kanak boleh belajar coding tetapi
tidak semua pelajar akan menjadi pakar coding. Ada cadangan untuk memberikan
peranti tetapi ada cakap-cakap ibu bapa risau pelajar akan ketagihan, itu sudah pasti.
Jika mahu pendidikan kita dapat berasimilasi dengan penggunaan peranti secara
optimal, kementerian khususnya perlu bersiap sedia dari sudut modul pengajaran,
sudut pedagogi dan juga latih khusus bagi meningkatkan kemahiran penggunaan

peranti di kalangan guru-guru.
