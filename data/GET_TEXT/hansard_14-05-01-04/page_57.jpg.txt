DR. 3.3.2022 51

kesiapsiagaan infrastruktur tebatan banjir di dalam negara kita. Fenomena banjir
adalah sesuatu peristiwa yang amat dekat dengan hati saya kerana melalui
perjuangan NGO malah perjalanan politik saya juga hampir 20 tahun, saya
melakukan kerja-kerja dan misi-misi bantuan untuk rakyat Malaysia. Seluruh negara
saya telah berhijrah dalam bentuk misi bantuan kemanusiaan banjir.

Saya berpendapat dan berpandangan sudah tiba masanya kerajaan perlu
melaksanakan rancangan jangka masa panjang dan lebih berani dan komprehensif
bagi mengatasi impak banjir ini. Baru-baru ini kalau kita tengok isu di Terengganu,
sepatutnya tidak berlaku banjir. Lazimnya bulan Februari, bulan Mac ini pasca banjir.
Inilah yang berlaku hampir 30 tahun yang lalu. Akan tetapi dalam tempoh empat hari
daripada 24 hingga 27 Februari 2012, taburan hujan di Terengganu melebihi
kebiasaan ketika musim tengkujuh, Monsun Timur Laut.

Secara umumnya purata hujan tahunan di Terengganu ialah 3,000 milimeter.
Pada musim tengkujuh, purata semusim adalah 500 hingga 600 milimeter. Namun
demikian pada 27 Februari, hujan 544 milimeter di stesen Kampung Jengai, Dungun;
543 milimeter di stesen JPS Kampung Embun, Hulu Terengganu; 413 milimeter di
stesen JPS Kampung Dura, Hulu Terengganu. Dalam tempoh empat hari sahaja,
jumlah hujan dicatatkan melebihi 1,070 milimeter di Kampung Embong.

Ini sehingga memungkinkan untuk makluman Tuan Yang di-Pertua, Pulau
Perhentian dan Pulau Redang tidak pernah banjir. Kali ini, Pulau Redang pun banjir
sehingga begitu. Ini kerana semua projek kumbahan dan rawatan kumbahan paip air
pembetungan di kawasan pusat perhentian dan pembetungan di kawasan Pasir
Panjang di Pulau Redang, semuanya terbantut pada tahun 2018 setelah habis
sahaja pilihan raya. Inilah projek-projek yang patut dilaksanakan, ia terbantut.

Kerajaan perlu mengambil contoh negara Thailand umpamanya, sudah
berjaya menyiapkan projek tebatan banjir di kawasan sempadan Sungai Golok,
Kelantan. Kerajaan Thailand membina tembok tebatan banjir untuk mengurangkan
kesan banjir yang lebih buruk. Akan tetapi malangnya di kawasan kita, kita tidak
dapat menyiapkan lagi. Oleh sebab itu lah, baru-baru ini banjir yang begitu melimpah
di kawasan penduduk khususnya di kawasan Rantau Panjang dan persekitaran.
Nasib baik tiada kemalangan jiwa.

Justeru, saya amat yakin bahawa dengan bajet sebanyak RM4.172 bilion
yang diumumkan kepada Kementerian Alam Sekitar dan Air (KASA) yang mana
RM1.6 bilion diberi peruntukan kepada Jabatan Pengairan dan Saliran (JPS) untuk
pembinaan tebatan banjir khususnya di kawasan yang berisiko dapat disegerakan.

Keperluan kepada kerja-kerja menstabilkan tebing, sungai, menaik taraf tali
air seperti projek mendalam dan menyelenggara sungai dan kolam-kolam takungan

di kawasan bandar juga seperti Kolam Takungan Air Batu, Kolam Takungan
