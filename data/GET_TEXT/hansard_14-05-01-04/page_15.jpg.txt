DR. 3.3.2022 9

Puan Kasthuriraani a/p Patto [Batu Kawan]: Jadi, seluruh negara hanya
beberapa negeri sahaja?

Datuk Seri Rina binti Mohd Harun: Ya, saya. Ya ... [Pembesar suara
dimatikan]

Tuan Yang di-Pertua: Yang Berhormat, duduk Yang Berhormat. Yang
Berhormat duduk. Tolong. Jangan kita transformasikan MQT jadi perbahasan.
Tolong. Ya.

Datuk Seri Rina binti Mohd Harun: Jadi, Tuan Yang di-Pertua, kita di sini
jangan hendak politikkan semua perkara. Kita hendak buat ini untuk kebaikan rakyat.
Apabila disebut, negeri-negeri — Sebagai contoh ya. Kita hanya ada negeri Perlis,
Kedah, Melaka, Terengganu, Kelantan dan Selangor. Tidak termasuk Pulau Pinang.
Ini hanya projek rintis sebab kita hendak membantu mereka ini. Kena faham.

Kita kena tahu juga ada dalam kalangan mereka yang penerima bantuan ini,
kadang-kadang apabila cash, duitnya hilang. Ada juga digunakan untuk membeli
perkara lain. Jadi, untuk kita menjaga kebajikan sekurang-kurangnya, pakaian,
makanan, minuman, ubat-ubatan mereka ini mesti dibeli. Maksudnya, keperluan
asas mereka itu harus dijaga. Ini disebabkan bantuan Jabatan Kebajikan Masyarakat
ini bukannya satu bantuan yang besar jumlahnya. Tidak. Jadi, kita hendak sekurang-
kurangnya yang asas ini turut dijaga.

Untuk JKMPay ini, ia bukan hanya untuk golongan OKU. Jangan salah
faham. Kita tidak mendiskriminasikan sesiapa.

Puan Kasthuriraani a/p Patto [Batu Kawan]: Saya tidak salah faham. Ini
isu spesifik OKU, Yang Berhormat Menteri.

Datuk Seri Rina binti Mohd Harun: Ya, jadi untuk semua. Jadi, oleh sebab
itu...

Tuan Yang di-Pertua: Yang Berhormat, tolong.

Datuk Seri Rina binti Mohd Harun: Saya katakan tadi, projek ini projek rintis.
Satu kajian akan dibuat. Kita sudah buat kajian bagaimana untuk menambah baik
setiap program ini sebelum dilaksanakan. Oleh sebab itu, kita kata ini masih lagi
dalam projek rintis.

Puan Kasthuriraani a/p Patto [Batu Kawan]: Projek rintis tanpa konsultasi
dengan OKU. Mengapa?

Datuk Seri Rina binti Mohd Harun: Soalan Yang Berhormat tadi, adakah
wujud konsultasi dengan golongan OKU? Soalannya ya, ini soalan yang saya baca.

Puan Kasthuriraani a/p Patto [Batu Kawan]: Ya.

Datuk Seri Rina binti Mohd Harun: Soalannya ini — Jawapannya, apabila

penerima OKU ini juga terlibat, kita pun buat konsultasi dengan mereka. Kita bukan
