DR. 3.3.2022 89

mendapatkan pendidikan yang berkualiti. Amat jelas adik Jenni merupakan salah
satu orang yang dibenarkan untuk bersekolah oleh sebab dasar tersebut. Akan
tetapi, saya perlu tanya apalah pendirian KPM terhadap Zero Reject Policy ini?

Seperti yang disebut oleh Yang Berhormat Sibuti tadi, polisi yang bagus
haruslah dan wajiblah diteruskan oleh kerajaan sekarang. Jangan menyusahkan
anak-anak kita. Kita sepatutlah simplify, mempermudahkan prosedur ini dan
bukanlah merumitkan prosedur dan menyusahkan kanak-kanak yang tidak berdosa
ini. Buat apalah Yang Berhormat Menteri Kanan Pendidikan? Yang Berhormat
Menteri Kanan Pendidikan bukan Yang Berhormat Menteri yang biasa. Yang
Berhormat Menteri Kanan tetapi tidak mendengar dan tidak mengambil berat tentang
isu-isu ini.

Selepas Langkah Sheraton, saya menerima semakin ramai aduan daripada
kanak-kanak tanpa kerakyatan ini. Ini kerana sekarang mereka diminta untuk
mengemukakan pasport untuk sambung belajar. Yang Berhormat Menteri Kanan
tidak faham isu yang berlaku kah? Mereka dipanggil kanak-kanak tanpa kerakyatan.
Tanpa kerakyatan. Bagaimanakah hendak tunjuk pasport? Kalau mereka ada
pasport, mereka bukan kanak-kanak tanpa kerakyatan!

Satu isu yang begitu simple. Yang Berhormat Menteri Kanan kita tidak faham.
Tidak faham, langsung tidak faham. Pendidikan adalah hak asasi dan KPM haruslah
menjadi juara untuk memperjuangkan hak pendidikan untuk semua kanak-kanak.
Kalau KPM tidak mempertahankan hak belajar kanak-kanak, siapakah lagi yang
akan menjadi suara murid-murid kita?

Kenapa nampaknya KPM sekarang lebih tumpu kepada isu dokumen, isu
teknikal dan bukanlah kemenjadian kanak-kanak kita.

01540

Saya nak bagi satu contoh lagi. SJK(C) Khai Chee yang berada di Segambut,
satu bangunan lima tingkat didirikan oleh pengelola sekolah ini di tapak mereka.
Mereka guna dana sendiri untuk beli tapak untuk mendirikan satu bangunan lima
tingkat untuk menjadi bilik darjah tetapi oleh sebab pengelola sekolah sekarang tidak
memindah milik tapak tersebut kepada KPM, KPM sekarang tidak membenarkan
guru-guru dan murid-murid untuk mengguna pakai bangunan baharu tersebut.

Oleh demikian, sekolah ini akan ditukar daripada sekolah satu sesi kepada
sekolah dua sesi pada 21 Mac 2022. Isu hak milik tapak, ya ia penting tetapi apa
yang lagi penting adalah keselesaan murid-murid dan guru-guru. Isu teknikal penting
tetapi apa yang lagi penting adalah matlamat Pelan Pembangunan Pendidikan
Malaysia 2013-2025. PPPM memang menyasarkan pertukaran sepenuhnya sekolah

dua sesi kepada sekolah satu sesi pada akhir 2025 dan untuk mencapai matlamat
