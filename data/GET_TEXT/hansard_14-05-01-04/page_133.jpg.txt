DR. 3.3.2022 127

saya tidak berada di Parlimen. Saya banyak menulis tentang perkara ini dan saya
koleksikan dalam buku ini “Najibnomics: Rahmat atau Malapetaka?”.

Satu chapter atas 1MDB. Bukan menuduh, tetapi mahukan rakyat celik atau
literate, peka dan prihatin akan perkara-perkara yang hari ini sudah menjadi satu
indication, mengesahkan apa pun yang telah dikemukakan dan telah saya huraikan
dalam beberapa makalah yang ditulis. Hari ini sudah semua sedia maklum dengan
Department of Justice (DOJ) mendedahkan semua perkara itu.

Cuma sedikit Tuan Yang di-Pertua yang dikatakan tidak menggunakan dana
awam itu adalah sangat misleading Dewan, menyimpang jauh daripada kebenaran
dan bukannya 1MDB lagi, baru SRC International, anak syarikat 1MDB. Baru itu
pertuduhan itu, sudah cukup menggambarkan betapa Yang Berhormat Pekan bukan
sahaja perlu tarik balik cubaan beliau untuk membiasakan dan menormalisasikan
untuk dianggap perkara itu biasa dan tidak malu untuk perkara itu ditayang dan
dipaparkan. Hutang yang dibayar dengan ketika itu kalau boleh diizinkan saya
menyebutkan RM4 bilion /oan yang akhirnya diterbitkan untuk SRC, sudah awal-awal
lagi pada 2015 ketika beliau memimpin negara ini.

MOF atau Kementerian Kewangan telah pun menerbitkan tiga loan, tiga
pinjaman berjumlah RM650 juta untuk membayar supaya takut default. Kalau
default, maka kerajaan akan terpaksa bayar RM4 bilion itu. Maka dengan kata lain,
hanya saya mengambil satu contoh, bahkan saya boleh mengambil pelbagai lagi
contoh bayaran kepada IPIC dan bagaimana kononnya beliau menyebut seolah-olah
bagi saya cuba untuk membayangkan bahawa aset yang ada dalam 1MDB itu akan
mampu membayar hutang-hutang.

Tuan Yang di-Pertua, kalau saya diizinkan dua minit lagi. Saya menyebutkan
dalam salah satu tulisan ini...

Timbalan Yang di-Pertua [Dato’ Mohd Rashid Hasnon]: Minta rumuskan
ya.

Datuk Seri Dr. Haji Dzulkefly bin Ahmad [Kuala Selangor]: Ya, insya-
Allah. Terima kasih. Meminjam RM11.55 bilion, tetapi hanya terima RM6 bilion. Yang
selainnya bagaimana? Itu adalah segala cara songlap, secara money laundering
kalau dengan mudahnya saya sebutkan dan hari ini sudah menjadi pengetahuan
awam seluruh dunia, Tuan Yang di-Pertua.

Justeru dengan itu, rumusan saya bangkitkan ucapan saya ini adalah untuk
mempertegaskan betapa khasnya umat Islam, amnya semua supaya tidak boleh
menormalisasikan jenayah sama ada jenayah itu jenayah rasuah, sama ada ia pecah
amanah ataupun ia menyalah guna kuasa dan seandainya kepimpinan negara terus-
terusan berbuat demikian khasnya dalam kerakusan merebut kedudukan, merebut

kuasa, merebut kerajaan, menjatuhkan satu sama lain dengan cara yang lain
