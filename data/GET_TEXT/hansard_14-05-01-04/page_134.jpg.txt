DR. 3.3.2022 128

,dengan cara yang paling khianat dan paling curang ini, negara ini akan pastinya
hancur Tuan Yang di-Pertua. Atas itu saya menyokong, menjunjung kasih ucapan
Yang di-Pertuan Agong khasnya pada noktah 74. Sekian, terima kasih sekali lagi.
Assalamualaikum.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kuala Selangor. Seterusnya saya ingin menjemput Yang Berhormat

Petaling Jaya. 13 minit.

5.49 ptg.

Puan Maria Chin binti Abdullah [Petaling Jaya]: Terima kasih atas peluang
untuk membahas Titah Diraja. Saya bimbang kerajaan sekarang tidak serius dalam
menangani isu-isu utama yang menjadi ancaman kepada rakyat Malaysia. COVID-
19 bukanlah satu krisis yang kita hadapi pada masa ini. Masalah sosial ekonomi
semakin meruncing. Terdapat krisis mata pencarian, livelihood crisis dengan izin,
dalam kalangan isi rumah berpendapatan rendah.

01750

Satu segmen masyarakat yang sangat terjejas oleh harga barangan yang
lebih tinggi dan hutang yang semakin meningkat. Kita juga dibebani isu perubahan
iklim (climate change), dengan izin yang memberi kesan kepada alam sekitar dan
juga ada kaitan dengan kemiskinan, keselamatan makanan (food security),
kesihatan, pendidikan dan keperluan asas. Perubahan iklim saling berkaitan dengan
sumber pendapatan rakyat. Adakah Yang Berhormat Menteri Alam Sekitar dan Air
memahami dan mempunyai strategi yang kukuh, mampan dan holistik untuk
melindungi alam sekitar kita?

Seperti yang dinyatakan oleh Duli Yang Maha Mulia Seri Paduka Baginda
Yang di-Pertuan Agong, ada keperluan untuk memberi tumpuan kepada pelan dan
program-program rangkuman sosial. Pentadbiran negara ini telah hilang sinarnya.
Terdapat defisit kepercayaan yang serius disebabkan oleh keengganan kerajaan
untuk membawa pembaharuan struktur kepada pentadbiran semasa.

Tuan Yang di-Pertua, malangnya kita kini mempunyai politik yang baharu.
Politik gosip tetapi tidak bertindak. Kemunculan semula kes Goldman Sachs di mana
perbicaraan Roger Ng sedang berlangsung di US yang menyaksikan Tim Leissner
mengambil pendirian untuk membuat pendedahan menggemparkan mengenai kes
1MDB dan eksploitasinya di Malaysia. Ini menimbulkan persoalan mengapa pihak
berkuasa di Malaysia terus membisu mengenai kes kecurian wang 1MDB yang
melibatkan bekas Perdana Menteri sejak tahun 2006 yang masih belum

diselesaikan.
