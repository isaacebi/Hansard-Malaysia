DR. 3.3.2022 39

lihat bahawa kalau kita hendak seluruh kawasan bermakna kita hendak ada liputan—
contohnya sekarang ini apabila saya bagi tadi perancangan-perancangan ada yang
belum siap dan sebagainya, kita mengambil kira kalau boleh dua tahun lagi baru siap
semuanya. Maknanya, tentang pembinaan menara, begitu juga tentang gentian fiber
optic yang kita hendak buat ke kawasan-kawasan termasuk baru-baru ini kita ada
tender point of presence (PoP) ke kawasan-kawasan the last mile ataupun kawasan-
kawasan di luar bandar.

Jadi, untuk pengetahuan Yang Berhormat juga, WiFi yang kita bagi WiFi
Komuniti ini bukan sahaja MCMC tetapi kerjasama juga dengan syarikat multimedia
di Sarawak. Oleh sebab itu, kalau boleh maknanya kita akan terus berbincang
dengan syarikat multimedia di Sarawak ini untuk kita tambahkan lagi. Jadi untuk
pengetahuan Yang Berhormat, pertama Yang Berhormat boleh minta kepada MCMC
bagi makluman kepada kita supaya kita dapat tambah lagi kawasan-kawasan mana
yang kita boleh tambahkan WiFi Komuniti.

Untuk pengetahuan Yang Berhormat juga, sekarang ini kita tengah
bercadang untuk mencari satelit yang dapat menyeluruh antara Sabah, Sarawak,
Laut China Selatan dan juga Selat Melaka, keseluruhannya. Oleh sebab bukan
Sabah Sarawak sahaja kawasan yang tidak dapat liputan, di Semenanjung Malaysia
juga begitu termasuklah juga di kawasan-kawasan contoh Selat Melaka. Nelayan,
pengangkutan laut dan sebagainya tidak mendapat liputan. Jadi kalau boleh
maknanya kita tengah berusaha sebab MEASAT hari ini ada dua, satu dah jatuh, jadi
maknanya dia tidak dapat — Tender-tender satelit yang kita keluarkan pun belum
dapat disiapkan. Jadi, terima kasih Yang Berhormat.

Tuan Karupaiya a/l Mutusami [Padang Serai]: Padang Serai.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Soalan kedua, saya jemput Yang Berhormat
Tuaran.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Jawapan tadi menyatakan bahawa kerajaan memang mahu
melibatkan swasta seperti MEASAT dan sebagainya untuk mendapatkan teknologi
satelit. Akan tetapi daripada segi peruntukan yang ada, semalam saya juga
bangkitkan kerajaan sudah ada bajet untuk membina menara-menara
telekomunikasi sampai RM4 bilion lebih. Adakah kerajaan sebenarnya sudah
menetapkan bajet untuk tujuan hal-hal penglibatan satelit ini? Maknanya untuk
membina receiver dan sebagainya di temat-tempat terpencil. Adakah ada bajet untuk
tujuan ini, satelit untuk tujuan ini? Terima kasih.

Datuk Zahidi bin Zainul Abidin: Untuk pengetahuan Yang Berhormat,

daripada segi tender yang telah dikeluarkan, saya tidak tahu angka yang tepat tetapi
