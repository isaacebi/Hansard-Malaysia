DR. 3.3.2022 117

agar Perlembagaan Persekutuan dipinda supaya tiada diskriminasi lagi di antara ibu
atau bapa warganegara Malaysia dalam penganugerahan kerakyatan Malaysia
kepada anak-anak mereka yang lahir di luar negara.

Dalam kes Puan Loh dan tiga anaknya yang ditukar agama oleh si bapa,
apakah pendirian kerajaan dalam perkara ini? Bukankah jelas takrifan ‘parent’ dalam
Perkara 12(4) Perlembagaan Persekutuan; (4) For the purposes of clause (3) the
religion of a person under the age eighteen years shall be decided by his parent or
guardian...”. la meliputi kedua-dua ibu dan bapa.

Walaupun isu ini bersangkut paut dengan isu agama, namun pendekatan
kerajaan haruslah dalam dengan izin, best interest of the child. Apakah jawapan
Kementerian Dalam Negeri apabila PDRM lemah atau lewat untuk menjejaki bekas
suami Indira Gandhi, Riduan Abdullah dan bekas suami Puan Loh atas keputusan
mahkamah untuk menyelamatkan kanak-kanak ini dan menghantar mereka kembali
ke dakapan ibu.

Adakah kerajaan akan meminda Perlembagaan Persekutuan untuk
menetapkan sekali gus perkataan ‘parent’ sebagai kedua-dua ibu dan ayah
memandangkan isu Puan Loh telah mendedahkan anak-anak bawah umur beliau ini
telah menjadi bualan umum. Gambar mereka terpapar dan identiti mereka
didedahkan dalam beberapa minggu yang lepas ini.

Jika kerajaan Keluarga Malaysia dengan izin, pick themselves seriously maka
pindaan ini harus dibentangkan dalam sidang Parlimen yang akan datang supaya
konflik antara status Mahkamah Sivil dan Syariah, pandangan ulama dan mufti,
pandangan pakar undang-undang dan akademia serta pendapat wakil rakyat tidak
akan berkocak-kocak dalam arena perbualan isu ini. la boleh disalahgunakan oleh
pihak-pihak yang mempunyai kepentingan peribadi. Kepentingan kanak-kanak harus
menjadi tunjang jenis lensa yang patut kita gunakan untuk melihat kes seperti ini.

Tuan Yang di-Pertua, keluar berita dua orang pemain bola sepak dari
England dan Argentina yang bakal akan mendapat kerakyatan selepas bermain bola
sepak di Malaysia selepas lima tahun melalui proses naturalisasi. Saya ingin
bertanya, jika warga asing yang bermain bola sepak boleh bergelar sebagai rakyat
Malaysia selepas lima tahun mengapakah kerajaan masih tertagak-tagak dalam
pemprosesan permohonan kerakyatan bagi mereka yang lahir di sini di bawah
dengan izin, various circumstances yang terpaksa tunggu berdekad untuk
mendapatkan satu kata putus.

Di manakah KPI untuk pemprosesan kelayakan untuk temu duga atau untuk
penganugerahan kewarganegaraan? Di manakah SOP untuk menetapkan tempoh
masa untuk memproses permohonan ini? Di manakah tempoh masa untuk Menteri

menandatangani dokumen pengesahan terakhir untuk memberi taraf Warganegara
