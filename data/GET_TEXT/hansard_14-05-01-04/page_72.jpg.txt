DR. 3.3.2022 66

Adakah isu 1MDB dan duit yang dimaksudkan ini begitu remeh sehingga satu
perkara administratif, VTL menjadi penghalang untuk siasatan itu dilakukan?
#1300

Bagi saya jawapan yang diberikan oleh Yang Berhormat Timbalan Menteri
pada waktu itu — saya tergamam sehingga saya tidak terfikir bahawa itu adalah satu
jawapan yang bagi ramai susah untuk kita terima. Ini kerana, bagaimana isu seperti
ini, pada ketika Menteri-menteri boleh pergi ke Dubai untuk World Expo dan
sebagainya. Kenapa pihak polis— saya difahamkan sukar untuk melakukan siasatan
ini akibat daripada isu VTL. Sebenarnya yang ingin kita ketahui ialah— setakat ini
kita cuma tahu ada sebuah rumah bekas kekasih. Berapakah lagi kekasih-kekasih
dan rumah-rumah yang mungkin kita belum tahu?

Itulah sebabnya kita tegaskan iaitu pihak kerajaan mesti melakukan usaha
government-to-government (G2G) dan memohon maklumat yang dipunyai oleh
Department of Justice di Amerika Syarikat supaya kita tidak— rakyat Malaysia tidak
perlu membaca berita-berita mengaibkan ataupun seperti Yang Berhormat Kota Raja
kata, ‘meningkatkan martabat wanita’. Jadi, saya rasa perkara ini kita perlukan satu
komitmen daripada pihak kerajaan untuk kita leraikan. Tuan Yang di-Pertua, boleh
saya teruskan? Mungkin tidak panjang.

Timbalan Yang di-Pertua [Dato’ Mohd Rashid Hasnon]: Okey, teruskan.

Tuan Ahmad Fahmi bin Mohamed Fadzil [Lembah Pantai]: Enam minit
supaya jam 2.30 petang nanti yang lain boleh teruskan.

Timbalan Yang di-Pertua [Dato' Mohd Rashid Hasnon]: Silakan, saya
benarkan.

Tuan Ahmad Fahmi bin Mohamed Fadzil [Lembah Pantai]: Terima kasih.
Saya ingin menyentuh isu 5G dan DNB. Saya ingin mendapatkan penjelasan
daripada Yang Berhormat Menteri Kewangan, sehingga hari ini, berapakah wang
rakyat yang telah disuntik ke dalam DNB? Berapakah perbelanjaan DNB untuk
membeli iklan-iklan? Kita tengok dalam surat khabar, dalam media sosial termasuk
Twitter, Facebook dan sebagainya.

Berapakah yang telah dibelanjakan oleh DNB yang menggunakan wang yang
disuntik oleh Kementerian Kewangan sehingga ke hari ini? Berapakah yang telah
diguna oleh DNB untuk menempah dan menyewa sebuah pejabat yang mewah,
sebuah pejabat yang besar yang saya difahamkan di TRX. Berapakah juga yang
telah dibelanjakan oleh DNB untuk menghantar— saya difahamkan 17 orang
pegawai ke Mobile World Congress di Barcelona yang bermula pada 28 Februari
hinggalah ke hari ini?

Jadi, ini jumlah-jumlah yang besar. Persoalannya, pada ketika DNB belum

memungut apa-apa hasil pun tetapi perbelanjaannya bukan main besar. Kita perlu
