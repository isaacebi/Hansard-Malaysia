DR. 3.3.2022 126

kedudukan pemerintahan kerajaan dan menjatuhkan dengan pengkhianatan
seluruhnya membawa kita kepada kehidupan muamalat yang sangat bertentangan
dengan anjuran agama.

Maka saya diperingatkan oleh hadis Rasulullah SAW akan bagaimana
Rasulullah SAW menggambarkan seorang berdiri di padang pasir mengangkat
tangan Ya Rab, Ya Rab berdoa bermunajat, tetapi seluruhnya ditolak. Kerana apa?
[Membaca sepotong hadis] Pakaiannya, makanannya, minumannya, seluruhnya
adalah daripada sumber-sumber haram yang terbit daripada salah guna kuasa,
pecah amanah dan _ rasuah. [Membaca_ sepotong hadis] Masakan Allah
mengkabulkan doa-doa.

Kita sudah sampai ke peringkat itu di mana hari ini, kita berhadapan dengan
bala bencana yang tidak ada putusnya-putusnya. Saya tidak mendakwa seluruhnya
kita begitu, tetapi pimpinan tertinggi hari ini, di Dewan yang mulia ini— kalau benar-
benar mulia. Sebelah sana ataupun sebelah sini, kitalah antara pimpinan politik yang
mencetuskan amalan budaya yang sarat dengan segala yang bertentangan dengan
agama itu.

Justeru Tuan Yang di-Pertua, saya mahu menyinggung sedikit apa yang hari
ini saya sebutkan awal tadi, seolah-olah mahu menormalisasikan dengan izin atau
mahu membiasakan salah laku jenayah, pecah amanah dan salah guna kuasa itu,
sebagai satu yang akhirnya dianggap ‘Malu Apa Bossku’.

Ini adalah saya kira mulanya kehancuran umat ini yang sudah terbiasa
dengan segala yang dianggap biasa ,yang sudah dianggap normal sementara
Rasulullah mengingatkan kita dalam hadis dalam lisannya, [Membaca sepotong
hadis] Kalau kamu sudah tidak tahu malu, maka lakukanlah sepertimana yang kita
saksikan hari ini. Sudah sabit kesalahan di High Court, di Mahkamah Rayuan, tetapi
masih lagi didewa-dewakan, masih lagi disanjung dan lebih mustahak daripada itu
Tuan Yang di-Pertua, cuba dinormalisasikan, cuba dihujahkan bahawa apa yang
berlaku yang dilakukan itu adalah tidak membawa apa-apa kesan dan mudarat dan
bencana dan bahaya dan bahana kepada rakyat dan khasnya negara ini dan rakyat
ataupun kekayaan ataupun dirompak dan diperkosa yang telah kita maklumi hari ini
sebagai the greatest tactocracy, the hash of the century. Begitu mereka
menggambarkan rompakan yang berlaku ke atas 1MDB. Hari ini sudah menjadi the
greatest shame. A national embarrassment dengan izin Tuan Yang di-Pertua.

Saya ingin hanya mahu menyebutkan betapa Yang Berhormat Pekan baru
ini menyebutkan bahawa tidak ada tax payer’s money, tidak ada dana awam dan
wang rakyat yang digunakan ketika mana cuba untuk menghujahkan seolah-olah
1MDB itu masih lagi satu yang sifatnya yang membawa kebaikan. Saya sedikit

menyebutkan dalam tulisan-tulisan saya yang saya terbitkan 2014 lagi, ketika itu
