DR. 3.3.2022 49

Tuan Tony Pua Kiam Wee [Damansara]: Kita harap Tuan Yang di-Pertua
akan berikan kebenaran untuk merujuk beliau ke Jawatankuasa Hak dan
Kebebasan.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Setuju. BN bohong Najib. BN bohong Najib.

Tuan Lim Guan Eng [Bagan]: Sama, sama. Ini kerana pagi ini, Tuan Yang
di-Pertua mungkin tidak ada. Pagi ini semasa saya tanya Yang Berhormat Menteri
Kewangan tentang perkara yang sama pada soalan pertama MQT, Tuan Yang di-
Pertua. Beliau telah menyatakan dengan jelas, apa yang didakwa oleh Yang
Berhormat Pekan adalah tidak berasas sama sekali. Sekarang, kita ada kedudukan
di mana seorang Menteri Kewangan masa kini dan bekas, saya sebagai mantan
Menteri Kewangan. Dua-dua cakap bahawa Yang Berhormat Pekan bohong. Tidak
ada alasan selain merujuk Yang Berhormat Pekan kepada Jawatankuasa Hak dan
Kebebasan.

Saya tidak mahu sebut dia telah pun didapati bersalah, dihukum 12 tahun
penjara, dihukum denda RM210 juta. Ini saya tidak mahu sebut. Akan tetapi di dalam
Dewan yang mulia ini, jangan tipu dan bohong. Jangan mengelirukan Dewan yang
mulia ini. So, adalah penting bahawa...

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Sebut sahaja. Sebut sahaja.

Tuan Lim Guan Eng [Bagan]: ...Yang Berhormat benarkan dia dirujuk
kepada Jawatankuasa Hak dan Kebebasan.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Bagan. Pejabat Tuan Yang di-Pertua akan mempertimbangkan
surat tersebut. Pejabat akan buat jawapan sewajarnya. Terima kasih.

Tuan Sim Tze Tzin [Bayan Baru]: Undi sahajalah, undi sahaja.

Tuan Lim Guan Eng [Bagan]: Bila?

Timbalan Yang di-Pertua [Dato’ Mohd Rashid Hasnon]: Saya tidak tahu,
nanti saya akan rujuk pejabat Tuan Yang di-Pertua.

Tuan Lim Guan Eng [Bagan]: Ya, kerana Tuan Yang di-Pertua pun ada
semasa Menteri Kewangan, Senator Tengku Zafrul menyatakan tidak berasas.
Terima kasih.

Timbalan Yang di-Pertua [Dato’ Mohd Rashid Hasnon]: Ya. Baik, terima
kasih Yang Berhormat Bagan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
macam mana nasib saya? Saya yang diusir keluar kelmarin?

Timbalan Yang di-Pertua [Dato’ Mohd Rashid Hasnon]: [Ketawa]
