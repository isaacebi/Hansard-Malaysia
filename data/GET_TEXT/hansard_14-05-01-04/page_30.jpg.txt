DR. 3.3.2022 24

semula pada 18 Oktober 2021 yang lalu, ia hanya berubah sekali iaitu selepas
pengumuman penangguhan sementara perjalanan umrah awal tahun ini.

Manakala bagi mereka yang pulang dari mengerjakan umrah pada bulan
Januari tahun ini, tahun 2022, yang lalu, iaitu selepas pengumuman penangguhan
sementara diumumkan dan diarahkan menjalani kuarantin, mereka telah diberi
pililhan sama ada berurusan terus dengan stesen kuarantin swasta atau stesen
kuarantin yang diuruskan oleh kerajaan.

Jadi pada masa itu, bagi penempatan kuarantin yang diurus kerajaan, person
under surveillance (PUS) iaitu jemaah yang negatif ujian saringan COVID-19 oleh
KKM telah ditempatkan di hotel atau pusat latihan awam bergantung kepada
ketersediaan bilik pada hari ketibaan. Bagi pilihan ini, kos urusan kuarantin
ditanggung oleh pihak kerajaan, termasuk makan minum serta pengangkutan dari
lapangan terbang.

Sedikit lagi...

Tuan Yang di-Pertua: Ya, panjang itu.

Dato’ Sri Hajah Nancy Shukri: ...Tuan Yang di-Pertua. Sementara itu, SOP
umrah yang telah dikemaskinikan berkuat kuasa 14 Februari tidak lagi mewajibkan
jemaah yang pulang untuk menjalani kuarantin wajib di pusat kuarantin tetapi mereka
kini_ dibenarkan menjalani kuarantin wajib di kediaman masing-masing tanpa
memohon Kelulusan Home Quarantine Application (HQA) sepertimana mereka yang
pulang dari luar negara.

Pada masa yang sama, mereka juga jemaah dibenarkan memilih menjalani
kuarantin wajib di stesen kuarantin swasta dengan kos penginapan, makan minum
dan rawatan ditanggung oleh mereka sendiri.

Justeru, saya sekali lagi ingin menegaskan kerajaan tidak pernah ingin
menyusahkan rakyat tetapi sentiasa menjaga kebajikan mereka. Terima kasih.

Tuan Yang di-Pertua: Terima kasih. Silakan.

Dato’ Haji Ahmad Nazlan bin Idris [Jerantut]: Terima kasih, Tuan Yang di-
Pertua. Terima kasih Yang Berhormat Menteri. Terima kasih Yang Amat Berhormat
Perdana Menteri dan kerajaan kerana peka terhadap masalah yang ditanggung oleh
peserta umrah. Cuma, saya ingin bertanya apakah 19,000 orang ini akan mendapat
kemudahan sepertimana yang telah diterangkan oleh Yang Berhormat Menteri
kerana saya yakin sudah pasti ada sebahagian yang daripadanya terdiri daripada
mereka dari Jerantut. Kita minta kaedah memperoleh bayaran ini tidaklah
disusahkan kepada bakal-bakal jemaah tadi. Terima kasih, Tuan Yang di-Pertua.

Dato’ Sri Hajah Nancy Shukri: Terima kasih Yang Berhormat Jerantut.
Untuk makluman Ahli Yang Berhormat, walaupun lebih kurang 19,000 bakal jemaah

pada masa itu yang terkesan jadual mereka. Namun, jumlah mereka yang terpaksa
