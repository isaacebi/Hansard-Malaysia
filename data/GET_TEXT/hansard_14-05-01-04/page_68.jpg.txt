DR. 3.3.2022 62

meningkat sekarang, maka akan bertambah pendapatan negara apatah lagi dengan
perang yang berlaku di Ukraine. Justeru, saya meminta agar lebih banyak
peruntukan disalurkan kepada Sabah dan juga Sarawak terutama sekali dalam
gerakan untuk membasmi kemiskinan.

Mohon fokus kepada daerah yang termiskin, disebutkan lapan ini terdapat di
negeri Sabah yang di mana terdapat poket-poket kemiskinan dalam daerah-daerah
di negeri Sabah dan Sarawak. Bukan setakat memberikan ikan tetapi memberikan
pancing yang membolehkan mereka mendapat banyak ikan untuk diri dan dapat
dijual yakni memberikan pendapatan yang sustainable kepada rakyat yang
memerlukan. Rakyat marhaen.

Kerajaan yang prihatin kepada rakyat hendaklah menggunakan segala
kepakaran yang ada dalam negara, di universiti dan di mana-mana sahaja institusi.
Bukan berfikir tetapi turun padang dan lihat apakah kekuatan yang ada di kawasan-
kawasan yang dikenal pasti termiskin ini dan bagaimanakah daerah-daerah tersebut
dan penduduk-penduduknya boleh di-transform-kan kepada kawasan produktif dan
sekali gus mengatasi masalah kemiskinan ini, menjadikan rakyat yang dikatakan
miskin ini yang lebih maju, yang mempunyai pendapatan yang tetap dan sustainable.

Jadikanlah Sabah sebagai hab food production untuk negara dan eksport. /f
there is a will, there is a way dengan izin. Hendak seribu daya, tak hendak seribu
dalih.

01250

Kita tidak mahu dengar lagi alasan-alasan. Berbelanjalah untuk merubah
kehidupan rakyat yang amat memerlukan adalah sesuatu yang wajib dilaksanakan.
Bukan berbelanja RM10 juta untuk rumah di London kepada seorang wanita tetapi
kita mahu banyak wang ini dibelanjakan untuk membantu rakyat kita keluar daripada
kepompong kemiskinan dengan erti kata yang sebenar-benarnya.

Kami di Sabah dan Sarawak inginkan juga tambahan kerusi dengan keluasan
wilayah Sabah dan Sarawak yang merupakan 60 peratus dari Malaysia yang tercinta
ini. Sekurang-kuranya satu pertiga Ahli-ahli Dewan Rakyat ini iaitu MPs hendaklah
dari wilayah Sabah dan Sarawak. Ini juga telah dikemukakan oleh Yang Berhormat
Pensiangan satu ketika dahulu. Ini adalah mengikut MA63, /GC Report dan juga
dokumen-dokumen yang lain ke arah menuju negara Malaysia yang tercinta ini.

Tuan Yang di-Pertua, saya ingin mengambil kesempatan ini untuk
mengucapkan syabas dan tahniah kepada Kerajaan GRS Sabah di bawah pimpinan
Yang Amat Berhormat Datuk Seri Panglima Hajiji Noor yang dalam tempoh singkat
setahun lebih telah mula membangkitkan dan memulihkan ekonomi pembangunan
Sabah untuk rakyat Sabah yang berbilang kaum dan agama. Alhamdulillah, bajet

untuk tahun 2022 menampakkan peningkatan yang cukup baik walaupun
