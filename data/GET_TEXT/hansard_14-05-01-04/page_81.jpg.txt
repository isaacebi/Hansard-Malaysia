DR. 3.3.2022 75

dapat projek makin kaya. Menteri kena turun ke bawah mendengar rintihan client
JKM. Pembayaran wang bantuan jangan disukarkan, beri terus tunai kepada
penerima. Pemilihan bank dan kedai yang ditentukan oleh kerajaan telah
menyusahkan OKU serta warga emas. Menteri kena kaji semula peraturan ini.

Tuan Yang di-Pertua, konflik Ukraine-Rusia adalah peringatan kepada dasar
luar Malaysia apabila kita sibuk menghadapi wabak dan menangani masalah
ekonomi, dasar luar negara terhadap penindasan ke atas Palestin, Kasmir,
Rohingya, Ogor dan lain-lain umpama tidak mendapat perhatian. Pada masa ini
bukan kitanya kita patut sibuk terhadap diplomasi kebudayaan. Serahkan ini kepada
kementerian berkenaan, bukan kerja utama Kementerian Luar Negeri sebenarnya.

Bagaimanakah keadaan keselamatan kedutaan kita di nagara-negara
berisiko tinggi? Apakah cukup penasihat tentera di kedutaan-kedutaan berkenaan?
Janganlah nanti pegawai kedutaan kita menyertai pelarian keluar negara berkonflik
seperti apa yang berlaku di Ukrine. Cukup kah CCTV, Pagar berduri atau ciri-ciri lain
keselamatan kedutaan kita dalam melindungi rakyat Malaysia di seberang laut itu?

Urusan Wisma Putra bukan sekadar makan angin di luar negara
mempamerkan kemewahan pegawai-pegawai kerajaan ketika dunia sedang
berhadapan dengan kemungkinan konflik yang serius.

Rakyat Malaysia yakin peranan kita dalam OIC akan terus di suarakan oleh
Yang Berhormat Menteri Luar Negeri pada 48th Session of the OIC Council of
Foreign Ministers (CFM) dengan izin yang bakal diadakan di Pakistan pada 22 Mac
hadapan. Forum OIC adalah pentas utama Malaysia memperjuangkan isu-isu
berkaitan umat Islam. Yang Berhormat Menteri Luar Negeri harus lebih lantang dan
rakyat akan menunggu sekembalinya beliau selepas persidangan itu nanti.

Satu lagi isu antarabangsa yang berkaitan ialah kalau kita lihat kerajaan
Singapura telah membenarkan jururawat-jururawatnya untuk memakai tudung ketika
bertugas. Saya sedang menantikan komen daripada kerajaan Malaysia terutama
Menteri-menteri yang berkaitan dengan wanita yang cukup memperjuangkan
kononnya hak menutup aurat ini.

Saya ingin menantikan apakah pendirian Kerajaan Malaysia terhadap negara
yang tidak membenarkan pelajar-pelajar bertudung. Ini adalah hak asasi wanita yang
perlu dihormati seluruh negara tidak kira kita ada kepentingan ekonomi atau tidak
tetapi biarlah ia diluahkan dengan penuh kesopanan.

Setiap kali Titah Diraja, Seri Paduka Baginda Yang di-Pertuan Agong tidak
pernah lupa untuk menitahkan tentang terhadap keupayaan keselamatan dan
pertahanan negara. Saya menyokong apa yang telah disebutkan oleh Yang
Berhormat Beaufort tadi yang saya kira adalah merupakan suatu yang sangat

penting keadaan keselamatan di Sabah yang sepertimana yang disebutkan pagi tadi.
