DR. 3.3.2022 21

Terima kasih.

Tuan Yang di-Pertua: Terima kasih. Soalan tambahan pertama.

Tuan Kesavan a/l Subramaniam [Sungai Siput]: Terima kasih Yang
Berhormat Menteri atas jawapan tadi.

Soalan tambahan saya kepada Yang Berhormat Menteri, mohon berikanlah
statistik berapa ramai OKU asal. Apa yang saya maksudkan OKU asal adalah
mereka yang lahir dengan kecacatan anggota dan OKU kategori penyakit di mana
mereka ini lahir sebagai sempurna tetapi kemudian mereka sakit. Sebagai contoh,
pesakit dialisis, pesakit diabetes yang telah potong kaki dan sebagainya.

Jadi saya mohon statistik kepada kategori OKU asal dan kategori OKU
berpenyakit. Terima kasih Tuan Yang di-Pertua.

Datuk Seri Rina binti Mohd Harun: Tuan Yang di-Pertua, saya tidak
mempunyai maklumat itu sekarang dan saya akan jawab secara bertulis. Cuma apa
yang boleh saya kongsikan di sini, saya mempunyai maklumat mengikut negeri dan
juga pendaftaran mengikut umur dan juga mengikut jantina. Nanti daripada maksud
Yang Berhormat tadi itu, yang berkaitan dengan dilahirkan sempurna kemudian
menjadi OKU dan sebagainya itu, kita akan jawab secara bertulis. Terima kasih.

Tuan Yang di-Pertua: Silakan Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua. Salah
satu matlamat kementerian memperkenalkan JKMPay adalah untuk membantu
golongan OKU menguruskan perbelanjaan dan menangani masalah salah guna
bantuan. Pada 30 Januari yang lalu, Yang Berhormat Menteri ada menyatakan
bahawa terdapat di antara mereka yang dibantu untuk membeli barangan yang tidak
perlu termasuklah rokok.

Soalan saya, apakah asas Yang Berhormat Menteri menyatakan bahawa
terdapat salah guna bantuan dan di kalangan OKU yang menerima bantuan? Apakah
terdapat data ataupun statistik mahupun kajian yang telah dilakukan oleh
kementerian untuk melihat penyalahgunaan bantuan tersebut? Mohon jawapan.
Terima kasih Tuan Yang di-Pertua.

Tuan Yang di-Pertua: Okey, silakan Yang Berhormat Menteri.

Datuk Seri Rina binti Mohd Harun: Terima kasih Yang Berhormat. Sekali
lagi ingin saya nyatakan, JKMPay bukan hanya untuk golongan OKU. la untuk
keseluruhan penerima bantuan di bawah Jabatan Kebajikan Masyarakat. Jadi, ada
aduan yang diberikan. Sebagai contoh apabila kita turun ke bawah, mereka yang
sakit, kenaikan elaun bulanan untuk JKM ini telah dinaikkan mulai dari tahun 2021.

Contohnya, untuk pesakit terlantar daripada RM350 naik kepada RM500. Tujuan kita
