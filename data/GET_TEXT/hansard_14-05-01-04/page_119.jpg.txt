DR. 3.3.2022 113

arena global yang semakin mencabar? Hal ini kerana, isu besar bagi golongan belia
pada masa ini adalah kurangnya peluang pekerjaan yang mengakibatkan peratusan
pengangguran semakin meningkat. Pada dasarnya, belia mahu kerja tetapi, peluang
pekerjaan ini yang menjadi persoalannya. Sedih mengenangkan nasib anak muda
kita yang kian tersepit dengan kehidupan.

#1700

Oleh itu apakah inisiatif terbaharu kerajaan dalam membantu belia yang
terjejas akibat pandemik COVID-19 terutamanya isu pekerjaan dan pengangguran
ini. Apakah perancangan kerajaan untuk mengurangkan kadar ketidakpadanan
kerajaan dalam kalangan belia? Berapakah ramai belia menganggur yang berjaya
untuk menceburi keusahawanan secara serius dan mapan? Sehingga kini, apakah
pencapaian yang telah berjaya diselesaikan oleh kerajaan dalam isu belia ini?

Tuan Yang di-Pertua, perkara keenam adalah mengenai isu pelancongan.
Hulu Selangor masih konsisten dalam memohon pihak kerajaan negeri membantu
untuk menaik taraf kemudahan para pelancong yang berkunjung ke Bukit Fraser.
Ada keperluan untuk memperbaiki jalan perhubungan tersebut. Ini demi memastikan
keselamatan dan keselesaan para pelancong untuk ke puncak Bukit Fraser.

Laluan Bukit Fraser ini juga sering menjadi daya tarikan penunggang basikal
yang ingin menguji ketahanan fizikal dan mental mereka mengayuh basikal di laluan
yang mencabar ini sambil menikmati pemandangan indah, kehijauan alam dan udara
nyaman segar di puncak bukit. Jalan sedia ada hanya satu lorong dan laluannya
sempit. Curam dan gaung di selekoh-selekoh jalan yang turut membahayakan nyawa
para pelancong terutamanya yang menaiki bas.

Oleh sebab itu, mohon kerajaan dapat mengkaji permohonan ini dan
sokongan kerajaan untuk menyediakan kemudahan yang bersesuaian untuk
pelancong berbasikal agar keselamatan mereka juga dapat kita utamakan. Apabila
infrastruktur ini dapat dinaikkan dan dalam keadaan selesa, pastinya ia akan menarik
lebih ramai pelancong untuk berkunjung ke Bukit Fraser yang turut dikenali sebagai
dengan izin, The Little England.

Tuan Yang di-Pertua, perkara kelapan adalah menyentuh aspek pekerja
asing juga dilihat semakin meruncing di negara kita. la juga bersangkutan dengan
lambakan pendatang asing tanpa izin. Akibat bilangannya yang terlalu ramai,
pelbagai masalah sosial telah timbul sehingga mengganggu ketenteraman hidup
rakyat. Perkara yang membimbangkan masyarakat apabila sebahagian daripada
yang turut mengancam keselamatan penduduk tempatan. Diharapkan pihak
kerajaan dapat memperketat kawalan pekerja asing. Jika boleh pihak majikan perlu

bertanggungjawab untuk mengawal selia aktiviti mereka. Jika perlu, penambahan
