DR. 3.3.2022 2

pelanggan atau akaun bank yang disyaki terlibat dalam penyalahgunaan akaun atau
aktiviti jenayah.

Sekiranya transaksi-transaksi sesebuah akaun menimbulkan kecurigaan,
pihak bank boleh mengenakan sekatan sementara ke atas akaun tersebut bagi
membolehkan penilaian secara menyeluruh dapat dilaksanakan. Di samping
memastikan wang daripada aktiviti penipuan atau pun aktiviti-aktiviti jenayah lain
tidak dikeluarkan daripada akaun tersebut.

Ini dilaksanakan berdasarkan kepada analisa yang dijalankan oleh pihak
bank. Antara bentuk sekatan yang boleh dikenakan oleh pihak bank adalah seperti
menyekat kemudahan perbankan internet, kad debit atau mesin juruwang automatik
selain penutupan akaun setelah pihak bank berpuas hati dengan hasil penilaian
mereka.

Setelah melaksanakan langkah-langkah tersebut dan menilai tahap risiko
yang sewajarnya, pihak bank boleh, tertakluk kepada perintah sekatan yang
dikeluarkan oleh pihak berkuasa mengambil keputusan untuk meneruskan transaksi
atau urusan perniagaan dengan pemegang akaun tersebut ataupun berdasarkan
faktor-faktor tertentu memutuskan untuk tidak meneruskan transaksi atau menutup
akaun pelanggan.

Langkah penutupan akaun hanya diambil setelah pelaksanaan penilaian yang
menyeluruh telah dilakukan dan setelah memberi notis dalam tempoh yang
munasabah kepada pelanggan. Secara ringkas, penamatan hubungan antara bank
dengan pelanggan bukanlah keperluan di bawah undang-undang. la adalah
panggilan perniagaan oleh pihak perbankan atau institusi kewangan berdasarkan
penilaian risiko dalaman mereka.

Terima kasih Yang Berhormat Baling.

Tuan Yang di-Pertua: Okey, silakan soalan tambahan pertama.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Menteri. Jawapan agak
menyeluruh. Akan tetapi, saya pohon Yang Berhormat Menteri yang melaporkan
kepada pihak Bank Negara be a little bit more prudent dengan izin. Sebab cara
kaedah sekarang ini tidak berlaku macam itu, dia terus tutup, sehinggakan orang itu
gaji tidak boleh masuk. Dia ada income tidak dapat, hendak bayar income tax tidak
boleh. Oleh sebab akaun ditutup terus tanpa dipanggil untuk pembelaan, ini berkaitan
dengan yang disebutkan bagi saya- bank.

Ada satu lagi perkara di kesempatan— bukan mudah hendak dapat Menteri
MQT ini, terima kasih, dapat pada hari ini. Saya minta Yang Berhormat Menteri
menjelaskan bagaimana juga Bank Negara mengawal selia syarikat-syarikat multiline

insurance, insurance company yang beroperasi di Malaysia. Ini kerana terdapat kes
