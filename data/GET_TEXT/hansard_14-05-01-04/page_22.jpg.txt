DR. 3.3.2022 16

1040

Maka rakyat mengharapkan perkhidmatan. Maka marahlah rakyat kepada
kerajaan, itu yang pertama. Keduanya apabila lewat kos meningkat. Sekarang ini
harga bahan-bahan binaan naik umpamanya. Jadi, kadang-kadang kos meningkat
sampai 20 peratus. Jadi, kalau asalnya RM100 juta naik RM120 juta. RM20 juta rugi
ya, semata-mata kerana kelewatan kontraktor. Jadi, sekali lagi saya hendak
tekankan kerajaan memandang berat perkara ini. Itu sebabnya ditubuhkan
Jawatankuasa Pemudah Cara pada Disember tahun 2020, saya dan KSN
mempengerusikannya.

Sudah diadakan 10 mesyuarat, terkini 31 Januari lalu dan kita akan terus
memastikan bahawa apa yang berlaku sebelum ini dapat dikurangkan. Hendak
selesaikan 100 peratus mustahil tetapi kita akan cuba sedaya upaya untuk pastikan
bahawa masalah yang berlaku sebelum ini tidak berulang lagi. Terima kasih. Sekali
lagi saya harap Ahli Yang Berhormat akan terus menjadi mata dan telinga kerajaan
untuk pastikan segala kelemahan sebelum ini tidak berulang lagi. Terima kasih, Tuan
Yang di-Pertua.

Tuan Yang di-Pertua: Terima kasih, Yang Berhormat.

Datuk Haji Hasanuddin bin Mohd Yunus [Hulu Langat]: Tuan Yang di-
Pertua, satu sahaja soalan tambahan.

Tuan Yang di-Pertua: Maaf, maaf.

Datuk Haji Hasanuddin bin Mohd Yunus [Hulu Langat]: Bertulis pun tidak
apa.

Tuan Yang di-Pertua: Sudah habis masa Yang Berhormat, maaf. Yang
Berhormat sekarang tamatlah sesi untuk waktu pertanyaan-pertanyaan Menteri pada

hari ini. Terima kasih kepada semua Ahli Yang Berhormat yang mengambil bahagian.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Sabri bin Azit [Jerai] minta Menteri Tenaga dan Sumber Asli
menyatakan statistik kes tunggakan pembahagian pusaka mengikut negeri dan
apakah langkah segera Kementerian dalam menyelesaikan masalah ini.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh, salam sejahtera, salam Keluarga
Malaysia Tuan Yang di-Pertua. Terima kasih, sahabat saya Yang Berhormat Jerai

untuk soalan yang pertama. Tuan Yang di-Pertua, jumlah keseluruhan kes
