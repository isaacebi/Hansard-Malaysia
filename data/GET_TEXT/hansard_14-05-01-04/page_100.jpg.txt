DR. 3.3.2022 94

dalam pembangunan negara. Wanita berada di hadapan bukan untuk mengambil
alih tugas dan tanggungjawab asas lelaki. Sebaliknya, untuk saling melengkapi
dalam menyumbang kepada kesejahteraan negara.

Tuan Yang di-Pertua, saya juga ingin menyentuh mengenai pembangunan
belia. Dalam Model Baharu Pembangunan Belia 2021-2030, tidak wajar kita
sampingkan peranan Majlis Belia Malaysia dan pertubuhan belia yang lain, bagi kita
rangkul bersama-sama ke arah pembangunan karakter belia unggul. Kita mahu
kementerian dapat bekerjasama dengan baik serta melibatkan pertubuhan belia
dalam apa-apa dasar, polisi dan program berkaitan belia.

Lebih-lebih lagi dalam pelaksanaan Undi 18, kita memerlukan sokongan dan
usaha sama pertubuhan belia seluruh negara bagi menegakkan, menggerakkan
agenda pendidikan demokrasi dan kenegaraan bagi memastikan pengundi baharu
ini memilih pemimpin yang betul, tidak terlibat dengan rasuah dan sebarang bentuk
penyalahgunaan kuasa.

Tidak melupakan isu banjir yang berlaku pada pertengahan Disember, sebaik
sahaja Dewan Rakyat selesai bersidang mesyuarat yang lalu. Bencana ini berulang
sekarang di Kelantan, Terengganu dan beberapa buah negeri lain. Tangga Batu
berharap kita belajar daripada bencana yang berlaku. Belajar jangan bertindak,
“Apabila terhantuk, baru tengadah’. Belajar jangan terlalu banyak red tape, dengan
izin, dalam kecemasan. Kalau terpaksa, NADMA turunkan kuasa kepada negeri
untuk mempercepatkan bantuan dan tindakan. Belajar jangan ganggu ekologi,
perkukuhkan dasar, dengan izin, sustainable development kerana alam semula jadi,
bila rosak, hampir mustahil untuk diperbetulkan.

Saya juga ingin menyentuh isu frontliner yang banyak berkorban. Baru-baru
ini saya pun ke hospital kerana COVID-19. Mereka yang bekerja itu, tidak kiralah apa
kategorinya, tetapkanlah jawatan mereka. Berilah sedikit penghargaan kepada
mereka untuk membantu mereka.

Harga barang, kenaikan harga ayam contohnya. Barangan lain yang semakin
membebankan rakyat. Saya pernah bertanya, kenapa harga ayam ini tidak boleh
diturunkan? Akan tetapi dijawab Yang Berhormat Menteri, harga ayam yang mahal
disebabkan makanan ayam yang diimport. Saya hairan, kita punyai pakar-pakar
penyelidik. Tidakkah perkara ini boleh menghasilkan— penyelidikan-penyelidikan
boleh menghasilkan makanan ayam sendiri? Sampai bilakah kita perlu bergantung
kepada import makanan ayam? Adakah kita perlu menunggu adik yang berumur 11
tahun itu, yang menghasilkan makanan ternakan daripada kulit siput menamatkan
pelajaran universiti? Ini sangat berkait rapat dengan keselamatan makanan negara.

Tuan Yang di-Pertua, mengakhiri perbahasan saya, saya_ ingin

menyampaikan dua pantun,
