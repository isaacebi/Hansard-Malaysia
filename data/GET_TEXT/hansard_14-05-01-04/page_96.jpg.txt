DR. 3.3.2022 90

tersebut, KPM sepatutnya menyediakan bilik darjah yang mencukupi, sekolah yang
mencukupi supaya membolehkan pelaksanaan sekolah satu sesi.

Akan tetapi sekarang mereka tak izin SJK(C) Khai Chee ini untuk mengguna
pakai bangunan yang didirikan oleh mereka sendiri walaupun bangunan itu
mempunyai CCC. Apa maksud CCC? Maksudnya bangunan ini adalah selamat
untuk diguna pakai. Di bawah KPM, kami mempunyai lebih daripada 500 buah
bangunan yang tanpa CCC. Mana satu isu yang lebih penting? Mana satu isu yang
akan dan memang menjejaskan keselamatan murid-murid kita? Kenapa KPM
hanyalah nak tumpu fokus kepada isu teknikal dan bukanlah kepada kesejahteraan
murid-murid? Saya langsung tak faham. Kita cakap isu yang lebih penting iaitu
tentang kemenjadian murid.

Dalam pandangan saya, pentaksiran bilik darjah adalah satu perkara, satu
polisi yang cukup penting. Pentaksiran bilik darjah dilaksanakan sejak tahun 2011.
Akan tetapi apabila saya mengemukakan satu soalan kepada seorang guru di
Facebook, apa pandangan beliau tentang pentaksiran bilik darjah. Jawapannya
adalah PBD ini tidak telus dan ramai lagi ibu bapa yang mengatakan bahawa mereka
tak percaya terhadap PBD dalam ruang komen dalam FB Live tersebut. Ramai ibu
bapa yang minta UPSR dikembalikan.

Ini adalah satu kegagalan kami. Saya juga menyokong pentaksiran bilik
darjah kerana saya percaya itu adalah satu pentaksiran yang lebih bersifat holistik,
yang memainkan peranan penting bagi melahirkan murid-murid yang seimbang
dalam pelbagai aspek dan apabila kita mansuhkan peperiksaan Tahap 1 pada tahun
2019, kita banyakkan bengkel untuk guru, kita banyakkan dialog dan forum untuk ibu
bapa tetapi saya nak tanya, selepas Langkah Sheraton, apalah usaha Yang
Berhormat Menteri Kanan Pendidikan untuk menjelaskan manfaat PBD dan juga
hala tuju KPM.

Bukan itu sahaja, isu graduan pendidikan. Ramai graduan PAKK dan juga
ISMP Muzik tidak diambil oleh SPP meskipun mempunyai rekod yang cemerlang.
Graduan PAKK dan ISMP Muzik secara majoritinya tidak berjaya dalam urusan temu
duga. KPM haruslah jawab apa sebab graduan ini tidak dilantik menjadi guru dalam
pengambilan one-off dan berapakah kuota kekosongan guru yang dikhususkan oleh
KPM bagi graduan PAKK dan juga ISMP Muzik dan juga mengapakah kedua-dua
ijazah ini tidak diberikan peluang untuk memohon opsyen-opsyen yang lain seperti
Bahasa Melayu, Sejarah dan juga subjek yang berkaitan.

Beribu-ribu  graduan pendidikan menunggu jawapan daripada Yang
Berhormat Menteri Pendidikan tetapi beliau buat tak tahu. Where is our Education
Minister's leadership in all this issue? Seruan saya kepada Yang Berhormat Menteri

Pendidikan, fokuslah kepada kemenjadian murid. Fokuslah kepada kesejahteraan
