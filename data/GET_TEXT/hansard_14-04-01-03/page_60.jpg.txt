52 DR.15.09.2021

Pada hari ini, kerana faktor pandemik, ramai yang kehilangan pekerjaan, ramai
yang terpaksa gulung tikar menutup perniagaan. Mereka tidak mampu membayar sewa
kedai dan membayar gaji pekerja-pekerja. Maka tentulah sebagai kerajaan, kita perlu
untuk membuka kembali ekonomi ini dan membuka pasaran-pasaran baharu ekonomi
yang boleh bagi peluang pekerjaan kepada rakyat bagi menggantikan apa yang telah
hilang.

Saya yakin bahawa, sangat penting terutama yang melibatkan B40, marhaen
mereka yang ada peluang perniagaan diberikan peluang-peluang untuk dibantu
pembiayaan menerusi TEKUN sebagai contoh, peluang perniagaan kecil-kecilan di
peringkat gerai-gerai di kampung-kampung, perniagaan online yang menggunakan Grab
dan Panda semua mesti kita perkemaskan dan memperkasakan lagi agar rakyat boleh
bangkit daripada pandemik yang sedang berlaku pada hari ini.

Saya mohon supaya TEKUN boleh menggubal satu program khas. TEKUN
dipimpin oleh sahabat saya Yang Berhormat Setiu. Saya mohon untuk menggubal satu
program khas untuk kita menggalakkan rakyat marhaen terlibat dengan perniagaan keci-
kecilan yang paling kurang cukup untuk makan minum mereka selama sebulan. Itu yang
pertama.

Kedua, saya rasa perlu untuk kita kembali, untuk reset, susun semula ekonomi
pasca COVID. Antaranya kalau kita lihat sebelum ini, agihan kekayaan dalam negara kita
tidak adil. Berlaku lompang, di mana negeri di sebelah Pantai Timur, bahkan negeri di
sebelah Sabah dan Sarawak agak diabaikan dari sudut kekayaan ekonomi, maka perlu
sekarang macam mana kita mahu pastikan bahawa keadilan itu menyeluruh kepada
semua rakyat Malaysia, baik di mana mereka berada.

Sebagai contoh, Kelantan dan Terengganu kita mengalu-alukan usaha yang
dibuat oleh kerajaan pada bulan Ogos 2020 kita telah umumkan untuk fasa tiga Lebuh
raya Pantai Timur (LPT). Itu satu pendekatan yang sangat baik, saya ucapkan terima kasih
kepada kerajaan dengan peruntukan sebanyak RM35 juta yang diawalkan untuk kita
melihat dan mengkaji peluang untuk kita mulakan projek yang dipanggil sebagai LPT 3.

Dalam masa yang sama, saya mengajak kerajaan juga untuk melihat bagaimana
untuk kita perkasakan lagi satu lagi lebuh raya yang telah lama usianya. Bermula pada
tahun 70-an, siap pada 80-an iaitu Lebuh raya Timur Barat dari Jeli sampai ke Grik yang
perlu diperkasakan dan diperluaskan kerana ia akan membuka ruang ekonomi yang baik
untuk negeri Pantai Timur seperti Kelantan dan juga Terengganu. Dalam masa yang sama
juga, lebuh raya telah sedia ada dari Gua Musang sampai ke Cameron Highlands juga
mesti dipastikan sentiasa diselenggara dengan baik untuk memastikan ekonomi sentiasa
berkembang.

Sistem lebuh raya, sistem kereta api dan sistem lapangan terbang melibatkan dua
buah negeri iaitu Kelantan dan Terengganu mesti diberikan peruntukan special untuk kita
pastikan kekayaan ekonomi boleh berkembang di dua buah negeri tersebut. Begitu juga
saya mengajak untuk kita melihat sektor pertanian. Sebelum ini di peringkat Kementerian
Pertanian diwujudkan satu program yang dipanggil Jawatankuasa Food Security ataupun
Jawatankuasa Keselamatan Makanan yang sangat kritikal bagi kita sebenarnya.

Ini kerana kita telah bergantung kepada bekalan luar yang melibatkan daging-
daging, melibatkan beras sendiri bergantung kepada luar. Saya yakin bahawa kerajaan
bersedia untuk perkasakan lagi konsep food security ini untuk memastikan rakyat boleh
terlibat dengan apa yang dihasratkan oleh kerajaan.

Pada masa yang sama, dari sudut pendanaan. Pendanaan dalam Islam, kita ada
konsep wakaf, kita ada konsep zakat. Saya mohon agar Menteri Agama berunding di
peringkat negeri mewujudkan jawatankuasa khas untuk kita perkasakan konsep wakaf
tunai dan juga agihan zakat yang boleh dilakukan dengan lebih adil dan baik agar semua
rakyat dapat menikmati terutamanya melibatkan asnaf gharimin, asnaf orang yang
berhutang.

Oleh sebab ramai orang berhutang pada hari ini, maka asnaf gharimin yang ada
dalam peruntukan di peringkat zakat mesti diperkasakan dan ia hanya mampu
dilaksanakan kalau kita boleh selaraskan semua perkara melibatkan dengan negeri-
negeri yang ada kuasa melibatkan agama.
