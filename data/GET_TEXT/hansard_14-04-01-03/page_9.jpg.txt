DR.15.09.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT PERTAMA
Rabu, 15 September 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Lukanisman bin Awang Sauni [Sibuti] minta Menteri Dalam Negeri
menyatakan apakah tindakan proaktif kerajaan terhadap maklumat penerima vaksin yang
tidak mempunyai kad pengenalan diri terutama sekali di Sarawak dan adakah kerajaan
akan mengambil tindakan mengenai isu individu tanpa pengenalan diri.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Bismillahi Rahmani Rahim. Assalamualaikum warahmatullahi wabarakatuh. Terima
kasih kepada Yang Berhormat Sibuti yang begitu mengambil berat terhadap kesihatan
dan keselamatan di dalam negara kita. Namun begitu, memang kerajaan ingin
menggalakkan semua individu di dalam negara kita mendapatkan vaksinasi supaya
semua individu selamat dari segi COVID-19.

Namun _ begitu, tugas Kementerian Dalam Negeri (KDN)  terpaksa
mengimbangkan antara kesihatan dan juga keselamatan serta kedaulatan negara. Oleh
sebab itulah, walaupun ada pihak-pihak tertentu nak memastikan semua individu sama
ada yang mempunyai kad pengenalan diri atau warganegara yang mempunyai kad
pengenalan diri mendapatkan vaksinasi, namun begitu, kita menggalakkan supaya mana-
mana individu yang tidak mempunyai kad pengenalan diri untuk kita mendaftarkan mereka
menerusi peraturan-peraturan yang sedia ada.

Langkah-langkah proaktif yang telah dilakukan oleh Kementerian Dalam Negeri
iaitu melalui JPN di mana kita ada Program MEKAR, membawa kita turun ke kawasan
pedalaman untuk mendaftarkan mana-mana individu yang belum mempunyai kad
pengenalan diri. Menerusi Ops Patuh, Kita membuat pemeriksaan kepada kad
pengenalan atau pengesahan dokumen terhadap PATI dan kita menggalakkan supaya
majikan-majikan memastikan semua pekerja mereka ini mendapatkan vaksinasi.

Bagi negeri Sabah dan Sarawak kita ada jawatankuasa. Bagi Sabah khususnya,
kita ada Jawatankuasa JKPWAS untuk menentukan supaya mana-mana individu di negeri
Sabah yang belum dapat identiti kad individu untuk kita murnikan menerusi perundangan
yang sedia ada. Jadi, saya harap mana-mana pihak atau individu yang tidak mempunyai
kad pengenalan atau identiti untuk tampil ke hadapan untuk berbuat demikian bagi proses
untuk kita mendapatkan vaksinasi ini berjalan dengan lancar. Terima kasih.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Terima kasih atas jawapan Timbalan Menteri tadi. Saya ingin membangkitkan
berkenaan tentang di dalam proses vaksinasi di Sarawak kita telah mengguna pakai
vaksin dahulu dan juga mendaftar kemudian dan juga kerajaan negeri membenarkan
kesemua rakyat yang tidak memiliki pengenalan diri untuk menerima vaksin.

Saya ingin bertanya kepada Yang Berhormat Menteri, apakah data-data yang
diperoleh melalui proses vaksinasi ini terutama sekali yang tiada pengenalan diri akan
