DR.15.09.2021 43

Yang lebih membimbangkan ialah untuk golongan muda daripada 15 hingga 24
tahun. Untuk bulan Julai naik satu peratus Tuan Yang di-Pertua, daripada 12.7 peratus
kepada 13.7 peratus, kenaikan 31,000. Kita harap boleh buat tindakan, unjurkan lebih
banyak peluang pekerjaan supaya mereka boleh dapat kerja.

Akhirnya, kita mahu melindungi orang muda tetapi juga melindungi atau menjamin
masa depan mereka. We want to protect our young and also the future of our young. Untuk
membolehkan perkara ini dapat dilakukan, kita mesti menjamin masa depan digital
mereka. Saya ingin menyeru pihak kerajaan, pastikan bahawa Dasar Kabotaj Yang
Berhormat Menteri Pengangkutan yang salah dan silap ini. [Tepuk]

Berikanlah pengecualian kepada syarikat-syarikat digital asing untuk buat
submarine cables kerana ini telah menyebabkan kita hilang baik daripada Apricot,
Facebook, Google dan juga pelaburan sebanyak RM15 bilion. Pengerusi Ambank, Datuk
Dr Rais Hussin Mohamed Ariff sendiri menyatakan Yang Berhormat Menteri
Pengangkutan salah melancarkan satu Dasar Kabotaj yang silap, tidak mahu berikan
pengecualian. Kita harap Yang Amat Berhormat Perdana Menteri menjamin masa depan
digital kita, tolak Dasar Kabotaj yang silap oleh Yang Berhormat Menteri Pengangkutan.
Selamatkan masa depan digital kita.

Sekian terima kasih, saya mohon menyokong.

Tuan Yang di-Pertua: Terima kasih Yang Berhormat Bagan. Saya akan hentikan
persidangan sekarang pukul satu sehingga pukul 2.30 petang. Pada pukul 2.30 petang
kita akan mulakan dengan Yang Berhormat Hulu Rajang, kemudian Yang Berhormat
Jerlun, Yang Berhormat Kuala Nerus, Yang Berhormat Tuaran dan seterusnya. Terima
kasih semua.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
kita menyambung semula perbahasan ke atas usul menjunjung kasih. Dengan itu saya
menjemput Yang Berhormat Hulu Rajang. Lima belas minit.

2.33 ptg.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua di atas peluang yang diberi bagi saya membahas titah Kebawah Duli Yang Maha
Mulia Seri Paduka Baginda Yang di-Pertuan Agong. Di kesempatan ini sekali lagi saya
ingin merakamkan tahniah kepada Yang di-Pertuan Agong di atas kebijaksanaan baginda
menyelesaikan kemelut politik yang melanda negara kita baru-baru ini.

Baginda telah bertindak bijak dengan pendekatan secara berdemokrasi, telah
menerima perkenan menghadap 114 Ahli Parlimen yang telah sebulat suara memberikan
sokongan kepada Ahli Parlimen Bera, Yang Amat Berhormat Dato’ Sri Ismail Sabri bin
Yaakob dan seterusnya dilantik sebagai Perdana Menteri Malaysia kesembilan. Saya
yakin ianya telah melakar sejarah baharu dalam pentadbiran negara kita, di mana negara
kita telah menyaksikan pelantikan tiga Perdana Menteri selepas pasca PRU ke-14.

Secara peribadi, saya mendoakan agar kestabilan dan kematangan politik yang
direalisasikan bersama ini dapat dikekalkan kesinambungannya pada masa akan datang.
Tuan Yang di-Pertua, saya ingin mengambil kesempatan ini mengucapkan tahniah
kepada barisan Jemaah Menteri yang baru dilantik dengan harapan agar sentiasa
berdedikasi menggalas serta melaksanakan tanggungjawab tugasan yang telah
diamanahkan.
