DR.15.09.2021 37

Selain itu, keinginan kerajaan untuk menaikkan sekali lagi had hutang kerajaan ke-65
peratus bagi membuka ruang lebih besar untuk membantu kerajaan serta pelaksanaan
moratorium pinjaman tanpa faedah bagi golongan B50 telah diumumkan oleh kerajaan.

Saya ucapkan terima kasih kepada kerajaan tetapi yang peliknya, saya sudah
mencadangkan perkara ini sekian lama. Pada masa itu dikatakan tidak boleh, mustahil.
Alih-alih bila berubah kerajaan, boleh pula. Saya berharap Tuan Yang di-Pertua, perkara
ini diperluaskan untuk melibatkan SME juga.

Tuan Yang di-Pertua, realitinya pasaran saham Malaysia adalah di bawah nilai
atau undervalued berbanding negara-negara lain yang pada ketika ini juga bermaksud
kita ada peluang untuk membolehkan seluruh rakyat Malaysia turut terlibat bersama-sama
dalam pemulihan ekonomi kita. Pada ketika ini, harga saham berada paras rendah yang
bermaksud ada banyak syarikat membayar dividen yang lebih tinggi berbanding dengan
kadar faedah bank.

Tuan Syed Saddiq bin Syed Abdul Rahman [Muar]: Yang Berhormat, izin
laluan?

Dato’ Sri Mohd Najib bin Tun Abd Razak [Pekan]: Oleh itu, saya- masa suntuk
lah Yang Berhormat. Suntuk sangat, saya ada banyak hendak cakap di sini.

Oleh itu saya mencadangkan kerajaan boleh memperkenalkan program kepada
bank-bank agar membiayai 70 peratus daripada pembelian saham bagi setiap rakyat yang
ingin membuat pelaburan dalam senarai saham yang dibenarkan.

Tuan Yang di-Pertua, memandangkan pasaran saham melambangkan keyakinan
dan kecergasan ekonomi, kerajaan perlu melaksanakan langkah yang mampu menambah
keyakinan pelabur untuk menjadikan pasaran saham Malaysia lebih dinamik, lebih
menarik dan lebih merangsang, dengan izin, we must make our stock market more
dynamic, appealing, and exciting.

Antara langkah yang boleh diambil dan perlu diambil termasuk menggantung
sekali lagi, dengan izin, regulated short selling, securities borrowing and lending sekurang-
kurangnya selama enam bulan seperti yang dilaksanakan tahun lepas untuk menstabilkan
pasaran saham dan melindungi pelabur runcit. Di samping itu, kita perlu mempercepatkan
proses mendapatkan kelulusan Suruhanjaya Sekuriti (SC) dalam semua urusan syarikat
tersenarai. Saya mendapat maklum bahawa tempoh kelulusan oleh SC pada masa ini
memakan masa yang terlalu lama.

Selain itu, langkah boleh menaikkan aliran tunai dalam ekonomi termasuk
cadangan i-Survive yang saya telah sebutkan sebelum ini. Mengambil kira kenyataan dari
kerajaan bahawa kita tidak ada banyak duit untuk membantu rakyat, saya cadangkan
Skim i-Survive iaitu skim pinjaman mudah dengan caj perkhidmatan sebenar paling
rendah sebanyak RM3,000 hingga RM5,000 pinjaman pada setiap pemohon. Sesiapa
yang daripada golongan B40, M40 boleh memohon kepada bank dan akan diluluskan
secara automatik untuk dibayar terus ke dalam akaun pemohon dalam masa dua, tiga hari
kemudian.

Pinjaman ini disediakan oleh bank tetapi dengan jaminan penuh kerajaan. Caj
perkhidmatan sebenar paling maksimum tiga peratus atau bersamaan dengan RM90
setahun bagi pinjaman RM3,000 dalam tempoh bayaran balik selama tiga tahun. Kerajaan
akan membantu pembayaran balik setiap tahun dengan geran atau potongan dari BPN
sehingga dijelaskan penuh. Tuan Yang di-Pertua, kaedah ini tidak memberi impak kepada
hutang langsung negara kerana ia merupakan jaminan kerajaan pada bank.

01230

Kepada pihak bank, jangan bimbang atau khuatir. Bank khuatir bank tidak
mempunyai cukup dana untuk memberikan pinjaman i-Survive. Ini kerana, jika 10 juta
orang rakyat memohon RM5,000 seorang, jumlah baharu RM50 bilion. Tidak sampai 10
peratus daripada jumlah pinjaman bank yang dibuat bank pada hari ini. Sesungguhnya
bank-bank Malaysia mencatatkan keuntungan tertinggi biarpun dalam keadaan pandemik.

Kerajaan patut menaikkan had pengeluaran i-Citra daripada RM5,000 ke
RM10,000 tetapi dengan syarat kerajaan mesti bersungguh memulakan usaha-usaha
