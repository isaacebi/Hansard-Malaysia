DR.15.09.2021 77

Patik akan bekerja sepenuh hati,
Tanpa mengenal penat dan lelah.

Rempah halia digaul diuli,

Buat ramuan nasi kebuli,
Sumpah setia ketaatan diberi,

Ke hadapan tuanku patik berjanji.

Selamat Hari Malaysia kepada seluruh rakyat Malaysia, saya mohon menyokong,
Tumpat.

Dato’ Sri Azalina Othman Said [Pengerang]: Terima kasih Yang Berhormat.
Nasib Yang Berhormat tidak baca pantun dalam /oghat orang Kelantan. Nanti saya tidak
faham. Sekarang dijemput...

Dato’ Haji Che Abdullah bin Mat Nawi [Tumpat]: Jikalau diberi masa, boleh
Tuan Yang di-Pertua.

Dato’ Sri Azalina Othman Said [Pengerang]: Sekarang saya jemput Yang
Berhormat Sungai Petani, silakan.

5.22 ptg.

Dato’ Johari bin Abdul [Sungai Petani]: Bismillahi Rahmani Rahim. Terima
kasih Tuan Yang di-Pertua, selamat kembali bertugas, saya rindu tidak dengar suara Tuan
Yang di-Pertua hari ini.

Alhamdulillah...
Dato’ Sri Azalina Othman Said [Pengerang]: Tambah lagi seminit, silakan.

Dato’ Johari bin Abdul [Sungai Petani]: Saya ucapkan kesyukuran ke hadrat
llahi kerana dapat mengambil bahagian dalam membahaskan ucapan. Terima kasih
kepada tuanku yang telah pun berucap dalam Dewan pada 13 September 2021 yang lalu.

Di antara perkara-perkara yang tuanku menyebut, saya kira menjadi penting
untuk kita semua hayati ialah bagaimana tuanku telah meminta supaya satu keadaan
politik yang lebih stabil dan tuanku sendiri telah pun menghargai usaha ke arah
merealisasikan pendekatan baharu kerjasama dwipartisan di antara semua pihak. Tuanku
menyebut ini kerana untuk memastikan suhu politik ini berada dalam keadaan yang
terkawal.

Jadi, sudah tentu kita menyambut baik sebagai Ahli Parlimen pembangkang yang
melihat bahawa sudah tiba masanya bahawa kita mesti memberikan perhatian yang lebih
terhadap membina sebuah negara yang lebih stabil, memberikan kedudukan,
menyelamatkan keadaan khususnya dalam keadaan pandemik COVID-19 ini, keadaan
ekonomi yang tidak tentu arah. Oleh sebab itulah, akhirnya pihak pembangkang
khususnya PH telah pun bersetuju untuk meteraikan satu MoU dengan kerajaan.

Jadi sudah tentu rakyat di bawah tertanya-tanya adakah ini, suatu yang jarang-
jarang berlaku dan pelik kerana tiba-tiba apabila kerajaan baharu yang susah kita hendak
sebut Kerajaan Keluarga Malaysia, saya panggil kerajaan PM Ismail Sabri. Tiba-tiba dia
telah pun memberikan laluan dengan menjemput pemimpin-pemimpin Pakatan Harapan
untuk berbincang bagaimana bersama-sama boleh kita turunkan suhu politik.

Akhirnya mari bekerjasama bagi memastikan masalah yang dihadapi oleh rakyat
dapat diselesaikan. Alhamdulillah, kita sambut dengan memberikan sepenuhnya harapan
agar semua yang kita catatkan dalam MoU itu dapat kita laksanakan dengan satu niat dan
tujuan bahawa masalah rakyat dapat kita selesaikan.

Sudah tentu antara perkara-perkara yang penting Tuan Yang di-Pertua yang kita
sebut selalu ialah tentang undi 18 tahun. Bagaimana undi 18 ini menjadi penting kepada
kita. Oleh sebab selama ini kita menyangka bahawa anak-anak muda, kita telah berbahas
panjang anak-anak muda berumur 18 tahun, layak kah mereka menjadi pengundi-
pengundi.
