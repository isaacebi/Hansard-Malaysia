DR.15.09.2021 3

Tuan M. Kulasegaran [Ipoh Barat]: Terima kasih Tuan Yang di-Pertua. Tuan
Yang di-Pertua, kita semua maklum ada lebih kurang di antara 3 juta ke 4 juta yang terlibat
dengan pendatang asing tanpa izin (PATI). Saya difahamkan Kementerian Dalam Negeri
(KDN) sekarang sedang berusaha dengan kuat untuk menangkap mereka. Apa ini
bermakna. Kalau vaksinasi diberi keutamaan tetapi kita serta— masa yang sama kita nak
tangkap orang-orang dalam PATI ini.

Jadi soalan saya, adakah ini praktikal? Kita semua tahu, you can vaccinate the
whole of Malaysians. Kalau kamu tidak vaccinate yang— pihak-pihak yang pelarian dengan
ada kad UNHCR dan juga dengan PATI, apa efektifnya? Tidak ada masuk akal langsung.
Kita patut mengambil tindakan sedemikian, menangkap mereka dulu-dulu semasa kita
ada masa.

Sekarang, fokus kita adalah untuk memberi vaksinasi. Jadi soalan saya, Tuan
Yang di-Pertua, adalah, adakah kerajaan sedar bahawa satu kesilapan yang besar telah
dibuat kerana bila kita nak pergi tangkap orang-orang macam ini, dia larikan lagi ke dalam
hutan-hutan. Dia sudah, assimilate sudah dengan masyarakat dan tidak boleh tangkap
sama mereka...

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Ipoh Barat.

Tuan M. Kulasegaran [Ipoh Barat]: ...Adakah keutamaan akan diberi untuk
sedikit kelonggaran memandangkan kita sekarang membuat recalibration of workers.
Adakah keutamaan akan diberi supaya kita memanggil mereka dan memberi lebih
perhatian kepada— supaya satu masalah yang besar di negara ini yang tidak akan selesai-
selesai, jika KDN membuat sedemikian untuk menangkap mereka pada masa sekarang.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Ipoh Barat. Sila, Menteri.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Ipoh Barat. Saya percaya Yang Berhormat Ipoh Barat, bekas Menteri Sumber Manusia,
memang dia mempunyai data dan pengalaman yang luas terhadap masalah pekerja asing
di dalam negara kita, terutama sekali masalah PATI, yang disebut oleh Yang Berhormat
Ipoh Barat terlalu ramai. Sebenarnya Yang Berhormat Ipoh Barat, KDN kita telah
berhubung negara-negara asal, negara sumber. Mereka negara-negara sumber telah
bersetuju untuk kita membuat program penghantaran pulang, untuk kita memberikan,
mengesahkan dokumentasi mereka apabila mereka pulang dan mereka boleh membuat
proses untuk kembali di dalam negara kita.

Kita tidak mengambil tindakan yang sebegitu kejam. Oleh sebab itu, contoh
beberapa negara iaitu Filipina, Indonesia— puluhan program untuk penghantaran pulang
telah kita lakukan. Ini mendapat kerjasama yang cukup baik dengan negara-negara
sumber kita. Mengenai tindakan yang kita perlu ambil, ini adalah untuk menjaga
kedaulatan dan keselamatan negara kita.

Oleh sebab itulah, kita ada program yang disebut oleh Yang Berhormat Ipoh Barat
tadi. Insya-Allah, program ini akan kita bangunkan dan sedang kita ketengahkan antara
kerjasama antara KDN dan Kementerian Sumber Manusia. Insya-Allah, kita akan pastikan
bahawa kadar PATI di dalam negara kita akan berkurangan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan seterusnya, saya menjemput Yang Berhormat
Tuan M. Kulasegaran, Ipoh Barat.

2. Tuan M. Kulasegaran [Ipoh Barat] minta Menteri Sumber Manusia menyatakan
sebab kerajaan masih melancarkan PROTEK dan mengenakan bayaran terhadap
majikan ataupun potongan levi untuk vaksinasi sedangkan_ kerajaan_ telah
memperuntukkan sebanyak RM5 bilion untuk vaksinasi yang dikatakan dapat
menampung keperluan 110 peratus populasi.
