DR.15.09.2021 63

Tuan Lim Lip Eng [Kepong]: Selamat kembali bertugas.

Tuan Hassan bin Abdul Karim [Pasir Gudang]: Jadi perkara yang sama Tuan
Yang di-Pertua, yang saya ingin bangkitkan.

Dato’ Sri Azalina Othman Said [Pengerang]: Yang Berhormat Pasir Gudang,
yang mana?

Tuan Hassan bin Abdul Karim [Pasir Gudang]: laitu berkenaan dengan —saya
terperanjat Tuan Yang di-Pertua. Pagi tadi Tuan Yang di-Pertua ialah Yang Berhormat
yang berada sebagai backbencher tetapi petang ini tiba-tiba mempengerusikan Mesyuarat
ini. Saya tidak ada masalah Yang Berhormat Pengerang untuk mempengerusikan. Hanya
prosedur dia, adakah ini betul? Sedangkan kita sedang bermesyuarat bagi
membincangkan titah diraja dan tiada pemakluman daripada Tuan Yang di-Pertua Dewan
ini tentang penggantian yang begitu mudah, begitu simple.

Jadi soalnya, adakah peraturan mesyuarat ini diguna pakai dengan sebetulnya?
Terima kasih Tuan Yang di-Pertua.

Tuan Sim Tze Tzin [Bayan Baru]: Perkara yang sama, Tuan Yang di-Pertua.
Saya pun rasa sebenarnya keputusan semalam untuk tundakan pelantikan Timbalan
Yang di-Pertuan yang baharu merupakan satu keputusan yang tidak betul. Ini kerana kita
tahu betapa beratnya kerja kerana sekarang sampai hujung Disember, tiap-tiap hari ada
sidang Parlimen. Jadi, ada keperluan untuk mendapatkan Timbalan Yang di-Pertua yang
baru.

Saya rasa kecewalah kerana Yang Berhormat Pengerang meletak jawatan.
Sebenarnya saya rasa Yang Berhormat sangat sesuai dan juga sangat layak untuk
menjadi Timbalan Yang di-Pertua sehinggakan Tuan Yang di-Pertua pun. Akan tetapi
kerana telah membuat keputusan untuk letak jawatan, jadi kekosongan itu patut diisi
secepat mungkin.

Saya tidak tahu kenapa dengar dan baca berita bahawa ada masalah parti
Bersatu tidak setuju dengan parti UMNO yang ingin melantik Timbalan Yang di-Pertua
yang baru. Ini isu dalaman, selesaikan. Jangan menyebabkan Parlimen ini tak ada
Timbalan Yang di-Pertua yang mencukupi untuk mempengerusikan. Sekarang terpaksa
lantik semula Yang Berhormat Pengerang jadi temporary Speaker. Tapi tak apa, saya
harap bahawa usul tersebut dibawa balik untuk pilin Timbalan Yang di-Pertua secepat
mungkin. Terima kasih.

Dato’ Sri Azalina Othman Said [Pengerang]: Ya, terima kasih Yang Berhormat.
Dia bawah Peraturan Mesyuarat 73, sementara sahaja macam mutaah, sekejap sahaja.
Sekejap sahaja Yang Berhormat, mutaah, sekejap sahaja. Jadi, hari Isnin ke Selasa pun
mungkin orang lain.

Datuk Dr. Hasan bin Bahrom [Tampin]: Bahaya sebut mutaah tu.

Dato’ Sri Azalina Othman Said [Pengerang]: Yang Berhormat Bayan Baru kah,
Yang Berhormat Pasir Gudang, saya akan maklum kepada Tuan Yang di-Pertua tetapi
kuasa di bawah Peraturan Mesyuarat 73 ya. Hari ini banyak lagi, saya diminta untuk jadi
Pengerusi sementara. Saya jemput Yang Berhormat Raub, silakan. 15 minit kan? Masa
15 minit. Silakan.

4.14 ptg.

Tengku Zulpuri Shah bin Raja Puji [Raub]: Bismillahi Rahmani Rahim.
Assalammualaikum warahmatullahi wabarakatuh, salam sejahtera kepada semua warga
Dewan yang dimuliakan. Terima kasih Tuan Yang di-Pertua. Terlebih dahulu saya ingin
merafak sembah serta menjunjung kasih Kebawah Duli Yang Maha Mulia Seri Paduka
Baginda Yang di-Pertuan Agong yang telah mencemar dulu merasmikan Mesyuarat
Penggal Keempat, Parlimen Keempat Belas pada 13 September 2021 yang lalu.

Dua perkara penting yang telah dititahkan oleh Seri Paduka Baginda Tuanku yang
perlu diselesaikan demi kemaslahatan rakyat dan negara. Berusaha bersama-sama
