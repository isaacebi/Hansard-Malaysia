DR.15.09.2021 83

akan diikuti oleh Ahli-ahli Eksekutif dalam kerajaan. Sekian, terima kasih Tuan Yang di-
Pertua.

Tuan Yang di-Pertua: Terima kasih Yang Berhormat. Saya menjemput Yang
Berhormat Labuan. Selepas Yang Berhormat Labuan, Yang Berhormat Rompin.
Kemudian yang Beruas. Selepas itu, Yang Berhormat Baram.

5.52 ptg.

Datuk Rozman bin Isli [Labuan]: Assalamualaikum warahmatullahi
wabarakatuh dan selamat petang. Terima kasih Tuan Yang di-Pertua atas peluang untuk
menjunjung kasih dan membahaskan titah tuanku. Negara berhadapan dengan keadaan
yang sangat mencabar akibat pandemik COVID-19. Saya mengharapkan Perdana
Menteri dan Ahli Kabinet semua akan dapat fokus untuk menyelamatkan keadaan negara
ini. Saya juga mengharapkan tiada lagi pertukaran PM dalam penggal ini. Kami di pihak
pembangkang akan sokong mana yang baik dan akan bantah dan tegur di mana kami
rasakan perlu bagi melaksanakan tanggungjawab kami sebagai Ahli Parlimen
Pembangkang dan wakil rakyat kepada kawasan yang kami wakili supaya ada semak dan
imbang.

Keutamaan kerajaan mestilah mengurangkan beban rakyat dan pemulihan
ekonomi negara tetapi pada masa yang sama memastikan tadbir urus kerajaan yang baik
dan telus. /nstitutional reform yang menyeluruh sangat diperlukan oleh negara ini. Rasuah
dan penyalahgunaan kuasa adalah penyakit yang sudah berakar umbi dan perlu dibasmi
dengan penuh kesungguhan. Tuan Yang di-Pertua, dalam laporan harian COVID-19 kita
dapat melihat pencapaian Labuan yang menggembirakan dengan kes rendah dan kosong
kematian selama 45 hari pada hari ini.

Walaupun pernah teruk tersentap dengan jangkitan varian Delta. Labuan negeri
pertama masuk fasa 4 dan sudah mencapai lebih 100 peratus vaksinasi penduduk
dewasa, termasuk pelajar 16 dan 17 tahun. Bolehkah Labuan menjadi role model
sekarang ini? Jawapan saya, yes and no. Labuan satu ketika hampir lumpuh seperti dalam
zon peperangan, sehingga MERCY Malaysia dan ATM datang buat hospital medan. Pada
ketika itu, hampir keseluruhan rakyat Labuan menjadi bingung dan ketakutan, malah
ramai yang marah dan sudah mula tuding menuding jari dan keadaan menjadi begitu
tegang.

Alhamdulillah, dengan tekad yang tinggi dan dengan kehebatan team Labuan
yang terdiri daripada Pengerusi Jawatankuasa Bencana daripada Perbadanan Labuan
dan juga Pengarah Kesihatan Jabatan Kesihatan Labuan, dengan agensi jabatan lain
seperti polis, TUDM, RELA, bomba dan banyak lagi untuk disebut, maka Labuan telah
dapat diselamatkan. Daripada segi itu, saya melihat mereka adalah role model. Mereka
cukup bersungguh-sungguh memastikan setiap jangkitan, mereka akan buat contact
tracing yang serius.

Walaupun Labuan kecil sebenarnya tetapi Labuan adalah satu kawasan yang
bukan senang untuk di handle juga sebab pintu masuk yang banyak. Kita ada kapal
sebagai bandar pelabuhan, kita ada oi! and gas, cari gali dan sebagainya dan kita juga
ada setinggan yang banyak. Kita ada penempatan pelarian, kawasan yang sangat sukar
untuk dikawal dan mereka harungi semua ini. A/hamdulillah, kita berjaya bendung dan
seterusnya sekarang Labuan telah mencatat satu pencapaian yang cukup
membanggakan.

Akan tetapi episod yang mengerikan itu membuatkan kami takut dan masih
trauma sebenarnya, Tuan Yang di-Pertua. Maka dengan itu, walaupun kami sudah berada
di Fasa 4, kami masih melaksanakan SOP yang agak ketat. Malah, kita masih takut untuk
membuat keputusan dan kita merancang untuk membuat perjumpaan bipartisan, semua
akan duduk pada mesyuarat online pada Jumaat ini untuk membuat keputusan.

Kita mohon keputusan dibuat konsensus sebab kita tidak mahu ia akan menjadi
sesuatu yang akan dipersalahkan oleh rakyat apabila ia akan mula naik balik apabila
pembukaan dibuat. Dengan kawalan yang begitu ketat, maka banyaklah ketegangan
berlaku. Shortage yang terjadi di Labuan disebabkan oleh gangguan logistik.
