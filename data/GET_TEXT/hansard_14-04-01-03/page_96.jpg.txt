88 DR.15.09.2021

kekeliruan di kalangan rakyat jelata. Jadi, saya harap kerajaan dapat menjelaskan tentang
kedudukan Ordinan-ordinan Darurat ini.

Perkara kedua telah dibangkitkan oleh ramai Ahli-ahli Yang Berhormat di sini iaitu
kekurangan pekerja di sektor perladangan dan pertanian. Persatuan minyak sawit
Malaysia menyatakan bahawa tahun lepas negara kita telah kehilangan RM10 bilion
ringgit hingga RM12 bilion ringgit pendapatan daripada industri sawit akibat kekurangan
pekerja dan tahun ini dianggarkan meningkat kepada RM20 bilion ringgit atas sebab harga
sawit yang lebih tinggi dan kekurangan pekerja yang terus meruncing. Kerajaan
dianggarkan kehilangan cukai RM2 bilion akibat kehilangan pendapatan ini, kekurangan
pekerja ini telah menyebabkan hasil minyak sawit berkurangan 20 peratus hingga 30
peratus.

Kerajaan hendaklah memastikan pekerja asing yang sedia ada di negara kita
dalam sektor perladangan dan pertanian ini terus berada di sini dan membenarkan pekerja
asing dari luar masuk ke negara kita selepas mengikut syarat 14 hari kuarantin yang telah
kerajaan tetapkan untuk semua orang asing ataupun warga Malaysia yang balik ke negara
kita. Selepas 14 hari mereka akan dibenarkan masuk ke negara kita.

Malangnya, polisi kerajaan sekarang seakan-akan satu polisi mensabotaj
ekonomi negara, kerajaan telah mengisytiharkan tentang pelan rekalibrasi or
recelebration. Rekalibrasi PATI dan syarat-syarat yang ditetapkan ini seakan-akan hendak
menghalau semua pekerja asing pati ini keluar dari negara kita bukan mengekalkan
mereka. Jadi, telah meruncingkan lagi masalah kekurangan pekerja asing di Malaysia

Tuan Yang di-Pertua, untuk pelan rekalibrasi PAT] bagi tempoh 16 November
2020 hingga 30 Jun 2021 hanya dua jenis kumpulan PATI dibenarkan untuk pemutihan.
Kumpulan pertama ialah pekerja yang sedang bekerja dengan majikan. Masalahnya
bagaimanakah majikan boleh menunjukkan pekerja itu sedang bekerja dengan dia kalau
dia seorang PATI? Jadi, ini tidak munasabah. Ini satu syarat tidak munasabah. Kumpulan
yang kedua ialah orang asing di depoh tahanan imigresen dengan syarat majikan perlu
membayar kos untuk menghantar balik seorang lagi warga asing ke negara asal.

Saya nak tanya kerajaan, majikan manakah yang sudi membayar beribu-ribu
ringgit untuk menghantar warga asing pulang ke negara asal mereka apabila majikan ini
tidak mengenali warga asing yang hendak digajinya. Bagi Pelan Rekalibrasi PATI bagi
tempoh yang bermula 1 Julai 2021 hingga 31 Disember 2021 telah ditetapkan cara yang
amat rumit dan susah untuk memohon. Mesti dapat perlepasan dari imigresen back to
sumber manusia kemudian back to imigresen again.

Akan tetapi, ini semua tidak dapat dilakukan kerana saya mendapat aduan
bahawa cara permohonan kuota ini sungguh pun dilaksanakan sejak 1 Julai 2021 sampai
hari ini lebih daripada dua setengah bulan. la masih tidak berfungsi lagi kerana
Kementerian Sumber Manusia dan Kementerian Dalam Negeri belum_ bersedia
menggunakan laman web ini.

Laman Foreign Workers Centralize Management System www.fwcws.my. Jadi,
sudah lebih dua bulan setengah rakyat tidak boleh memohon. Saya mengesyorkan pelan
pemutihan ini dipermudahkan dan Kementerian Sumber Manusia diberikan kuasa untuk
meluluskan pemutihan pekerja-pekerja ini dan Kementerian Dalam Negeri hanya
bertindak untuk menerima wang bayaran bagi visa untuk pekerja-pekerja ini terus berada
di Malaysia.

01830

Isu ketiga, hak kebebasan bukan Islam untuk mengisytiharkan bahawa mereka
bukan Muslim. Perkara 11 Perlembagaan Persekutuan menjamin hak setiap orang untuk
mengisytiharkan atau menganuti dan mengamalkan agamanya. Niat Perkara 121(1)(a)
Perlembagaan Persekutuan hanyalah supaya Mahkamah Sivil tidak ada bidang kuasa
berkenaan dengan perkara-perkara di bawah bidang kuasa Mahkamah Syariah.
Peruntukan ini tidak menidakkan hak yang dijamin untuk setiap orang di bawah Perkara
11 Perlembagaan Persekutuan.

Saya memohon kepada kerajaan supaya menghormati hak orang bukan Islam
untuk mengisytiharkan bahawa mereka bukan Muslim. Sebagai satu contoh, kes budak
