50 DR.15.09.2021

Dato’ Seri Utama Haji Mukhriz Tun Dr. Mahathir [Jerlun]: Maka dengan isu
saya menyokong Titah Seri Paduka Baginda Yang di-Pertuan Agong. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jerlun. Sekarang saya jemput Yang Berhormat Kuala Nerus. Lima belas minit.

3.04 ptg.

Dato’ Dr. Mohd Khairuddin bin Aman Razali [Kuala Nerus]: Assalamualaikum
warahmatullahi taala wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumusalam.

Dato’ Dr. Mohd Khairuddin bin Aman Razali [Kuala Nerus]: A/hamdulillah,
wassolatu wasala rasulillah. Terima kasih kepada Tuan Pengerusi. Allah Taala berfirman
dalam surah Al-Rum, ayat-21... [Membaca sepotong ayat Al-Quran] Maksudnya, firman
Allah Taala dan antara tanda-tanda kekuasaan Allah ialah Dia menciptakan daripada diri
kamu sendiri pasangan untuk kamu beroleh ketenangan dan juga dijadikan antara kamu
kasih sayang dan juga rahmat. Sesungguhnya yang demikian itu merupakan tanda-tanda
bagi kaum yang sentiasa berfikir. Sadaqallahul azim.

Pertamanya, saya hendak ucapkan terima kasih atas peluang yang diberikan
pada petang ini. Kedua, saya menjunjung kasih atas Titah Seri Paduka Baginda Yang di-
Pertuan Agong semasa membuka Penggal Keempat, Parlimen Keempat Belas kelmarin.
Saya juga ambil kesempatan di sini untuk mengucapkan tahniah kepada Yang Berhormat
Bera yang dilantik menjadi Perdana Menteri, Yang Berhormat Bera dan juga seluruh Ahli
Kabinet yang baru dilantik. Insya-Allah kita boleh memacu negara kita dengan lebih baik
dalam menangani situasi pandemik yang ada pada hari dan juga situasi berkaitan dengan
ekonomi pada hari ini.

Saya akan membahaskan titah diraja ini berdasarkan konsep atau ruang lingkup,
Keluarga Malaysia yang diperkenalkan oleh Yang Berhormat Perdana Menteri kerana
bagi saya ini merupakan satu konsep yang sangat luas, mencakupi banyak perkara yang
boleh kita jadikan asas dalam kita meneruskan usaha-usaha berkerajaan pada hari ini
untuk kita akhirnya mencapai satu status bagi negara yang maju, negara sejahtera,
harmoni lagi berkebajikan.

Pertama, izinkan saya untuk melihat apakah yang dimaksudkan dengan keluarga.
Satu istilah yang sebenarnya dekat dengan diri kita sendiri kerana keluarga bermaksud
ikatan darah kerana disebabkan oleh kaum, bangsa. Kedua, keluarga juga melibatkan
ikatan perkahwinan. Bermula dengan ibu dan bapa, suami isteri yang akhirnya menjadi
ibu dan bapa kepada anak-anak dan keluarga juga merujuk kepada mereka yang ada
ikatan susuan, itu dalam Islam dan keluarga juga merujuk kepada mereka yang ada
perkongsian dari sudut agama ataupun dari sudut negara.

Mereka yang satu agama, Islam sebagai contoh, mereka bersaudara dari sudut
agamanya. Maka dengan melihat kepada kaedah umum keluarga ini bagi sebuah negara
yang kita panggil keluarga besar Malaysia, tentulah keluarga besar Malaysia ini akan diikat
dengan semangat kebersamaan yang akan membenihkan satunya, sifat tenang dan juga
perasaan tenang, membenihkan kasih dan juga sayang dan juga rahmah. Oleh sebab
itulah saya mulakan dengan ayat dalam surah Al-Rum tadi yang menceritakan tentang
konsep kekeluargaan dalam Islam bermula dengan adanya pasangan suami dan isteri
yang akhirnya akan membenihkan satunya As-Sakinah, ketenangan jiwa. Kedua,
mawaddah, kasih dan sayang, yang ketiga rahmah.

Bagi sebuah negara yang besar seperti Malaysia dengan penduduk 32 juta orang
dan pelbagai bangsa, pelbagai kaum, keturunan, pelbagai agama, maka tentulah konsep
berkeluarga sangat kita perlukan untuk kita melahirkan rakyat yang berkasih sayang,
rakyat yang bersatu padu, rakyat yang saling mempertahankan satu sama lain, rakyat
yang boleh berkongsi apa saja nikmat yang kita ada dan rakyat yang boleh memberikan
sifat pengorbanan untuk orang lain yang dipanggil sebagai Keluarga Malaysia. Itu asas
kepada keluarga.
