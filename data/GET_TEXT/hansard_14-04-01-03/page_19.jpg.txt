DR.15.09.2021 11

Beberapa Ahli: [Bangun]

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Menteri. Saya jemput Yang Berhormat Kuala Krai untuk soalan tambahan
kedua. Minta maaf Yang Berhormat Pontian. Baik, Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih, Tuan Yang
di-Pertua. Soalan tambahan saya ialah apakah faktor yang menyebabkan ramai para
doktor termasuk doktor pakar ini meletakkan jawatan dan yang kedua ialah apakah
perancangan dan juga pelan pihak kerajaan untuk memanfaatkan jumlah yang besar di
kalangan graduan perubatan dalam negara kita ini knususnya dalam menyediakan
peluang pekerjaan. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, satu minit.

Tuan Khairy Jamaluddin Abu Bakar: Ya, sudah pasti antara faktor mereka
meninggalkan perkhidmatan kesihatan awam adalah peluang-peluang di sektor swasta
terutamanya bagi pakar dan kita walaupun daripada semasa ke semasa telah
meningkatkan elaun kepakaran kepada pakar-pakar kita dalam perkhidmatan awam,
namun demikian ia tidak boleh setanding dengan apa yang mereka dapat di sektor swasta.
Kita juga memberi kelonggaran kepada pakar-pakar kita selama satu hari seminggu untuk
mereka melaksanakan tugas di sektor swasta untuk mendapat pendapatan tambahan.

Jadi di sini, perlu kita melihat apa lagi kemudahan yang perlu kita bagi kepada
mereka supaya mereka kekal dalam sistem kesihatan awam. Saya ingin menyatakan
bahawa mereka kekal ini sebab sense of national duty, sebab mereka ada satu semangat
untuk memastikan bahawa sumbangan diberikan terus kepada negara sedangkan latihan
mereka semua ditanggung oleh kerajaan dan saya rasa ini adalah satu semangat yang
terbaik dan boleh dipuji. Ini kerana semua pakar atau kebanyakan pakar di Malaysia
adalah pakar yang datang dari kilang Kementerian Kesihatan Malaysia termasuklah
mereka yang ada di hospital swasta sekarang. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Abdul Latiff bin Abdul Rahman [Kuala Krai]: Soalan yang kedua, yang
kedua. Bahagian yang kedua tadi belum jawab.

Datuk Seri Haji Anmad bin Haji Maslan [Pontian]: Tuan Yang di-Pertua, boleh
tambah satu?

Datuk Seri Dr. Haji Dzulkefly bin Ahmad [Kuala Selangor]: Kuala Selangor.

Timbalan Yang di-Pertua [Dato’ Mohd Rashid Hasnon]: Saya telah bagi masa
panjang dah untuk soalan ini. Saya nak teruskan pertanyaan yang seterusnya.

Datuk Seri Dr. Haji Dzulkefly bin Ahmad [Kuala Selangor]: Tak boleh lagi? Ini
soalan yang sangat penting.

Timbalan Yang di-Pertua [Dato’ Mohd Rashid Hasnon]: Saya ingin menjemput
Yang Berhormat Datuk Seri Dr. Shamsul Anuar bin Nasarah.

Datuk Seri Dr. Shamsul Anuar bin Nasarah [Lenggong]: Terima kasih, Yang
di-Pertua. Soalan nombor lima.

5. Datuk Seri Dr. Shamsul Anuar bin Nasarah [Lenggong] minta Menteri
Pembangunan Usahawan dan Koperasi menyatakan apakah perancangan kerajaan
dalam memulihkan semula ekonomi negara serta bentuk-bentuk bantuan yang boleh
diberikan terutamanya kepada perusahaan kecil sederhana sebagai starter untuk mereka
meneruskan kelangsungan operasi perniagaan.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Menteri Pembangunan Usahawan dan Koperasi untuk menjawabnya.

Menteri Pembangunan Usahawan dan Koperasi [Tan Sri Noh bin Haji Omar]:
Terima kasih, Yang Berhormat. Tuan Yang di-Pertua, sebagaimana yang kita sedia
