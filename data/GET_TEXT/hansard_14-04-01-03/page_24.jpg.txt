16 DR.15.09.2021

Namun begitu, beberapa buah negara telah pun mula menganjurkan kejohanan-
kejohanan antarabangsa dengan penyediaan prosedur operasi standard (SOP) yang ketat
bagi memastikan keselamatan atlet terjaga. Antara kejohanan yang telah kita sertai,
kejohanan olahraga di Kazakhstan pada 19 hingga 20 Jun 2021, kejohanan badminton di
Sepanyol pada 16 hingga 19 Jun 2021, sesi kelayakan sukan memanah Olimpik 2020 dan
World Cup Stage 3 pada 16 hingga 27 Jun 2021 dan kejohanan golf di Scotland pada 17
hingga 23 Ogos 2020. Begitu juga dengan kejohanan menembak di Lima, Peru pada 10
hingga19 Jun 2021.

Tuan Yang di-Pertua, Program Pelapis Kebangsaan menyediakan kumpulan atlet
backup yang berkualiti dan bakal menjadi pengganti kepada atlet-atlet senior negara.
Seramai 262 daripada 15 sukan sedang giat menjalani latihan sepenuh masa di bawah
bimbingan jurulatih yang berpengalaman. Selain pelapis kebangsaan, program
pembangunan jangka panjang juga turut dilaksanakan bagi memastikan kesinambungan
atlet-atlet senior yang sedia ada. Antara program-program yang dilaksanakan adalah
seperti program pelapis negeri, program bakat serta program khas iaitu Program
Pembangunan Bola Sepak Negara (PPBN), Program Pembangunan Ragbi negara
(PPRN) dan Program Pembangunan Hoki Negara.

Atlet-atlet ini perlu diberikan pendedahan awal ke temasya sukan antarabangsa
supaya mereka lebih bersedia untuk menghadapi temasya sukan yang lebih berprestij
pada masa yang akan datang. Pada masa yang sama juga ia nya adalah sebagai
persediaan untuk memastikan atlet-atlet pelapis ini setanding dan mampu menggantikan
atlet-atlet senior yang bakal bersara kelak. Terima kasih.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua dan Yang Berhormat Menteri. Saya ingin bertanya seperti mana yang kita
sedia maklum biasannya Sukan SEA ini dianggap satu acara sukan yang biasanya
memberi kelebihan kepada pihak hos kerana hos dapat mengenal pasti apakah sukan-
sukan yang mereka mempunyai kelebihan dan itu yang dimasukkan dalam acara tersebut.

Yang lebih penting lagi ialah acara-acara antarabangsa seperti Sukan Asia yang
bakal diadakan tahun depan. Oleh itu, saya ingin bertanya adakah KBS_~ memberi
peluang kepada atlet-atlet pelapis kita untuk menyertai Sukan SEA ini sebagai
pendedahan kepada mereka untuk persediaan mereka menghadapi acara yang lebih
besar seperti Sukan Asia?

Dato’ Seri Ahmad Faizal bin Azumu: Terima kasih Yang Berhormat Jerlun atas
soalan itu dan benarlah apa yang disebutkan bahawa Sukan SEA banyak memberi
kelebihan kepada hos yang mana mereka mengenal pasti sukan-sukan yang boleh
mereka mendapat pulangan daripada segi medal emas untuk dimenangi. Akan tetapi
dalam masa yang sama, apa yang telah kementerian- strategi kementerian lakukan
dengan mengadakan sukan-sukan seperti Sukan Malaysia (SUKMA) yang mana kita
mengenal pasti barisan pelapis untuk kita kemukakan mereka di pertandingan yang lebih
berprestij bermula dengan Sukan SEA, Sukan Asia dan seterusnya Sukan Olimpik.

Maka bagi tujuan itu kita mengadakan pelbagai program untuk memastikan apa
juga sukan yang diadakan di dalam Sukan SEA dan juga Sukan Asia itu kita mempunyai
atlet ataupun pasukan yang boleh berupaya menandingi pasukan-pasukan daripada
negara-negara yang terlibat. Jadi itu saya harap dapat menjawab soalan Yang Berhormat.
Terima kasih.

Dato’ Haji Che Abdullah bin Mat Nawi [Tumpat]: Yang Berhormat Tumpat.

Tuan Syed Saddiq bin Syed Abdul Rahman [Muar]: Mohon soalan tambahan,
soalan tambahan.

Timbalan Yang di-Pertua [Dato’ Mohd Rashid Hasnon]: Saya kena ambil
sebelah sini. Saya jemput Yang Berhormat Tumpat.

Tuan Syed Saddiq bin Syed Abdul Rahman [Muar]: [Ketawa]

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Berkait dengan isu melahirkan dengan ramai pelapis daripada golongan muda,
saya tertarik untuk mendapat penjelasan kementerian mengenai sukan bola sepak berkait
