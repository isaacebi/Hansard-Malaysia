22 DR.15.09.2021

Setakat 20 Ogos 2021, statistik hanya mencatatkan 43,924 orang kehilangan
pekerjaan. Sekiranya tiada bantuan PSU, pekerja yang akan kehilangan pekerjaan
mungkin jauh lebih tinggi seperti yang berlaku di negara-negara lain. Di bawah pakej
baharu yang diumumkan oleh kerajaan iaitu Perlindungan Rakyat dan Pemulihan
Ekonomi atau dikenali sebagai PEMULIH, Kementerian Sumber Manusia melalui
PERKESO melaksanakan beberapa inisiatif untuk tempoh mulai 15 Julai 2021 hingga 31
Julai 2021.

Antara program yang dilaksanakan adalah PSU 4.0 dengan peruntukan sebanyak
RM3.8 bilion untuk membantu majikan mengurangkan kos operasi perniagaan dan telah
dimanfaatkan oleh 2.5 juta orang pekerja. Di samping itu, program-program di bawah
Penjana Kerjaya 3.0 yang bertujuan menyediakan peluang kerjaya dilaksanakan termasuk
program seperti inisiatif yang membantu golongan muda terjejas dengan memberi
dorongan kepada majikan untuk membuat pengambilan pekerja berusia 40 tahun ke atas,
OKU dan bekas banduan dengan tempoh kontrak penggajian dikurangkan daripada
setahun kepada enam bulan.

Tuan Yang di-Pertua, Malaysianization yang menggalakkan majikan
menggantikan pekerja asing dengan pekerja tempatan. Program KerjayaGig merupakan
perluasan insentif pengambilan pekerja meliputi PekerjaanGig atau sementara untuk
golongan penganggur lebih daripada 180 hari. Inisiatif penempatan pekerjaan oleh Agensi
Pekerjaan Swasta (APS) diberikan secara one-off bagi penempatan pekerja berkemahiran
rendah.

Menyentuh isu pengangguran dalam kalangan siswazah, statistik siswazah 2020
oleh Jabatan Perangkaan Malaysia turut melaporkan kadar pengangguran siswazah
meningkat kepada 4.4 peratus berbanding dengan 3.5 peratus pada 2019. Sehubungan
dengan itu program mendepani situasi ini, kerajaan memperkenalkan Program Perantisan
yang secara tidak langsung membuka peluang pekerjaan secara perantisan bagi
golongan graduan. Pada graduan yang dilantik sebagai perantis layak untuk menjalani
latihan bagi peningkatan kemahiran dan kemahiran semula, reskilling dan upskilling Tuan
Yang di-Pertua.

Jumlah perantis yang telah mendapat peluang menjalani perantis ialah 44,843
orang graduan. Kementerian Sumber Manusia melalui PERKESO turut bekerjasama
dengan Kementerian Pengajian Tinggi dan Kementerian Belia dan Sukan untuk
melaksanakan program-program penempatan pekerjaan dengan menganjurkan aktiviti
temu duga termasuk kepada golongan siswazah.

Microsoft Malaysia dengan kerjasama PERKESO, Junior Achievement Malaysia
dan CloudSwyft telah melaksanakan Program Kemahiran Digital Bagi Kerjaya Hari Esok.
Program bertujuan untuk mendedahkan peserta kepada kursus dan pensijilan kemahiran
digital berkonsepkan bersedia untuk masa depan, kemahiran insaniah dan peluang
penempatan pekerjaan yang berpotensi.

Kerajaan turut meluaskan Elaun Mencari Pekerjaan (EMP) meliputi golongan
tidak mencarum dengan PERKESO termasuklah graduan baharu, lepasan sekolah dan
pekerja sektor tidak formal yang dikenali sebagai Sistem Insurans Pekerjaan Prihatin 2.0.
Pencari kerja yang belum mencarum dengan PERKESO perlu mendaftar di portal
Pekerjaan Negara atau MyFutureJobs dan perlu menghadiri temu duga terbuka sekurang-
kurangnya tiga kali dalam tempoh dua bulan.

Insentif EMP akan diberikan sebanyak RM300 sebulan dan sekiranya pencari
kerja kembali bekerja atau mendapat pekerjaan melalui MyFutureJobs, jumlah insentif
sebanyak RM400 akan turut diberikan.

Tuan Yang di-Pertua, selain itu Sistem Insurans Pekerjaan di bawah PERKESO
juga menyediakan program-program bagi peningkatan modal insan dan kebolehpasaran
pekerja seperti khidmat kaunseling kerjaya, skill profiling, penulisan resume, mock
interview, latihan kemahiran bahasa dan penyampaian serta seminar pekerjaan kepada
pencarumnya. Dengan inisiatif-inisiatif ini, kebolehpasaran mereka akan ditingkatkan dan
meluaskan peluang mereka memasuki pasaran kerja.

Tuan Yang di-Pertua, akhirnya kementerian melalui Pembangunan Sumber
Manusia Berhad telah melancarkan inisiatif PENJANA HRD Corp dengan objektif untuk
