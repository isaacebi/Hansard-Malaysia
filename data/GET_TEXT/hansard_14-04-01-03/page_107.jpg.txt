DR.15.09.2021 99

Rasuah saya gandingkan dengan perbincangan berkenaan dengan ketirisan,
pembaziran, pecah amanah yang perlu kita perangi. Dari sekecil-kecilnya kepada
sebesar-besarnya. Kalau sekecil-kecilnya saya hendak ambil yang paling mudah, saya
tidak nampak adanya keperluan, stiker Kereta untuk sidang Parlimen yang lepas diikuti
sidang sekarang kerana kereta-kereta Ahli Parlimen telah dibekalkan dengan emblem
yang ada logo jata itu di setiap kereta. Kenapa perlu dibelanjakan lagi untuk stiker dan
setiap kali mesyuarat tukar stiker? Saya tidak nampak keperluan itu dan saya anggap ini
suatu yang perlu sama-sama kita urus walaupun sekecil itu dan patah lagi sebesar-
besarnya.

Saya menganggap tawaran yang diberikan oleh Yang Berhormat Pagoh sebelum
meletakkan jawatan ketika panik, ketika taman-taman daripada UMNO mengugut untuk
tarik daripada sokongan pada Kerajaan PN itu. Kita dapati ia menawarkan kepada kami
confidence and supply agreement (CSA) dan saya menganggap tawaran itu ketika kami
diberitahu akan ada undi tidak percaya, “Sokonglah saya supaya saya tidak digagalkan
untuk menjadi Perdana Menteri ketika itu. Kami akan berikan kepada anda sekian-sekian.”
Saya sebagai Ahli Parlimen menganggap itu rasuah kepada saya dan saya menolak CSA
ketika itu.

Berbeza dengan sekarang, apabila kerajaan telah terbentuk dan kita cuma
hendak memastikan supaya perjalanan kerajaan ini mengikut apa yang sepatutnya. Apa
yang mementingkan kepentingan rakyat, itu menjadi keutamaan kepada kami. Kami tidak
kisah untuk terus memerintah atau tidak memerintah, yang penting kami mahukan sebuah
kerajaan yang stabil, yang mampu mengatasi cabaran-cabaran yang ada.

Berkenaan dengan rasuah juga ini, saya ingin menyebutkan sebagaimana Titah
yang dikemukakan yang disebutkan oleh Seri Paduka Baginda Yang di-Pertuan Agong
agar kerajaan terus melaksanakan Pelan Antirasuah Nasional. Apabila_ kita
memperkatakan tentang Pelan Antirasuah Nasional ia berkait rapat dengan Pusat
Governans, Integriti dan Anti-Rasuah Nasional (GIACC) yang telah diwujudkan ketika PH
memerintah dahulu. Apakah aktiviti-aktiviti GIACC sekarang ini? Rakyat tertanya-tanya
dan tidak nampak fungsi GIACC di bawah kerajaan sekarang kerana perkara itu menjadi
sunyi dan sepi.

Ranking Malaysia dalam indeks rasuah juga amat menyedihkan, apakah langkah
kerajaan untuk mengatasi masalah ini? Saya sering ditanya di forum-forum antarabangsa
tentang masalah mengapa berpuluh kes rasuah yang berprofil tinggi amat mudah untuk
dilepaskan, sedangkan penjawat awam di pejabat peguam, Pejabat Pilihan Raya telah
menyediakan bermacam-macam, mengadakan siasatan tetapi apabila berlaku perubahan
kerajaan semudah itu ia pergi dan hilang.

Saya ingin mengambil kesempatan berkenaan dengan Mahkamah Syariah. Oleh
sebab kalau kita lihat tentang Mahkamah Syariah ini, saya cukup merasakan suatu yang
agak unik apabila kerajaan yang memerintah ketika kami dalam PH, kami telah
meluluskan beberapa rang undang-undang yang berkaitan dengan guaman syarie yang
untuk mempertingkatkan profesionalisme peguam syarie. Antara yang kita telah kita
putuskan Akta Profesion Guaman Syarie 2019.

Almarhum Profesor Ahmad Ibrahim sejak 1982 telah cuba untuk membentangkan
perkara yang berkaitan dengan mengangkat martabat peguam syarie. Hampir 30 tahun ia
tidak dapat dibentangkan di Parlimen. Ketika PH memerintah, kami telah
membentangkannya dan telah meluluskannya. Akan tetapi kerajaan yang ada selepas
kami, telah gagal untuk mengadakan follow-up selepas ia diwartakan.

01930

Kita nantikan Lembaga Kelayakan Profesion Guaman Syarie. Kita nantikan
Majlis Peguam syarie yang setaraf dengan Bar Council. Kita hendak latihan-latihan untuk
peguam syarie.

Untuk makluman Ahli Parlimen, kalau kita lihat tentang Perintah Mahkamah
Syariah — yang diputuskan oleh Mahkamah Syariah itu sebagai satu perintah, ia tidak
semestinya dipatuhi oleh polis, pejabat tanah dan JPN. Sedangkan peguam-peguam
syarie inilah yang memperjuangkan isu-isu pusaka hartanah. Setiap apa yang diputuskan
oleh Mahkamah Syariah itu perlu dipatuhi oleh agensi-agensi kerajaan. Oleh sebab tidak
