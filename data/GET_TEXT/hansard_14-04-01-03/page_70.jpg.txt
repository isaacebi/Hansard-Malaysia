62 DR.15.09.2021

cukup menjadi musuh tetapi apakan daya kerajaan, apakan daya rakyat, inilah ujian yang
Allah SWT turunkan kepada kita. Suka atau tidak suka kita hidup bersama. Jadi apakah
SOP nya yang kita perlu patuhi dan apakah kajian yang telah dibuat terlebih dahulu bagi
mengukur tahap persiapan dan persediaan rakyat untuk hidup bersama virus COVID-19?
Sekiranya Malaysia beralih ke fasa endemik, adakah kerajaan akan membuat peraturan
untuk mewajibkan seluruh rakyat Malaysia akan dapat vaksin?

Akhir sekali, kemunculan wabak COVID-19 ini telah menjadi ancaman besar yang
tidak dijangka oleh para peniaga tempatan. Pelaksanaan sebagai sekatan pergerakan dan
PPN secara berfasa telah memberi kesan kepada mereka. Pandemik yang telah
berlanjutan sejak lebih setahun lalu telah mengubah sebahagian besar usahawan kecil
yang mengharapkan sumber pendapatan, memilih untuk gulung tikar. Sebagai contoh,
6,000 orang usahawan kedai gunting rambut telah dilaporkan membuat keputusan untuk
menutup perniagaan mereka akibat...

Tuan Hassan bin Abdul Karim [Pasir Gudang]: Tuan Yang di-Pertua...
Dato’ Sri Azalina Othman Said [Pengerang]: Yang Berhormat.

Dato’ Haji Salim Sharif [Jempol]: Terkesan Perintah Kawalan Pergerakan.
Dato’ Sri Azalina Othman Said [Pengerang]: Yang Berhormat, lama lagi?
Dato’ Haji Salim Sharif [Jempol]: Sedikit lagi. Hendak habis sudah.

Tuan Hassan bin Abdul Karim [Pasir Gudang]: Tuan Yang di-Pertua, ada...
Dato’ Haji Salim Sharif [Jempol]: Oh! Speaker baharu ya. Okey.

Tuan Hassan bin Abdul Karim [Pasir Gudang]: Boleh? Ada perkara penting
Tuan Yang di-Pertua.

Dato’ Haji Salim Sharif [Jempol]: Keadaan ini juga berlaku...

Dato’ Sri Azalina Othman Said [Pengerang]: Biar dia habiskan.

Dato’ Haji Salim Sharif [Jempol]: Kepada usahawan kecil yang lain antaranya...
Tuan Hassan bin Abdul Karim [Pasir Gudang]: Boleh.

Dato’ Haji Salim Sharif [Jempol]: Pengusaha kedai makan di medan selera, cuci
kereta dan juga kedai perabot. Soalan saya, adakah terdapat sebarang perancangan
strategik untuk cuba membantu menyelamatkan perniagaan usahawan-usahawan yang
bakal tutup kedai bagi usahawan-usahawan yang masih berada bertahan sehingga hari
ini? Apakah perancangan jangka pendek dan jangka panjang untuk merancakkan kembali
ekonomi mereka?

01610

Saya amat berharap agar usahawan yang terjejas sepanjang tempoh pandemik
ini dikenal pasti kesemuanya dan dibantu oleh kementerian-kementerian yang berwajib.
Sekian sahaja daripada saya, saya menyokong. Terima kasih.

Dato’ Sri Azalina Othman Said [Pengerang]: Terima kasih. Silakan Yang
Berhormat.

Tuan Karupaiya a/l Mutusami [Padang Serai]: Tuan Yang di-Pertua, terima
kasih banyak dan tahniah atas lantikan semula.

Tuan Hassan bin Abdul Karim [Pasir Gudang]: Tuan Yang di-Pertua.
Tuan Lim Lip Eng [Kepong]: Selamat kembali bertugas.

Dato’ Sri Azalina Othman Said [Pengerang]: Yang Berhormat, saya nak
maklumkan bahawa saya telah diminta...

Tuan Mohamad bin Sabu [Kota Raja]: Kami tak faham. Tolong jelaskan sekejap.

Dato’ Sri Azalina Othman Said [Pengerang]: Saya telah diminta oleh Tuan
Yang di-Pertua di bawah Peraturan Mesyuarat 73, untuk mempengerusikan Mesyuarat
bagi sementara waktu.
