42 DR.15.09.2021

siasatan dan dakwaan diugut, diancam ke atas mereka. Akan tetapi sebaik sahaja ‘lompat
si katak lompat’ ke pihak kerajaan, semua ini hilang macam satu permainan silap mata.
Itu bukanlah SPRM yang rakyat hasratkan kerana mahu SPRM lawan rasuah, bukan tutup
rasuah.

Tuan Yang di-Pertua, perkara yang amat penting sekali tentulah usaha untuk
lawan COVID-19. Usaha di mana kita lihat, kita mesti beralin daripada satu dasar
containment membasmi COVID-19 yang kerana sudah gagal kepada satu dasar baru iaitu
mitigasi di mana kita boleh hidup bersama COVID-19. Untuk membolehkan ia berlaku
supaya ekonomi boleh buka semula, perlunya ada find, test, trace, isolate, support and
vaccinate (FTTIS+V). Ini perlukan perbelanjaan yang besar dan ini juga termasuk dalam
Pelan Kebangkitan Ekonomi RM45 bilion di mana kita harus adakan ujian mass screening,
saringan ujian secara am sebanyak 300 ribu atau one percent of the population of
Malaysia sebagai satu langkah pencegahan untuk memastikan bahawa sekiranya ada
jangkitan, Kita boleh dengan serta-merta mengambil tindakan sasaran, tindakan bersasar
jangan tersasar. Tindakan bersasar ke atas jangkitan yang berlaku.

Di sini saya ingin sebut kita lihat sungguhpun sekarang masih terkawal tetapi
sudah ada lebih dua juta jangkitan iaitu hampir setiap 15 orang, ada seorang yang
dijangkiti dengan COVID-19. Itu satu angka yang amat menakutkan, menggerunkan.
Itulah sebabnya perlu untuk membuat perbelanjaan yang lebih untuk usaha ini, dalam
RM45 bilion. Harap sekurang-kurangnya RM5 bilion boleh bagi kepada sektor kesihatan
untuk memastikan kita ada katil ICU yang mencukupi, ada kakitangan yang mencukupi,
ada sumber-sumber yang mencukupi untuk menyokong frontliner kita, wira-wira kita.
Jangan biarkan mereka kerja seorang. [Tepuk] Berikanlah mereka kelengkapan yang
sewajarnya supaya mereka boleh lawan, perang dan menang atas COVID-19.

Kematian sebanyak 21,587 orang adalah sesuatu yang amat tragik sekali. Kita
lihat contohnya di Pulau Pinang. Pulau Pinang dari segi kematian per kapita paling tinggi
di Malaysia, 17.1 untuk setiap 100 ribu orang penduduk. The highest in the country Tuan
Yang di-Pertua. Katil tidak cukup, ICU 94 percent. Cases number two in the country
is13,900. Ini saya rasa di seluruh negara. Bolehkah kita pastikan hospital padang (field
hospital) dibina? Kita berikanlah wang yang mencukupi kerana kita perlu selamatkan
nyawa. Kalau ada bangunan yang tidak digunakan, baik oleh Kementerian Kesihatan
ataupun...

Tuan Mohamad bin Sabu [Kota Raja]: Boleh saya tanya? Ada cadangan
daripada Yang Berhormat Kubang Pasu tetapi di luar Parlimenlah supaya pihak tertentu
khasnya pihak tentera buat hospital seperti di Wuhan di mana ditempatkan lima ke enam
ribu orang pesakit positif di situ. Kita boleh guna tanah-tanah lapang. Pihak tentera boleh
diarahkan untuk buat hospital sementara itu dan di situ kita dapat kendalikan seperti
dikendalikan di Wuhan, China.

Tuan Lim Guan Eng [Bagan]: Ini sesuatu yang harus dipertimbangkan. Ada
dana, saya rasa kita boleh buat. Ini boleh jadi sebahagian daripada ucapan saya.

Itu singkat sahaja Tuan Yang di-Pertua, tentang itu katil-katil. Kalau ada
bangunan-bangunan yang tidak digunakan oleh pihak swasta, kita boleh gunakannya
retrofit. Hanya RM5 juta atau RM10 juta cukup retrofit supaya kita boleh pasang, kita boleh
letak lebih banyak katil ICU. Itu penting untuk selamatkan nyawa. Di Pulau Pinang, kita
ada satu bangunan saya ingat RM10 juta kita boleh retrofit, tambah 60 ke 70 buah katil
ICU. Itu yang penting sekali Tuan Yang di-Pertua.

Di samping itu saya harap bahawa kita boleh mengambil semua kontrak doktor,
pegawai-pegawai perubatan dalam kontrak supaya boleh meminta mereka,
menggunakan mereka untuk membantu kita lawan COVID-19. Sebelum saya akhiri
ucapan saya, hanya ada dua perkara ringkas.

Tuan Yang di-Pertua: Yang Berhormat, terus sampai pukul satulah Yang
Berhormat.

Tuan Lim Guan Eng [Bagan]: Ya, dua perkara ringkas sahaja. Satu ialah tentang
kadar pengangguran. Kadar pengangguran telah naik sebanyak 10 ribu kepada 778 ribu
orang. Kekal 40.8 peratus pada bulan Julai.
