DR.15.09.2021 89

Ng Poh Jing, nombor sijil kelahiran 071009081141 yang dilahirkan pada 9 Oktober 2007.
Apabila beliau hendak membuat kad pengenalan semasa berumur 12 tahun, beliau telah
diberitahu kad pengenalannya menyatakan bahawa beliau adalah seorang Islam. Beliau
tidak hendak kad pengenalan sedemikian kerana ia akan menghantuinya seumur hidup
seperti yang telah berlaku kepada emaknya.

Lebih empat tahun sebelum Ng Poh Jing dilahirkan, emaknya sudah membuat
surat sumpah berkanun bertarikh 13 Februari 2003 bahawa beliau tidak pernah
mengamalkan agama Islam dan ingin mengamalkan agama Buddha. Emaknya tidak
dapat berkahwin dengan bapa Ng Poh Jing yang juga seorang Cina Buddha kerana kad
pengenalan emaknya tertulis perkataan Islam.

Kita mesti menggalakkan institusi keluarga dan tidak boleh melarang orang lain
daripada berkahwin. Yang Amat Berhormat Perdana Menteri telah menyatakan kita
hendak satu keluarga Malaysia. Emak Ng Poh Jing pun berhasrat beliau boleh ada satu
keluarga yang diiktiraf oleh undang-undang. Inilah hasrat beliau dan telah menyatakan
kepada saya beliau berharap satu hari nanti boleh mencapai impian ini supaya beliau
boleh berkahwin secara sah. Kalaupun beliau tidak dapat mencapai impian ini, beliau
berharap bencana yang melanda beliau tidak akan melanda anak kesayangannya. Saya
berharap Kementerian Dalam Negeri dapat mengeluarkan kad pengenalan kepada Ng
Poh Jing tanpa perkataan Islam.

Akhir sekali, saya ingin membangkitkan polisi kerajaan berkenaan dengan
peruntukan wang yang telah diluluskan akan hangus atau ditarik balik kalau ia tidak
dibelanjakan dalam tahun itu sendiri. Saya merujuk kepada projek Warisan Kampung Koh
di kawasan Parlimen saya. Semasa Pakatan Harapan menjadi kerajaan melalui Kerajaan
Negeri, pihak Kerajaan Persekutuan telah meluluskan projek Warisan Kampung Koh dan
hendak memberikan wang sejumlah lebih daripada RM40 juta untuk dibelanjakan dalam
projek ini dalam tempoh tiga hingga lima tahun.

Wang sebanyak RM3 juta telah diterima oleh Majlis Perbadanan Manjong. /’m
finishing, just give me one minute. Oleh kerana dikatakan kalau ia tidak dibelanjakan, ia
akan hangus dan sekarang Majlis Perbadanan Manjung hendak gunakan RM3 juta ini
untuk membina satu bangunan. Saya hendak tanya kerajaan, sama ada projek ini akan
diteruskan dan kalau tidak, kita hanya bina satu sahaja bangunan tanpa keseluruhan
projek, it will become a white elephant.

Saya minta kerajaan dan kalau boleh Menteri Kewangan bagi satu jaminan wang
ini akan terus diberikan untuk projek yang baik selepas dirancang. Janganlah memaksa
mereka. Don’t build a white elephant, old market just rebuild and put it there for nothing.
Ini projek warisan seluruh kawasan. Jadi harapan saya, saya hendak tanya, adakah
projek ini yang diluluskan oleh Kerajaan Pakatan Harapan akan diteruskan.

Kalau tidak, mintalah wang ini boleh digunakan untuk buat satu taman rekreasi
yang sangat diperlukan di Sitiawan. Janganlah paksa kerajaan tempatan membina satu
bangunan just for the sake of spending RM3 milion for nothing. Kalau boleh bagi jaminan
duit ini akan terus diberikan kepada kerajaan tempatan untuk projek yang berfaedah.

Itulah sahaja ucapan saya. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Beruas. Yang Berhormat
Baram dipersilakan.

6.36 ptg.

Tuan Anyi Ngau [Baram]: Terima kasih, Tuan Yang di-Pertua atas peluang ini
untuk bahas dalam titah Kebawah Duli Yang Maha Mulia Seri Paduka Baginda Yang di-
Pertuan Agong.

Tuan Yang di-Pertua, dengan masa ini, saya ingin bangkitkan satu dua perkara
yang berkaitan dengan pandemik ini. Apabila kerajaan mengumumkan bantuan-bantuan
ataupun pakej-pakej ekonomi untuk menangani COVID-19 ini, saya percaya semua
rakyat, khususnya golongan B40 dan M20, mereka merasa ini adalah satu perangsang
