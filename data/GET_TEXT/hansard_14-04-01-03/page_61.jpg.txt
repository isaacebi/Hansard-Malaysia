DR.15.09.2021 53

Juga, saya ingin mengajak kerajaan untuk melihat reformasi percukaian yang ada
pada hari ini. PAS pernah mencadangkan untuk melaksanakan dua tiga cukai yang
baharu. Antaranya cukai yang melibatkan keuntungan saham. Pada hari ini kalau kita
ambil contoh satu bentuk saham yang sangat menarik dipanggil crude palm oil futures
(FCPO) ataupun niaga hadapan melibatkan crude palm oil ataupun minyak sawit mentah.
Satu perniagaan yang sedang rancak sekarang dan saya ada pengalaman peribadi
selepas— dalam tempoh sebulan yang lalu terlibat dengan FCPO dengan hanya modal
sebanyak RM20,000 telah mendapat untung dalam tempoh tiga minggu sebanyak
RM6,000 yang dalam sudut Islamnya, dengan keuntungan itu, kita perlu membayar zakat
2.5 percent sebanyak RM150.

Jikalau dengan modal kecil seumpama itu, kita mendapat untung dan boleh
dibayar zakat, maka tentulah kalau kerajaan melihat peluang-peluang mengenakan cukai
atas nama Kerajaan Persekutuan dikenakan cukai, saya yakin bahawa banyak dana yang
dapat kita ambil untuk digunakan oleh Kerajaan Persekutuan.

Begitu juga melibatkan cukai simpanan korporat, cukai atas saham yang lain dan
juga cukai ekonomi digital dan juga melibatkan GST yang pernah saya bincangkan dahulu
dan kita PAS mencadangkan dua tiga perubahan melibatkan cukai GST yang kita tolak
pada tahun 2018 yang lalu untuk kita betulkan mana-mana yang silap dan kita boleh
melihat perubahan-perubahan yang baik untuk pastikan cukai dapat dilaksanakan dengan
cara yang dikehendaki oleh Islam.

Terakhir, beri peluang untuk bercerita yang ketiga dalam konteks Keluarga
Malaysia, iaitu Takaful Isimna’i disebut sebagai solidariti sosial. Penting untuk negara kita
Malaysia dalam konteks berhadapan dengan isu-isu politik, isu-isu ekonomi untuk kita
mewujudkan suatu semangat solidariti antara rakyat dalam perkara kebajikan.

Saya merujuk kepada apa yang berlaku pada zaman Nabi SAW, bila mana
berlaku kekurangan bekalan makanan Nabi bersabda pada mereka semoga Allah Taala
merahmati kaum Asya’ari [berucap dalam bahasa Arab] “kalau mereka kekurangan
bekalan makanan ketika berperang ataupun kurang bekalan daripada Madinah” [Berucap
dalam bahasa Arab] “mereka himpun semua bekalan makanan di tempat yang satu”.

[Berucap dalam bahasa Arab] Kemudian, dengan semula antara mereka dengan
cara sama rata. Konsep ini, CSR korporat mesti diperkasakan dengan baik dan diberikan
satu pengecualian atau rebat cukai yang baik untuk menggalakkan para korporat
menyumbang. Sebagai contoh di peringkat perladangan sawit yang pada hari ini
mendapat untung berganda iaitu tiga kali ganda daripada sebelumnya.

Mereka yang terlibat di bidang getah ataupun sarung getah perubatan,
keuntungan yang ratusan bilion. Maka CSR mereka diperlukan untuk bantu rakyat dan
kerajaan patut memberi suatu rebat percukaian untuk mereka.

01520

Itulah antara yang sempat saya sampaikan. Oleh kerana masa tidak mencukupi
terima kasih Tuan Yang di-Pertua. Wassalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Nerus. Sekarang saya jemput Yang Berhormat Tuaran kemudian kita
melangkau ke Yang Berhormat Kulim-Bandar Baharu. Sila Yang Berhormat Tuaran.

3.20 ptg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua kerana memberi peluang kepada Tuaran untuk turut membahaskan Usul
Menjunjung Kasih di Atas Titah Seri Paduka Baginda Yang di-Pertuan Agong yang
dibentangkan oleh Yang Berhormat Beaufort.

Tuan Yang di-Pertua, dua hari lagi kita akan meraikan sambutan hari kelahiran
negara kita Malaysia iaitu Hari Malaysia yang jatuh pada 16 September. Menjunjung kasih
Tuanku kerana pada point 58 muka surat 15 Titah Ucapan Diraja, Tuanku menyebut
tentang sambutan Hari Malaysia dan seterusnya memberi seruan kepada Ahli-ahli Yang
