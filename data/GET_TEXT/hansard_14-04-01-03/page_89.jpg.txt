DR.15.09.2021 81

Dato’ Dr. Xavier Jayakumar a/l Arulanandam [Kuala Langat]: Sudah potong
dua minit eh— tiga minit?

Tuan Yang di-Pertua: Terpaksa kerana kita ada 15.

5.41 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Yang di-Pertua. Kuala Langat hendak ambil bahagian di dalam perbahasan titah
Yang di-Pertuan Agong. Salam sejahtera dan salam hormat kepada semua yang hadir.
Selama dua tahun ini negara kita telah pun lihat macam mana keadaan dengan COVID-
19 dan apa yang telah dilakukan di dalam negara kita. So, saya hendak ambil kesempatan
ini untuk mencadangkan beberapa isu penting kepada kerajaan untuk ambil tindakan-
tindakan sewajarnya.

Sejak beberapa bulan yang lepas tatkala krisis sebelum perubahan tampuk
pimpinan kerajaan baru-baru ini, pihak kerajaan serta pembangkang dilihat oleh rakyat
sebagai lemah, berpecah belah dan kurang dihormati dari mata rakyat. Perkara ini
menyebabkan pelaburan luar negara menarik balik ataupun menangguhkan plan mereka
untuk melabur dalam negara dan pasaran, mahupun ekonomi negara kita. Ini
menyebabkan peluang pekerjaan berkurangan dengan jurang antara golongan yang kaya
dan miskin semakin berkembang. Sekiranya situasi ini dibiarkan menjadi begitu sahaja,
Malaysia akan menjadi sebuah negara yang kurang stabil dengan kemungkinan konflik
oleh pelbagai pihak yang berkepentingan akan tercetus menjadi suatu kenyataan.

Sememangnya senario ini tidak harus dibiarkan menjadi realiti. Solusi sejagat
yang membolehkan semua pihak termasuk kerajaan dan pembangkang bekerjasama
demi kesejahteraan negara dan kepentingan rakyat adalah wajar. Oleh yang demikian,
MoU yang ditandatangani oleh kedua-dua pihak baru-baru ini bagi saya merupakan
perkara yang patut supaya kerajaan dilihat sebagai lebih telus dan terbuka. Saya minta
semua menteri yang telah dilantik untuk kerjasama dengan semua Ahli Parlimen sama
ada pembangkang ataupun di kerajaan untuk bawa kestabilan yang cukup untuk masa
depan yang akan datang.

Akan tetapi, ini hanya boleh berlaku sekiranya semua kementerian beroperasi
secara seiringan. Malangnya kebanyakan menteri lebih suka berfungsi secara silo demi
kepentingan parti sendiri sahaja. Ini realitinya yang saya nampak. Pada ketika ini, isu yang
paling besar yang dihadapi oleh sesetengah sektor adalah bekalan buruh. Baru-baru pagi
tadi saya dengar Menteri Sumber Manusia yang katakan kita ada kekosongan sampai 1.5
juta tempat untuk bekerja di dalam negara kita.

Malaysia tidak mungkin boleh berfungsi tanpa buruh asing. This is a reality. We
must accept the fact that this is a reality. Malaysia tidak mungkin boleh berfungsi tanpa
buruh asing. Para menteri harus duduk semeja untuk menyelesaikan isu ini secara efektif
dan sekali gus tanpa membuang masa. It is not rocket science Yang Berhormat sekalian.
Jalanlah penyelesaian isu ini adalah demi kepentingan rakyat dan negara. Situasi COVID-
19 sudah mula menjadi endemik. Dengan ini semua pihak harus kembali bekerja dalam
skala normal dengan secepat yang mampu.

Akan tetapi isu yang kian merunsing pada ketika ini adalah pembukaan
perkhidmatan yang perlu dan perkhidmatan bukan keperluan utama (essential services
and non-essential services). Ini adalah satu argument yang ada di luar sana dan kita kena
beri tumpuan kepada ini. Faktanya perkhidmatan perlu tidak mungkin beroperasi secara
efektif tanpa perkhidmatan bukan keperluan utama kerana kedua-duanya _ saling
memerlukan. Oleh yang demikian, saya mohon supaya kedua-dua jenis perkhidmatan ini
dibuka segera.

Hanya ahli politik yang mempunyai pandangan yang seorang dan berjangka
pendek akan menanam rasa takut dan kebencian semasa masyarakat. Mereka mungkin
berfikir bahawa tindakan mereka adalah wajar serta perlu. Akan tetapi sejarah akan dilakar
bahawa jalan yang diambil mereka sudah pasti akan gagal. Kita tidak seharusnya
memperjudikan masa depan negara hanya untuk memenuhi agenda sendiri. Agenda
semua di Dewan yang mulia ini mesti memberi tumpuan kepada anak-anak dan cucu-
cucu kami.
