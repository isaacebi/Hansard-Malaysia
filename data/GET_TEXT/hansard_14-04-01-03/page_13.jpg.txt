DR.15.09.2021 5

terhadap Kementerian Sumber Manusia. Tuan Yang di-Pertua, kalau saya duduk di
sebelah sana mungkin saya pun boleh bagi pandangan yang sama. Akan tetapi, negara
kita menghadapi keadaan yang luar biasa. Kelembapan ekononii, krisis kesihatan, sedikit
sebanyak krisis politik dan sebagainya.

Apabila tiada kestabilan politik, negara kita tidak akan maju. Maka, ini menjadi
tanggungjawab semua. Apabila kita tubuhkan HRDF ataupun Pembangunan Sumber
Manusia Berhad— saya setuju dengan pandangan Yang Berhormat Ipoh Barat
tanggungjawab kita hanya fokus kepada latihan dan sebagainya.

Akan tetapi, hari ini, dalam keadaan yang cukup luar biasa seperti darurat, maka
semua kementerian perlu memainkan peranan dan think out of the box. Memandangkan
dalam keadaan COVID-19 bulan ini, kita tiada sebarang latihan kemahiran dan
sebagainya — face-to-face. Maka, levi yang sedia ada, apabila majikan setuju, kita
membuat satu pendekatan untuk menyelamatkan negara dalam keadaan krisis. This is
crisis. These are not normal circumstances.

So, yang bab “ada udang di sebalik batu” mungkin sebelah sana sahaja yang tahu
perkara-perkara macam ini. Kita telus. We’d never know if- bila masa ada “udang di
sebalik batu’. Mungkin Yang Berhormat Ipoh Barat lebih arif, mengenal pasti udang-
udang.

Tuan M. Kulasegaran [Ipoh Barat]: No, what is the core issue? Core— dalam ini
the act, very clearly dia kata. Training and retraining. You tidak ada kuasa.

01020

Timbalan Yang di-Pertua [Dato’ Mohd Rashid Hasnon]: Yang Berhormat Ipoh
Barat, sesi pertanyaan sudah habis. Pertanyaan yang kedua. Ahli-ahli Yang Berhormat
seterusnya, saya ingin menjemput Cameron Highlands.

Tuan Ramli bin Dato’ Mohd Nor [Cameron Highlands]: Assa/amualaikum
warahmatullahi wabarakatuh Tuan Yang di-Pertua. Soalan Cameron Highlands, yang
ketiga.

Timbalan Yang di-Pertua [Dato’ Mohd Rashid Hasnon]: Saya sudah panggil,
tidak ada yang menjawab. Tidak apa. Saya sudah masuk soalan yang ketiga. Minta maaf,
Yang Berhormat.

Sila Yang Berhormat Menteri Pembangunan Luar Bandar untuk menjawabnya.
Tiga minit.

3. Tuan Ramli bin Dato' Mohd Nor [Cameron Highlands] minta Menteri
Pembangunan Luar Bandar menyatakan, apakah langkah yang dilakukan oleh pihak
kementerian bagi memastikan masyarakat Orang Asli tidak tercicir daripada Program
Imunisasi COVID-19 Kebangsaan (PICK).

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Terima kasih Yang Berhormat Yang di-Pertua dan Yang Berhormat
Cameron Highlands yang mengajukan soalan pada pagi ini.

Pihak kementerian melalui Jabatan Kemajuan Orang Asli (JAKOA) telah
melaksanakan beberapa langkah bagi memastikan masyarakat Orang Asli tidak tercicir
daripada Program Imunisasi COVID-19 Kebangsaan (PICK). Kerajaan melalui JAKOA
telah melaksanakan kempen kesedaran secara bergerak dan berfokus dari kampung ke
kampung dan dari rumah ke rumah. Kempen ini bertujuan untuk memberi kesedaran
mengenai COVID-19 serta meningkatkan kefahaman tentang keperluan vaksin dan
menangkis dakyah serta berita palsu yang tersebar.

JAKOA juga mengedar dan melaksanakan pendaftaran vaksinasi secara manual
dan menangani isu ketiadaan peranti, kurang liputan internat, serta isu tidak celik
penggunaan maklumat IT. Selain membantu bagi pendaftaran, JAKOA juga menyediakan
kemudahan pengangkutan ke Pusat Pemberian Vaksin- PPV dan menjalankan usaha
sama antara agensi seperti MARA Liner yang menyediakan pusat pemberian vaksin
