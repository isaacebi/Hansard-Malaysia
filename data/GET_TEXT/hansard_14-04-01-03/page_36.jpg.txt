28 DR.15.09.2021

Berhormat Tuan Yang di-Pertua saya telah memasukkan Rang Undang-undang Peribadi,
Private Members Bill iaitu yang dipanggil Pemecatan Ahli Parlimen 2021.

Transformasi pentadbiran yang dicadangkan oleh kerajaan dengan wujudnya
Rang Undang-undang Akta Lompat Parti wajib dan wajar dilakukan secepat mungkin.
Bukannya apa. Sebab kalau katak itu hendak lompat, dia tidak ikut masa Tuan Yang di-
Pertua. Siang pagi, malam petang.

Beberapa Ahli: Betul! Betul!

Dato’ Sri Azalina Othman Said [Pengerang]: Itu sebabnya saya hendak bagi
sedikit pantun kepada semua katak yang lompat. [Tepuk]

Lompat si katak lompat;

Lompat di dalam perigi;
Lompat jangan tak lompat;

Nanti tidak sempat menjadi.

Itu sebabnya Tuan Yang di-Pertua atas konsep demokrasi, kita kena...

Tuan Mohamad bin Sabu [Kota Raja]: Boleh tanya?

Dato’ Sri Azalina Othman Said [Pengerang]: ... wujudkan Akta Lompat Parti.
Tuan Mohamad bin Sabu [Kota Raja]: Yang Berhormat Pengerang boleh...

Dato’ Sri Azalina Othman Said [Pengerang]: Abang Mat tunggu sekejap Abang
Mat, sembilan minit. Sekejap sahaja, saya bagi balik. Tetapi Akta Lompat Parti ini bahaya
dia satu sahaja. Dia lompat apa pun sebab kerana dipecat, kerana digabungkan, kerana
ya lah apabila dia tidak suka, dia pergilah. Mewujudkan satu mekanisme melalui Rang
Undang-undang ini Pemecatan Ahli Parlimen supaya senarionya lebih terbuka dan
diberikan kuasa kepada rakyat untuk menentukan sama ada hendak gantikan atau tidak
ganti kepada yang melompat itu.

Sebab kita mesti menerima Tuan Yang di-Pertua tidak semestinya yang melompat
itu lompat kerana dia hendak lompat, kadang-kadang dia dipaksa lompat kerana dia telah
dipecat. Jadi cadangan saya dengan Rang Undang-undang ini, macam orang bercerailah.
Saya dahulu Tuan Yang di-Pertua, jadi Peguam Syariah 20 tahun. Ya, Abang Mat,
Peguam Syariah, Abang Mat.

Dato’ Hajah Azizah binti Mohd Dun [Beaufort]: Yang Berhormat, boleh saya
mencelah?

Dato’ Sri Azalina Othman Said [Pengerang]: Sekejap.

Dato’ Hajah Azizah binti Mohd Dun [Beaufort]: Boleh saya mencelah Yang
Berhormat?

Dato’ Sri Azalina Othman Said [Pengerang]: Sekejap, sekejap.
Dato’ Hajah Azizah binti Mohd Dun [Beaufort]: Yang ini penting.

Dato’ Sri Azalina Othman Said [Pengerang]: Sekejap. Peraturan kata saya
kena bagi kebenaran.

Tuan Mohamad bin Sabu [Kota Raja]: Yang Berhormat...

Dato’ Sri Azalina Othman Said [Pengerang]: Sekejap Yang Berhormat, biar
saya habis. Maknanya itu sebab dalam Islam apabila cerai, dia kena ada masa idah
selepas gugur talak. Tiga bulan, dia kena relaks. Dia kena fikir. Hendak cerai atau tidak
hendak cerai, hendak sambung, tidak hendak sambung. Jadi apa yang saya cadangkan
di sini Rang Undang-undang Pemecatan Ahli Parlimen biarlah referendum dibuat kepada
rakyat untuk tentukan wakil rakyat yang lompat itu digantikan ataupun tidak. Itu sahaja.

[Tepuk]
