DR.15.09.2021 51

Saya yakin bahawa pendekatan Keluarga Malaysia ini merupakan pendekatan
terbaik di kala mana kita berhadapan dengan tiga krisis. Pertama, krisis pandemik
kesihatan yang berlalu tempoh yang sangat panjang, hampir dua tahun, bermula pada
penghujung tahun 2019 dan masih lagi belum berakhir. Kedua, pandemik ekonomi yang
berlaku disebabkan oleh krisis melibatkan pandemik kesihatan.

Ketiga, yang lagi besar sebenarnya ialah pandemik ataupun krisis melibatkan
politik kita sendiri. Bertukar tiga Kerajaan dalam tempoh satu penggal. Ini suatu yang
sangat perlu kita linhat dengan lebih jelas. Maka bagi saya pendekatan Keluarga Malaysia
ialah pendekatan yang mampu untuk kita bersama-sama menangani tiga situasi atau tiga
krisis yang saya sebutkan sebentar tadi dan insya-Allah kita boleh melakukan yang terbaik
dalam konteks semasa pada hari ini.

Untuk itu saya ingin mengajak semua Yang Berhormat untuk melihat tiga skop
yang boleh kembangkan menerusi konsep Malaysia atau Keluarga Malaysia ini. Pertama,
berasaskan konsep yang saya sebut dalam bahasa Arab iaitu tasamuh siasi atau bahasa
Inggerisnya- political tolerance, atau bahasa Melayunya- tolak ansur politik.

Baik, itulah yang perlu kita jadikan sebagai asas bersama kita. Saya yakin bahawa
MoU yang dibuat antara kerajaan dengan pembangkang yang dipanggil Persefahaman
Transformasi dan juga Kestabilan Politik adalah salah satu daripada konsep yang
menggambarkan tolak ansur politik dan ia bukan perkara yang baru, bahkan kami di
peringkat Parti Islam Se-Malaysia (PAS), dulu kita perkenalkan dan cadangkan menerusi
Presiden PAS konsep unity government pada tahun 2008.

01510

Kita perkenalkan juga konsep Budaya Politik Matang dan Sejahtera (BPMS) untuk
mengajak rakyat, sama ada kerajaan ataupun pembangkang untuk bersama-sama.
Jikalau kita rujuk balik pada apa yang dibentangkan oleh PAS pada tahun 201 yang
melibatkan BPMS, kita tetapkan tujuh prinsip iaitu berpolitik berasaskan prinsip, berpolitik
berasaskan dakwah amar makruf nahi mungkar, berpolitik berdasarkan penyelesaian
Islam, berpolitik berdasarkan keutamaan untuk rakyat, berpolitik yang diplomasi, berpolitik
dalam bentuk realiti bukan persepsi fitnah dan juga berpolitik dalam cara yang rasional
dan juga profesional.

Alhamdulillah, kalau inilah tujuh prinsip yang kita boleh laksanakan dalam
kerajaan atau dalam menjadi pembangkang, kita yakin bahawa negara mampu
melahirkan rakyat yang matang berpolitik walaupun kita mungkin berbeza pendapat dan
pandangan dan pelbagai isu melibatkan kerajaan. Akan tetapi ada kebersamaan, iaitu
untuk menjadikan negara kita lebih baik, bukan hanya untuk diri kita, bahkan untuk dunia
sekali, insya-Allah.

Itu yang pertama yang melibatkan konsep ta’awun atau konsep tahaluf siyasi,
konsep toleransi dalam berpolitik. Saya yakin bahawa, kalau kedua-dua pihak dapat
melaksanakan apa yang kita telah tandatangani bersama, kita yakin bahawa negara pasti
akan mendapat manfaat. Walaupun tidak menafikan bahawa pembangkang perlu terus
melaksanakan tugasan untuk membangkang kerajaan, mengkritik kerajaan, memberi
komentar kepada kerajaan, sebagai salah satu cara untuk semak dan imbang yang baik
bagi kerajaan kita melaksanakan tugasan mereka. Itu yang pertama.

Kedua, saya hendak merujuk kepada kaedah kedua yang saya panggil sebagai
ta’awun iqtisadi atau dalam bahasa Inggeris economic corporation, bahasa Malaysia kita
sebut kerjasama ekonomi. Dalam konteks kita berhadapan krisis ekonomi yang sangat
parah, kalau kita lihat kepada hutang isi rumah Malaysia yang menyumbang kepada 93
peratus daripada Keluaran Dalam Negara Kasar (KDNK) untuk Disember 2020
berbanding nisbah 82 peratus sahaja untuk tahun 2019. Ini menunjukkan kita berhadapan
suasana yang sangat kritikal berkaitan dengan ekonomi.

Maka tentulah kebersamaan, perkongsian, fa’awun ataupun persefahaman
tolong-menolong dalam perkara melibatkan ekonomi, sangat penting bagi negara
Malaysia. Oleh sebab itu kita linat pada zaman Nabi SAW di awal pembinaan negara Islam
al-Madinah al-Munawwarah, Baginda perkenalkan pasar yang bertujuan membuka ruang
perniagaan untuk rakyat, pasaran baharu berniaga untuk mereka kembali bangkit
menguruskan ekonomi mereka.
