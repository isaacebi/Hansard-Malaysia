98 DR.15.09.2021

ataupun graduan yang tidak bekerja lebih 12 bulan, mana-mana majikan yang mengajikan
mereka akan mendapat subsidi tambahan sebanyak RM500 hingga RM700 setiap bulan
selama dua tahun.

Kita tidak memberikan duit percuma kepada anak muda tersebut tetapi kerja yang
agak baik, bermaruah supaya dia dapat tambah baik dirinya. Kalau boleh berikan
tambahan selama tiga minit sahaja. Terima kasih.

Terakhir, kita perlu memastikan sistem ekonomi kita membebaskan dirinya
daripada monopoli yang berleluasa. Di sini saya hendak tekankan sedikit bahawa
pengendalian 5G, kalau kita lihat sistem pengendalian di Malaysia dimonopoli bawah
Digital Nasional Berhad (DNB), there is a lack of transparency dan banyak telah pun
dibentangkan oleh pengkritik di dalam dan di luar negara. Sistem secara amnya yang
dipakaikan di peringkat antarabangsa adalah sistem di mana spectrum is awarded via an
open bidding system. Akan tetapi di Malaysia terus diberikan kepada DNB dan DNB yang
mengoperasikannya secara sistem monopoli.

Sebelum ini 4G, kerajaan lalu sistem internasional di mana kita dapat memungut
dalam sebanyak RM4 bilion hingga RM7 bilion yang akhirnya disalurkan untuk membina
pembangunan Internet luar bandar. Akan tetapi, dengan sistem baharu monopoli yang
kerajaan guna pakai kita perlu belanjakan sebanyak RM15 bilion. Persoalannya
perbelanjaan ini, it must be done in a transparent fashion. Kita tidak mahu membina lagi
satu monopoli dan akhirnya internet 4G dan 5G teruk terkesan. Rakyat luar bandar
akhirnya yang paling teruk terkesan.

Dengan itu Tuan Yang di-Pertua, saya percaya Malaysia negara kita, rumah kita.
Malaysia is destined for excellence, we should never be trapped in a culture of
complacency and mediocrity. Rumah kita ini ditadbirkan untuk menjadi negara yang maju
dan bermaruah. Kita tidak boleh sesekali terperangkap dengan kelekaan dan keselesaan.
Ini kerana rumah kita bersama yang akan dan wajib kita pertahankan bersama. Terima
kasih Tuan Yang di-Pertua.

Tuan Yang di-Pertua: Terima kasih Yang Berhormat Muar. Yang Berhormat Hulu
Langat.

7.23 mlm.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim. Assalamualaikum warahmatullahi wabarakatuh dan salam sejahtera. Terima kasih
kepada Tuan Yang di-Pertua dan juga Menteri, Timbalan Menteri dan Ahli-ahli Parlimen
yang masih setia menjaga kerusi masing-masing sehingga bertukar dari siang kepada
malam. Terima kasih Tuan Yang di-Pertua.

Hulu Langat menjunjung kasih Titah Seri Paduka Baginda baru-baru ini dan
dalamnya dimulakan dengan penghormatan kepada petugas barisan hadapan negara
terutamanya perkhidmatan kesihatan, ATM, PDRM, Bomba, Imigresen, APM, RELA dan
lain-lainnya ada dalam ucapan ataupun titah tuanku tersebut.

Saya mulakan poin yang pertama berkenaan dengan rasuah. Ahli-ahli Yang
Berhormat sebelum ini telah menyentuh banyak perkara mengenai COVID-19, keadaan
ekonomi yang teruk, lompat parti dan sebagainya. Kini ramai yang bercakap soal Keluarga
Malaysia. Kalau Ahli Parlimen duduk dalam Dewan, maka keluarga kita berada di rumah
dan keluarga yang ada di rumah itu tanpa kita sedari ada anai-anai yang makan bumbung
rumah, lantai rumah, dinding rumah dan anai-anai itu saya anggap lahir disebabkan
suburnya budaya rasuah dalam negara yang sangat kita cintai ini.

Nabi SAW ada menyebutkan dan sahabat-sahabat ada memetikkan bahawa,
[Membaca sepotong hadis] Nabi SAW melaknat orang-orang yang memberi rasuah,
orang-orang yang menerima rasuah dan orang-orang yang mengendalikan proses
rasuah. Pelobi-pelobi itu sendiri yang menjemput, mengatur katak-katak untuk melompat,
yang mengatur dedak-dedak dan menaburkan, yang memakannya, semuanya itu akan
dilaknat oleh Nabi SAW.
