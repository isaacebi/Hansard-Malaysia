76 DR.15.09.2021

“Tidak cukup dengan itu, bot yang digunakan untuk membawa jenazah warga
emas yang meninggal dunia di rumahnya di Teluk Renjuna pagi semalam juga terlekat
kerana air sungai surut menyebabkan pasukan petugas beramai-ramai menolak supaya
bot kembali dapat dikemudikan’. |ni adalah merupakan dua kisah yang berlaku di satu
kepulauan di Tumpat. Ini bukan bahagian pedalaman Sabah dan Sarawak. la hanyalah di
seberang sungai dari Kota Bharu.

Saya selaku Ahli Parlimen Tumpat telah beberapa kali dan telah pun berjumpa
dengan Yang Berhormat Menteri Kewangan, telah pun sampaikan hasrat ini kepada Yang
Amat Berhormat Perdana Menteri, kepada Yang Berhormat Menteri Pembangunan Luar
Bandar dan sebagainya untuk rakyat ini diberi kemudahan terutamanya jambatan yang
menghubungkan mereka di antara kepulauan itu dengan tanah besar sama ada Tumpat
ataupun di Kota Bharu bagi memudahkan urusan mereka.

Berita yang viral ini adalah di antara beberapa peristiwa yang menyayat hati yang
diberi perhatian oleh netizen sedangkan masalah yang dihadapi oleh penduduk di sini
adalah merupakan masalah yang dihadapi mereka secara harian. Baik yang menghadapi
masalah kecemasan, masalah pelajar-pelajar yang tidak dapat menghadiri peperiksaan
kerana air cetek, masalah tidak dapat merentasi sungai kerana airnya pasang dan
sebagainya. Ini adalah merupakan masalah harian yang berlaku di Tumpat bukannya di
kawasan pendalaman Sabah dan Sarawak dan saya mengharapkan diberi perhatian oleh
kerajaan hari ini.

Seterusnya Tuan Yang di-Pertua saya ingin membangkitkan di mana kerajaan
sebelum ini telah meluluskan- ini disebut oleh Yang Berhormat Pasir Mas semalam cuma
saya bagi detailnya. Projek Pembangunan Lembangan Sungai Bersepadu Sungai Golok
Fasa 1 yang melibatkan jajaran Tumpat dan Pasir Mas. Semalam Yang Berhormat Pasir
Mas sebut dia akan banjir. Terakhir banjir ini akan terkumpul ataupun terhenti di Tumpat—
yang telah bermula pada 23 April 2018 dan dijangka siap pada tahun hadapan.

Soalan saya, berapa peratuskah projek ini telah pun siap dan jangkaan ia akan
dapat disiapkan selepas negara mengalami pandemik.

01720

Adakah kerajaan juga akan meneruskan projek ini pada fasa kedua dan ketiga
yang melibatkan jajaran-jajaran lain. Oleh itu saya mohon kerajaan untuk memberikan
tumpuan terhadap aspek keseimbangan pembangunan antara wilayah ini.

Tuan Yang di-Pertua...
Dato’ Sri Azalina Othman Said [Pengerang]: Yang Berhormat...

Dato’ Haji Che Abdullah bin Mat Nawi [Tumpat]: Kebawah Duli Yang Maha
Mulia Seri Paduka Baginda, bagi saya hendak habiskan ayat ini. Menyentuh mengenai
kawalan sempadan negara dan Tumpat adalah merupakan wilayah ataupun daerah
sempadan negara dengan Thailand. Sehubungan dengan itu, saya meminta kerajaan
supaya memberikan perhatian kerana sesungguhnya kegagalan mengawal sempadan ini
bukan sahaja menatijahkan masalah yang berlaku di kawasan sempadan itu, tetapi juga
di kawasan-kawasan lain dalam negara. Daripada segi infrastrukturnya, daripada segi
personnelnya, daripada segi peralatannya mestilah mencukupi untuk memastikan
keselamatan sempadan negara dapat dikawal sebaiknya.

Tuan Yang di-Pertua, ada banyak lagi yang saya sebut, cuma saya hendak sudahi
dengan pantun. Saya hendak jawab pantun Duli Yang Maha Mulia Seri Paduka Baginda
Yang di-Pertuan Agong dengan menggunakan pembayang daripada Seri Paduka sendiri.

Dari Segamat ke Kota Tinggi,

Hajat mulanya ke Kuala Pahang,
Hebat tuanku gigih berbakti,

Rakyat jelata bertambahlah sayang.

Kalau memandang langit yang tinggi,
Jangan lupa rumput di bawah,
