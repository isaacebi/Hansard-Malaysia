40 DR.15.09.2021

September 2021 di mana bukan sahaja berdasarkan apa yang ditawarkan oleh pihak
mantan Perdana Menteri sebelum terpaksa meletak jawatan tetapi lebih baik daripada itu.

Sungguhpun pihak kerajaan ingin menggambarkan bahawa kerajaan sekarang
stabil kerana dapat sokongan daripada pihak pembangkang, saya ingin tegaskan di sini
bahawa yang berlaku merupakan persetujuan oleh pihak Pakatan Harapan bahawa
sekiranya ada undi percaya, pihak pembangkang akan mengambil sikap berkecuali dalam
Belanjawan 2022 dengan prasyarat bahawa ada perbincangan dengan pihak parti
pembangkang di mana input-input kita akan diberi pertimbangan.

Maka kita bersedia untuk berkecuali dan syarat-syarat yang termeterai dalam
MoU yang kita tandatangani mestilah dilaksanakan. Kalau tidak dilaksanakan, maka ia
akan terbatal dengan sendirinya... [Tepuk] Kami ikhlas, kami jujur, kami mahukan tumpuan
diberikan untuk lawan COVID-19 dan selamatkan ekonomi Malaysia... [Tepuk] Ini kerana
nyawa dan mata pencarian rakyat lebih penting daripada segala-galanya.

Kami rasa sekurang-kurangnya pihak kerajaan terima cadangan yang kita buat
selama ini untuk membuat suntikan RM45 bilion ke dalam ekonomi, suntikan secara
langsung di mana sungguhpun...

Tuan Syed Saddiq bin Syed Abdul Rahman [Muar]: Yang Berhormat, boleh
tanya?

Tuan Lim Guan Eng [Bagan]: Just a while. Sungguhpun telah lancarkan lapan
buah pakej Rangsangan Ekonomi sebanyak RM530 bilion tetapi tidak berjaya langsung
sekali untuk selamatkan ekonomi Malaysia dan mengapa? Jelas jawapannya. la kerana
suntikan dana secara langsung secara kecil, hanya lebih RM80 bilion sahaja.

Sungguhpun ekonomi rugi lebih RM500 bilion sejak MCO 1.0 dilaksanakan,
suntikan dana secara langsung hanya RM83 bilion. Itulah sebabnya kita cadang buatkan
suntikan dana secara langsung RM45 bilion sehingga akhir tahun ini, sekurang-kurangnya
dapat selamatkan ekonomi. Menteri Kewangan telah membalas dengan meluluskan
cadangan ini semalam dan menyatakan ingin menaikkan had atau siling Dana COVID-19
daripada RM65 bilion kepada RM110 bilion iaitu genap RM45 bilion yang disyorkan oleh
Pakatan Harapan selama ini... [Tepuk]

Saya tahu ada pelbagai pihak yang kata jangan selalu ungkit-ungkit RM45 bilion,
tak jadi. Akhirnya jadi juga... [Tepuk] Lagi satu yang penting ialah permintaan oleh pihak
parti pembangkang bahawa dalam moratorium pinjaman bank, mestilah ada satu klausa
mengecualikan pembayaran faedah. Ditolak oleh pihak kerajaan berkali-kali akhirnya juga
jadi, masuk dalam MoU. Semalam Menteri Kewangan pun telah umumkan kaji untuk
kecualikan pembayaran faedah untuk penduduk 50 peratus terbawah. Inilah faedah yang
diterima oleh rakyat, dua faedah besar yang diterima oleh rakyat ekoran MoU yang
ditandatangani oleh Pakatan Harapan dan Kerajaan Malaysia. Tanpa tandatangan ini,
semua ini tak akan jadi. Sila Yang Berhormat Muar.

Tuan Syed Saddiq bin Syed Abdul Rahman [Muar]: Terima kasih Yang
Berhormat. Saya rasa MoU yang dilakukan adalah MoU yang bersejarah. Sambil ia
bersejarah, reforms yang dilakukan ini tidak boleh hanya dipusatkan di peringkat
Persekutuan. Jika kita betul ingin membina Malaysia yang adil dan saksama, keputusan
yang sama harus juga dibawa oleh kerajaan-kerajaan negeri bawah pentadbiran Pakatan
Harapan.

Persoalan saya mudah, adakah pimpinan negeri bawah Pakatan Harapan seperti
Negeri Sembilan, Selangor dan juga Pulau Pinang akan mengembalikan hak peruntukan
yang adil dan saksama kepada semua ADUN termasuk ADUN pembangkang. Jika di
Parlimen kita tuntut, di negeri-negeri pun kita perlu adil juga. Inilah reforms yang
berkekalan supaya walaupun lima tahun kedua puluh tahun yang akan datang, kerajaan
bertukar-tukar, hak yang saksama ini, layanan kepada semua rakyat tidak kira kawasan
mereka harus diiktiraf pada hari ini dan selama-lamanya. Terima kasih.

Tuan Ahmad Fahmi bin Mohamed Fadzil [Lembah Pantai]: Yang Berhormat
Bagan, Lembah Pantai. Ringkas. Terima kasih. Terima kasih Yang Berhormat Bagan dan
Tuan Yang di-Pertua. Ringkas sahaja. Adakah Yang Berhormat Bagan merasakan selain
daripada dua perkara manfaat terus kepada rakyat seperti Yang Berhormat Bagan
