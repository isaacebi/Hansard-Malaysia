30 DR.15.09.2021

bukan sahaja itu, termasuk juga data-data yang telah mereka gunakan untuk pilihan raya.
Jadi ini tidak berlaku adil, bukan sahaja kepada parti tetapi yang lebih penting tidak berlaku
adil kepada rakyat.

Akhir sekali, saya hendak tekankan dalam bab ini, perkataan yang paling penting
ialah kita mesti menekankan bahawa kalau mungkin ke, pada masa depan pilihan raya
kita mungkin pilihan raya kepada blok parti dan bukan individu. Terpulanglah pada
kerajaan dan saya rasa MOU yang ditandatangani ini ialah platform yang terbaik untuk
kerajaan mewujudkan pendekatan yang baharu untuk pilihan raya pada PRU Ke-15 akan
datang.

Puan Nor Azrina binti Surip [Merbok]: Yang Berhormat Pengerang, Merbok
hendak mencelah sekejap.

Dato’ Sri Azalina Othman Said [Pengerang]: Sekejap ya. Keduanya, saya ada
dua minit lebih, ialah Jawatankuasa Pilihan Khas yang memang bagi saya ada dalam
Standing Orders kita. Kita tahu sejarahnya wujud apabila Norman St John-Stevas, Leader
of the House of Commons, menyebut dalam tahun 1979, “Formation of the committee
should constitute the most important Parliamentary reform of the century,” Maknanya
kalau kita baca bersama Perkara 43(3) Perlembagaan Persekutuan, Jemaah Menteri
bertanggungjawab secara bersama kepada Parlimen.

Jadi, Jawatankuasa Pilihan Khas ialah satu jawatankuasa yang boleh menjadi
satu oversight body, ataupun boleh dijadikan sebagai badan pemantau kepada kerja-kerja
pelaksanaan dasar oleh kerajaan. Apabila negara berhadapan dengan COVID-19 pada
awal tahun 2020 dan 2021, kita dapat lihat dalam banyak negara di dunia yang telah
mewujudkan Jawatankuasa Pilihan Khas sebagai satu platform untuk memberikan
tanggungjawab yang lebih besar, bukan sahaja kepada Ahli-ahli Parlimen tetapi juga pada
kerajaan untuk bertanggungjawab.

Kita tidak boleh lari bahawa perlu diberikan Jawatankuasa Pilihan Khas ini tidak
dilihat sebagai satu platform yang amat kecil tetapi sesuatu yang boleh mewujudkan
democratic governance, transparency dan accountability yang boleh, dengan izin, yang
boleh dilihat sebagai indicator utama kepada perjalanan mesyuarat.

Saya hendak menekankan di sini bahawa kerajaan mampu membuat pindaan di
bawah Peraturan Mesyuarat dengan Jawatankuasa Pilihan, bukan sahaja dalam
mewujudkan pendekatan-pendekatan yang memang boleh bersedia berhadapan dengan
COVID-19 tetapi yang lebih penting saya hendak tekan di sini bahawa, saya mintalah
Yang Berhormat Menteri dan Yang Berhormat Timbalan Menteri, bila Jawatankuasa
Pililhan Khas panggil, janganlah tak datang ya.

Janganlah pandang Jawatankuasa Pilihan Khas ini sebagai anak kecil. Ikut
perlembagaan, Kabinet bertanggungjawab juga kepada Parlimen dan juga jawatankuasa
kecil. Masalah kita di sini kadang-kadang bila kita berjawatan, kita ingat orang kena ikut
cakap kita, walhal kita lupa bahawa jawatan yang kita pegang itu sebenarnya amanah
yang diberikan oleh rakyat.

Akhir sekali saya- sebelum saya- saya minta tambahan ya Tuan Yang di-Pertua.
Kalaupun saya ganti, nanti 2.30 saya tambah sedikit. Saya hendak tekan pada satu
perkara yang agak sensitif, saya minta maaf ya Tuan Yang di-Pertua. Ini, Jabatan Peguam
Negara ini. Saya hendak kena cakaplah. Peguam Negara dan Pendakwa Raya, tidak
boleh orang yang sama, kena tukar. Peguam Negara, Penasihat Kerajaan, Penasihat
Yang Amat Berhormat Perdana Menteri, Peguam Negara boleh diberikan kepada Yang
Berhormat Menteri Undang-undang.

Pendakwa Raya tidak boleh dilantik oleh Yang Amat Berhormat Perdana Menteri.
Pendakwa Raya mesti dilantik macam kita melantik hakim. Satu jawatankuasa khas tidak
boleh dipecat dan juga seorang individu yang mempunyai kebebasan untuk bekerja
sebagai Pendakwa Raya.

Maknanya di sini kita pisahkan Pendakwa Raya dengan Peguam Negara dan
kemudian kita wujudkan satu Suruhanjaya Perkhidmatan yang khas dan saya hendak
mencadangkan kepada kerajaan, kalau Yang Berhormat Menteri Undang-undang boleh
respons, bahawa kita pernah mempunyai seorang Yang Berhormat Menteri Kabinet yang
