90 DR.15.09.2021

ataupun satu yang dapat meringankan bebanan yang ditanggung oleh mereka apabila
mereka dilanda dengan COVID-19 ini.

Saya percaya bantuan-bantuan kewangan yang dinyatakan dalam lingkungan
RM530 bilion ini satu angka yang cukup besar. Mereka pasti menerima ini dengan hati
yang bagus. Namun, untuk bantuan kewangan terus ini knususnya untuk BKC, PRIHATIN
dan sebagainya, adakah kerajaan khususnya Kementerian Kewangan sedar bahawa di
kalangan tujuh juta ataupun daripada tujuh juta yang menerima bantuan-bantuan
kewangan ini, adakah mereka sedar bahawa terdapat sebilangan yang belum lagi
menerima sebarang bantuan daripada bantuan kewangan ini.

Begitu juga dengan BKS. Ada sesetengah syarikat yang menerima bantuan-
bantuan tertentu daripada kerajaan. Akan tetapi ada juga yang saya terima daripada
kawasan saya yang mengatakan mengikut pandangan mereka, mereka adalah tergolong
dalam B40, mahupun ada yang memikirkan mereka ini adalah golongan M20, tetapi
mereka tidak menerima apa-apa bantuan kewangan.

Saya mohon dan saya sarankan kepada kerajaan supaya mereka ini diberikan
bantuan juga. Ini adalah selaras dengan semangat Keluarga Malaysia yang baru kita
perkenalkan ini.

01840

Saya juga ingin cadangkan supaya pihak Kementerian Kewangan menggunakan
khidmat Pejabat Daerah ataupun Pejabat Residen kalau dalam konteks Sarawak, Pejabat
Daerah dan Pejabat Residen untuk mengenal pasti mereka ini yang tercicir daripada
bantuan ini. Saya menyarankan supaya Pejabat Daerah dan Pejabat Residen digunakan
sebagai saluran untuk mengenal pasti mereka ini sebab saya yakin bahawa institusi ini
boleh menjalankan tugas itu untuk mengenal pasti mereka yang tercicir ini.

Oleh sebab terbukti masa kita buat vaksinasi baru-baru ini, Kerajaan Negeri
Sarawak menggunakan khidmat Pejabat Daerah dan Pejabat Residen untuk kenal pasti
mereka yang di luar kawasan, di pedalaman ini. Saya percaya dan yakin ini adalah antara
sebab kenapa di Sarawak dapat kita capai herd immunity itu.

Kedua yang saya hendak bangkitkan ialah berkenaan dengan banjir. Sebenarnya
kalau bulan Jun atau bulan Julai di Sarawak ataupun di kawasan saya ini adalah musim
untuk mereka membuat ladang. Akan tetapi sepanjang tahun ini, terdapat 4,000 buah
keluarga ataupun 130 buah rumah panjang ataupun penempatan di kawasan Baram ini
telah pun dilanda banjir bukan sekali sahaja, Tuan Yang di-Pertua, ada juga yang jadi
mangsa banjir ini untuk kali yang kelima ini.

Ini saya rasa adalah satu lagi masalah kepada mereka. Oleh kerana selain
daripada COVID-19, selain daripada PKP yang kita laksanakan, mereka ini juga dilanda
oleh banjir ini. Terima kasih, kita memang ucapkan terima kasih kepada pihak kerajaan
sebab bantuan makanan diberi. Namun, harta benda mereka, katil, cupboards, meja,
rosak sebab ditenggelami air.

Saya merayu supaya pihak kerajaan yang berkaitan ini mengambil berat
berkenaan dengan ini. Untuk jangka panjang, kita rasa memang perlu kita buat. Mungkin
kita korek kuala sungai ini. Tetapi untuk jangka pendek ini saya merayu kepada pihak
kerajaan supaya memberi bantuan kewangan juga kepada mereka ini seperti yang pernah
dilaksanakan satu masa dahulu. Ini saya percaya adalah semangat Keluarga Malaysia
yang kita amalkan pada masa ini.

Yang ketiga Tuan Yang di-Pertua ialah berkenaan dengan frontliners ini. Umum
tahu bahawa tanpa frontliners mungkin akibat ataupun kesan pandemik ini mungkin lebih
teruk lagi kepada kita semua. Namun oleh sebab ketekunan mereka, oleh sebab
komitmen mereka, maka dapatlah kesan ini diringankan sedikit. Di kawasan saya di mana
KKM, petugas-petugas KKM ini yang di kawasan pedalaman lebih-lebih lagi di klinik-klinik
kesihatan di pedalaman, kemudahan-kemudahan asas itu pun tidak ada Tuan Yang di-
Pertua.

Saya ingin sentuh Klinik Long Banga, Klinik Long Moo, Klinik Long Jekitan, Klinik
Long Bedian dan seterusnya ini dan tambah dari itu Klinik Kesihatan Long Lama yang
