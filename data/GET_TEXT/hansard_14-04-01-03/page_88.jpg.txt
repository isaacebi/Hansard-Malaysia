80 DR.15.09.2021

Tuan Sabri bin Azit [Jerai]: Jerai, Jerai.

Dato’ Johari bin Abdul [Sungai Petani]: Memeriahkan balik keadaan
perniagaan sampai akhirnya mereka dapat hidup dengan keadaan yang—

Tuan Sabri bin Azit [Jerai]: Jerai, Yang Berhormat.
Dato’ Johari bin Abdul [Sungai Petani]: Ya, Yang Berhormat Jerai.

Tuan Sabri bin Azit [Jerai]: Terima kasih Yang Berhormat Sungai Petani, Tuan
Yang di-Pertua. Tempat kita di Gurun berlaku kepala air dan berlaku banjir menyebabkan
di kawasan Gurun terlibat dengan rumah-rumah di tepi sungai rizab itu. Jadi, apa
pandangan Yang Berhormat tentang rumah-rumah yang ada di tepi sungai itu? Adakah
hasil pembalakan di atas Gunung Jerai? Sekian, Yang Berhormat.

Dato’ Johari bin Abdul [Sungai Petani]: Terima kasih Yang Berhormat. Saya
hendak masuk tentang banjir ini. Ada tajuk dia. Soal yang kita sebut adalah bagaimana
terlihat, Tuan Yang di-Pertua, bagaimana kalau alam sekitar ini kita tidak kawal.

Dia soalnya apa yang berlaku di Jerai itu hanyalah satu episod kecil tetapi di
seluruh negara ini kalaulah tidak dikawal alam sekitarnya, kalaulah tidak dikawal
penebangan hutannya, saya masih ingat lagi apabila Menteri di Jabatan Perdana Menteri
sekarang bekas menteri yang menjaga alam sekitar dahulu. Kita sebut ini bagaimana
kalau sekiranya hutan-hutan kita, kita tidak kawal. Bagaimana sekiranya hutan-hutan ini
kita tidak jaga.

Inilah yang akan terjadi. Saya masih ingat lagi ada juga pemimpin-pemimpin di
negeri-negeri yang mengatakan sekiranya federal tidak membantu kami dari segi
kewangan, kami akan tebang hutan-hutan kami. Macam mana boleh buat statement
macam itu? Ransom Kerajaan Federal kalau sekiranya kamu tidak bagi bantuan
kewangan kepada kami, kami akan tebang hutan negeri kami. Itu satu tindakan saya kira
yang tidak berpatutan kerana hutan ini bukan milik kita. Hutan juga bukan milik kerajaan.
Hutan ialah milik rakyat. Hutan ialah untuk masa hadapan.

Sebab itu apa yang berlaku di Kedah itu, itu contoh satu episod yang sangat
kecil. Banyak lagi episod-episod yang kita tengok di luar sama ada di Pahang, di
Terengganu dan di negeri-negeri lain, sama. Kalau sekiranya hutan tidak dijaga semua
orang tahu inilah akibatnya.

Tuan Yang di-Pertua: Yang Berhormat, mohon tamatkan Yang Berhormat.

Dato’ Johari bin Abdul [Sungai Petani]: Jadi, sebab itulah /ast sekali saya
Tuan Yang di-Pertua, kalau bagi seminit lagi, saya minta. Saya amat setuju dengan
Pengerang isu tentang sistem pilihan raya. Saya juga ingin mencadangkan supaya sistem
ini kita lihat kembali malah kita harus ada keberanian untuk membuat perubahan kepada
sistem pilihan raya kita.

Saya ingin mencadangkan supaya juga di samping apa yang disebutkan oleh
Yang Berhormat Pengerang. Saya ingin mencadangkan supaya ada party-list. Party-list
juga harus dipertimbangkan dalam sistem yang kita ada sekarang. Sebab dengan party-
list ini akan memastikan sesiapa juga yang lompat, dia boleh lompat parti tetapi parti yang
menang di kawasan dia itu tidak akan hilang.

Maknanya, dia boleh lompat setinggi malah jatuh setinggi mana pun, dia pergi
seorang-seorang dialah. Akan tetapi parti yang dia menang itu tetap menjadi pilihan rakyat
dan kerajaan yang dipilih oleh rakyat itu tidak akan jatuh.

Jadi, saya cadangkan supaya kita menyokong pandangan Yang Berhormat
Pengerang untuk membawa usul, satu-satu usul ke Parlimen ini untuk melihat sistem
pilihan raya kita ubah supaya masa hadapan kita lebih terjamin.

01740

Dato’ Johari bin Abdul [Sungai Petani]: Terima kasih Tuan Yang di-Pertua.
Saya mohon duduk.

Tuan Yang di-Pertua: Terima kasih Yang Berhormat. Dijemput Yang Berhormat
Kuala Langat, 12 minit.
