60 DR.15.09.2021

Seri Paduka Baginda menegaskan bahawa ia selaras dengan pendirian Duli Yang
Maha Mulia Raja-raja Melayu dan kepentingan pembentukan kerajaan yang stabil
berfungsi dengan cekap serta berhemah dalam keadaan negara menghadapi krisis. Ini
semua pagi ini sudah dapat kenyataan media. Saya yakin bahawa dengan adanya
kenyataan ini, lebih memantapkan lagi fahaman kita bagaimana kerjasama transformasi
ini dapat dilakukan dengan baik.

Jadi menerusi pendekatan ini, saya berharap agar agenda memperkasakan
rakyat dan pemulihan negara dapat disegerakan dan dilaksanakan supaya status negara
berpendapatan tinggi dapat kita capai dalam masa yang terdekat. Oleh yang demikian
kerajaan baharu telah pun dibentuk hendaklah memberi fokus sepenuhnya terhadap
usaha memerangi pandemik COVID-19 dan membawa negara dan rakyat keluar daripada
krisis ini dengan segera.

Saya ingin memuji pendekatan yang diperkenalkan oleh Yang Amat Berhormat
Perdana Menteri seterusnya kementerian perlu membuktikan pencapaian selama tempoh
100 hari pertama. Yang ini menunjukkan ketegasan Yang Amat Berhormat Bera bahawa
mana-mana Menteri, Timbalan Menteri tak perform dalam tempoh 100 hari pastinya
tindakan ini boleh menggugurkan sama ada Menteri ataupun Timbalan Menteri atas
penilaian rakyat itu sendiri.

Jadi hari ini kita mahu Menteri yang baru dilantik, Timbalan Menteri yang baru
dilantik hendaklah bertindak bekerja dengan amanah, berintegriti untuk menjaga
kepentingan rakyat. Perkara ini jelas menunjukkan keseriusan kerajaan untuk memupuk
amalan budaya kerja berprestasi tinggi bagi mencapai sasaran jangka pendek dan jangka
panjang di semua setiap kementerian yang diterajui oleh Menteri tersebut.

Untuk itu, memastikan kementerian dan barisan Kabinet menggalas
tanggungjawab dan amanah dengan lebih komited dan proaktif. Saya ingin
mencadangkan agar setiap kementerian; Menteri dan Timbalan Menteri membentangkan
sasaran dan key performance index (KPI) supaya ia dapat dinilai oleh rakyat sejauh mana
prestasi Menteri dan Timbalan Menteri ini dapat dinilai.

Tindakan ini selaras dengan ciri sebuah negara yang mempunyai tadbir urus
pemerintahan yang lebih baik ataupun good governance di mana terdapat ketelusan,
keterbukaan dari segi maklumat. Justeru itu, saya ingin mengingatkan kepada rakan-
rakan yang menganggotai kerajaan dalam barisan Kabinet untuk terus bekerja dan
melipatgandakan usaha kerana 100 hari pertama akan berakhir pada 8 Disember 2021.

01600

Seterusnya, sepertimana yang telah ditekankan oleh tuanku, kerajaan hendaklah
memberikan penekanan terhadap penyediaan infrastruktur, perkhidmatan jalur lebar ke
seluruh negara bagi membentuk ekosistem yang lebih baik. Dalam norma kehidupan
baharu ini, kemudahan dan kepantasan Internet amat penting kepada rakyat. Sekiranya
tiada perkhidmatan ini, banyak perkara menjadi terbatas dan tidak dapat dilaksanakan.

Bagi murid yang masih bersekolah, internet diperlukan untuk sesi pengajaran dan
pembelajaran di rumah (PdPR). Bagi golongan usahawan pula, internet diperlukan untuk
menyelesaikan urusan dan transaksi berkaitan perniagaan. Kini keperluan internet
menjadi lebih penting apabila terdapat keperluan untuk mempamerkan status vaksinasi di
aplikasi MySejahtera. Ini banyak berlaku ketika outreach programme yang saya lakukan
di kawasan Parlimen Jempol. Banyak kawasan yang tidak dapat pencapaian internet.
Malah bila kita hendak mendaftar ataupun kita hendak menggunakan _aplikasi
MySejahtera ini, tidak dapat.

Ini menunjukkan bahawa banyak lagi kawasan di luar bandar termasuk Sabah
dan Sarawak, di Pedalaman 1, Pedalaman 2 dan Pedalaman 3. Sudah pastinya ia juga
tercicir dalam soal pembelajaran anak-anak dan juga bagaimana aplikasi vaksin ini dapat
digunakan dengan sebaik mungkin. Saya juga ingin menarik perhatian, contohnya
warung-warung yang terletak di kawasan yang tidak mempunyai capaian internet.
Bagaimanakah pematuhan SOP hendak dijalankan? Apakah alternatif yang mereka ada?

Pandemik COVID-19 telah menunjukkan kepada kita betapa mundurnya
kemudahan internet dan capaian di kawasan luar bandar. Meskipun telah mula
