DR.15.09.2021 19

Sekarang kita tukarkan strategi kita, we call it, ‘task setting’ iaitu komuniti terlibat
langsung dalam kempen kesihatan mental dan satu lagi yang kita dapat lihat adalah dalam
MySejahtera_ sendiri, individual-individual boleh akses kepada MySejahtera untuk
membuat assessment sendiri. Dalam MySejahtera kita ada Digital Health boleh dibuka
dan boleh membuat assessment sama ada kita ini ada masalah mental ataupun tidak dan
banyak-banyak lagilah yang telah /ined up dari kementerian bagi strategi untuk mengatasi
masalah sosial di kalangan kita. Thank you.

Puan Hannah Yeoh [Segambut]: Segambut, soalan tambahan.
Puan Kasthuriraani a/p Patto [Batu Kawan]: Soalan tambahan.

Timbalan Yang di-Pertua [Dato' Mohd Rashid Hasnon]: Soalan tambahan
kedua saya jemput Yang Berhormat Segambut, sila.

Puan Hannah Yeoh [Segambut]: Terima kasih, Tuan Yang di-Pertua. Soalan
tambahan saya. Berdasarkan peningkatan kes tadi bagaimanakah Kementerian
Kesihatan memperkasakan Pusat Komuniti Kesihatan Mental iaitu Unit MENTARI bawah
KKM dan apakah jenis koordinasi yang dilakukan oleh Kementerian Kesihatan bersama
Talian Kasih untuk memastikan kes-kes gelandangan yang mempunyai masalah
kesihatan mental tidak dibiarkan di tepi jalan sahaja.

Sekarang ini ada peningkatan banyak kes seperti ini tetapi apabila rakyat telefon
Talian Kasih, Talian Kasih akan hantar JKM ke tapak, JKM akan lihat ini kes kesihatan
mental mereka biarkan kerana mereka kata bukan bidang kuasa mereka. Jadi apakah
tindakan KKM untuk mengkoordinasikan ini? Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri.

Datuk Aaron Ago Dagang: Terima kasih, Yang Berhormat. Dalam Talian
Bantuan Sokongan Psikososial ini kita melibatkan banyak agensi dan NGO dan apabila
kita membuat analisis dan kita akan forward-kan masalah-masalah itu. Kalau dari segi
seumpama penderaan atau keganasan, penjagaan kanak-kanak, masalah itu kita hantar
atau forward kepada Women’s Health Organizations. Kalau daripada segi mental of
course kita akan forward kepada Kementerian Kesihatan dan sebagainya.

Jadi, begitulah cara kita oleh sebab itu sekarang ini cuma yang kita ada adalah
melalui talian-talian yang sedia ada untuk kita buat assessment based on aduan-aduan
mereka yang mendapat kemurungan ataupun anxiety daripada segi kehilangan
pekerjaan, dari segi konflik keluarga, dari segi stigma jangkitan dan sebagainya. Itulah
yang kita telah...

Puan Hannah Yeoh [Segambut]: Tuan Yang di-Pertua, soalan saya belum
dijawab kerana saya tanya KKM, bagaimana KKM mengendalikan kes itu tetapi Yang
Berhormat Timbalan Menteri kata mereka forward kepada KKM. So, saya tidak faham apa
usaha yang dilakukan selepas menerima panggilan.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, jawab.

Datuk Aaron Ago Dagang: Ya, kita buat analisis. Kalau dikatakan based on dia
punya call itu, kalau anything to do with keganasan, kita akan forward kepada Women’s
Health atau penjagaan kanak-kanak, kita forward kepada Women’s Health Organization.
Mereka akan kendalikan masalah-masalah itu. Kalau mental, of course kita akan pergi
kepada hospital dan kebanyakannya seperti yang tadi kita buat kaunseling dan 82 peratus
memerlukan kaunseling daripada kaunselor-kaunselor kita yang ditempatkan di semua
klinik, di semua hospital. Sekarang kita mempunyai, target kita adalah at /east satu daerah
kita ada satu pakar psikologi untuk mengendalikan kes-kes ini. Terima kasih.

Puan Teo Nie Ching [Kulai]: Tuan Yang di-Pertua, minta satu soalan lagi, satu
lagi.

Tuan Syed Ibrahim bin Syed Noh [Ledang]: Minta satu lagi, satu lagi soalan.
Timbalan Yang di-Pertua [Dato' Mohd Rashid Hasnon]: Saya ingin teruskan..
Puan Teo Nie Ching [Kulai]: Satu lagi. Tuan Yang di-Pertua, tadi...
