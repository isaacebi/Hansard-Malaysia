DR.15.09.2021 57

dan ada garis masa. Hari ini, dunia bercakap tentang penyelesaian berasaskan sains dan
data mengenai exit strategy pandemik COVID-19 ialah apa yang diistilahkan sebagai
intermittent work. Intermittent work ini adalah formula empat hari kerja, sepuluh hari
lockdown.

Minggu berikutnya empat hari kerja, kemudian sepuluh hari lockdown. Kenapa
empat hari kerja? Apabila seseorang dikesan positif dengan virus COVID-19, sains
membuktikan bahawa tiga hari berikutnya, tidak ada risiko yang mengalami positif itu
boleh menjangkiti orang lain. Virus tidak tersebar sebab pada ketika itu sains menyebut
virus berada pada keadaan yang paling lemah. Bila dia mula sebar kepada orang lain?
Hari yang kelima, hari yang keenam.

01540

Jadi, formula yang dikemukakan oleh para saintis sekarang dalam merangka
exit strategy supaya para pembuat dasar mempertimbangkannya ialah formula
intermittent work, the idea is a two-week cycle. Maknanya, 4 hari kerja, 10 hari lockdown.
Sains menyebut bahawa kaedah ini adalah kaedah yang dianggap praktikal untuk
dipertimbangkan. Saya ingin bertanya kepada pihak kerajaan, ketika Menteri Kesihatan
mula-mula mengumumkan tentang exit strategy ataupun endemik COVID-19 ini
menjelang Oktober, apakah kerajaan sudah mengambil kira juga, selepas pengambilan
vaksin akan ada satu tempoh di mana kesannya tidak lagi kuat.

Orang mula bercakap tentang booster. Program vaksin booster. Oleh sebab
kesan pengambilan vaksin itu ada tempohnya yang menyebabkan kekuatan antibodi
orang yang mengambil dua vaksin itu akan melemahkan. Booster, bilakah kerajaan akan
memulakannya? Oleh sebab sudah di umum kita akan pergi kepada endemik. Saya fikir
ini akan menjadi panduan dan hala tuju yang sangat jelas. Jika sekiranya rakyat diberitahu
bahawa ini memang ada dalam perancangan dan sepertimana Pelan Vaksin Nasional,
pelan booster ini juga haruslah dikongsi dengan rakyat jelata.

Tuan Yang di-Pertua, Yang Berhormat Pagoh selepas melepaskan jawatan
Perdana Menteri kekal dilantik sebagai Pengerusi Majlis Pemulihan Negara. Satu ketika,
ketika masih menjadi Perdana Menteri, Yang Berhormat Pagoh telah mengumumkan
COVID-19 exit plan yang berasaskan kepada tiga panduan. Pertama, kadar jangkitan
harian. Kedua, keupayaan kapasiti sistem kesihatan awam. Wad, ICU, kecukupan tabung
oksigen dan sebagainya. Ketiga, peratus rakyat yang telah mendapat vaksinasi. Diberi
benchmark nya. Misalnya, jika peratus rakyat yang telah menerima vaksin 60 peratus,
keupayaan kapasiti sistem kesihatan itu dianggap moderate dan kes harian kurang 500.
Maka, reopening of economy ini akan dilakukan, termasuklah domestic tourism.

Saya ingin bertanya, polisi ini apakah kekal dalam pentadbiran kerajaan hari ini?
Misalnya, diumumkan pelancongan domestik di Langkawi mula dibuka. AirAsia telah
menjual hampir 200 ribu tiket. Sudah dibuka. Akan tetapi jika ikut exit plan yang diumum
oleh Yang Berhormat Pagoh, saya anggap masih terpakai sebab sekarang beliau menjadi
Pengerusi Majlis Pemulihan Negara. Ini hanya akan berlaku jika kes harian kurang
daripada 500. Sekarang kes harian masih lagi 5 angka. Akan tetapi domestic tourism telah
dibuka. Jadi, apakah ini syor berasaskan sains dan data ataupun exit plan itu sudah pun
tidak pakai lagi? Atau bagaimana? Jadi, saya perlukan kejelasan atau clarity dalam
perkara ini.

Tuan Yang di-Pertua, saya juga ingin menyentuh pandemik COVID-19 memberi
kesan kepada ekonomi. Pra COVID-19 dahulu, masalah di negara kita ini adalah masalah
jurang pendapatan yang kaya dengan yang miskin. Ada juga masalah jurang kemudahan,
infra. Maksudnya, sekolah, jalan raya, kemudahan air bersih, capaian internat, kualiti
perkhidmatan kesihatan itu juga ada jurang. Pengangguran atau disebut unemployment,
underemployment.

Maknanya, qualification tinggi tetapi bekerja untuk kelayakan yang lebih rendah.
Ini adalah pattern masalah, corak masalah rakyat sebelum COVID-19. Semasa COVID-
19, keadaan ini menjadi semakin parah. Jurang kesenjangan dalam bidang pendidikan
misalnya, Tuan Yang di-Pertua. Ibu bapa sibuk mencari nafkah sekarang. Anak-anak yang
tinggal di rumah harus sekurang-kurangnya memiliki gajet untuk mengikuti pembelajaran
atas talian.
