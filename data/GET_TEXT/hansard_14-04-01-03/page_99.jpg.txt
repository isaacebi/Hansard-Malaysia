DR.15.09.2021 91

sudah dilanda hakisan tanah satu masa dahulu sampai hari ini belum lagi dapat diguna
oleh kerana keadaan Klinik itu belum lagi selamat.

Saya mohon dengan peruntukan yang kita gunakan untuk kesihatan ini, untuk
KKM ini, satu hospital dibuat ataupun dibina di Pekan Long Lama untuk meringankan lagi,
untuk memberi khidmat kepada rakyat di kawasan Baram ini. Saya percaya kalau ada
juga di kawasan-kawasan lain, perlu juga dan untuk kerajaan buat yang sama di mana-
mana tempat ini.

Yang keempat, selalu rakan saya pun dan saya sendiri pun pernah sebut bahawa
jalan raya ini. Awal tadi saya kata musim ini musim hujan dan diramalkan juga dalam bulan
Oktober atau bulan November ini nanti mungkin lebih hebat lagi masalah ini.

Jalan yang ada di kawasan saya dan di kawasan pedalaman ini yang sudah
ditinggalkan oleh syarikat pembalakan sudah pun oleh kerana hujan yang lebat ini yang
mengakibatkan banjir yang saya kata awal tadi. Ini sudah menjadi tanah runtuh, jambatan
rosak sehingga apabila Kementerian Kesihatan ataupun kebajikan menghantar bantuan
kepada tempat-tempat di pedalaman semasa COVID-19 ini, mereka tidak dapat pergi oleh
sebab jambatan ataupun jalan yang rosak.

Saya mohon dan saya sangat mengharapkan supaya jalan, jambatan yang
ditinggalkan oleh syarikat-syarikat pembalakan di kawasan luar bandar ini diperbaiki. Ini
untuk masa yang terdekat ini. Mungkin ini perlu dipertimbangkan dalam RMKe-12 ini. Ini
untuk masa panjang tetapi we want the roads to be accessible for immediate time supaya
hubungan connectivity ini dapat disambungkan ini. Ini sudah menjadi masalah kita.

Saya merayu, berdasarkan kepada semangat Keluarga Malaysia ini, merayu
dengan seikhlas-ikhlasnya di Dewan yang mulia ini supaya apa yang saya perkatakan
awal tadi ini dapat dipertimbangkan dengan sewajarnya oleh pihak kerajaan dengan
segera. Dengan itu, saya menyokong titah Duli Yang Maha Mulia Yang di-Pertuan Agong.
Terima kasih.

Tuan Yang di-Pertua: Terima kasih Yang Berhormat Baram. Yang Berhormat
Hang Tuah Jaya.

6.48 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh, salam
sejahtera, salam reformasi. Terima kasih Tuan Yang di-Pertua di atas peluang yang
diberikan kepada Hang Tuah Jaya untuk berbahas titah Kebawah Duli Yang Maha Mulia
Seri Paduka Baginda Yang di-Pertuan Agong. Masa pun sudah pukul 7 malam Tuan Yang
di-Pertua.

Saya ingin mulakan dengan mengingatkan kita tentang esok merupakan
sambutan Hari Malaysia. Kita tahu di dalam titah Yang di-Pertuan Agong ini
membahaskan tentang Keluarga Malaysia. Seri Paduka Baginda menyebut bahawa
dalam konteks keluarga Malaysia itu bermaksud Malaysia yang makmur, inklusif dan juga
mampan. Saya ingin ingatkan kita bahawa di dalam Jata Negara itu dinyatakan,
“Bersekutu Bertambah Mutu”. Bersekutu ini kalau kita lihat definisi dan tafsirannya
menunjukkan bahawa di dalam negara kita yang majmuk ini kita semua mesti bersama-
sama bersekutu, bekerjasama.

Dalam hal ini, saya ingin nyatakan bahawa sudah sampai masanya untuk kita
memberikan penegasan kepada masa depan negara yang lebih inklusif, yang memahami
bahawa sejarah negara ini berpaksikan kepada kepelbagaian kaum dan ras.

01850

Ini menjadi punca untuk negara kita pergi lebih jauh dan juga maju. Saya percaya
bahawa setelah kita merdeka dan kemudian menyambut Hari Malaysia, sewajarnya kita
mengambil satu sikap yang positif dan mula melihat semula agenda pendidikan kita, mula
melihat semula pendekatan kita dalam pentadbiran. Apakah kita benar-benar menjamin
prinsip keadilan kepada semua masyarakat di dalam negara kita. Tuan Yang di-Pertua,
saya sewaktu 20 tahun yang lalu, tahun 2001, beberapa minggu sebelum peristiwa 9/11,
