DR.15.09.2021 65

Anggaran kerugian kasar pendapatan tahunan kepada petani melebihi RM20 juta
setahun. Cukai pendapatan- income tax mungkin boleh dikutip sekitar 24 peratus hingga
28 peratus daripada keuntungan ini. Difahamkan juga boleh mendapat hasil kutipan permit
sementara dengan izin tapping right untuk 250 ekar ini.

Dalam semakan saya, pada tahun 1948 sebelum Merdeka, Pejabat Hutan
ataupun yang dikenali ketika itu FOREST Negeri Pahang ketika itu telah mengeluarkan
permit sewa untuk 700 ekar bagi menanam halia di kawasan Bukit Tinggi yang berstatus
hutan simpan. Walau ia berstatus tanaman kontan yang kini sudah melebihi 73 tahun,
mungkin sudah generasi yang kedua dan ketiga. Tindakan kurang cerdik dan kurang
bertamadun ini telah merugikan rakyat, negara mahupun negeri. Lebih-lebih lagi ia
dilakukan semasa epidemik COVID-19 yang cukup menderitakan rakyat.

Tuan Yang di-Pertua, permintaan pelbagai durian negara China pada tahun 2010-
2017 naik purata 75 peratus setiap tahun dengan bermula 16.2 ribu tan. Pada tahun 2017,
eksport pelbagai durian ke negara China berjumlah 330 ribu tan. Manakala permintaan
satu peratus daripada penduduk Negeri China 350 ribu tan. Pada tahun 2018, permintaan
naik dua kali ganda yakni 67 peratus dari segi nilai tahun 2018, nilainya 10 bilion
Renminbi (RMB) dalam duit China ya.

Justeru itu saya merayu campur tangan Kerajaan Pusat melalui jabatan agensi
tertentu dapat membantu petani-petani sektor durian ini supaya boleh berdaya saing dan
juga menyumbang hasil mereka. Durian juga boleh dijadikan salah satu tanaman alternatif
untuk menggantikan kelapa sawit.

Tuan Sim Tze Tzin [Bayan Baru]: Penjelasan.

Tengku Zulpuri Shah bin Raja Puji [Raub]: Dengan membantu pekebun kecil,
petani kampung tradisi supaya durian kampung premium Musang King dapat dieksport ke
luar negara walaupun berskala kecil. Dengan adanya hab sejuk beku durian, mereka
dapat menyimpan stok, branding, proses, produk hiliran dan meluaskan pasaran
antarabangsa dengan standard food grade antarabangsa.

Tuan Sim Tze Tzin [Bayan Baru]: Penjelasan. Sedikit Yang Berhormat Raub,
Bayan Baru.

Tengku Zulpuri Shah bin Raja Puji [Raub]: Lima minit.
Tuan Sim Tze Tzin [Bayan Baru]: Sedikit.
Tengku Zulpuri Shah bin Raja Puji [Raub]: Okey.

Tuan Sim Tze Tzin [Bayan Baru]: Terima kasih Tuan Yang di-Pertua. Saya minta
penjelasan Yang Berhormat Raub tentang tindakan. Tadi Yang Berhormat Raub bercakap
tentang tindakan oleh Jabatan Perhutanan Negeri Pahang. Saya nampak bahawa boleh
mencari penyelesaian secara menang-menang, win-win. Petani diberi pemutihan.
Selepas itu kerajaan negeri boleh mendapat cukai tanah, income tax dan sebagainya.

Petani dibuat regulation yang lebih ketat supaya in future tidak ada land clearing
anymore tetapi yang sudah /and clearing itu membuat pemutihan dan buat regulation yang
ketat supaya petani pun boleh cari makan, kerajaan boleh dapat cukai dan boleh pelihara
alam sekitar. Apakah pandangan Yang Berhormat Raub? Terima kasih.

Tengku Zulpuri Shah bin Raja Puji [Raub]: Ya, terima kasih. Saya setuju
dengan apa yang dikatakan, tolong masuk dalam ucapan saya. Kerajaan Pusat boleh
melabur, membina kilang sejuk beku untuk petani-petani kecil supaya ia seragam, dapat
menjimatkan kawasan, tidak membazir pelaburan kerana kilang sejuk beku ini hanya
digunakan dua kali musim setahun. la tidak mengganggu permintaan setempat kerana
banyak kilang sejuk beku diwujudkan.

Dapat menjaga standard serta kualiti antarabangsa bagi industri kecil serta nama
baik durian Malaysia. Secara tidak langsung, ia dapat menjana ekonomi setempat,
menambah pendapatan pihak kerajaan negeri, memperluaskan industri hiliran yang
berasaskan durian seperti jus durian, biskut durian, tepung durian, kuih-muih dan
masakan.
