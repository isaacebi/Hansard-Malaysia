DR.15.09.2021 95

siling RM19.90 bagi Kit Saringan Kendiri COVID-19 RTK-Antigen dilihat sebagai langkah
yang bagus dalam memastikan lebih ramai orang mempunyai akses terhadap saringan
yang berpatutan.

Namun begitu, harga ini masih dikira mahal bagi golongan B40. Lebih-lebih lagi
apabila sekarang terdapat keperluan untuk ujian dilakukan secara berkala. Walaupun
kerajaan sedang meneliti usaha untuk menyediakan kit ini secara percuma untuk mereka
yang kurang berkemampuan, adalah lebih bagus dan mudah agar kit ini dapat disediakan
secara percuma untuk semua yang mahu. Walaupun kita sudah mencapai kadar
peratusan vaksinasi lengkap yang agak tinggi, kita perlu ingat bahawa risiko penularan
masih wujud.

Tambahan pula sekarang ini kita berhadapan dengan ancaman varian-varian
COVID-19 yang baharu dan lebih berbahaya. Perlu diingatkan juga ujian saringan ini
adalah first line of defence bagi mereka yang berumur 18 tahun ke bawah. Disebabkan
mereka ini rata-rata masih belum divaksinasi, di sini kita lihat keperluan untuk mereka
sentiasa melakukan ujian saringan COVID-19.

Kalau kita yang telah divaksinkan ini pun perlu menjalani ujian secara berkala,
apatah lagi mereka. Tambahan pula dengan sektor ekonomi kita yang sedang perlahan-
perlahan beroperasi semula, sangat wajar untuk kita mulakan langkah ini. Misalnya di
United Kingdom, mereka menawarkan kit saringan kendiri secara percuma kepada
mereka yang mahu. Mereka di UK hanya perlu emel sahaja kepada pihak berkuasa dan
kit RTK-Antigen percuma akan dihantar sampai ke hadapan rumah mereka.

Kita juga boleh lakukan perkara yang sama, malahan lebih baik sekiranya kita
dapat bekerjasama dengan institusi seperti sekolah, pejabat daerah, klinik kesihatan
tempatan dan juga pejabat wakil rakyat tempatan. Mereka hanya perlu pergi ke tempat
tersebut, isi butiran penting dan ambil RTK-Antigen percuma sahaja.

Dewan yang mulia ini, sekarang bukan masanya untuk kita berbelanja besar
dalam mengeluarkan vaksin kita sendiri sepertimana yang disarankan oleh Menteri Sains,
Teknologi dan Inovasi. Saya berpendapat adalah lebih baik pihak kerajaan menggunakan
wang yang ada untuk mengukuhkan segala inisiatif yang ada dalam menangani pandemik
COVID-19 ini.

Tambah baik logistik sistem kesihatan negara sebelum pergi menjalankan projek-
projek besar seperti mencipta vaksin COVID-19 negara kita sendiri. Berilah lebih RTK-
Antigen percuma kepada rakyat yang memerlukan. Negara kita mempunyai hubungan
baik dengan negara-negara yang besar yang maju dan mereka mampu untuk memberikan
kita bekalan vaksin secara percuma.

Dengan itu, saya menyokong perbahasan menjunjung kasih Titah Ke Bawah Duli
Yang Maha Mulia Seri Paduka Baginda Yang di-Pertuan Agong. Terima kasih.

Tuan Yang di-Pertua: Terima kasih Yang Berhormat Kepong. Sekarang Yang
Berhormat Muar. Silakan.

7.09 mlm.

Tuan Syed Saddiq bin Syed Abdul Rahman [Muar]: Bismillahi Rahmani Rahim,
terima kasih Tuan Yang di-Pertua. COVID-19 kini adalah musuh utama negara. Di mana
kerajaan dan pembangkang boleh duduk bersama untuk mencari jalan penyelesaian
bersama, wajib kita lakukan bersama. Oleh kerana realitinya, apabila rakyat kita
meninggal dunia, bunuh diri, hilang kerja, kesakitan itu dirasai oleh seluruh rakyat
Malaysia. Oleh kerana kita dalam satu kerangka keluarga yang lebih besar.

01910

Apa situasi COVID-19 yang sedang kita hadapi pada hari ini? Lebih dua juta
rakyat kita telah pun dijangkiti COVID-19. Lebih 22,000 rakyat kita telah pun meninggal
dunia, lebih 1,500 rakyat kita telah pun bunuh diri. Kalau kita lihat Bloomberg Resilience
Index yang meletakkan negara kita di tangga ketiga tercorot di dunia.

Economist normalcy index yang meletakkan negara kita di tangga yang tercorot.
50 out off 50. Realitinya ini jikalau kita terus leka mengamalkan politik kuasa dan wang
memecahbelahkan sistem demokrasi itu agak sukar untuk kita tangani masalah yang
