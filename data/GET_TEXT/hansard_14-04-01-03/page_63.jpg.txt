DR.15.09.2021 55

Tuan Yang di-Pertua, pembangunan Sabah berada 10 tahun ke terbelakang
berbanding negeri-negeri lain di Semenanjung. Selagi perancangan negara tidak
mengutamakan perspektif Sabah dalam merancang pembangunan negara, selagi itulah
Sabah ini akan berterusan sebagai the least developed territory of Malaysia. Walaupun
GDP per kapita Sabah telah meningkat ke USD 5,000 pada ketika ini berbanding dengan
tahun 1953.

Namun angka tersebut hanyalah setengah daripada GDP negara pada kadar
USD 10,000. Pada Tuaran, Rancangan Malaysia ke-12 yang disebut dalam point 40 muka
surat 11 Titah Ucapan Diraja ini tidak menjanjikan apa-apa kelainan dan tidak akan
memberi harapan kepada rakyat Sabah sebab dokumen itu telah dirumuskan dengan
pendekatan yang sama sejak Rancangan Malaysia Pertama.

Tidak ada apa-apa yang baharu hanya senarai projek dan sebagainya tetapi tidak
mengutamakan perkara pokok yang boleh merubah, yang boleh mentransformasikan
pembangunan ekonomi di negeri Sabah. Saya bagi satu contoh bagaimanakah ekonomi
Sabah dapat dilonjakkan tanpa peningkatan secara drastik dalam infrastruktur
pengangkutan dan logistik khususnya pembinaan pelabuhan yang mampu menarik
syarikat perkapalan antarabangsa untuk mendaftar pelabuhan-pelabuhan di sana.

Bayangkanlah Tuan Yang di-Pertua, Tuan Yang di-Pertua daripada Johor.
Bayangkanlah jurang perbezaan di antara infrastruktur di Pelabuhan Tanjung Pelepas
Johor yang ada 54 buah kren dan lima kilometer panjang dermaga berbanding dengan
hanya empat kren dan 500 meter panjang dermaga untuk Pelabuhan Sepanggar di Kota
Kinabalu, Sabah. Tentunya turnaround time bagi Pelabuhan Sepanggar adalah jauh lebih
lemah dan hanya empat kapal yang boleh berlabuh pada satu-satu ketika.

Oleh sebab itulah walaupun Dasar Kabotaj sudah direlaks sejak tahun 2017 dan
membolehkan syarikat perkapalan antarabangsa mendaftar untuk mengangkut kontena
daripada Sabah., akan tetapi sehingga pada hari ini iaitu sudah lebih lima tahun Dasar
Kabotaj telah di relaks kan tetapi tidak ada satu pun syarikat perkapalan antarabangsa
yang mendaftar di Pelabuhan Sepanggar Kota Kinabalu. Kerana apa? Oleh sebab
infrastrukturnya yang perlu ditingkatkan.

01530

Begitu juga dengan pelabuhan-pelabuhan yang lain yang memerlukan
infrastruktur yang lebih sophisticated termasuklah Pelabuhan POIC di Lahad Datu dan di
Sandakan dan sebagainya. Pada Tuaran, Tuan Yang di-Pertua, selagi pemesatan kuasa
di Putrajaya masih bermaharajalela dan agenda desentralisasi dinafikan, maka selama
itulah jurang pembangunan wilayah, khususnya di antara Sabah dan Semenanjung ini,
akan berterusan.

Masalah pengangguran di Sabah pada kadar 8 peratus pada ketika ini akan terus
meningkat sebab peluang-peluang pekerjaan berkualiti sangat-sangat terhad. Pelaburan
dalam sektor pembuatan dan pemprosesan perlu dipertingkatkan sehinggalah
sumbangan industri terhadap GDP meningkat daripada hanya 7 peratus yang ada
sekarang ini kepada sekurang-kurangnya 35 peratus dalam pada segera sepertimana
yang dicita-citakan dalam titah diraja ini iaitu kita mahu negara kita ini supaya dia adalah
negara maju berpendapatan tinggi.

Dalam hal pendidikan pula, Tuan Yang di-Pertua, oleh kerana Pengajaran dan
Pembelajaran di Rumah (PdPR) yang diamalkan sekarang kerana COVID-19 dan saya
lihat jika betullah, jika benarlah pencapaian dalam peperiksaan SPM dan sebagainya
tahun lalu itu jauh lebih bagus daripada sebelum diamalkan PdPR ini, jika itulah yang
betul, jika itulah yang lebih baik, maka amalan PdPR ini sebenarnya sesuatu yang baik—
yang boleh diteruskan dan dengan itu maka dari segi prasarana pendidikan dari segi
infrastrukturnya bukan lagi bangunan yang diutamakan tetapi yang harus diutamakan
ialah soal-soal jalur lebar, internet connectivity.

Maka Tuaran meminta kerajaan supaya memberi keutamaan kepada
pelaksanaan dasar-dasar komunikasi, serta memberi peruntukan untuk penggunaan
teknologi satelit untuk memastikan pemberian jalur lebar ataupun broadband internet
connectivity di setiap pelosok negara bermula daripada negeri Sabah. Hanya dengan
penggunaan teknologi satelit, kita akan dapat internet connectivity tidak kira di mana pun
