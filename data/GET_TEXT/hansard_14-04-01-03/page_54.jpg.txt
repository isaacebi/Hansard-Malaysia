46 DR.15.09.2021

Justeru itu juga, kita harus bersedia dalam menambahkan pos kawalan di
sempadan di negara kita bagi memastikan tiada sebarang aktiviti haram dapat dijalankan
di kawasan persempadanan ini. Juga tidak dilupakan kemudahan balai polis di Belaga
yang terbakar tahun lepas, Kapit mesti dinaik taraf, Pekan Tubau memerlukan naik taraf
dengan kadar yang segera. Manakala di Sungai Asap memerlukan sebuah balai polis
yang baru bagi memastikan keselamatan dan kesejahteraan masyarakat sentiasa
terjamin dilindungi di bawah pengawalan pihak berkuasa.

Kemudahan pendidikan di Hulu Rajang — Tuan Yang di-Pertua, sejak PKP
dilaksanakan kita melihat jutaan pelajar sekolah di seluruh negara telah mengikuti
keadaan pembelajaran alaf baru iaitu, dengan izin, virtual learning. Namun, kaedah
pembelajaran ini lebih sesuai untuk mereka yang berada di kawasan bandar kerana
mempunyai akses kepada rangkaian internet yang pantas dan stabil.

Walau bagaimanapun, keadaan berbeza di kawasan luar bandar dengan akses
kepada kemudahan teknologi yang masih jauh ketinggalan di belakang. Negara kini
sedang menuju ke arah digitalization, dengan izin, namun kita masih bergelut dengan
masalah capaian internet. Saya mahu masalah internet di kawasan luar bandar
diselesaikan Tuan Yang di-Pertua, dengan kadar segera tanpa sebarang komprominya.

Tindakan ini merupakan satu double standard yang kita berikan kepada
masyarakat di luar bandar, khususnya di kawasan Parlimen saya di Hulu Rajang, dengan
izin Tuan Yang di-Pertua, “Education is for all. We can’t be having double standard in our
education system”, Tuan Yang di-Pertua.

Saya turut ingin mencadangkan pada Kementerian Pendidikan agar
menyelaraskan semula cuti sekolah kerana sudah lama pelajar di kawasan luar bandar
bercuti persekolahan yang panjang kerana tidak dapat melaksanakan PdPR dengan
sempurna. Ramai ibu bapa juga gusar kerana ianya akan mengganggu proses
pembelajaran mereka yang lama tertangguh.

Kesimpulannya Tuan Yang di-Pertua, sebelum saya mengakhiri perbahasan
saya, saya ingin membawa kita menghayati semula prinsip Rukun Negara. Prinsip-prinsip
dalam Rukun Negara jelas merupakan kunci kepada keharmonian perpaduan kaum demi
memastikan kerajaan dan kestabilan negara.

Baru-baru ini terdapat kenyataan seorang Yang Berhormat Timbalan Menteri di
Jabatan Perdana Menteri, memerlukan terdapat perubahan Rang Undang-undang Akta
Kawalan dan Sekatan Pengembangan Doktrin atau Penyebaran Kepercayaan Agama
Dalam Kalangan Orang Islam (Wilayah-wilayah Persekutuan) yang telah pun
menimbulkan rasa kurang senang di kalangan rakyat, khususnya di negeri Sarawak.

Walaupun rang undang-undang tersebut dimaklumkan hanya diguna pakai di
Wilayah Persekutuan, namun saya melihat ianya tidak menambahkan semangat keluarga
Malaysia yang diilhamkan oleh Yang Amat Berhormat Perdana Menteri. Justeru itu, saya
ingin mencadangkan agar rundingan dan libat urus dengan semua pemegang taruh
terlebih dahulu supaya penggubalan tidak menjadi pandemik politik berbau perkauman
yang sempit.

Timbalan Yang di-Pertua [Dato' Mohd Rashid Hasnon]: Minta Yang Berhormat
habiskan.

Datuk Wilson Ugak anak Kumbong [Hulu Rajang]: Ini penting bagi
memastikan semangat kepercayaan kepada Tuhan seperti termaktub dalam Perkara
11(1) Perlembagaan Persekutuan dapat diterjemahkan di bawah konsep warga Malaysia
secara menyeluruh. Saya selaku wakil rakyat dari Gabungan Parti Sarawak ingin
menyatakan sokongan penuh kepada kerajaan kepimpinan Yang Amat Berhormat
Perdana Menteri Dato’ Sri Ismail Sabri, Perdana Menteri Malaysia dalam sebarang inisiatif
dalam usaha untuk memberikan manfaat kepada rakyat Sarawak.

GPS turut menghargai pengumuman terbaik Yang Amat Berhormat Perdana
Menteri mengenai MA63. Semoga lembaran baru ini akan memberikan motivasi serta
semangat kepada Sarawak untuk terus berjaya dan berdaya saing serta melangkau
kejayaan setanding dengan negeri-negeri lain di Semenanjung Malaysia.
