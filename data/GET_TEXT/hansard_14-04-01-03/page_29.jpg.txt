DR.15.09.2021 21

kesalahan criminal tetapi sekarang ini — baru-baru ini / the think understanding daripada
semua Menteri sebelum ini adalah untuk do not decriminalize keadaan ini.

Jadi itu, pindaan akta itu masih dalam understanding dengan Attorney General
dan saya difahamkan ia akan dibawa kepada Kabinet untuk not to criminalize mereka
yang cuba diri atau bunuh diri. Kalau bunuh diri, sudah matilah. Jadi, kes memang kita
tahu sudah meningkat slightly only dalam 2 percent dari last year kepada this year baru
naik 2 percent dalam 600 ke 800 lebih sahaja. Terima kasih.

Puan Kasthuriraani a/p Patto [Batu Kawan]: Yang Berhormat Menteri, boleh
kami dapat jaminan akan ada moratorium terhadap kes-kes cubaan...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Yang Berhormat Batu
Kawan, baca Peraturan Mesyuarat 35(1). You kena dapat permission daripada Tuan Yang
di-Pertua untuk bercakap.

Puan Kasthuriraani a/p Patto [Batu Kawan]: Saya hendak dapat sedikit sebab
Tuan Yang di-Pertua tidak bagi saya peluang tadi.

Timbalan Yang di-Pertua [Dato’ Mohd Rashid Hasnon]: You kena dapat
permission daripada Tuan Yang di-Pertua untuk bercakap.

Puan Kasthuriraani a/p Patto [Batu Kawan]: This is important so please make
a good decision for us. This is a national issue.

Timbalan Yang di-Pertua [Dato’ Mohd Rashid Hasnon]: Tak, tak. Ikut
Peraturan Mesyuarat. Peraturan Mesyuarat Yang Berhormat.

Puan Kasthuriraani a/p Patto [Batu Kawan]: Isu kesihatan Tuan Yang di-
Pertua. You can make the decision, but you are not doing it.

[Pembesar suara dimatikan]

10. Dato’ Seri Anwar bin Ibrahim [Port Dickson] minta Menteri Sumber Manusia
menyatakan langkah yang diambil oleh Kerajaan bagi mengatasi pengangguran yang
menurut statistik sehingga 9 Ogos 2021, kadar pengangguran meningkat kepada 4.8
peratus dan apakah program terkini knususnya kepada siswazah yang tidak mendapat
peluang pekerjaan.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Memandangkan soalan ini amat penting bagi rakyat Malaysia sebab ini
menyentuh kedudukan pengangguran dan sebagainya dan tambahan pula datang
daripada Yang Berhormat Ketua Pembangkang yang bertaraf Yang Berhormat Menteri
maka izinkan saya memberi jawapan yang cukup komprehensif dan agak sedikit panjang.

Tuan Yang di-Pertua, berdasarkan data terkini kaji selidik tenaga buruh oleh
Jabatan Perangkaan Malaysia (DOSM), kadar pengangguran rakyat Malaysia pada suku
kedua 2021 menurun 0.3 peratus daripada 5.1 peratus kepada 4.8 peratus berbanding
dengan suku kedua 2020.

Walau bagaimanapun, mengikut perbandingan tahun ke tahun kadar
pengangguran keseluruhan menurun sebanyak 0.1 peratus berbanding 4.9 peratus pada
Jun 2020. Sebagai kerajaan yang prihatin, beberapa inisiatif di bawah Pakej Rangsangan
Ekonomi seperti PRIHATIN, PENJANA dan PEMULIH telah dilaksanakan untuk
membantu majikan-majikan mengekalkan pekerja mereka dan mengawal pengurangan
bilangan pekerja yang dihentikan oleh syarikat.

Di bawah pakej tersebut, Program Subsidi Upah diperkenalkan untuk membantu
majikan mengekalkan majikan mereka dan kerajaan telah memperuntukkan sebanyak
RM23 bilion secara keseluruhan untuk program ini. Bantuan kewangan di bawah PSU
telah berjaya mengurangkan jumlah kes kehilangan pekerjaan pada tahun 2020 iaitu
seramai 107,024 orang.
