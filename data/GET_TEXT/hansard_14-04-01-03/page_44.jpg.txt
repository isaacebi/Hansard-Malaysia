36 DR.15.09.2021

Tuan Mohamed Hanipa bin Maidin [Sepang]: Tak semalam dia bagi...
Tuan Yang di-Pertua: Yang Berhormat Pekan, silakan.

Tuan Mohamed Hanipa bin Maidin [Sepang]: Mengarut itu.

Tuan Yang di-Pertua: Yang Berhormat Pekan.

Tuan Mohamed Hanipa bin Maidin [Sepang]: Memalukan Tuan Yang di-
Pertua. Tidak mahu membuat keputusan memalukan, memalukan.

12.19 tgh.

Dato’ Sri Mohd Najib bin Tun Abd Razak [Pekan]: Terima kasih Tuan Yang
di-Pertua. Alhamdulillah, syukur ke hadrat llahi, saya berpeluang sekali lagi pada kali ini
untuk membahaskan ucapan menjunjung kasih di atas Titah Kebawah Duli Yang Maha
Mulia Seri Paduka Baginda Yang di-Pertuan Agong.

01220

Tuan Yang di-Pertua, di kesempatan ini saya ingin mengucapkan Selamat Hari
Malaysia kepada seluruh rakyat negara ini... [Tepuk] Sesungguhnya Sabah dan Sarawak
amat dekat di hati saya. Saya juga ingin merakamkan ucapan tahniah atas pelantikan Ahli
Parlimen Bera sebagai Perdana Menteri Malaysia Kesembilan. Insya-Allah sepertimana
yang telah saya nyatakan sebelum ini, saya sedia memberikan kerjasama kepada
Perdana Menteri dan kerajaan dalam membantu dalam menangani isu-isu berkaitan
negara dan rakyat.

Tuan Yang di-Pertua, saya juga merakamkan A/-Fatihah dan takziah kepada
semua mangsa COVID-19 di negara kita yang sehingga 13 September 2021 telah
berjumlah 21,124 kematian. Kita mesti berdepan dengan realiti. Realiti bahawa situasi
COVID-19 Malaysia adalah antara paling parah di dunia. Ini berdasarkan pada bilangan
penduduk daripada segi jumlah kadar kes baharu dan kadar kematian. Ini tidak boleh
dinafikan.

Daripada segi kewangan fiskal kerajaan pula, defisit bajet telah dinaikkan dua kali
dan unjuran pertumbuhan ekonomi tahun ini telah dipotong hampir separuh dari tujuh
peratus ke 3.5 peratus atau empat peratus iaitu di bawah pada taraf kadar purata
pertumbuhan ekonomi dunia dan ekonomi Malaysia dari segi nilai KDNKnya masih rendah
berbanding dengan nilai KDNK tahun 2019. Hutang kerajaan pula dijangka akan benar-
benar mencecah RM‘1 trilion pada akhir tahun ini, berbanding RM687 bilion pada akhir
tahun 2017 yakni sebelum PRU Ke-14. Kenaikan melebihi 47 peratus atau RM310 bilion
amat laju sekali sejak PRU Ke-14 pada ketika saiz ekonomi negara sedang menguncup.

Keadaan kritikal fiskal ekonomi negara ini boleh dilihat daripada prestasi Bursa
Saham Malaysia yang menjadi paling teruk di Asia Pasifik dan kedua tercorot di dunia
selepas Venezuela pada separuh tahun pertama 2021 akibat pengaliran keluar dana
asing setiap tahun yang tidak henti-henti sejak PRU Ke-14. Sebagai perbandingan, betapa
jauh kita sudah undur ke belakang berbanding dunia, nilai indeks Dow Jones USA telah
naik 42 peratus dari 24,000 poin pada bulan April 2018, sebelum PRU14, ke lebih 34,500
poin, semalam.

Namun bagi tempoh yang sama, Indeks Bursa Malaysia yang pernah digelar
sebagai pasaran saham paling lama menaik dalam dunia atau world’s longest bull run
market sebelum PRU14 pula jatuh 20 peratus dari hampir 1,900 poin ke 1,550 semalam.
Bagaimanapun, selepas pertukaran kerajaan ada sedikit pemulihan di mana Bursa
Malaysia naik 100 mata setelah keyakinan pelabur asing mula kembali setelah mencatat
pengaliran masuk dana asing bagi lima minggu berturut-turut. Akan tetapi prestasi
pasaran saham kita masih antara yang terbelakang dalam dunia bagi tahun ini.

Oleh sebab itu Tuan Yang di-Pertua, pendekatan yang telah digunakan oleh
kerajaan perlu berubah dan kita jangan menggunakan pendekatan yang telah terbukti
gagal seperti sebelum ini. Kerajaan baharu perlu menggunakan pendekatan, strategi
baharu untuk kembali pulih. Saya sebenarnya berpuas hati dengan perkembangan
mutakhir ini di mana MoU kerjasama politik dengan pihak pembangkang telah dipersetujui.
