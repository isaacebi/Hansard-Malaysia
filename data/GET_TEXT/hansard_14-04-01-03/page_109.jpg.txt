DR.15.09.2021 101

ujian RTK-Ag Saliva dan dari 1,260 orang yang diuji termasuklah 163 orang Ahli-ahli
Parlimen, semuanya negatif. Alhamdulillah, saya ingin mengucapkan terima kasih
banyak-banyak kepada makmal kesihatan awam kebangsaan yang telah bertungkus-
lumus hadir untuk melangsungkan ujian RTK-Ag Saliva, malah mereka telah adakan
makmal sementara di Dewan Serbaguna kita semata-mata untuk membantu kita menjaga
kesihatan kita.

Seperti mana Ahli-ahli Yang Berhormat sedia maklum, ujian RTK-Ag Saliva ini
akan diadakan pada minggu hadapan hari Isnin, 20 September dan Rabu, 22 September
2021 di Dewan Banquet Parlimen Malaysia. Saya harap agar Ahli-ahli Yang Berhormat
dapat hadir awal ke Dewan Banquet bagi mengelakkan sebarang kelewatan dalam urusan
Dewan.

Sebelum saya menangguhkan mesyuarat Dewan pada hari ini, saya ingin
mengucapkan selamat Hari Malaysia ke-58 yang akan disambut pada hari esok, Khamis
16 September 2021. Hari Malaysia ke-58 sejarah penting pembentukan negara. Jumpa
lagi minggu hadapan, berbincang berbahas titah diraja. Ahli-ahli Yang Berhormat,
Mesyuarat Dewan hari ini ditangguhkan sehingga jam 10.00 pagi, hari Isnin, 20 September
2021. Terima kasih Ahli-ahli Yang Berhormat.

[Dewan ditangguhkan pada pukul 7.37 malam]
