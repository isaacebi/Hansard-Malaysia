DR.15.09.2021 23

menyokong agen dan kerajaan di dalam memulihkan semula ekonomi negara yang
terkesan akibat COVID-19. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila soalan tambahan pertama sila Yang Berhormat.

Dato’ Seri Anwar bin Ibrahim [Port Dickson]: Terima kasih. Jawapan yang agak
menyeluruh cuma beberapa kenyataan yang dibuat oleh Yang Berhormat Menteri itu
hanya pengulangan kenyataan-kenyataan tentang langkah-langkah telah pun diambil.
Sebahagiannya ada kesan, saya tidak nafikan. Akan tetapi, kalau kita lihat umpamanya
angka yang disebut di kalangan siswazah menganggur 4.4 peratus itu tinggi. Akan tetapi,
kalau jumlah apa yang disebut guna tenaga tidak penuh berkaitan kemahiran keseluruhan
jumlah, itu mencecah lebih 1 juta.

Saya usulkan supaya — minta pandangan Yang Berhormat Menteri melihat
kepada program-program mengatasi masalah mismatch keperluan industri. Kalau kita
lihat di antara — yang saya dengar sendiri daripada PSDC Pulau Pinang itu mengambil
inisiatif dari industri, memberi latihan dan pendedahan. Jadi, saya minta Yang Berhormat
Menteri melihat beberapa program yang baharu untuk mengatasi masalah mismatch ini
kerana siswazah tidak dapat disesuaikan dengan keperluan industri.

[Tuan Yang di-Pertua mempengerusikan Mesyuarat]
Tuan Yang di-Pertua: Jemput Yang Berhormat.
#1130

Datuk Seri M. Saravanan: Tuan Yang di-Pertua, terima kasih atas keprihatinan
Yang Berhormat Port Dickson. Tuan Yang di-Pertua, seperti mana Yang Berhormat sedia
maklum, tanggungjawab Kementerian Sumber Manusia bukanlah untuk melahirkan
peluang-peluang pekerjaan. Akan tetapi lebih kepada menjaga kebajikan dan
kesejahteraan warga kerja. The role of the Ministry of Human Resources is to look after
the welfare and well-being of the workforce. Walau bagaimanapun Tuan Yang di-Pertua,
untuk meningkatkan peluang-peluang pekerjaan, Kementerian Sumber Manusia melalui
agensi-agensinya melaksanakan pelbagai program untuk melahirkan modal insan yang
kompetitif. Itu adalah tanggungjawab kita.

Dr. Maszlee Bin Malek [Simpang Renggam]: [Bangun]

Datuk Seri M. Saravanan: Tuan Yang di-Pertua, dalam keadaan krisis, Yang
Berhormat Port Dickson amat arif, dalam keadaan krisis politik dan krisis kesihatan, hanya
dua pendekatan boleh meningkatkan peluang-peluang pekerjaan dan mengurangkan
kadar pengangguran. Yang pertama adalah meningkatkan produktiviti. Yang kedua,
adalah pelaburan asing. Ini adalah dua perkara yang penting. Kalau kita sudah sebut
untuk meningkatkan peluang-peluang pekerjaan, mengurangkan kadar pengangguran
dan mengurangkan jurang dan sebagainya. Dua pendekatan ini amat penting, yang
pertama meningkatkan produktiviti.

Kalau hendak meningkatkan produktiviti Yang Amat Berhormat Port Dickson, kita
perlukan /abour force, meningkatkan warga kerja. Hari ini kalau kita ikut dasar dan data
daripada MyFutureJobs, kekurangan pekerja sejak 1 Januari 2021 sehingga hari ini
adalah sebanyak 1.5 juta pekerja, kekurangan, the shortage of workers 1.5 million. Today,
kalau hari ini kita ikut the real time figure, peluang pekerjaan sedia ada di MyFutureJobs
ialah sebanyak 212,000. Tetapi saya tidak membenarkan pekerja asing masuk ke dalam
negara supaya peluang itu harus diberi kepada warga tempatan. Ini ialah satu masalah
besar kerana kita tidak dapat meningkatkan produktiviti.

Pada masa yang sama Yang Berhormat Port Dickson pernah berada di dalam
kerajaan ataupun pernah digelar sebagai Menteri Kewangan yang terbaik di Rantau Asia.
Yang Berhormat Port Dickson pada masa itu. Dalam keadaan itu Yang Berhormat,
keadaan itu bukan sahaja hanya sebab kewibawaan Yang Berhormat Port Dickson tetapi
lebih kepada kestabilan politik yang telah ditunjukkan di bawah kepimpinan Yang
Berhormat Langkawi. Untuk sebuah negara berjaya, meningkatkan produktiviti, membawa
pelabur asing, yang penting adalah kestabilan politik. Hari ini saya percaya dalam zaman
Yang Berhormat pernah menjadi Menteri Kewangan, Yang Berhormat Langkawi telah
memberi kestabilan politik negara yang cukup tinggi.
