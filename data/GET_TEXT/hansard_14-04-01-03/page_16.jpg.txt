8 DR.15.09.2021

#1030

4. Puan Rusnah binti Aluai [Tangga Batu] minta Menteri Kesihatan menyatakan
adakah kementerian mempunyai rancangan untuk menjamin masa depan doktor-doktor
kontrak agar negara tidak mengalami brain drain pada masa akan datang.

Timbalan Yang di-Pertua [Dato' Mohd Rashid Hasnon]: Sila Menteri Kesihatan
untuk menjawabnya. Tiga minit.

Menteri Kesihatan [Tuan Khairy Jamaluddin Abu Bakar]: Tuan Yang di-
Pertua, izinkan saya menjawab soalan ini bersekali dengan soalan Yang Berhormat
Gopeng, Yang Berhormat Bintulu, Yang Berhormat Dungun, Yang Berhormat Puchong,
Yang Berhormat Sarikei, Yang Berhormat Permatang Pauh, Yang Berhormat Libaran,
Yang Berhormat Bachok, Yang Berhormat Johor Bahru, Yang Berhormat Muar dan Yang
Berhormat Pandan, yang turut menyentuh isu yang sama.

Untuk makluman Ahli Yang Berhormat, jumlah pegawai perubatan adalah
seramai 55,981 orang, iaitu 32,885 orang pegawai lantikan tetap yang merangkumi 26,892
orang pegawai perubatan lantikan tetap dan 5,993 orang pakar perubatan lantikan tetap.
23,096 orang pegawai lantikan kontrak yang merangkumi 23,077 orang pegawai
perubatan lantikan kontrak dan 19 orang pakar perubatan lantikan kontrak.

Berdasarkan rekod Kementerian Kesihatan Malaysia, perincian doktor yang telah
meletak jawatan sejak tahun 2016 hingga Jun 2021 adalah seperti berikut:-

Pakar Perubatan

Tahun Jumlah (Orang)
2016 158

2017 170

2018 198

2019 229

2020 161
Sehingga Jun 2021 32
Keseluruhan 948

Pegawai Perubatan

Tahun Jumlah (Orang)
2016 874

2017 869

2018 734

2019 915

2020 534
Sehingga Jun 2021 102
Keseluruhan 4,028

Tuan Yang di-Pertua, Akta Perubatan 1971 menetapkan bahawa graduan
perubatan yang telah mendapat pendaftaran sementara dengan Majlis Perubatan
Malaysia (MMC) perlu diberi peluang untuk menjalani latihan siswazah oleh pihak
kerajaan. Sebelum tahun 2016, semua graduan perubatan yang menjalani latihan
siswazah di Kementerian Kesihatan Malaysia telah dilantik secara tetap oleh kerajaan.
