68 DR.15.09.2021

saya akta itu perlu diadakan kerana lompat itu mencemar demokrasi, lompat parti
mengkhianati pengundi, lompat melanggar etika parti, jika lompat automatik berlaku
pilihan raya kecil dan yang lompat tidak dibenarkan bertanding pilihan raya kecil itu.

Itu antara cadangan dan juga saya katakan kepada akta itu patut kenakan denda
kepada MP yang lompat parti seperti pulangkan dana RM200,000 yang dibenarkan oleh
Suruhanjaya Pilihan Raya yang telah diguna ketika kempen kembali kepada parti dan
peringkat negeri juga wajar adakan akta itu untuk menghalang ADUN daripada melompat
dan seterusnya, saya sebut Malaysia akan jadi salah satu contoh demokrasi yang terbaik
jika akta ini dibuat pada 20 Disember 2018 yang lalu telah saya cadangkan ke pihak
umum.

Tuan Yang di-Pertua, perkara pertama yang saya ingin nyatakan di sini ialah
tentang Keluarga Malaysia. Keluarga Malaysia ini satu jenama yang baik tetapi yang kita
ingin tahu ialah apakah konsep dan apakah perincian tentang Keluarga Malaysia ini. Kalau
kita melihat apa yang telah dibuat ketika Kerajaan Barisan Nasional, kita ada Gagasan
1Malaysia dan di bawah Gagasan 1Malaysia itu ada ceraian-ceraian program Bantuan
Rakyat 1Malaysia (BR1M), Klinik 1Malaysia, Kedai 1Malaysia, Skim Latihan 1Malaysia
(SL1M), Amanah Saham 1Malaysia dan juga ada disebut Perumahan Rakyat 1Malaysia
(PR1MA).

Adakah kerajaan bercadang ingin mengadakan konsep-konsep seperti ini?
Contoh, Bantuan Rakyat Keluarga Malaysia, Skim Latihan Keluarga Malaysia, Amanah
Saham Keluarga Malaysia, Perumahan Rakyat Keluarga Malaysia supaya Keluarga
Malaysia itu bukan hanya menjadi retorik kosong tetapi adalah program-program berisi
yang sesuai untuk rakyat, itu yang pertama.

Kedua, saya ingin bertanya kepada Kementerian Kesihatan Malaysia dan juga
MOSTI mengenai transformasi sistem kesihatan negara. Apakah yang dimaksudkan
tentang Agenda Nasional Malaysia Sihat? Saya juga ingin menyeru kepada kedua-dua
kementerian agar kita tidak meminta-minta lagi vaksin sebagaimana susahnya untuk kita
membeli vaksin pada awal tahun ini sehingga kita hanya dapat baru beberapa bulan.
Kalau kita boleh mengeluarkan vaksin sendiri maka itu saya anggap sebagai satu
transformasi sistem kesihatan negara yang ada hala tuju jangka panjang.

Tadi Menteri Kesihatan ada menyebut tentang doktor kontrak. Saya ingin
memberi cadangan supaya doktor kontrak yang diberikan kontrak 2+2+4 ini sekitar lapan
tahun selepas itu akan disambung jadi tetap, mereka diberikan kKemudahan-kemudahan
sebagaimana setaranya pegawai-pegawai tetap dengan ada elaun yang tertentu, dengan
ada pinjaman perumahan terutamanya. Saya difahamkan doktor kontrak boleh dapat
pinjaman kenderaan tetapi langsung tidak dapat pinjaman perumahan. Oleh kerana
mereka itu sudah doktor, saya yakin mereka akan membayar segala pinjaman itu
walaupun mereka tidak lagi bekerja dengan kerajaan.

Perkara ketiga kepada Kementerian Kewangan. Disebut dalam titah bahawa
terdapat RM530 bilion. Saya ingin tahu apakah perincian kepada pakej-pakej rangsangan
itu. Tahniah kepada Menteri Kewangan yang membuat satu unit yang baik namanya
LAKSANA untuk melaksanakan dan juga memastikan segala rangsangan itu dijalankan
dengan baik.

Saya juga ingin bertanya kepada Menteri Kewangan, memang tidak sukar untuk
kita menaikkan had siling daripada 55 peratus tahun sudah, kita naikkan pada 60 peratus
untuk hutang daripada KDNK Negara, ini khabarnya hendak dinaikkan kepada 65 peratus
siling hutang dibandingkan dengan KDNK Negara.

Akan tetapi saya ingin bertanya sekarang ini purata pembayaran hutang ialah 10
peratus daripada bajet, itu pun hanya membayar interest kepada hutang tersebut. Adakah
dengan kita menaikkan siling kepada 65 peratus ini bermakna kita akan membayar dan
menggunakan 20 peratus daripada Belanjawan? Apa jadi dengan pembangunan? Apa
jadi dengan program-program yang lain jika kita terlalu bergantung dengan hutang.

Bagaimana kalau kita mengenakan cukai yang lebih besar kepada syarikat-
syarikat yang mendapat keuntungan ketika pandemik. Apakah di antara contoh-
contohnya? Pengeluar sarung tangan kaya-raya mereka, pengeluar face mask juga
mungkin kaya, pengeluar sanitiser mungkin juga kaya, vaksin dan orang yang
