82 DR.15.09.2021

Bagi mencapai objektif ini, ingin saya berikan perkenan khas_ terhadap
kepentingan pendidikan. Dari segi pendidikan, ingin saya katakan bahawa kita telah gagal
dari segi pembangunan. Kita perlu memikirkan semula dasar pendidikan kita dan hala tuju
dalam 20 tahun yang akan datang. Sekiranya kita tidak melihat ke hadapan dan
merancang sekarang sudah pasti kita akan gagal.

Sedangkan negara jiran telah melangkah jauh ke hadapan kerana perancangan
yang strategik, kita masih lagi buntu memikirkan agenda peribadi dan ideologi perkauman
dan agama. Kementerian Pendidikan Malaysia harus memberikan tumpuan kepada
pembangunan modal insan dan negara. Polisi pendidikan yang dipupuk harus
membolehkan pemikiran terbukan untuk mengembangkan pendidikan sekular, liberal,
teknikal dan ilmiah. Kita perlu mempunyai political will untuk membawa perubahan ini.

Saya hendak sentuh sedikit tentang sistem kesihatan kita di dalam dua tahun ini.
Saya mengucapkan tahniah dan syabas kepada Kementerian Kesihatan Malaysia dan
semua ahli frontliners di dalam negara kita. Walaupun ada suara-suara yang mengatakan
kelemahan kita tetapi yang kita jayakan di dalam sistem kesihatan ini menunjukkan
bahawa negara kita masih boleh dan akan sentiasa mengadakan sebuah sistem
kesihatan yang bertaraf dunia di dalam negara kita. Pandemik ini bermula sebagai
fenomena biologi tetapi telah berkembang kepada arus-arus politik dan sosial.

Mana-mana pihak yang merasakan bahawa pandemik ini akan berakhir dalam
tempoh beberapa bulan sahaja, silap. Itu sebab kita perlu memikirkan semula proses
pembukaan sekolah pada tempoh lebih awal tanpa rangka keselamatan yang tetap. Ini
saya mintalah Kementerian Pendidikan Malaysia kita untuk kaji balik dengan caranya
untuk pembukaan sekolah kita sekarang. The virus mutation yang saya boleh katakan
dalam bahasa Inggeris— The mutations are ongoing and a cautious approach is needed.

Tuan Yang di-Pertua, saya hendak sentuhkan suatu perkara sekarang yang
berlaku pada masa sekarang. Baru-baru ini mahkamah telah putuskan satu kenyataan
yang bijak yang diterima oleh rakyat semua, di mana seorang anak yang lahir di luar
negara dengan ibunya sebagai warganegara Malaysia kena diiktiraf sebagai warganegara
Malaysia. Ini telah dapat sokongan dari beberapa Ahli Kabinet selepas keputusan
mahkamah. Saya tidak faham— / am not sure why kerajaan sekarang appeal atas
keputusan ini.

01750

Saya harap bahawa pejabat AG akan meneliti balik perkara ini dan Kabinet akan
bincang perkara ini. Saya harap AG akan tarik balik appeal ini yang telah dikeluarkan. Ini
satu isu penting untuk negara dan kita kena beri pengiktirafan kepada wanita kita sebagai
warganegara Malaysia. Kelahiran anak mereka di mana-mana juga kena diiktiraf sebagai
warganegara Malaysia. Tiada perbezaan antara lelaki dan wanita. Dua-dua pun
warganegara kita dan kita kena recognize them as citizens of this country. Saya harap
Menteri Undang-undang ada di sini, akan bawa perkara ini dan bincang di dalam Parlimen,
dalam Kabinet untuk membuat keputusan untuk masa depan yang akan datang.

Demikian Tuan Yang di-Pertua...

Puan Maria Chin binti Abdullah [Petaling Jaya]: Yang Berhormat, boleh saya
mencelah?

Dato’ Dr. Xavier Jayakumar a/l Arulanandam [Kuala Langat]: Yes.

Puan Maria Chin binti Abdullah [Petaling Jaya]: Saya hanya satu soalan
kepada Yang Berhormat, Tuan Yang di-Pertua. Setujukah atau tidak setuju bahawa kalau
AG tidak menarik balik appeal, ini adalah kesan yang amat buruk kepada kanak-kanak
yang sudah jadi stateless kerana mereka tidak dapat kewarganegaraan, kalau kita tidak
beri wanita untuk confer citizenship kepada kanak-kanak? Terima kasih.

Dato’ Dr. Xavier Jayakumar a/l Arulanandam [Kuala Langat]: Saya setuju
Yang Berhormat. Fasal itulah saya minta bahawa Kabinet sama dengan AG fikir balik.
Kalau boleh, saya minta mereka tarik balik appeal ini untuk terus kita bersama-sama
dengan keputusan yang telah dibuat oleh mahkamah sebelum ini. Akhirnya Tuan Yang di-
Pertua, saya mengucapkan ribuan terima kasih kepada semua dan juga saya harap ini
