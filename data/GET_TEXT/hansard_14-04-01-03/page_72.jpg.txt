64 DR.15.09.2021

membasmi, mengurangkan epidemik COVID-19 serta memulihkan kembali ekonomi
negara dan rakyat.

Tuan Yang di-Pertua, saya mulakan dahulu dengan alam sekitar, pertanian lestari
dan sumber asli. RUU PERHILITAN dan RUU Perhutanan telah dirangka dan melalui
prosesnya melebihi tiga tahun. Saya berharap dengan adanya persefahaman di antara
kerajaan dengan pembangkang Pakatan Harapan pada dua hari yang lepas, ianya dapat
dipermudahkan dan dipercepatkan.

RUU ini sudah masuk empat kerajaan, iaitu Barisan Nasional, Pakatan Harapan,
Perikatan Nasional dan juga kerajaan yang terkini. Jabatan, agensi ataupun PERHILITAN
dan Perhutanan Pusat sepatutnya diberi hak bersuara secara rasmi untuk membantah
atau tidak menyokong aktiviti manusia di dalam hutan, sama ada dalam industri
pembalakan ataupun perlombongan.

Ini secara tidak langsung akan menjamin habitat asal haiwan liar dan
mengurangkan konflik haiwan liar dengan manusia. Sekarang ini, Jabatan PERHILITAN
sudah seolah-olah menjadi seperti syarikat kurier yang mengambil haiwan dari satu lokasi
dan dilepaskan ke satu lokasi lain. Di kesempatan ini juga, saya memohon kerajaan
memasukkan spesies pollinator dimasukkan dalam senarai habitat dilindungi. Kawasan
habitat asal, kawasan migratory, kawasan pembiakan juga dijadikan santuari haiwan liar
kekal sepenuhnya.

Memohon juga Kerajaan Pusat melalui PERHILITAN, Perhutanan (JPSM), JPS
dan JMG - Alam Sekitar membuat kajian setiap tahun peruntukan yang dikeluarkan untuk
membaiki sungai, jambatan, jalan raya serta tanah runtuh yang disebabkan oleh bencana
banjir, kepala air dan pergerakan tanah yang diakibatkan secara tidak langsung oleh
perubahan iklim yang aktiviti penebangan balak dan perlombongan.

Satu kajian saintifik secara ilmiah perlu dibuat dengan perbandingan hasil-hasil
cukai premium yang dikutip oleh negeri yang terlibat dengan pembalakan dan
perlombongan. Perbandingan kos-kos ini penting bagi mengawal perubahan iklim, kos-
kos membaik pulih infrastruktur dan juga bantuan-bantuan kepada mangsa.

Saya ingin juga bertanya kepada kerajaan yang telah melantik juru perunding dari
Amerika Syarikat iaitu Boston Consulting Group untuk mereka dan mendraf arah tuju
negara dalam hal perubahan iklim dan Malaysia Towards Net Zero. Tiada kah syarikat
tempatan yang layak dan berapakah bayaran yang dibuat kepada syarikat ini?

Memohon juga kerajaan membuat satu format panduan agar pengiraan
pelepasan gas dalam metrik tan yakni greenhouse gas ataupun gas rumah hijau. Gas
rumah hijau ini bakal ditanggung oleh negara akibat kelulusan foreign direct investment
(FDI) oleh kerajaan dari bulan Mac 2020 sehingga kini. Apakah anggaran pengiraan
pelepasan gas rumah hijau ini telah disertakan dalam rancangan Net Zero Negara?

Jika tidak, apakah pelan pemulihan yang telah atau dicadangkan untuk
dilaksanakan? Justeru, saya memohon kerajaan supaya melaksanakan Skim Bebas
Cukai kepada semua industri pembuat barangan eco-friendly untuk kegunaan tempatan
dan juga kepada kilang-kilang yang mengamalkan konsep zero pollution, zero waste,
minimum carbon footprint dalam pengendalian pengoperasian harian.

Tuan Yang di-Pertua, saya ingin masuk sedikit berkenaan dengan perlombongan
yang berlaku baru-baru ini di Tasik Chini. Saya ingin mendapat penjelasan daripada pihak
kerajaan sama ada JMG Pusat yang mengawal dan mengeluarkan lesen operasi
perlombongan. Semasa lawatan saya sebagai Timbalan Menteri pada 6 Mac 2019, Majlis
Mesyuarat Kerajaan Negeri berkata, hanya ada satu kawasan perlombongan bijih besi
berlesen beroperasi dan akan tamat lesennya pada Oktober 2019 tetapi pada Jun 2021,
kita dikejutkan oleh berita perlombongan yang meliputi 40.51 hektar.

01620

Tuan Yang di-Pertua, saya penuh yakin seluruh warga Dewan yang mulia ini
mungkin mengikuti perkembangan apa yang berlaku pada bulan Julai 2021 di Parlimen
Raub. Di mana selama kurang lebih tiga minggu sebanyak 15 ribu pokok durian Musang
King yang berumur antara 15 hingga 18 tahun yang sarat dengan buah yang boleh dikutip
hasilnya telah ditebang.
