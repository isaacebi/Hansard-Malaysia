DR.15.09.2021 73

Dewan Parlimen dan jadikan mana-mana DUN sebagai sangkar beruk. Lompat satu parti
pada satu parti yang lain sehingga jatuh kerajaan. Anti-lompat parti ini penting.

Dato’ Hajah Azizah binti Mohd Dun [Beaufort]: Yang Berhormat...

Datuk Seri Haji Salahuddin bin Ayub [Pulai]: Sebab itu jangan kita...

Dato’ Hajah Azizah binti Mohd Dun [Beaufort]: Yang Berhormat...

Datuk Seri Haji Salahuddin bin Ayub [Pulai]: Tidak sampai setengah minit.

Dato’ Hajah Azizah binti Mohd Dun [Beaufort]: Yang Berhormat, bukankah
Yang Berhormat pun berpindah daripada PAS...

Datuk Seri Haji Salahuddin bin Ayub [Pulai]: Jangan sampai kita menjadi
sesuatu perkara yang akan ditertawakan pada masa yang akan datang. Saya lari daripada
PAS dahulu, tidak jatuh kerajaan. Itu ada recall Parliament, recall election yang pernah
kita cadangkan. Kami lari tidak jatuh kerajaan. Ini lari bersubahat bersama bersekongkol
menjatuhkan kerajaan. Ini beruk-beruk yang harus kita kekang, jangan ada lagi dalam
Dewan yang mulia ini, Dewan ini menjadi sebagai sangkar beruk-beruk ini.

We are lawmakers. We are not political prostitutes. Kita lawmakers. Kita dipilih
oleh rakyat untuk menjadi Yang Berhormat, Honorable Members of this House. Kita bukan
pelacur politik. Oleh itu kita mahu supaya akta ini dapat dilaksanakan secara objektif dan
kita mahu supaya kerajaan masa hadapan Yang di-Pertuan Agong, Parlimen ini benar-
benar dapat kita pelihara demi kesejahteraan kita pada masa akan datang. Terima kasih
Tuan Yang di-Pertua yang saya juga menumpang belajar daripada kepakaran Tuan Yang
di-Pertua, berkongsi idea-idea yang besar, berlainan parti tidak mengapa. Kita harus
menyelamatkan negara kita daripada anasir lompat parti, kerajaan tebuk atap, untuk kita
pastikan Parlimen yang mulia ini dipelihara pada masa akan datang. Terima kasih.

Dato’ Sri Azalina Othman Said [Pengerang]: Terima kasih Yang Berhormat
Pulai, bangsa Johor. Sekarang saya menjemput Yang Berhormat Tumpat.

5.04 ptg.

Dato’ Haji Che Abdullah bin Mat Nawi [Tumpat]: Assalamualaikum
warahmatullahi wabarakatuh. Bismillahi rahmani rahim. Alhamdulillahi rabbil alamin
wabihi nasta'in, wassalatu wassalamu ala asrafil mursalin, wa‘ala alihi wasahbihi ajma'in.

Tuan Yang di-Pertua, saya mengucapkan terima kasih di atas peluang yang
diberikan kepada saya untuk sama-sama mengambil bahagian dalam membahaskan Usul
Menjunjung Kasih Titah Seri Paduka Baginda Yang di-Pertuan Agong yang telah
dititahkan dua hari lalu iaitu pada 13 September 2021 pada Majlis Pembukaan Penggal
Keempat, Parlimen Keempat Belas yang menyentuh pelbagai perkara penting demi
kemakmuran dan kesejahteraan rakyat Malaysia yang berada di bawah naungan baginda.

Sesungguhnya keprihatinan yang ditunjukkan oleh baginda sepanjang negara
dilanda wabak pandemik COVID-19 adalah satu contoh teladan yang sangat baik kepada
rakyat jelata. Inilah satu kata-kata yang selalu disebut, “Rakyat dan Raja berpisah tiada’.
Semoga Baginda Yang di-Pertuan Agong dan Tuanku Permaisuri akan terus mendapat
rahmat daripada Allah SWT dan sentiasa diberikan kesihatan baik untuk terus memayungi
rakyat seluruhnya.

Tuan Yang di-Pertua, kita memahami bahawa negara menghadapi sebuah
peperangan melawan wabak yang telah memakan masa hampir dua tahun. Ramai yang
telah kehilangan insan yang tersayang, pergi tanpa sempat diucapkan selamat tinggal,
ahli keluarga, rakan taulan dan jiran tetangga telah dijemput Ilahi disebabkan virus yang
kita sendiri tidak dapat lihat dengan mata kasar. Tidak kurang juga mereka yang hilang
punca pendapatan, perniagaan yang terpaksa ditutup, ada yang dibuang kerja dan
sebagainya. Inilah peritnya yang terpaksa dibayar dengan sebuah peperangan melawan
COVID-19.

Dalam tempoh yang sama juga negara menyaksikan peralihan tampuk
pemerintahan. la berlaku ketika negara berada diambang pandemik dan sekali lagi
berulang ketika negara semakin menghampiri kejayaan melawan pandemik COVID-19 ini.
