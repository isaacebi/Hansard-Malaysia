DR.15.09.2021 97

Kedua, adalah untuk merombak sistem ekonomi negara. Frasa di mana yang
kaya makin kaya, miskin makin miskin adalah realiti. Kalau kita lihat semasa musim
COVID-19 apabila ratusan ribu hilang kerja dan bunuh diri, kita lihat bahawa 50 keluarga
terkaya di Malaysia naik jumlah kekayaannya sebanyak 14 peratus. Sambil yang kaya
makin kaya kita lihat 600,000 golongan M40 jadi golongan B40 dan pendapatan graduan
menurun dengan mendadak RM1,000 sebulan di mana graduan semasa musim COVID-
19 ini hanya mendapat pendapatan sekadar gaji minimum dalam kadar RM1,000 ke
RM1,500.

Realitinya, mereka tidak dapat hidup jika hanya gaji dengan gaji minimum. Oleh
sebab itu, / take offence apabila ada pihak yang berkata bahawa anak muda Malaysia you
have it good for you. Kepada generasi kamu, tak ada perang sebab itu kamu senang ya,
keselesaan kamu manja, kamu malas. That is the biggest lie in Malaysian history.

Realitinya kalau kita lihat generasi ibu bapa kita apabila mereka capai umur 30
tahun they are an asset, rich generation di mana mereka sudah boleh memiliki rumah atau
boleh dapat pinjaman daripada kerajaan dan bank untuk memiliki rumah. Boleh bayar
sewa kereta, sudah boleh memulakan keluarga pada umur yang muda dibandingkan
dengan generasi saya pada hari ini. Bukan sahaja kadar inflasi tinggi, bukan sahaja kadar
pendapatan mereka menurun atau statik.

Selepas lebih 20 tahun kita lihat gaji yang mereka terima semasa musim COVID-
19 gaji minimum mereka tidak boleh membeli rumah, sewa pun hendak bayar setiap tahun
susah, hendak dapat pinjaman bank bukan main susah lagi dan dibebankan dengan
pelbagai jenis hutang. Oleh sebab itu kita biasa dengan anak muda buat dua hingga tiga
kerja sebulan supaya mereka dapat menanggung kos sara hidup yang semakin tinggi.

And not only that, bukan sahaja mereka perlu menjaga dirinya, kajian juga
menunjukkan bahawa anak-anak muda juga perlu menjaga ibu bapa mereka kerana ibu
bapa mereka pencarum itu kadar simpanan mereka sangat sedikit. Kita lihat kajian baru-
baru ini yang menunjukkan bahawa lebih 50 peratus pencarum KWSP simpanannya
bawah RM10 ribu. Persoalannya siapa yang perlu jaga? Ibu bapa apabila simpanan
mereka begitu sedikit, anak muda juga.

Walaupun anak muda melalui pelbagai jenis rintangan dan cabaran, ada juga
yang kata bahawa this generation is lazy, they are not challenged, mereka malas dan
mereka manja. lItu jelas salah. Persoalannya bagaimana kita mahu ke depan? Apabila
sistem ekonomi negara pada hari ini kita lihat 0.000001 peratus rakyat Malaysia terkaya
mengawal 25 peratus total kekayaan negara. Adakah ini adil? Jelas tidak. Apa yang perlu
kita lakukan? Empat perkara.

Pertama, kita tidak boleh hanya fikirkan soal gaji minimum it’s never enough dan
jika ada yang kata bahawa gaji RM1,100 ini sudah mencukupi, saya cabar mereka hidup
dengan gaji tersebut. We need to move forward to discuss about gaji bermaruah atau
dengan izin a living wage dan perkara ini perlu diperhalusi dan perlu ada whole-of-society
approach untuk pastikan kerajaan dan sektor swasta mengepalai usaha ini.

Kedua, kita perlu adakan sistem percukaian yang lebih adil. Saya terkejut apabila
saya dengar ucapan Yang Berhormat Pekan dan juga setuju dengan perkara ini kerana
kami sudah bangkitkan dalam MUDA sejak tahun lepas. Cukai apa? Cukai keuntungan
luar biasa ataupun windfall tax, capital gain tax and inheritance tax.

01920

Perkara-perkara ini wajib dilaksanakan kerana mana keadilannya. Contohnya,
apabila seseorang cikgu yang mungkin dapat sebanyak RM3,000 hingga RM4,000
sebulan dicukai tetapi apabila seseorang bermain saham dan sehari boleh dapat puluhan
ribu, wang itu tidak di cukai langsung. So, kita perlu adakan sistem percukaian yang adil
tetapi untuk kita capai sistem percukaian yang adil ini, kita juga perlu pastikan bahawa kita
bebaskan politik daripada kuasa politik elite dan mereka yang menderma, golongan
billionaire tetapi ingin memastikan bahawa hak mereka sentiasa terjaga.

Ketiga, kita perlu pakej rangsang kerja yang menyeluruh, sebab itu saya mohon
kepada kerajaan laksanakanlah pakej Malaysia kerja yang telah pun diluluskan pada
Belanjawan 2020 oleh Kerajaan Pakatan Harapan yang berjumlah RM6.5 bilion.
Bagaimanakah pakej ini boleh bermula? Pakej bermula jika ada seseorang anak muda
