DR.15.09.2021 39

Seperkara lagi yang saya hendak sebutkan di sini berhubung dengan Digital
National Berhad yang sedang membina infrastruktur 5G di negara ini. Penjualan boleh
dibuat kepada syarikat-syarikat telco tempatan untuk menjana pendapatan negara serta
mengurangkan beban perbelanjaan bagi projek yang bernilai RM15 bilion ini. Maknanya,
kalau kita jual sebahagian daripada saham ini kepada telco-telco tempatan, boleh
membantu dalam membiayai perbelanjaan yang besar itu.

Tuan Yang di-Pertua, realitinya kalau sekiranya kita tidak ambil tindakan vaksinasi
kepada buruh-buruh asing sama ada yang ada sijil ataupun sah ataupun tidak, maka inilah
satu ancaman kepada negara ini. Maka, saya ingin mencadangkan supaya semuanya
pekerja asing diberikan tempoh selama empat bulan di mana mereka perlu mengambil
tindakan vaksinasi. Ini tempoh imuniti Tuan Yang di-Pertua dan selepas empat bulan itu,
mereka yang tidak ambil vaksinasi perlulah dihantar balik dan majikan-majikan yang
menyara mereka perlu diambil tindakan tegas termasuk mandatori penjara.

Tuan Yang di-Pertua, oleh sebab masa tidak mengizinkan, saya berharap
cadangan-cadangan ini boleh membantu dalam kerajaan merangka dasar dan strategi
baharu. Pokoknya, daripada segi rakyat, apa yang mereka harapkan ialah pembaharuan
yang berani- bold, dan inovatif. Sebab itulah moga-moga kerajaan baharu ini akan
bergerak ke hadapan, kerajaan mesti lebih berani, lebih inovatif dan bergerak lebih maju
bermula sekarang. Terima kasih Tuan Yang di-Pertua. Saya mohon menyokong. [Tepuk]

Tuan Yang di-Pertua: Terima kasih Yang Berhormat Pekan. Yang Berhormat
Bagan, silakan.

12.39 tgh.

Tuan Lim Guan Eng [Bagan]: Terima kasih Tuan Yang di-Pertua. Saya juga
ingin mengambil bahagian dalam Usul Menjunjung Kasih pada titah diraja yang telah
diadakan dalam satu ketika yang amat kritikal untuk negara. Di sini Tuan Yang di-Pertua,
kita tahu bahawa masalah COVID-19 dan kemelesetan ekonomi masih belum berakhir
lagi. Sungguhpun ada pelbagai usaha telah dilancarkan, tetapi ia gagal sama sekali
termasuk MCO ataupun PKP bersiri yang diadakan, termasuk juga darurat. Akan tetapi,
semuanya nampaknya tidak berjaya untuk mengatasi bukan sahaja pandemik COVID-19
tetapi juga kemelesetan ekonomi ekoran daripada pandemik COVID-19 ini.

01240

Itulah sebabnya apabila kita lihat dalam keadaan di mana kestabilan politik
digugat dengan masalah politik dalaman dalam kerajaan yang menyebabkan bahawa
tumpuan tidak boleh diberikan untuk melawan dan mengatasi masalah COVID-19 dan
kemelesetan ekonomi. Maka pihak Pakatan Harapan rasa kita kena buat sesuatu usaha,
thinking outside the box. Satu usaha yang luar biasa, dianggap luar biasa kerana tak
pernah berlaku dalam Malaysia untuk memaksa tumpuan diberikan untuk mengatasi dua
krisis gergasi ini iaitu COVID-19 dan juga kemelesetan ekonomi.

Saya hendak tegaskan di sini, masalah ketidakstabilan politik berpunca daripada
Langkah Sheraton tahun lepas... [Tepuk] Dan oleh kerana masalah lompat melompat
menyebabkan bahawa ia memang menjadi sesuatu yang boleh digunakan sebagai
senjata untuk mengugut kerajaan sekiranya tidak mematuhi ataupun menurut perintah
ataupun hasrat mereka. Kita boleh lihat apabila bekas Perdana Menteri kehilangan
majoriti sokongan Ahli Parlimen adalah berpunca daripada faktor itu dan timbullah
permainan numbers game seperti yang berlaku sehingga Perdana Menteri dari Pagoh
menjadi Perdana Menteri yang paling singkat dalam sejarah Malaysia. Yang Berhormat
Bera tahu bahawa sekiranya beliau tidak membuat langkah yang sewajarnya, maka beliau
juga akan jadi mangsa atau terkorban dalam permainan politik dalaman dan sabotaj dalam
kerajaannya sendiri.

Itulah sebabnya tawaran dibuat kepada pihak parti pembangkang. Saya try nak
cakap terus terang di sini, rakyat sudah penat, sudah lelah, sudah letin dengan permainan
politik numbers game oleh pihak kerajaan. Rakyat mahu lihat satu usaha pendekatan
whole-of-nation untuk menangani COVID-19 dan juga kemelesetan ekonomi. Dengan
tambahan input yang kita berikan juga, maka MoU telah ditandatangani pada 13
