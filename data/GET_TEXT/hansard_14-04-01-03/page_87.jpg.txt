DR.15.09.2021 79

Jadi, apabila kita analyse apakah sebab yang menyebabkan satu negeri yang
nun di atas di sana yang tidak padat penduduknya sepertinya di Kuala Lumpur ataupun di
Johor tetapi negeri pertanian yang penduduknya tidak sepadat negeri-negeri yang
membangun tetapi menghadapi satu jumlah yang luar biasa jumlahnya.

Antara penyebab-penyebab yang boleh saya sebutkan di sini ialah yang
pertama sekali kehadiran vaksin yang amat lambat. Kehadiran vaksin yang amat lambat
dan tidak mencukupi. Sekiranya kami mendapat vaksin yang cukup pada masa yang
tepat, saya rasa sudah tentu masalah ini dapat kita selesaikan dengan lebih awal dan
kawalan dapat dilaksanakan.

Ada kes-kes di tempat saya seperti Sungai Petani berada di dalam Daerah Kuala
Muda. Ada orang yang telah mendaftar seawal bulan Februari untuk mendapat satu dos
sekarang ini masih lagi belum terjadi. Ini bermaksud ada masalah dalam pengagihan
vaksin dan juga ada masalah dalam MySejahtera itu sendiri.

Di samping itu, kita lihat tidak ada polisi yang jelas tentang memberikan
vaksinasi kepada pendatang-pendatang yang tidak berdokumentasi. Mereka yang tidak
berdokumentasi ini khususnya daripada Rohingya ramai berada di Kedah dan mereka ini
hidup dalam komuniti kami. Mereka berada di kampung, di bandar dan mereka juga
berada di taman-taman.

Jadi, tidak ada satu polisi yang jelas. Jadi, KKM khususnya, saya berjumpa
sendiri dengan pengarah. Saya berjumpa dengan-apakah polisi yang ada sekarang? Jadi,
oleh sebab tidak ada polisi yang jelas, akibatnya mereka yang kita anggap sebagai
pendatang haram, yang tidak mempunyai dokumentasi akhirnya tidak di vaksin.
Sedangkan mereka hidup dalam komuniti. Jadi, mereka inilah di antara carrier
penyumbang kepada merebaknya virus ini dalam komuniti-komuniti di Kedah.

Di samping itu, ramai penduduk di Kedah yang tinggal khususnya di Kedah
selatan. Sama ada di Kulim, Sungai Petani yang bekerja di Pulau Pinang, yang bekerja di
kilang-kilang. Apabila kilang-kilang tidak ditutup pada waktu yang sepatutnya seperti dua
bulan yang lalu, ramai di antara mereka yang bekerja di kilang, berkomunikasi dan
berulang- alik menaiki kenderaan daripada Sungai Petani, Kulim, Pulau Pinang ataupun
mereka yang bekerja di Pulau Pinang tetapi tinggal di Sungai Petani.

Akhirnya apa yang berlaku saya melihat walaupun ada sekatan-sekatan jalan
raya tetapi agak pelik, polis akan check kereta-kereta sahaja tanya ada surat tidak. Akan
tetapi motosikal yang dipandu laju tidak ditahan. Sedangkan kebanyakan mereka yang
bekerja di kilang-kilang menunggang motosikal.

Jadi, mereka inilah yang terlepas daripada sekatan jalan raya dan tidak di check.
Akhirnya apa yang akan berlaku, ada kes-kes di mana dalam satu kampung sampai tujuh
ke lapan orang meninggal dalam masa seminggu. Jadi, ini menjadi masalah yang kita ada.
Saya harap pihak kerajaan khususnya Kementerian Kesihatan mempercepatkan supply
vaksin ke Kedah khususnya ke kawasan-kawasan yang amat memerlukan seperti di Kuala
Muda dan juga di Alor Setar dengan kadar yang segera.

Tuan Yang di-Pertua, saya juga hendak sebut tentang efek COVID-19 kepada
ekonomi negara. Semua Ahli Parlimen telah bercakap bagaimanakah mereka yang
terlibat dalam perniagaan amat menderita sekarang disebabkan oleh lockdown yang
terlalu lama.

Jadi, saya ingin mencadangkan oleh kerana proses untuk membenarkan
masyarakat bergerak sedang berlaku. Fasa-fasa telah pun dibuka di mana masyarakat
akan insya-Allah dibenarkan untuk menjalankan kehidupan seperti biasa dalam masa
terdekat ini. Saya memohon supaya kerajaan mengambil tindakan segera supaya
membenarkan mereka yang ingin memulakan balik perniagaan mereka.

Harus ada satu polisi di mana Kerajaan Persekutuan memaklumkan kepada
kerajaan-kerajaan Negeri supaya membenarkan mereka yang terjejas perniagaan mereka
ini memulakan perniagaan dengan memberikan segala bentuk bantuan mikro kredit dan
sebagainya termasuklah membuka kawasan-kawasan baharu bagi mereka memulakan
perniagaan seperti contohnya pasar malam, pasar hari dan lain-lain dengan tidak
mengenakan syarat yang ketat dengan memberikan mikro kredit, dengan memberikan
lesen percuma untuk tahun ini.
