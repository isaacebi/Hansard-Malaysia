10 DR.15.09.2021

serta mekanisme pelaksanaan pengajian kepakaran yang lebih
fleksibel; dan

(v) mengadakan perbincangan dengan Jabatan Perkhidmatan
Awam (JPA) bagi meneliti kesesuaian pindaan Akta Pencen
1980 atau memperkenalkan penambahbaikan yang setara
kerana sebarang pindaan juga melibatkan penjawat awam lain
dan implikasi terhadap dasar sedia ada berkaitan Skim Pencen
dalam perkhidmatan awam.

Penyediaan pelan komprehensif ini akan melibatkan penyertaan wakil JPA,
Perbendaharaan, Unit Perancang Ekonomi dan Kementerian Pengajian Tinggi serta
agensi-agensi KKM untuk kita melihat kepada penyelesaian jangka masa panjang isu
doktor kontrak ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Sila
soalan tambahan yang bersamanya. Yang Berhormat Tangga Batu.

Puan Rusnah binti Aluai [Tangga Batu]: Terima kasih Yang Berhormat Menteri.
Dengan penjelasan yang panjang lebar, detil dan usaha-usaha untuk membaiki
perkhidmatan perubatan ini. Namun, saya memfokuskan tentang masa depan doktor-
doktor apabila mereka hari itu— kita dapati doktor-doktor muda mengadakan hartal
sehingga diambil tindakan oleh pihak berkuasa. Jadi, diharap usaha mereka dapat
perhatian dan menjanjikan masa depan yang lebih baik untuk doktor-doktor ini.

Seterusnya, saya ingin bertanya jika jumlah doktor kita sudah melebihi dan
menyebabkan mereka tidak boleh diserap ke jawatan tetap, mengapakah pesakit-pesakit
kena menunggu berjam-jam di hospital? Mengapakah berbulan-bulan malah bertahun
untuk mendapatkan perkhidmatan kepakaran? Adakah kerana kita tidak dapat
mewujudkan perjawatan kerana kurang sangat jumlah hospital baharu yang diwujudkan?
Terima kasih.

Tuan Khairy Jamaluddin Abu Bakar: Terima kasih Ahli Yang Berhormat
daripada Tangga Batu. Berkenaan dengan masa depan mereka, saya amat prihatin
dengan kedudukan dan juga keadaan kerjaya doktor-doktor dan juga doktor kontrak kita.
Oleh sebab itu, kita bukan hanya melihat kepada perlanjutan tempoh kontrak yang telah
dipersetujui oleh kerajaan, tetapi antara penyelesaian yang dinantikan oleh mereka juga
adalah peluang untuk mendapat tajaan Hadiah Latihan Persekutuan supaya mereka
dapat melanjutkan pengajian ke peringkat sarjana.

01040

Sekarang ini syarat dia hanya diberikan permohonan ini kepada pegawai tetap
sahaja dan pegawai kontrak ini hanya boleh mohon untuk latihan melalui parallel pathway.
Akan tetapi sekarang ini kita ingin memberi kKemudahan yang sama kepada mereka
supaya layak untuk memohon bagi mendapat Hadiah Latihan Persekutuan, bagi
membolehkan mereka ini mengikuti pengajian kepakaran di IPTA-IPTA tempatan. Ini
untuk masa depan mereka dan saya rasa ini adalah perkara yang juga yang telah dituntut
dan dinanti-nantikan.

Untuk makluman Yang Berhormat, sebenarnya sekarang ini kita tidak kekurangan
doktor siswazah tetapi apa yang kita perlukan sekarang ini adalah keperluan pakar.
Keperluan pakar kita, pakar yang sedia ada dalam Kementerian Kesihatan Malaysia
adalah 6,183 orang pada tahun 2019. Sekarang ini keseluruhan campur dengan swasta,
kurang lebih 13 ribu orang. Keperluan kita untuk tahun 2030 adalah 28 ribu orang. Sebab
itulah ini yang menjadi antara masalah waktu menunggu (waiting time) untuk jumpa pakar.

Sebab itu kita perlu mengoptimumkan bukan hanya kemudahan yang sedia ada
supaya kita dapat mengurangkan waktu menunggu untuk berjumpa dengan pakar tetapi
juga Kementerian Kewangan harus memberi komitmen supaya kita dapat melatih doktor-
doktor ini supaya menjadi pakar untuk memenuhi keperluan kita 10 tahun akan datang
yang mana disease burden kita akan meningkat disebabkan masyarakat yang semakin
menua di Malaysia dan juga insiden NCD yang semakin tinggi iaitu masalah-masalah
jangkitan ataupun penyakit tidak berjangkit dan ini akan memerlukan jumlah pakar yang
tinggi yang perlu kita latih daripada sekarang. Terima kasih.
