DR.15.09.2021 67

Kita sepatutnya menyesuaikan penggunaan ruang bumbung bagi jumlah
pemasangan solar setaraf dengan pembesaran pengembangan kita dalam skala Sistem
Solar yang besar ini. Skala solar yang besar 1,000 megawatt telah dilaksanakan pada
tahun lepas di bawah LSS 4 oleh Suruhanjaya Tenaga tetapi jumlah kawasan untuk tujuan
ini telah ditapis dan dikurangkan kerana ia bukanlah cadangan yang bernas. la akan
menyebabkan lebih banyak masalah yang bawa kepada perubahan iklim dan
perancangan pengurangan jejak karbon yang tidak baik.

Dato’ Sri Azalina Othman Said [Pengerang]: Yang Berhormat, lebih daripada
satu minit sudah.

Tengku Zulpuri Shah bin Raja Puji [Raub]: Sedikit lagi. Jutaan ekar tanah
perladangan telah—

Dato’ Sri Azalina Othman Said [Pengerang]: Tidak boleh Yang Berhormat,
ramai hendak bahas.

Tengku Zulpuri Shah bin Raja Puji [Raub]: Okey.
Dato’ Sri Azalina Othman Said [Pengerang]: Kasihan dia orang.

Tengku Zulpuri Shah bin Raja Puji [Raub]: Jadi saya ingin kata itu sahaja. Saya
menyokong titah Yang di-Pertuan Agong. Terima kasih.

Dato’ Sri Azalina Othman Said [Pengerang]: Terima kasih, Yang Berhormat.
Yang Berhormat Pontian, bakal Timbalan Yang di-Pertua, silakan.

4.31 ptg.

Datuk Seri Haji Ahmad bin Haji Maslan [Pontian]: Assa/lamualaikum
warahmatullahi wabarakatuh. Salam sejahtera. Menarik Yang Berhormat Dato’ Sri Tuan
Yang di-Pertua ada di situ. Memang kita tahu ia ada dalam peraturan mesyuarat, “Mana-
mana Ahli Dewan yang dikehendaki oleh Tuan Yang di-Pertua sebenarnya boleh berada
di situ untuk sementara”.

Dengan rendah hati dan rendah diri, izinkan saya membalas tiga rangkap pantun
Kebawah Duli Yang Maha Mulia Seri Paduka Baginda Yang di-Pertuan Agong. Pantunnya
berbunyi begini:

“Yang Berhormat Tok Mat menulis hikayat,
Di tepi anjung berbahasa baku,
Kami berkhidmat untuk rakyat,
Di bawah lembayung Daulat Tuanku’”.

“Pergi Bera mencari buah,
Jumpa Pak Long membeli duku,
Martabatkan negara kembali bermaruah,
Kami menjunjung titah Tuanku”.

“Semangat membara siswa dan siswi,
Belajar hebat jadi manusia,
Pertahan negara ibu pertiwi,
Itulah hasrat sumpah setia”.

Tuan Yang di-Pertua, pantun ini dia ada rima di tengah dan rima di hujung dan
ciptaan asli saya sendiri.

Dato’ Sri Azalina Othman Said [Pengerang]: [Ketawa]

Datuk Seri Haji Anmad bin Haji Maslan [Pontian]: Saya cukup gembira apabila
Yang Berhormat Pengerang mencadangkan tentang Akta Anti-Lompat Parti yang juga
sebenarnya telah saya cadangkan pada 20 Disember 2018 lagi. Pada ketika itu, tiada
siapa yang kisah tentang akta itu tetapi kita telah mencadangkan kerana pada pandangan
