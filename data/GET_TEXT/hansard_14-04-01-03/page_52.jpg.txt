44 DR.15.09.2021

Saya yakin tempoh menjelang 100 hari yang akan datang merupakan saat genting
buat barisan Kabinet untuk membuktikan dedikasi, kecekapan serta empati Yang
Berhormat Menteri bekerja untuk rakyat kita. Rakyat Malaysia sedang memerhatikan kita
dan prestasi Yang Berhormat Menteri akan menjadi kayu pengukur kepada pentadbiran
kerajaan Keluarga Malaysia kita.

Saya turut ingin merakamkan ucapan tahniah kepada Yang Amat Berhormat
Perdana Menteri kerana pertama kali dalam sejarah negara kita, telah berjaya
menandatangani memorandum persefahaman MoU Transformasi dan Kestabilan Politik
antara kerajaan dan Pakatan Harapan yang merupakan satu lembaran baru dalam
landskap politik negara kita.

Ini jelas membuktikan kepimpinan kerajaan pada hari ini telah membawa satu
reformasi dan transformasi baharu dalam pentadbiran negara kita. Saya berharap agar
penjajaran baru ini boleh diadaptasikan oleh kepimpinan kerajaan-kerajaan negeri di
seluruh negara. Tuan Yang di-Pertua, saya ingin mengambil kesempatan ini merakamkan
jutaan tahniah dan penghargaan kepada kepimpinan mantan Perdana Menteri, Yang
Berhormat Tan Sri Haji Mahiaddin bin Md Yasin, di atas usaha telah digalas dalam
mengawal pandemik COVID-19.

Pelantikan beliau mempengerusikan Majlis Pemulihan Negara (MPN) adalah
sangat bertepatan dalam usaha meneruskan agenda pemulihan negara yang telah
disusun pelaksanaannya sebelum ini. Kita masih belum berjaya dalam menangani
pandemik COVID-19, namun saya yakin usaha berterusan dalam meningkatkan kadar
pemberian vaksinasi akan membantu dalam menurunkan kadar kes secara berperingkat.

Kesihatan, Tuan Yang di-Pertua, peruntukan besar telah diberi kepada
Kementerian Kesihatan Malaysia (KKM) bagi mengawal selia pengurusan pandemik
COVID-19. Tahniah diucapkan kepada semua barisan hadapan kesihatan, keselamatan
negara yang bertungkus-lumus dalam memastikan jentera kesihatan negara sentiasa
berada dalam kesiapsiagaan.

Saya ingin menagihkan simpati kepada Yang Berhormat Menteri Kesihatan yang
baharu, Yang Berhormat Ahli Parlimen Rembau, agar dapat mengambil prihatin kepada
permasalahan yang dihadapi oleh masyarakat di luar bandar seperti masyarakat di
kawasan Parlimen Hulu Rajang. Untuk makluman Yang Berhormat Menteri, saya ke
Hospital Kapit yang sedia ada tidak mencukupi menampung bilangan pesakit yang kini
bertambah dari hari ke hari.

Saya mohon Kementerian Kesihatan Malaysia untuk memberi peruntukan supaya
Hospital Kapit dibangunkan lebih besar. Justeru itu, mencadangkan agar pihak
Kementerian Kesihatan Malaysia untuk mempertimbangkan pembinaan sebuah hospital
atau klinik yang besar lagi di Sungai Asap Apau Koyan di Daerah Belaga.

Selain daripada itu, klinik di Nanga Mujong harus diberi naik tarafkan. Klinik Nanga
Gaat dan klinik di Sungai Tunuk, Klinik Tubau, Klinik Nanga Merit perlu dinaik tarafkan
dengan kadar segera Tuan Yang di-Pertua. Saya turut ingin mencadangkan agar klinik-
klinik [Tidak jelas] dijadikan pusat kuarantin sementara bagi membolehkan mereka yang
bergejala COVID-19 dapat menjalani tempoh kuarantin tidak jauh dari penempatan
mereka. Kemudahan infrastruktur, Tuan Yang di-Pertua, saya ingin terus merujuk perkara
ini untuk perhatian dan tindakan Kementerian Pembangunan Luar Bandar Malaysia pula
saya harap agar Yang Berhormat Menteri yang baharu dapat mempercepatkan proses
pembaik pulih jalan seperti ini:
(i) Projek naik taraf jalan balak ke penempatan semula Tegulang
Fasa 6 di Daerah Belaga bahagian Kapit sejauh 9.5 kilometer;

(ii) Projek naik taraf jalan balak ke penempatan semula Metalun
Fasa 5 di Daerah Belaga, Kapit sepanjang 17.5 kilometer; dan

(iii) Jalan dari Rumah Nyamok ke SMK Balleh terus ke Rumah
Layang, Rumah Gare Nanga Kain Balleh.

Diberi perhatian dengan secepat mungkin. Saya harap tindakan untuk
melaksanakannya harus dipercepatkan. Saya telah banyak kali membawa perkara ini,
Tuan Yang di-Pertua, ke perhatian pihak kementerian namun sentiasa menerima jawapan
