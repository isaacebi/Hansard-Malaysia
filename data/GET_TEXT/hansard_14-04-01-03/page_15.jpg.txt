DR.15.09.2021 7

Datuk Dr. Hasan bin Bahrom [Tampin]: Terima kasih, Tuan Yang di-Pertua dan
tahniah kepada kementerian yang menjaga hal ehwal Orang Asli ini telah berusaha untuk
memastikan Orang Asli ataupun orang asal mendapat vaksin yang sempurna. Persoalan
saya adalah, setakat ini berapa peratus kah orang-orang asal telah mendapat vaksin atas
usaha yang telah dilakukan itu? Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila, Timbalan
Menteri. Satu Minit.

Dato’ Sri Haji Abdul Rahman bin Mohamad: Terima kasih, Tuan Yang di-
Pertua. Terima kasih, Yang Berhormat Tampin yang mengemukakan soalan. Peratusan
setakat ini, daripada 144,180 orang masyarakat orang asal ataupun Orang Asli, seramai
82,555 telah divaksin. Peratusan ialah sebanyak 57 peratus telah di vaksin dan baki
sebanyak lebih kurang dalam 40- lebih kurang 50 ribu lagi yang masih belum di vaksin.

Usaha ini sebenarnya tidak menjadi masalah dan halangan kepada masyarakat
Orang Asli untuk menerima vaksin. Mereka telah bersetuju menerima vaksin. Akan tetapi,
ia bergantung kepada penerimaan vaksin kepada kita untuk kita memastikan mereka
dapat di vaksin. Secara kebetulan Menteri Kesihatan, Yang Berhormat Tuan Khairy
Jamaluddin Abu Bakar ada di dalam Dewan, saya meminta supaya kita segera dapat
bekalan vaksin CanSino sebanyak 50 ribu. Saya percaya 100 peratus kita boleh
selesaikan vaksin kepada masyarakat Orang Asli. Terima kasih, Yang Berhormat.

Tuan Hassan bin Abdul Karim [Pasir Gudang]: Tuan Yang di-Pertua, satu lagi
isu Orang Asli. Pasir Gudang.

Timbalan Yang di-Pertua [Dato’ Mohd Rashid Hasnon]: Baik. Saya beri pada
Pasir Gudang. Masa 30 saat.

Tuan Hassan bin Abdul Karim [Pasir Gudang]: Terima kasih, Tuan Yang di-
Pertua. Yang Berhormat Menteri, bolehkah berikan secara bertulis pun tidak apa
kemudian akan peratusan vaksinasi kepada masyarakat Orang Asli di Parlimen Pasir
Gudang. Perkara ini penting, kerana baru-baru ini penempatan Orang Asli di Kampung
Kuala Masai, ramai Orang Asli yang kena- positif COV/D-19. Jadi, bolehkah tambahannya
mobile — unit bergerak ke kampung berkenaan untuk melakukan vaksinasi? Terima kasih,
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik, Sila, Timbalan
Menteri.

Dato’ Sri Haji Abdul Rahman bin Mohamad: Terima kasih, Tuan Yang di-
Pertua. Terima kasih, Yang Berhormat Pasir Gudang. Sebenarnya, kami sudah
maklumkan bahawa mobile bergerak kami di bawah MARA Liner pada bila-bila masa
sahaja kami boleh hadir ke tempat Yang Berhormat. Yang Berhormat memaklumkan, bila
masa yang bersesuaian dan insya-Allah kita boleh membantu sekiranya vaksin kita terima.

Kita juga kena meletakkan sekiranya vaksin kita terima, kita boleh bergerak
membantu masyarakat Orang Asli di Pasir Gudang. Sebenarnya bukan di Pasir Gudang
sahaja, di semua tempat kita akan bantu. Saya telah menerima banyak tempat
sebenarnya. Saya telah pergi banyak tempat vaksinasi masyarakat Orang Asli. Bermula
dari awal kempen saya di tempat Orang Asli sebenarnya, pada asalnya, masyarakat
Orang Asli tidak mahu divaksin.

Akan tetapi, hampir semua hendak menerima vaksin. Saya menerima sebenarnya
daripada pegawai iaitu lebih kurang tetapi, di Johor sahaja bukan di Pasir Gudang. Di
Johor sahaja kita sudah mencecah 5,385 orang bersamaan 45.3 peratus yang telah
divaksin. Akan tetapi, untuk di Pasir Gudang saya akan jawab secara bertulislah ataupun
saya akan maklumkan kepada Yang Berhormat Pasir Gudang. Terima kasih.
