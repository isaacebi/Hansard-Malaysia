58 DR.15.09.2021

Jadi, ini juga menyumbang kepada jurang anak-anak yang tertinggal dan di luar
daripada pengawasan ibu bapa yang sibuk untuk mencari nafkah menyara kehidupan.
Semasa COVID-19, jurang ini menjadi semakin melebar. Tuan punya restoran juga
bergelut untuk menghidupkan semula perniagaan mereka. Industri kecil dan sederhana
juga begitu. Post COVID-19 memang wujud beberapa peluang. Misalnya, eCommerce
berkembang dengan begitu besar sekali. Pembelajaran atas talian sudah menjadi satu
trend yang tidak mungkin akan berpatah balik.

Isunya Tuan Yang di-Pertua, saya ingin menyebut dua perkara yang harus
menjadi tumpuan kerajaan. Pertama ialah pelan untuk menyelesaikan kesenjangan di
kalangan rakyat ataupun menyelesaikan masalah inequality, dengan izin. Baik
pendapatan mahu pendidikan ataupun infra sekolah, jalan, air, internat. Zaman kita
melihat ekonomi negara itu dianggap baik dengan ukuran GDP, kadar defisit atau rating
yang diberikan oleh agensi rating antarabangsa. Saya fikir kita tidak perlu terlalu obsess
dengan angka itu. Ukuran yang baharu yang kita ingin cadangkan ialah lihat dari sudut
keupayaan kerajaan untuk mendekatkan kesenjangan ini.

Kedua ialah perlindungan sosial. Saya boleh nyatakan bahawa secara fakta,
peruntukan kerajaan saban tahun cukup besar. Subsidi atau pemberian tunai, bantuan
kepada rakyat di bawah Program Perlindungan Sosial cukup besar di antara 25 bilion
hingga 30 bilion. Dalam perjumpaan saya dengan Menteri Kewangan hujung minggu
lepas disebut sudah 30 bilion. Pelbagai kementerian menyalurkannya. Ratusan agensi
dan jabatan turut terlibat dalam sistem penyampaian.

Pada akhirnya, kajian pernah dibuat apabila KWSP (EPF) melantik sekumpulan
penyelidik yang ikut melibatkan seorang penyelidik daripada Palestin, Prof Dr. Amjat
beberapa tahun lepas. Pada akhir kajiannya terhadap bajet sebesar 26 bilion untuk
membantu rakyat dalam bentuk subsidi dan bantuan kewangan yang lain, kesannya net
impactnya zero. Saya bincang dengan Yang Berhormat Menteri Kewangan baru-baru ini.
Dia mengakui sebab antara kelemahannya selain daripada pelbagai agensi, jabatan dan
kementerian terlibat, ukuran kita cuma setakat kejayaan disbursement, duit itu
dibelanjakan. Akan tetapi kita tidak memberi tumpuan kepada kesan daripada bantuan itu.
Kalau bantuan itu mengharap dapat mendekatkan jurang kemiskinan, kajian membuktikan
bahawa zero impact.

Apakah kita akan meneruskannya lagi dengan pendekatan sekarang atau ketika
kita sedang merangka untuk membentang Rancangan Malaysia ke-12 dan kemudiannya
bajet untuk tahun hadapan? Saya cadangkan supaya ekonomi yang berpandukan kepada
conventional figures- GDP, defisit, rating dan segala macam ataupun pendekatan
memberikan big projects, big allocations dengan mengharapkan trickle down benefits
ataupun mengharapkan kutipan cukai korporat boleh menambah pendapatan negara.

Saya fikir itu. pendekatan cara lama. Kita perlu beri tumpuan kepada
menyelesaikan kesenjangan dan perlindungan sosial terhadap masalah rakyat, ia perlu
dilakukan kajian ataupun study yang berasaskan kepada data granular.

01550

la tidak boleh berdasarkan kepada pandangan. Kenapa orang Melayu miskin
misalnya. Orang Melayu dikatakan malas. Kenapa orang Melayu miskin? Sebab berlaku
rasuah dan ketirisan. Itu pandangan. Kita harus membuat, mengemukakan pelan atau
rancangan ekonomi berasaskan kajian. la mesti bersifat data driven policies. la mesti
memastikan tidak berlaku misallocation of resources.

Saya ingin menganjurkan supaya kaedah ini diberi perhatian oleh kerajaan. Kalau
itu boleh dilakukan Tuan Yang di-Pertua— satu minit yang terakhir sebelum saya mendarat.
Barulah kita boleh dinamakan menunaikan amanah sebagai orang politik. Di kalangan
ahli-ahli politik, para cendekiawan Islam tujuan politik itu ada tiga:

(i) tegakkan keadilan;
(ii) urus tadbir negara untuk menjaga maslahah rakyat; dan

(iii) berikan hak kepada yang berhak.
