DR.15.09.2021 87

Mungkin dalam keadaan sekarang polisi decentralization dalam melaksanakan,
meneruskan projek kepada negeri-negeri boleh ditimbangkan supaya segala projek yang
hendak dilaksanakan dapat dilaksanakan dengan cepat. Memberi kuasa yang lebih
kepada kerajaan negeri dan daerah-daerah untuk merancang serta membelanjakan wang
mereka dengan cepat dan baik supaya membantu pertumbuhan ekonomi yang lebih cepat
setelah dilanda oleh suatu penyakit yang kita sedia maklum melanda ke seluruh dunia.
Maka saya berharap polisi-polisi yang bukan polisi-polisi yang selama ini biasa kita
lakukan tetapi pendekatan dasar-dasar polisi luar biasa yang tidak pernah kita lakukan
boleh juga kita fikirkan bagi membantu pertumbuhan ekonomi yang lebih cepat.

Dalam masa yang singkat ini, saya ingin mengambil satu perkara yang sangat
penting iaitu industri sawit hari ini. Sawit industri besar negara membantu eksport sampai
lebih daripada RM50 bilion setahun. CPO price kita mencecah hampir 4,600 RBD kita
eksport yang tinggi.

01820

la membantu petani-petani dan membantu pekebun-pekebun kecil di luar bandar.
Akan tetapi, masalah yang kita hadapi sekarang ini adalah masalah buruh. Saya menyeru
kepada, meminta supaya Kementerian Dalam Negeri untuk mempermudah lagi dalam
keadaan sekarang ini kepada syarikat-syarikat, kepada koperasi-koperasi, kepada
FELDA-FELDA. Di kawasan saya terdapat 17 Rancangan FELDA bermasalah kurangnya
tenaga pekerja kerana sukar untuk mendapat kelulusan permit kerja.

Ini menyebabkan kalau kita lihat eksport CPO kita telah merosot hampir 15
peratus. Tahun ini hanya sahaja dapat eksport lebih kurang 8.6 juta metrik tan sahaja.
Walhal kita boleh jangkakan sampai akhir tahun kita boleh eksport sampai 12 juta metrik
tan, tetapi oleh kerana kita menghadapi masalah buruh maka industri ini terjejas dan
memberi kesan kepada eksport kita keluar negara.

Tuan Yang di-Pertua pada akhirnya, saya sekali lagi menyatakan rasa
penghargaan dan terima kasih kepada rakan-rakan Ahli Yang Berhormat daripada
pembangkang yang berjiwa besar dan bersetuju tentang satu memorandum yang cukup
bermakna dalam sejarah politik negara dan saya menyokong apa juga tindakan untuk
memberi peruntukan-peruntukan yang sama dengan Ahli-ahli Parlimen daripada
pembangkang. Saya menyokong supaya ahli-ahli pembangkang juga mendapat
peruntukan-peruntukan yang sama dengan kerajaan seperti yang sepatutnya diperoleh
oleh mereka. Tuan Yang di-Pertua, saya menyokong Titah Kebawah Duli Yang Maha
Mulia Seri Paduka Baginda Yang di-Pertuan Agong.

Tuan Yang di-Pertua: Terima kasih Yang Berhormat. Dipersilakan Yang
Berhormat Beruas. Selepas ini Yang Berhormat Baram, Yang Berhormat Hang Tuah Jaya,
Yang Berhormat Kepong, Yang Berhormat Muar dan akhir sekali Yang Berhormat Hulu
Langat. Ya, Yang Berhormat Beruas.

Dato’ Ngeh Koo Ham [Beruas]: Terima kasih Tuan Yang di-Pertua, saya bangun
untuk membahas Titah Duli Yang Maha Mulia Seri Paduka Baginda Yang di-Pertuan
Agong. Saya ingin bangkitkan empat perkara dan harap mendapat jawapan yang
memuaskan daripada pihak kerajaan. Perkara pertama berkenaan dengan Ordinan-
ordinan Darurat di bawah Pengisytiharan Darurat yang telah diisytiharkan pada 11 Januari
2021.

Di bawah Perkara 150(3) Perlembagaan Persekutuan, semua Ordinan-ordinan
Darurat mesti dibentangkan di Parlimen melainkan sudah dibatalkan terlebih dahulu.
Menteri Undang-undang yang lepas di bawah Kerajaan Perikatan Nasional telah
menyatakan bahawa kerajaan sudah pun membuat keputusan untuk membatalkan
mereka tetapi Yang di-Pertuan Agong telah meminta atau menasihati mereka supaya
Undang-undang Darurat ini atau Ordinan-ordinan Darurat ini dibentangkan di Parlimen
mengikut Perkara 150(3).

Memandangkan kerajaan tidak membentangkan Ordinan-ordinan Darurat ini di
Parlimen adakah Ordinan-ordinan Darurat ini terbatal dengan sendirinya kerana seperti
yang saya nyatakan tadi Perkara 150(3) menyatakan, “it shall be tabled’, mesti
dibentangkan. Rakyat sudah menunggu jawapan kerana perkara ini telah menimbulkan
