18 DR.15.09.2021

Timbalan Menteri Kesihatan II [Datuk Aaron Ago Dagang]: Terima kasih Tuan
Yang di-Pertua. Tuan Yang di-Pertua, Kementerian Kesihatan Malaysia telah mewujudkan
Talian Bantuan Sokongan Psikososial pada 24 Mac 2020 dengan kerjasama Mercy
Malaysia.

01110

Talian ini tersedia untuk semua lapisan masyarakat di Malaysia bagi memberi
sokongan emosi kepada yang memerlukan. Selain daripada talian ini terdapat juga talian
bantuan dari agensi-agensi lain iaitu Talian Kasih daripada Kementerian Wanita, Keluarga
dan Masyarakat, Talian KSK Care daripada JAKIM yang turut menyediakan perkhidmatan
sokongan psikososial.

Sejumlah 210,630 jumlah panggilan dari Mac 2020 kepada September tahun ini
yang telah didapati melalui talian-talian ini dan kalau breakdown nya pada tahun yang
lepas, 2020 cuma 44,061 berbanding bulan Januari sampai September tahun ini, 166,869
panggilan. Jadi terdapat peningkatan yang amat ketara daripada jumlah panggilan yang
diterima pada tahun ini. Daripada jumlah kumulatif panggilan yang diterima bermula
pandemik ini, sebanyak 82.2 peratus adalah berkaitan dengan isu-isu yang memerlukan
sokongan emosi dan kaunseling.

Perkhidmatan Talian Bantuan Sokongan Psikososial ini turut membantu dalam
mengurangkan masalah kesihatan mental seperti kemurungan, anxiety, stress melalui
sesi tele-kaunseling. Sepanjang tempoh Mac 2021 hingga September tahun ini sejumlah
956 kes ataupun bersamaan dengan 0.4 peratus yang disyaki mengalami gangguan atau
penyakit mental yang dirujuk kepada pakar perubatan keluarga atau psikiatri untuk
intervensi selanjutnya.

Selain daripada itu, Kementerian Kesihatan juga telah melancarkan kempen Let’s
Talk Minda Sihat yang dilaksanakan selaras dengan Pelan Publisiti Kesihatan Mental di
bawah Agenda Nasional Malaysia Sihat (ANMS). Sehingga Ogos tahun ini sebanyak 20
buah badan bukan kerajaan atau NGO telah terlibat dalam aktiviti serta program advokasi
kesihatan mental. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila Yang Berhormat Dungun.

Tuan Haji Wan Hassan bin Mohd Ramli [Dungun]: Terima kasih kepada
jawapan Yang Berhormat Timbalan Menteri. Kita akan melihat kepada perkara yang mesti
diberikan perhatian oleh pihak Kementerian Kesihatan Malaysia ialah di bawah Public
Health and Social Measures iaitu kesihatan awam dan tindakan-tindakan sosial. Jadi,
apakah pelan strategik dan komprehensif bagi tempoh jangka masa panjang bagi
pengurusan kesihatan mental pasca COVID-19?

Ini adalah kerana akan ada lagi kesan-kesan daripada penyakit-penyakit lain yang
juga membawa kepada kepentingan pengurusan mental ini diberikan perhatian penuh
oleh Kementerian Kesihatan Malaysia. Jadi pohon jawapan.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri.

Datuk Aaron Ago Dagang: Terima kasih ke atas soalan tambahan, Yang
Berhormat. Bagi pelan strategik yang telah kita aturkan di Kementerian Kesihatan
memang sudah ada daripada tahun terdahulu jadi the way forward untuk memberi servis
kepada psikososial ini bagi kita adalah satu daripadanya ialah tadi saya telah terangkan
yang baru-baru ini ialah Let’s Talk Minda Sihat dan ini akan dilancarkan pada bulan
Oktober.

Akan tetapi selebih dari itu, strategi yang lain adalah untuk menambah baik
ataupun increase the number of NGO’s untuk membantu dalam permasalahan ini dan juga
kita akan bekerjasama dengan Jabatan Perkhidmatan Awam dalam pelbagai — untuk
memberi sokongan kepada kita dan juga support daripada kementerian-kementerian lain
seperti Kementerian Wanita, Keluarga dan Masyarakat dan satu lagi adalah melibatkan
komuniti.
