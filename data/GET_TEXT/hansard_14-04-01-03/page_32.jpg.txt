24 DR.15.09.2021

Dr. Maszlee Bin Malek [Simpang Renggam]: [Ketawa]

Datuk Seri M. Saravanan: Maka kita berjaya. Dengan adanya Memorandum
Persefahaman di antara kerajaan dan pihak Yang Berhormat Port Dickson, saya percaya
kita akan meningkatkan peluang pekerjaan.

Dato’ Seri Anwar bin Ibrahim [Port Dickson]: Tuan Yang di-Pertua, boleh saya
alih kepada tajuk balik. Ini sudah keluar.

Datuk Seri M. Saravanan: Kita sempat mengurangkan kadar pengangguran.
Tuan Yang di-Pertua: Okey.
Datuk Seri M. Saravanan: Terima kasih.

Dato’ Seri Anwar bin Ibrahim [Port Dickson]: Yang saya tanya Yang Berhormat
Menteri tentang masalah anjakan paradigma, contohnya mengadakan latihan. Walaupun
ini bukan hanya melibatkan Menteri Sumber Manusia sahaja, mungkin juga termasuk
Menteri Pendidikan dan lain-lain, bagaimana boleh ada pendekatan segera yang baru iaitu
memberi latihan supaya tidak ada mismatch di kalangan siswazah dan diploma holders
dengan industri. Itu saya bagi contoh Pulau Pinang PSDC. Hendak berlarut ke arah lain
pula, fasal apa.

Datuk Seri M. Saravanan: Saya setuju Yang Berhormat Port Dickson. Semuanya
akan berjaya dengan adanya kestabilan politik. Saya percaya memorandum yang kita
sudah tandatangani akan memberi kesan yang positif. Terima kasih.

Tuan Yang di-Pertua: Okey.

Dr. Maszlee Bin Malik [Simpang Renggam]: Tuan Yang di-Pertua.
Tuan Yang di-Pertua: Ada soalan tambahan nombor dua.

Dr. Maszlee Bin Malik [Simpang Renggam]: Ya.

Tuan Yang di-Pertua: Ya, Yang Berhormat Beaufort.

Dato’ Hajah Azizah binti Mohd [Beaufort]: Terima kasih Tuan Yang di-Pertua.
Saya ingin bertanya kepada Yang Berhormat Menteri. Saya ucapkan tahniah di atas
segala usaha yang telah dilaksanakan untuk membantu anak-anak muda kita dalam
keadaan yang getir ini. Saya hendak bertanya kepada Yang Berhormat Menteri,
bagaimana pula usaha-usaha yang dilaksanakan khususnya kepada anak-anak muda
yang berada di luar bandar kerana mereka ini kadang-kadang ketinggalan, tidak dapat
maklumat-maklumat dan tidak ada program outreach kepada mereka.

Ini menjadikan mereka tidak mendapat peluang-peluang yang sepatutnya juga
mereka dapat raikan untuk mendapat pekerjaan ataupun cara-cara bagaimana membantu
mereka mendapat sesuap nasi dengan mendapat pekerjaan dan sebagainya. Bolehkah
Yang Berhormat maklumkan. Terima kasih.

Tuan Yang di-Pertua: Yang Berhormat Menteri tolong ringkas sebab ada lagi
satu soalan.

Datuk Seri M. Saravanan: Tuan Yang di-Pertua, apabila saya sebut kadar
pengangguran jika dibanding dengan suku tahun 2020 dengan hari ini telah turun daripada
5.1 peratus kepada 4.8 peratus. Ramai di luar masih ragui sama ada fakta ini betul atau
tidak. Kebetulan Tuan Yang di-Pertua, keadaan ini berubah bukan sebab kedudukan
ekonomi, tetapi daripada segi minda warga Malaysia khususnya golongan belia yang
sudah mula menerima peluang-peluang pekerjaan yang sedia ada dalam keadaan
COVID-19 dan kelembapan ekonomi. Ramai golongan belia telah terlibat dalam sektor
gig ekonomi dan sebagainya. Maka itu telah memberi satu kaedah kita sempat
mengurangkan.

Bagi menjawab soalan yang dibangkitkan oleh Yang Berhormat, pelbagai
program-program sedang dijalankan khususnya sebagai Program Latihan Industri
Berstruktur, Young Employable Students dan sebagainya untuk memastikan kita memberi
peluang-peluang ini kepada golongan belia di luar bandar. Terima kasih.
