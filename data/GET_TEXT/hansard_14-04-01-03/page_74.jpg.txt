66 DR.15.09.2021

Seterusnya, ia dapat juga menarik pelancong dari pelbagai negara. la akan
menjadi pemangkin kepada hab sektor agrotourism. Dari sudut alam sekitar, dapat
mengekalkan kehijauan, mencegah hakisan dan dianggap salah satu pokok hutan yang
boleh hidup beratus-ratus tahun dan juga kalau dibandingkan dengan kelapa sawit.

Daripada segi biologi pula, ia dapat menstabilkan sistem pemeluwapan di mana
satu- pokok yang berdiameter 30 inci dapat menjalankan proses penstabilan sistem alam
sekitar semula jadi. Dengan menyedut air sekitar 100 hingga 150 liter air sehari,
bayangkan jika ada berapa juta ekar pokok durian.

Semasa hujan lebat melampau, pokok durian akan menyedut lebihan air daripada
muka bumi dan disimpan dalam pokok. Selepas proses fotosintesis berlaku, lebihan air
akan dikeluarkan melalui ruang udara di setiap daun. Maka ia akan menstabilkan
ekosistem, menjana wap air yang berkualiti di ruang udara.

Tuan Yang di-Pertua, saya ingin menyentuh sedikit berkenaan dadah. Dalam
sepanjang pandemik COVID-19 ini, kejadian membunuh diri naik mendadak. Sebanyak
lebih daripada 1,708 kes kejadian sepanjang pandemik ini atau purata melibatkan 93
orang, kehilangan nyawa setiap bulan.

Sebab utama kejadian ini adalah disebabkan oleh depresi akibat terkurung lama,
kewangan, hilang punca pendapatan, perselisihan rumah tangga dan juga
penyalahgunaan dadah. Talian sokongan telco sosial KKM, KPMKM dan NGO yakni
Pengasih yang memberi sokongan psikososial meningkat sebanyak lima kali ganda
daripada biasa. Teras utama yang perlu diperbaiki merupakan meminda Akta Dadah
Berbahaya 1952 dan 1983. Undang-undang lama ya.

Perkara ini telah berulang kali diperkatakan, namun tidak ada tindakan yang
membawa kepada sebarang perubahan. Saya mencadangkan supaya diwujudkan satu
komuniti knas bagi melihat serta memperhalusi perkara ini untuk dibawa ke Dewan yang
mulia ini. Selain itu, kita juga perlu mengurangkan bekalan dadah haram. Undang-undang
kita sudah cukup keras, namun isu integriti rasuah telah menggagalkan isu bekalan dadah
haram.

Kita lihat pada dua tahun berturut-turut lepas tangkapan yang begitu
besar,termasuk anggota penguat kuasa juga terlibat. Kita perlu melihat kepada model
negara yang dapat mengawal perkara ini. Mereka menggunakan kaedah pendekatan
kesihatan awam, public health oleh kerana terbukti atau bahawa penagihan dadah adalah
suatu penyakit. Menurut WHO, penagihan adalah kronik dan penyakit yang berulang.
Boleh tambah sedikit masa lagi?

Dato’ Sri Azalina Othman Said: Satu minit Yang Berhormat.

Tengku Zulpuri Shah bin Raja Puji [Raub]: Cadangan saya ialah supaya
kerajaan menyalurkan bantuan kepada mereka yang tampil secara sukarelawan dan
menyalurkan sumbangan sewajarnya supaya dapat menjalankan rawatan serta
pemulihan dadah NGO.

Izinkan juga saya masuk untuk ekonomi, SME berkenaan dengan sumber tenaga
boleh baharu, dengan izin, renewable energy. Polisi renewable energy perlu dirombak
untuk bersaing dengan negara-negara ASEAN yang lain. Malaysia ketinggalan di
belakang daripada negara-negara lain.

Salah satu sektor agak perlahan ialah pelaksanaan kenderaan yang
menggunakan kuasa elektrik di atas jalan raya terutama penggunaan basikal elektrik dan
kereta EV dan bas. Ini sudah pun dibincangkan bertahun-tahun tetapi masih tiada polisi
yang jelas untuk pelaksanaan yang segera. Kekurangan inisiatif kepada individu pemilik
rumah untuk menggalakkan mereka memasang bumbung solar.

01630

Penggalakan seperti pengurangan cukai pendapatan supaya duit itu dapat
digunakan bagi pemasangan bumbung solar akan membantu mempercepatkan pemilik
rumah untuk memasang bumbung solar. Sebagai agensi SEDA, sepatutnya menyediakan
cara-cara yang berkesan untuk menggalakkan pemasangan bumbung solar kepada
pemilik-pemilik rumah, penjanaan kuasa sendiri.
