14 DR.15.09.2021

apa Yang Berhormat cadangkan, saya memang merasai begitu ramai usahawan yang
terkesan kerana pandemik COVID-19 ini. Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan.

Tuan Ahmad Tarmizi bin Sulaiman [Sik]: Lagi soalan, Sik mohon satu soalan
tambahan.

Datuk Haji Hasanuddin bin Mohd Yunus [Hulu Langat]: Hulu Langat.

Timbalan Yang di-Pertua [Dato' Mohd Rashid Hasnon]: Saya ingin teruskan.
Seterusnya, Yang Berhormat Tengku Zulpuri Shah bin Raja Puji tidak dapat berada di
dalam Dewan. Saya ingin seterusnya menjemput Yang Berhormat Tuan Shaharizukirnain
bin Abd Kadir, Setiu.

[Soalan No. 6 — YB. Tengku Zulpuri Shah bin Raja Puji (Raub) tidak hadir]

7. Tuan Shaharizukirnain bin Abd Kadir [Setiu] minta Menteri Dalam Negeri
menyatakan tindakan yang akan dikenakan ke atas golongan yang memalsukan sijil
suntikan vaksin.

Timbalan Menteri Dalam Negeri | [Dato' Sri Dr. Haji Ismail bin Haji Mohamed
Said]: Terima kasih Tuan Yang di-Pertua dan terima kasih Yang Berhormat Setiu.
Kementerian Dalam Negeri sentiasa komited dalam memastikan sebarang pelanggaran
SOP bagi Perintah Kawalan Pergerakan (PKP) dan juga Pelan Pemulihan Negara agar
diambil tindakan tegas bagi membendung penularan wabak COVID-19. Bersabit dengan
tindakan yang akan dikenakan ke atas golongan yang memalsukan sijil suntikan vaksin,
langkah-langkah bagi mengatasi perkara ini serta tindakan undang-undang atas
kesalahan tersebut boleh diambil di bawah seksyen 22(D) Akta Pencegahan dan
Pengawalan Penyakit Berjangkit 1988 (Akta 342) berhubung kesalahan memberi
maklumat palsu.

Siasatan akan dijalankan mengikut peruntukan undang-undang sedia ada iaitu
sama ada di bawah Akta 342 atau Kanun Keseksaan. Manakala di bawah seksyen 24,
Akta 342, kesalahan apabila disabitkan boleh didenda tidak melebihi RM100,000 atau
dipenjarakan tidak lebih tujuh tahun atau kKedua-duanya sekali. Di bawah seksyen 25, Akta
342, sebelum pertuduhan dimulakan dengan izin pendakwa raya, kompaun boleh
diberikan bagi mana-mana kesalahan di bawah akta ini, untuk individu tidak melebihi
RM10,000; manakala perbadanan tidak melebihi RM50,000. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, Yang Berhormat Setiu, sila.

Tuan Shaharizukirnain bin Abd Kadir [Setiu]: Terima kasih Yang Berhormat
Timbalan Menteri. Tuan Yang di-Pertua, soalan tambahan. Berapa orangkah yang telah
diambil tindakan setakat ini? Adakah kerajaan untuk memastikan ketulenan sijil vaksin ini,
adakah kerajaan melalui Kementerian Dalam Negeri dan KKM bercadang untuk
menggunakan mekanisme tandatangan digital berkriptografi bagi menyemak ketulenan
sijil vaksin tersebut? Sekian.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Setiu. Untuk makluman Yang Berhormat, yang telah kita tuduh ialah sejumlah 10 orang
dan yang telah kita dapati bersalah - seorang. Manakala mengikut pecahan negeri bagi
pengetahuan Yang Berhormat, Kelantan — seorang, Melaka — dua orang, Sarawak —
empat orang, Perak — seorang, Sabah — dua orang dan jumlahnya 10 orang. Seorang
telah disabitkan kesalahan iaitu di Sarawak, di mana mahkamah telah memberi sabitan
dan dihukum penjara. Terima kasih.

Tuan Khoo Poay Tiong [Kota Melaka]: Soalan tambahan.

Tuan Sanisvara Nethaji Rayer a/l Rajaji [Jelutong]: Soalan tambahan.
