DR.15.09.2021 41

sebutkan tadi, adakah Yang Berhormat setuju bahawa salah satu lagi perkara yang
memang manfaat yang akan dinikmati terus oleh rakyat melalui Memorandum
Persefahaman ini termasuklah RM10 bilion kepada 11 juta orang rakyat yang miskin tegar,
miskin bandar, yang hilang pendapatan yang akan diterima dalam masa terdekat. Apakah
pandangan Yang Berhormat Bagan?

Tuan Lim Guan Eng [Bagan]: Saya memang setuju dengan pandangan Yang
Berhormat Lembah Pantai dan juga Yang Berhormat Muar. Boleh jadi sebahagian
daripada ucapan saya. Tentu saya tak sempat untuk datang kepada perkara tiga, Yang
Berhormat Lembah Pantai lebih pantas daripada saya. Tentang apa yang disyorkan oleh
Yang Berhormat Muar, memang saya bersetuju. Saya pun telah berhubung dengan Yang
Amat Berhormat Ketua Menteri Pulau Pinang tentang perkara ini dan beliau tentu setuju
dengan pandangan yang diutarakan.

Datuk Mohd Azis bin Jamman [Sepanggar]: Yang Berhormat Bagan.

Tuan Lim Guan Eng [Bagan]: Akan tetapi untuk negeri-negeri lain, saya rasa ini
terpulang kepada Pakatan Harapan masing-masing tetapi saya sendiri akan syorkan
dalam Mesyuarat Majlis Presiden bahawa kita pun buat balasan yang serupa.

Datuk Mohd Azis bin Jamman [Sepanggar]: Yang Berhormat Bagan, kalau
boleh saya minta juga negeri-negeri yang diperintah oleh Barisan Nasional ataupun
Perikatan Nasional juga, offer yang sama perlu dipanjangkan. Terima kasih... [Tepuk]

Tuan Lim Guan Eng [Bagan]: Ya, itu yang kita pun hasratkan dan kita harap
pihak kerajaan boleh mempertimbangkannya. Terima kasih kepada Yang Berhormat
Sepanggar. Satu lagi ialah tentang reformasi politik kerana bukan sahaja daripada segi
ekonomi sahaja tetapi juga daripada segi reformasi Parlimen dan di sini saya ingin
menyambut baik apa yang dicadangkan oleh Yang Berhormat Pengerang iaitu recall
election, dan dalam MoU ini dinyatakan bahawa sebelum Mac tahun depan, mesti ada
satu pindaan Perlembagaan Persekutuan dan juga satu Akta Anti Lompat Parti.

01250

Saya rasa perlu kita mengambil kira apa yang dicadangkan oleh Yang Berhormat
Pengerang yang amat bernas dan saya rasa sesuatu yang amat waras untuk dimasukkan
supaya kita berikan peluang kepada rakyat untuk tentukan segala-galanya.

Dalam MoU ini ada disebutkan ada Jawatankuasa Pemandu untuk
membincangkan perkara ini dan saya akan minta ahli-ahli kita untuk membawa perkara
ini untuk pertimbangan dan perbincangan dengan lima orang Yang Berhormat Menteri
yang menjadi ahli kepada Jawatankuasa Pemandu ini.

Tuan Yang di-Pertua, saya ingin tegaskan di sini, apabila kita tandatangan MoU,
ini tidak bermakna kita tidak akan mainkan peranan pembangkang. Kita masih
pembangkang. Kalau kerajaan buat tidak betul, kita terus akan tegur. [Tepuk] Kalau ada
penyalahgunaan kuasa, kita terus akan buat kritikan. Kalau ada ketirisan, kalau ada
rasuah, kalau ada penyelewengan, parti pembangkang tidak akan lepas sama sekali.

Itulah sebabnya janganlah ingat bahawa oleh kerana kita sain MoU, kita sudah
bagi laluan percuma (free pass), tidak. Tidak! Tidak! Tidak! Kita masih memainkan
peranan semak dan imbang sebagai parti pembangkang. Kalau anda buat salah, kita akan
betulkannya. Kalau anda terpesong, kita akan tarik anda ke pangkal jalan yang betul.
Itulah peranan pembangkang yang kita akan terus kekalkan. Itulah sebab di sini kita harap
komitmen kerajaan kalau untuk membanteras rasuah tidak boleh terus leka.

Yang Berhormat Segambut telah buat pertanyaan tentang seorang Yang
Berhormat Menteri. Macam mana boleh bayar hutang berjuta ringgit bila dia punya aset
pada tahun 2019 hanya setakat RM72,000 sahaja. Jawapan yang diberikan, SPRM telah
buat siasatan, tidak ada kes. Kalau tidak ada kes, bolehkah kerajaan menjelaskan macam
mana daripada aset RM72,000 boleh mampu buat bayaran RM1.3 juta. Wang datang dari
mana? [Tepuk] Bolehkah satu jawapan diberikan untuk menunjukkan bahawa semangat
MoU ini boleh terus ditegakkan.

Saya harap sekurang-kurangnya SPRM pun harus berikan penjelasan. Jangan
benarkan SPRM diperalatkan sebagai satu senjata politik. Bila lawan kerajaan, pelbagai
