94 DR.15.09.2021

ratanya miskin tetapi apabila berdepan dengan masalah bencana ini, terus jatuh lagi
miskin. Kalau menggunakan istilah Presiden Sukarno, bukan ‘papa kedana’ Tuan Yang
di-Pertua, ‘papa sengsara’.

Jadi Tuan Yang di-Pertua, rakan-rakan Ahli Dewan yang dikasihi sekalian. Saya
ingin akhiri dengan serangkap pantun untuk memberikan ingatan kepada kerajaan di atas
kesediaan kita di barisan Pakatan Harapan ini untuk memasuki satu memorandum
persefahaman transformasi dan kestabilan politik. Pantun ini berbunyi sebegini Tuan
Yang di-Pertua;

Terbang kunang di tengah malam,
Hinggap masuk di tiang seri,
Tangan kanan diajak bersalam,
Apa maksud pisau di kiri.

Harap jangan ada pisau Tuan Yang di-Pertua, harap salam itu salam betul-betul.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Hang Tuah Jaya. Yang
Berhormat Kepong, silakan.

7.01 mim.

Tuan Lim Lip Eng [Kepong]: Terima kasih Tuan Yang di-Pertua. Izinkan saya
mengambil bahagian untuk menjunjung kasih Titah Ke Bawah Duli Yang Maha Mulia Seri
Paduka Baginda Yang di-Pertuan Agong. Ucapan saya fokus kepada isu pandemik
COVID-19. Saya ada beberapa cadangan untuk menambah baik situasi COVID-19 di
Malaysia. Pertama, saranan saya untuk menggalakkan pembukaan lebih banyak hospital
swasta yang baharu di negara kita. Disebabkan oleh pandemik ini, kita dapat lihat
hospital-hospital di negara kita penuh dengan pesakit COVID-19.

Ketika kes positif COVID-19 di negara menjangkau puluhan ribu pada beberapa
bulan yang lepas, kita dapat lihat wad-wad ICU di hospital penuh sehinggakan pihak
hospital terpaksa menggunakan kerusi menunggu sebagai katil. Bagi mereka yang
dirawat di hospital swasta pula, mereka perlu menyediakan jumlah deposit yang besar.
Sesetengah hospital swasta meminta sekurang-kurangnya RM50,000 sebagai deposit
sahaja untuk mendapatkan rawatan di wad ICU.

Sudah tentunya jumlah ini tidak terjangkau bagi mereka di dalam kumpulan B40
ataupun M40. Mahu tidak mahu, pesakit COVID-19 perlu tunggu untuk mendapatkan
rawatan di hospital kerajaan. Ada kes-kes tertentu apabila mereka tunggu terlalu lama,
kesihatan pesakit menjadi teruk. Akhirnya, mereka meninggal dunia tanpa sempat
menerima rawatan. Di dalam pandemik COVID-19 ini kita sudah lihat di mana ramai orang
pergi meninggalkan kita kerana ada yang tidak sempat menerima rawatan dengan pantas.

Saya percaya situasi ini sudah cukup untuk menjadi pengajaran kepada pihak
kerajaan. Sudah tiba masanya untuk kerajaan membenarkan pembukaan lebih banyak
hospital swasta baru di negara kita seiring dengan pembinaan lebih banyak hospital
kerajaan. Buat masa ini, kita tidak mempunyai banyak hospital swasta di negara kita.
Hospital swasta yang sedia ada pula masih dikawal oleh syarikat-syarikat besar yang
memonopoli pasaran.

Oleh yang demikian, bil hospital swasta boleh dicharge setinggi-tingginya dan
sesuka hati mereka. Sekiranya pihak kerajaan membenarkan pembukaan lebih banyak
hospital swasta yang baharu, pasaran harga untuk rawatan di hospital swasta pasti
dikurangkan dan lebih ramai orang mampu mendapat rawatan di hospital swasta,
terutamanya di waktu-waktu meruncing seperti di dalam situasi pandemik COVID-19 ini.
Dalam masa yang sama, pembukaan hospital-hospital swasta baharu ini juga dapat
mengurangkan beban kerajaan dalam menangani pesakit orang ramai seperti di dalam
situasi COVID-19.

Cadangan kedua saya ialah subsidi Kit Ujian Saringan COVID-19 RTK-Antigen
percuma untuk rakyat yang memerlukan. Keputusan kerajaan untuk menetapkan harga
