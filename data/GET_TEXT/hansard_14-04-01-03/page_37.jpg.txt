DR.15.09.2021 29

01150

Jadi saya minta tolonglah kepada Yang Amat Berhormat Perdana Menteri, Yang
Berhormat abang saya, Yang Berhormat Menteri Undang-undang yang baharu, Yang
Berhormat Santubong, untuk berikan laluan fast track kepada rang undang-undang saya
untuk didebatkan, dan diambil alih oleh kerajaan sebagai asas kepada Akta Anti Lompat
Parti dan Pemecatan Ahli Parlimen 2021 digabungkan untuk mewujudkan Parlimen yang
lebih berwibawa dan merangkumi.

Silakan Yang Berhormat Abang Mat dan Yang Berhormat Beaufort. Silakan.
Seminit sahaja ya Yang Berhormat.

Tuan Mohamad bin Sabu [Kota Raja]: Nampak Yang Berhormat Pengerang bila
jadi Ahli Parlimen biasa ini, cemerlang sekali. Saya hendak tanya satu, individu lompat.
Macam mana parti lompat misalnya BERSATU bersama dengan PH, lompat sebelah sana
dan wujudnya PEJUANG.

Kami dahulu bersama Pakatan Rakyat - PAS, PKR, DAP. PAS bercerai dengan
DAP dan KEADILAN. Kalau parti lompat bagaimana keadaan begitu? Adakah kita lompat
bersama ataupun kita pilin kKeadaan yang macam mana? Ini minta pakar undang-undang
tolong jelaskan.

Dato’ Sri Azalina Othman Said [Pengerang]: [Berucap tanpa menggunakan
pembesar suara]

Dato’ Hajah Azizah binti Mohd Dun [Beaufort]: Okey Yang Berhormat.
Bagaimana pula dengan mereka yang hendak juga melompat tetapi ada sebab-sebab
tertentu tidak jadi melompat. Bagaimana pula dengan mereka yang mengatakan, “Eh kak,
pergilah kak. Ini penting. Kakak kena pergi bersama-sama masuk dalam BERSATU”
Bagaimana itu?

Dato’ Sri Azalina Othman Said [Pengerang]: Terima kasih. Itu sebab dalam
Islam bila bercerai itu tidak boleh ikut hati, tukang cucuk ramai. Tukang kipas lagi ramai.
Maksud saya ialah banyak sebab alasan yang melompat.

Dato’ Hajah Azizah binti Mohd Dun [Beaufort]: Yang Berhormat tukang cucuk
juga lah itu kan?

Dato’ Sri Azalina Othman Said [Pengerang]: Saya minta maaf Yang Berhormat,
cucuk-cucuk ini saya tidak faham ya. Maknanya Yang Berhormat, saya jawab pada soalan
abang Mat, sebenarnya mekanisme yang saya cadangkan ialah merujuk kepada elemen
parti yang pergi sebagai gabungan.

Masalah kita yang paling penting ialah, untuk Yang Berhormat fahami ialah,
mekanisme mesti ada sebab tidak semesti yang pergi itu atas alasan hanya kerana
lompat. Kemungkinan dipecat atau mungkin yang berlaku kerana kerajaan gabungan,
tetapi yang kita hendak wujudkan ialah satu sistem yang mana dia tidak boleh hanya
lompat sesuka hati bila-bila masa. Adanya mekanisme dan mekanisme yang paling
penting dan paling wajar ialah mana rakyat menjadi penentu kepada pengganti.

Ini sebab saya percaya tidak semua yang bertanding mungkin dalam PRU Ke-15
ini akan menjadi mereka yang mewakili parti politik, Kemungkinan akan mewakili sebagai
calon bebas, sebagai contoh. Tidak akan bila dia gabung selepas menang kerusi itu terus
digugurkan talak? Dia kenalah diberikan idah kepada yang mengundi, kemungkinan dia
masuk pada kerajaan yang disokong oleh pengundi.

Jadi, kita memberi kuasa kepada pihak Suruhanjaya Pilihan Raya untuk membuat
referendum memalui petisyen daripada rakyat tersebut, sama ada yang telah lompat
kerusi itu terus gugurkan, diadakan Pilihan Raya Kecil atau kita kekalkan mereka yang
telah lompat. Lompatan ini tertakluk kepada sebab masing-masing tetapi yang lebih
penting, mewujudkan mekanisme supaya lompatan itu tidak hanya dia lompat dan terus
hilang kerusi dan kemudian bukan sahaja menyusahkan rakyat tetapi juga menyusahkan
kos kepada pihak SPR.

Dalam bab ini saya hendak sebut satu sahaja perkara. Bila orang bertanding, dia
bukan hanya bertanding seorang diri. Kalau dia mewakili parti, kos parti itu lebih tinggi
daripada kos untuk pilihan raya. Persediaan, nama-nama calon, nama-nama jentera,
