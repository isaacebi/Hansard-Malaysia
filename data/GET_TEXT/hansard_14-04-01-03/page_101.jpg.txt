DR.15.09.2021 93

Jadi saya ingin tanya kepada Kementerian Pelajaran apa persediaan mereka.
Bukan sekadar pengumuman tetapi apa yang telah dilakukan dalam kita berdepan dengan
masalah pendidikan yang mengakibatkan kemungkinannya berlaku a lost generation
kalau tidak disusun dengan baik. Daripada segi infrastruktur, saya ingin tanya kepada
janji-janji kementerian tentang komputer riba dan sebagainya.

Kita baca dalam laporan media ada telefon yang dibekalkan oleh syarikat-syarikat
seperti YTL dan sebagainya. Terbakar, apa kualiti telefon yang diberi? Kita juga tahu baru-
baru ini saya baca buku Memori Bukan Memoir oleh Ahli Parlimen Simpang Renggam. Di
muka surat 368 tulis dengan jelas tentang 1BestariNet. Kita tahu 1BestariNet dahulu
dipimpin oleh Yang Berhormat Pagoh.

Kita ingin tanya kepada kerajaan, tanya kepada Pengerusi PAC apa jadi dengan
1BestariNet ini yang sepatutnya menjadi suatu program mega jangka masa panjang untuk
membekalkan internet ke sekolah-sekolah. What happened to this programme? Bilion
wang dibelanjakan tetapi bila kita berdepan dengan keadaan seperti ini, kita nampak-
nampaknya seperti helpless, tidak boleh buat apa-apa. Jadi saya ingin tanya kepada
kementerian, saya akan minta nantinya Pengerusi PAC untuk bawa perkara ini ke
perhatian PAC supaya kita dapat pastikan duit yang dibelanjakan...

Tuan Sivakumar Varatharaju Naidu [Batu Gajah]: Yang Berhormat Hang Tuah
Jaya, minta pencelahan sikit boleh?

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: ...untuk kepentingan negara ini dapat diperhalusi terus sampai ke akar umbi.
Silakan.

Tuan Sivakumar Varatharaju Naidu [Batu Gajah]: Yang Berhormat, saya cuma
hendak ingatkan Yang Berhormat berkaitan dengan janji kerajaan mengenai 150 ribu
laptop dalam Belanjawan untuk tahun ini sama ada Kementerian Pendidikan sudah
berikan 150 ribu /aptop itu kepada pelajar-pelajar ataupun masih tidak. Kalau tidak kenapa
tidak dan berapakah jumlah /aptop yang telah pun diberikan setakat ini. Terima kasih Yang
Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Yang Berhormat Batu Gajah. Saya setuju dengan Yang Berhormat
Batu Gajah dan saya minta kementerian untuk jawab perkara ini buat ke sekian kalinya
kerana kita sudah banyak kali bangkit di dalam Dewan Rakyat ini namun saya tidak
tahulah apa yang telah berlaku, malah saya hendak beritahu kepada Yang Berhormat
Batu Gajah dalam pertemuan antara wakil-wakil parti dengan Menteri Kewangan, kita
bangkitkan perkara ini. Beliau sebut perkara ini sedang diusahakan, insya-Allah by
November, by September, by October tapi nampaknya itu belum lagi berlaku. Jadi kita
akan terus desak agar janji ini dapat dipenuhi oleh Kementerian Kewangan dan juga
Kementerian Pendidikan.

Tuan Yang di-Pertua, hal yang seterusnya yang ingin saya bangkitkan ini ialah
tentang berkaitan bencana alam. Kita tahu tidak lama lagi akan berlaku Persidangan
Pertubuhan Bangsa-bangsa Bersatu mengenai perubahan iklim di Glasgow pada bulan
November. Saya ingin tanya kepada kementerian apa perancangan mereka kerana kita
tahu bahawa di Malaysia ini ada tiga jenis bencana, banjir, banjir kilat dan juga tanah
runtuh dan kita tidak terlepas daripada komitmen kita untuk memastikan kita menjadi
sebahagian daripada rakan-rakan dunia untuk mempertahankan alam sekitar yang baik.
Kalau boleh saya bagi pandangan kepada Menteri yang menjaga alam sekitar ini, antara
tokoh-tokoh macam Prof. Roger Scruton menulis baru-baru ini tentang Green Philosphy,
membawa kaedah agar kita semua—

#1900

Saya hendak minta agar kementerian brief kita Ahli-ahli Parlimen ini, apa tindakan
yang boleh kita lakukan bersama-sama dalam usaha untuk memastikan alam sekitar ini
baik supaya tidak timbul lagi isu-isu yang baharu-baharu ini di Kedah, termasuk di tempat
saya, Tuan Yang di-Pertua. Orang naik bendera putih, ada rakyat di kawasan saya naik
bendera merah sebab sudah dua kali banjir di kawasan Ayer Keroh. Jadi, saya minta
kepada kementerian, saya hendak bagi tahu kepada Menteri, minta tolong turun padang
tengok kerana kita tidak mahu rakyat di kawasan atau di mana-mana tempat yang rata-
