6 DR.15.09.2021

bergerak yang secara mobilisasi dan menjalankan program outreach bersama dengan
Kementerian Kesihatan Malaysia (KKM) di kawasan pinggir dan pendalaman.

Berita baiknya, bermula bulan ini, vaksin CanSino yang hanya memerlukan satu
dos lengkap mula dibekalkan kepada masyarakat Orang Asli dan dijangka akan
mempercepatkan lagi kadar vaksinasi Orang Asli di seluruh negara terutamanya bagi
penempatan yang terletak di kawasan pendalaman. Atas berkat usaha-usaha yang
dinyatakan, jumlah terkini masyarakat Orang Asli yang telah menerima vaksin seramai 82,
555 orang daripada jumlah keseluruhan Orang Asli yang sepatutnya divaksinkan seluruh
negara 144,180 orang.

Kadar vaksinasi harian Orang Asli terkini menunjukkan trend penambahan yang
sangat baik pada setiap hari. Pihak Kementerian Pembangunan Luar Bandar (KPLB) akan
turut bekerjasama dengan agensi strategik lain yang mempercepatkan proses vaksinasi
masyarakat Orang Asli. Saya juga percaya, penggunaan optimum aset-aset kerajaan
seperti helikopter dan bot-bot ke kawasan-kawasan pedalaman Orang Asli akan dapat
kita tingkatkan kadar vaksinasi ini.

Kerajaan akan memastikan seluruh keluarga Malaysia akan dapat menjalankan
kehidupan seperti biasa seterusnya memulihkan ekonomi yang terjejas, menjana
pendapatan untuk sara hidup masa hadapan. Terima kasih.

Tuan Ramli bin Dato’ Mohd Nor [Cameron Highlands]: Yang Berhormat
Menteri, kita fahami kebanyakan penduduk masyarakat Orang Asli ini menghadapi
masalah infrastruktur. Dengan wujudnya CanSino ini, satu alternatif kepada vaksin- ubat-
ubat vaksin yang lain, hanya satu dos sahaja. Apakah perancangan bagi mencapai
mereka terutama sekali kepada suku kaum-suku kaum yang duduk di pedalaman seperti
suku kaum Batek di Kuala Tahan dan sebagainya? Mereka ini menghadapi masalah reach
daripada segi perhubungan.

Timbalan Yang di-Pertua [Dato’ Mohd Rashid Hasnon]: Okeylah, Timbalan
Menteri. Satu minit.

Dato’ Sri Haji Abdul Rahman bin Mohamad: Terima kasih Yang Berhormat
Tuan Yang di-Pertua, terima kasih Yang Berhormat Cameron Highlands.

Saya sebenarnya hendak merakamkan ucapan terima kasih kepada Yang
Berhormat Cameron Highlands yang sentiasa turut serta bersama dalam kempen untuk
memberi vaksin kepada Orang Asli. Bukan sekadar di Cameron Highlands, beliau juga
turut serta bersama dengan saya dalam kempen-kempen tersebut di seluruh negara.
Perkara ini, beliau amat arif sebenarnya.

Oleh sebab itu dalam jawapan saya sebentar tadi, kita menggunakan secara
optimum iaitu kita menggunakan helikopter. Sebagai contoh, hari Sabtu yang lepas, saya
sendiri menghantar CanSino menggunakan helikopter. Walaupun, saya menghantar saja
tidak menaiki helikopter kerana kita ada pre-council. Inilah saya katakan sebentar tadi
dalam rangkaian kata keluarga Malaysia untuk kita dapat bersama menyelesaikan semua
masalah termasuk Orang Asli.

Jadi, kita menggunakan helikopter dan bot-bot. Ini semuanya dibantu oleh pihak
kerajaan yang mana pihak bomba membantu daripada segi helikopter dan pihak
Kementerian Perumahan dan Kerajaan Tempatan (KPKT) juga turut membantu. Jadi,
agensi-agensi kerajaan kita optimumkan bagi memenuhi segala permintaan untuk
menyelesaikan permasalahan vaksinasi COVID-19 ini. Terima kasih, Yang Berhormat
Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Datuk Dr. Hasan bin Bahrom [Tampin]: Tuan Yang di-Pertua, Tampin, Tampin.
Tuan Hassan bin Abdul Karim [Pasir Gudang]: Pasir Gudang.
Datuk Dr. Hasan bin Bahrom [Tampin]: Tampin.

Timbalan Yang di-Pertua [Dato’ Mohd Rashid Hasnon]: Saya- yang kedua
saya jemput Yang Berhormat Tampin.
