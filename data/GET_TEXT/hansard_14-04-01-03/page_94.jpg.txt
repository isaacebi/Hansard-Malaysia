86 DR.15.09.2021

satu perjanjian sangat luar biasa yang tidak pernah berlaku dalam sejarah negara kita iaitu
satu Memorandum Persefahaman Transformasi dan Kestabilan Politik, tahniah.

Saya percaya di atas kesungguhan dan keikhlasan Yang Berhormat Ketua
Pembangkang dan rakan-rakan mereka dalam Pakatan Harapan ini akan dinilai oleh
rakyat kerana mereka menyambut dengan baik cadangan Yang di-Pertuan Agong, di
samping kita mendapat seorang Yang Amat Berhormat Perdana Menteri yang baru yang
saya rasa tidak mempunyai masalah dengan Ahli-ahli Parlimen yang ada di dalam Dewan
Rakyat ini.

Dengan keikhlasan, ucapan-ucapan yang penuh keikhlasan daripada Yang Amat
Berhormat Perdana Menteri yang baru ini, sudah menyebabkan kita yakin bahawa
menjelang sehingga tamatnya tempoh penggal Parlimen kali ini, kita mengharapkan ia
berjalan lancar dan segala masalah politik, masalah ekonomi, masalah COVID-19 dapat
diselesaikan.

Inilah yang dikatakan demokrasi terpimpin. Dipimpin oleh Yang di-Pertuan Agong,
kita menerimanya dan hari ini Istana Negara telah mengeluarkan satu kenyataan media
yang sungguh baik dan menutup segala apa juga spekulasi-spekulasi politik daripada
mana-mana pihak yang masih cuba untuk mengeruhkan suasana politik negara. Maka
dengan kenyataan dari Istana Negara ini, melengkapkan suatu proses kestabilan politik
yang membolehkan Yang Amat Berhormat Perdana Menteri dan kita semua rakan-rakan
Ahli Parlimen dapat membentuk suatu dasar yang penting untuk kebaikan rakyat semua.

Inilah yang saya katakan tadi, sekali lagi saya akan nyatakan secara tegas
demokrasi terpimpin berlandaskan latar belakang senario politik selepas pilihan raya
keempat belas. Latar belakang kita rakyat Malaysia yang pelbagai agama dan bangsa
yang mudah diracuni, dihasut oleh pelbagai pihak untuk mengeruhkan suasana kestabilan
politik dalam negara. Maka peristiwa pelantikan Yang Amat Berhormat Perdana Menteri
yang baru dengan berikutannya titah nasihat daripada Yang di-Pertuan Agong dan
perjanjian MoU melengkapkan proses untuk kita move forward.

Kestabilan politik boleh membentuk satu polisi yang certainty. Predictable is equal
to stability. Kalau suatu dasar itu tidak boleh di predict oleh rakyat, oleh ahli perniagaan
yang bersifatnya uncertainty dengan izin, sukar negara itu untuk bergerak ke arah yang
lebih baik. Kalau tidak ada stabiliti, maka tidak ada consumer confidence.

Kalau tidak ada consumer confidence, maka business and investors’ confidence
tidak ada, maka ekonomi tidak boleh berkembang dan akhirnya yang mendapat
musibahnya adalah rakyat jelata. Sepatutnya, rentetan sejarah peristiwa pilihan raya
keempat belas, pergolakan politik, tukarnya Perdana Menteri dalam masa tidak sampai
habis penggal, tiga orang Perdana Menteri cukup mematangkan rakyat di negara kita ini.

Bila mereka membuat pilihan dalam pilihan raya, jangan mereka ambil mudah.
Apatah lagi saya menyeru kepada anak-anak yang akan diberi peluang untuk mengundi
dalam usia yang sangat muda, walaupun umur mereka muda tetapi kita memerlukan
kematangan daripada anak-anak kita bila menjelang pilihan raya kelima belas nanti.
Jangan berlaku lagi satu keputusan pilihan raya yang menyebabkan tidak wujudnya satu
kestabilan politik dalam negara kita ini.

Jadinya Tuan Yang di-Pertua, menjelang akhirnya tahun ini ada beberapa perkara
yang harus kerajaan tumpukan. Pertamanya adalah vaksinasi. Keduanya ialah consumer
confidence dan ketiganya ialah business and investors’ confidence. Keempatnya ialah
kerajaan mesti membuat perbelanjaan yang betul, government spending. A_ right
government spending yang boleh membantu untuk pertumbuhan ekonomi negara dengan
dasar fiskal yang betul. Kelima ialah polisi-polisi yang tepat, betul dan diyakini oleh rakyat
dan juga di peringkat antarabangsa.

Ramuan-ramuan lima perkara ini kalau dapat dilakukan oleh kerajaan, saya
percaya Yang Amat Berhormat Perdana Menteri yang baru ini akan dapat meneruskan
satu bajet yang lebih bermakna untuk tahun hadapan. Merangka satu dasar Rancangan
Malaysia Kedua Belas secara jangka panjang dalam keadaan kekangan ekonomi yang
tidak begitu subur maka saya berharap bajet yang akan dibuat oleh kerajaan pada tahun
ini mengambil kira polisi-polisi, perkara-perkara dan dasar-dasar yang bukan dasar biasa
tetapi dasar-dasar yang luar biasa.
