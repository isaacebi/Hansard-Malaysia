70 DR.15.09.2021

Tuan Yang di-Pertua, perkara yang kesembilan. PTPTN ini satu kejayaan
membantu pendidikan. Apakah tawaran baru kerajaan baru tentang PTPTN? Kita dapat
maklum bahawa 3.51 juta orang penerima PTPTN. Anak-anak kita juga mungkin
sebahagiannya adalah penerima PTPTN. Berapa jumlah segala dana PTPTN ini yang
telah diberikan kepada 3.51 juta orang penerima ini? RM63.8 bilion. Memanglah adalah
suatu yang mustahil untuk kita agaknya untuk menghapuskan segala-galanya.

Akan tetapi apa kata kalau ketika COVID-19 ini, kita hapuskan 10 peratus
daripada hutang PTPTN ini. la agak popular, tambah lagi 20 peratus, lagilah popular. Akan
tetapi kalau janji palsu, janji bohong, hendak hapuskan semua, ia tidak berlaku dan ia tidak
mungkin berlaku kerana RM63.8 bilion itu bukan wang yang sedikit.

Jadi, saya ingin mencadangkan kepada PTPTN, kena cari dana dengan
melakukan pelaburan-pelaburan. Sudah ada Skim Simpanan Pendidikan Nasional
(SSPN) dan kita kumpulkan dana itu, potong cukai, potong gaji supaya dana SSPN ini,
dananya hebat, banyak, mungkin beratus bilion. Dengan wang beratus bilion itu, maka
kita laburkan dengan pelaburan-pelaburan yang selamat. Daripada dana keuntungan itu
kita hapuskan 10 peratus ke 20 peratus hutang PTPTN RM63.8 bilion ini. Itu cadangan
saya.

Kesepuluh, ada 20 perkara Tuan Yang di-Pertua, yang saya cadangkan sebagai
transformasi Parlimen, sebagai calon Timbalan Tuan Yang di-Pertua. Boleh lihat dalam
media sosial saya. Akan tetapi terima kasih kerajaan, semalam telah menyatakan bahawa
ingin mewujudkan seorang lagi Timbalan Yang di-Pertua. la sesuai dengan cadangan
saya nombor tiga daripada 20 itu.

Timbalan Yang di-Pertua yang ketiga itu daripada pembangkang dan kalau boleh
satu daripada tiga Timbalan Yang di-Pertua itu wanita, kalau boleh satu daripada tiga
Timbalan Yang di-Pertua itu ialah datang dari Sabah atau Sarawak. Itu satu cadangan
nombor tiga. Kelihatan sebahagiannya telah dinyatakan akan dilaksanakan oleh kerajaan
sebagaimana yang dijawab oleh Menteri semalam petang.

Satu lagi dalam perkara cadangan itu, saya tidak akan menyentuh ke-20 nya
kerana masa tidak mencukupi iaitu mengadakan hari terbuka kementerian, di mana Yang
Berhormat Menteri ada di sini. Hari terbuka kementerian-kementerian, Ketua Setiausaha
ada di sini, Ketua-ketua Pengarah agensi sesebuah kementerian itu semua ada di sini,
Timbalan Menterinya ada di sini. Adakan pameran-pameran di seluruh bangunan ini dan
sediakan mereka menghadap Ahli Parlimen yang ada daripada kerajaan dan juga
pembangkang untuk kita nyatakan apa masalah di kawasan kita terhadap kementerian-
kementerian itu.

Mungkin bagi hari Khamis - Kementerian Pendidikan, mungkin petang hari
Khamis - Kementerian Kewangan. Begitulah bergilir-gilir setiap kali sesi sidang Parlimen,
adakan hari terbuka kementerian supaya Ahli-ahli Parlimen kerajaan dan pembangkang
boleh bertemu terus dengan Menteri-menteri dan Timbalan Menteri. Terima kasih. Saya
mohon menyokong.

Dato’ Sri Azalina Othman Said [Pengerang]: Terima kasih Yang Berhormat
Pontian, manusia merancang, Allah tentukan. Saya menjemput Yang Berhormat Pulai.
Silakan.

4.47 ptg.

Datuk Seri Haji Salahuddin bin Ayub [Pulai]: Bismillahi Rahmani Rahim. Tuan
Yang di-Pertua, saya gembira melihat Tuan Yang di-Pertua pada petang ini. Ucapan yang
Tuan Yang di-Pertua berikan pada pagi tadi saya rasa layak untuk kita kongsi bersama
untuk kebaikan Dewan yang mulia ini, rakyat dan negara. Saya mungkin bermula dengan
melihat beberapa detik penting yang berlaku dalam tanah air kita, knususnya dalam
pertukaran tiga Perdana Menteri dalam tempoh tidak sampai satu penggal selepas
PRU14.

Banyak adegan yang begitu dramatik yang saya lihat pada pemikiran saya
sebagai Ahli Parlimen pada hari ini memerlukan kepada Perlembagaan Negara ini dilihat
