96 DR.15.09.2021

paling utama iaitu untuk membela rakyat. As we speak lebih 800,000 rakyat Malaysia
menganggur dan hilang kerja, yang ada kerja 600,000 keluarga golongan pertengahan
M40 tergelincir masuk ke kumpulan B40. Purata gaji pekerja rakyat Malaysia secara
amnya menurun 15 peratus. /t is time for us to focus on the people instead of playing
politics.

Saya ingat sebagai seorang anak muda, kali pertama saya menyertai politik niat
saya adalah untuk membina sebuah negara Malaysia di mana seluruh rakyatnya tidak kira
agama, tidak kira bangsa yang muda dan yang tua semua bersama bangga untuk panggil
negara Malaysia ini sebagai rumah kita. Rumah yang akan kita pertahankan bersama.
Akan tetapi untuk kita capai matlamat tersebut, tidak cukup untuk kita hanya membuat
perubahan personaliti ataupun parti politik semata-mata tetapi wujudnya keperluan untuk
kita merombak sistem politik dan ekonomi negara supaya perubahan yang bermakna
betul-betul boleh berlaku.

Pertama, saya ingin tekankan untuk kita merombak sistem politik di Putrajaya di
mana kita perlu kurangkan kuasa golongan elit dan mengembalikan kuasa kepada institusi
rakyat. Secara idealnya adalah untuk membina sebuah sistem demokrasi
berperlembagaan yang kukuh, pro-rakyat, berdaulat yang melangkaui personaliti politik
ataupun parti politik. /t means building a strong independent system when whoever is
Prime Minister or whichever party is in power, Malaysia will keep on moving forward
because the fundamental of Malaysia is strong enough.

In practice apa maksudnya? Maksudnya sistem di mana kuasa Perdana Menteri
dan Menteri itu dikurangkan. Sistem tender terbuka tidak ada lagi atau kurangkan sistem
tender terhad. la bermaksud kita perlu adakan Political Funding Act ataupun Akta
Pendanaan Pilihan Raya supaya golongan elit tidak boleh menguasai parti politik dan
kontrak-kontrak kerajaan. Ini kerana realitinya pada hari ini, golongan elit, bilionair,
jutawan akan memberikan sumbangan politik kepada semua parti politik tidak kira dalam
kerajaan atau yang dalam pembangkang.

Kerajaan diberi lebih dan pembangkang diberi sedikit they hatch their batch
supaya sesiapa pun yang menang terhutang budi kepada mereka dan perlu memberikan
kontrak berbilion ringgit kepada mereka selepas membentuk kerajaan. Kita perlukan Akta
Pendanaan yang jelas dan jujur supaya kita pastikan bahawa rakyat yang berkuasa bukan
golongan elit. Saya ingat sepatutnya akta ini dibentangkan pada Mac 2020 sebelum
Gerakan Sheraton tetapi sampai hari ini sepi sahaja.

Jika kita lambat lakukan perkara ini, selagi itulah struktur ekonomi, gaji, isu
pencukaian yang adil tidak akan berlaku kerana akhirnya golongan elit akan terus
menindas rakyat. la juga bermaksud bahawa lantikan-lantikan jawatan terpenting perlu
melalui Parlimen dan tidak ditentukan oleh sekumpulan di Putrajaya iaitu lantikan Ketua
Pengarah SPRM, PDRM, Angkatan Tentera Malaysia dan yang lain.

Apabila kita ada sistem yang lebih adil ini, ia bermaksud walaupun pertukaran
kerajaan berlaku sistem institusi penjawat awam itu kekal kukuh. Saya ingat apabila saya
diberikan tanggungjawab untuk mengepalai Kementerian Belia dan Sukan pada peringkat
awal ramai yang hantar surat layang, berikan bukti bahawa penjawat-penjawat awam di
kedudukan tertinggi telah pun menyokong Barisan Nasional atau berkempen bersama
mereka.

Akan tetapi kalau kita hanya mengamalkan politik balas dendam, ingin kenakan
mereka, agak sukar kita sebagai satu negara untuk maju ke hadapan dan alhamdulillah
walaupun saya diberikan tanggungjawab pada umur yang muda, tidak ada masalah
langsung untuk bekerjasama dengan penjawat awam-penjawat awam saya tidak kisah
siapa mereka sokong sebelum ini, yang penting mereka adalah orang yang amanah dan
fokus untuk berkhidmat kepada rakyat.

la juga bermaksud bahawa kita perlukan Akta Lompat Parti dan saya setuju
dengan cadangan yang diketengahkan oleh Yang Berhormat Pengerang. Saya berharap
kita dapat angkat bersama tetapi sifirnya mudah. Untuk kita membina negara yang maju,
idealnya kita perlu pastikan bahawa sistem itu kukuh dan tidak boleh dijual beli oleh si
pencatur kuasa pada peringkat tersebut. We must strive to be better supaya kita jadi
negara maju di mana sistem demokrasi berperlembagaan itu adalah sistem yang berjaya.
