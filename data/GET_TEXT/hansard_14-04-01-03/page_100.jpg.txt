92 DR.15.09.2021

saya menghadiri satu persidangan dunia, World Conference Against Racism di Durban
dan pada ketika itu kita membahaskan topik yang cukup penting menentang perkauman,
menentang diskriminasi kaum, menentang xenophobic dan perkara-perkara yang berkait
dengannya. Malangnya selepas itu berlakunya peristiwa 9/11.

Akan tetapi apa yang di termeterai di dalam persidangan dunia di Durban itu ialah
bagaimana kita mengangkat tema bahawa sudah sampai masanya kita bergerak untuk
menekankan konsep kasih dan sayang dalam erti kata /ita’arafu. Saya ingin tanya kepada
Yang Amat Berhormat Perdana Menteri, apakah makna lita’arafu ini ditekankan di dalam
segala agenda dan program yang membabitkan kerajaan sekarang ini kerana kita tahu
kita berhadapan dengan realiti. Ada parti-parti yang mewakili kaum, kita ada kepelbagaian
kaum. Sampai sekarang masih lagi ada isu-isu yang membabitkan race dan perkauman.
Jadi bagaimana cabarannya untuk memastikan dalam agenda negara kita, kita
mengangkat persoalan bahawa negara ini, “Bersekutu Bertambah Mutu’.

Saya ingin bawa Dewan ini kepada prinsip /ita’arafu yang diperkenalkan oleh
Allahyarham— antara yang dipopularkan oleh Allahyarham Prof. Datuk Dr. Sidek Fadhil
yang pada 31 Ogos yang lepas, baru-baru ini telah kembali ke rahmatullah. Beliau adalah
merupakan Pengerusi Lembaga Pengarah USIM, Universiti Sains Islam Malaysia. Beliau
menyatakan bahawa andainya kepelbagaian ini diurus dan dikendalikan dengan
bijaksana, ia akan menghasilkan kesalingan yang juga produktif.

Beliau juga mengungkapkan dengan begitu tegas apa yang disebut di dalam Al-
Quran dengan izin Tuan Yang di-Pertua, [Membaca sepotong ayat Al-Quran] di mana
dalam ayat ini Allah SWT telah menegaskan bahawa wahai manusia, aku jadikan kamu
lelaki dan wanita, berkelompok-kelompok, berqabilah, berkumpulan untuk sama-sama kita
saling kenal mengenal dan sudah pastilah di dalam ayat ini kenal mengenal itu bukan
sedar how are you, apa khabar, tidak. Memahami budaya dia, memahami apa yang
menjadi sensitiviti dia dan perkara inilah yang pada saya, saya tegaskan kepada kerajaan,
saya sarankan kepada kerajaan agar dicermati perkara berkaitan seperti ini.

Saya juga ingin mengajak Kementerian Pengajian Tinggi untuk sama-sama kalau
boleh ambillah cadangan agar diwujudkan kerusi Sidek Fadhil yang boleh sahaja dibuat
di Universiti Sains Islam Malaysia agar idea-idea berkaitan dengan pemerkasaan
kepelbagaian kaum ini dapat sama-sama diperturunkan kepada generasi akan datang.

Tuan Yang di-Pertua, saya juga ingin bertanya kepada kementerian berkait
tentang 1,517 pelajar yang baru-baru ini dilaporkan oleh media menjadi anak yatim dan
yatim piatu disebabkan COVID-19 ini. Ini sudah pasti berkait dengan Jabatan Kebajikan
Masyarakat. Saya ingin tanya apakah perancangan mereka untuk membantu keluarga ini.
Di dalam kawasan saya memang ada juga para pelajar yang kemudian dihubungi oleh
guru-guru, mereka bertemu dengan Ahli Parlimen, minta bantu. Akan tetapi pada saya
Tuan Yang di-Pertua, ini adalah perkara yang serius, 1,517 pelajar sekarang ini yang
kehilangan bapa ataupun ibu ataupun terus yatim piatu.

Mereka ini bukan sekadar hilang tempat untuk bergantung, tapi sudah pasti
melalui saat yang begitu trauma untuk berhadapan dengan perkara ini. Jadi kita ingin
minta kerajaan untuk wujudkan apa yang dipanggil kalau boleh saya cadangkan
Jawatankuasa Perkhidmatan Anak-anak COVID-19 ini supaya ada satu program yang
khas membantu mereka dan sudah pastilah bila saya bercakap tentang perkara ini kerana
kita tahu di bawah ini, di Jabatan Kebajikan Masyarakat knhususnya saya dimaklumkan
mereka tidak ada punca kuasa, tidak tahu hendak bantu yang bagaimana. Jadi sudah
pastilah perkara ini perkara yang cukup mendesak untuk sama-sama kerajaan lakukan
dan ambil tindakan dengan segera.

Berkait dengan anak-anak ini juga Tuan Yang di-Pertua, saya ingin bangkitkan
juga soal pendidikan. Kita tahu pendidikan ini satu perkara yang serius. Ramai sudah ahli-
ahli wakil rakyat yang membangkitkan perkara ini, Ahli-ahli Parlimen yang bangkitkan
perkara ini. Dua perkara utama, satu, infrastruktur dan yang keduanya ialah pedagogi,
kaedah mengajar. Saya percaya Tuan Yang di-Pertua pun mungkin ada anak. Saya pun
ada anak yang sedang belajar sekarang ini. Kita lihat bagaimana pedagoginya, cara
mengajar di dalam kelas sudah pasti berbeza dengan cara mengajar melalui dalam talian
dan tidak boleh dipukul rata bagaimana hendak menarik minat anak-anak ini.
