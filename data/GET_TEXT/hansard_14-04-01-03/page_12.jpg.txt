4 DR.15.09.2021

Menteri Sumber Manusia [Datuk Seri M. Saravanan]: Terima kasih, Tuan Yang
di-Pertua. Kemungkinan soalan ini lewat sedikit, sebab jawapannya mungkin lebih
akademik daripada way forward, dengan izin. Tuan Yang di-Pertua, pada awalnya
Kementerian Sumber Manusia melalui Pembangunan Sumber Manusia Berhad (HRDF)
telah mengambil inisiatif untuk melaksanakan Program Vaksinasi Tenaga Kerja Nasional
(PROTEK) bermula pada bulan Ogos 2021 memandangkan syarikat-syarikat ingin
mempercepatkan pemberian vaksin kepada pekerja mereka.

Setelah mendengar keluhan daripada para majikan yang mahu mengembalikan
sektor pekerjaan yang terhenti lama akibat Perintah Kawalan Pergerakan (PKP),
Kementerian Sumber Manusia melalui Pembangunan Sumber Manusia Berhad telah
mengambil inisiatif untuk melaksanakan program ini.

Program ini menawarkan pilihan kepada majikan yang sukarela mahu
mempercepatkan proses pemberian vaksin kepada para pekerja bagi meningkatkan kadar
imuniti kelompok di kalangan mereka. Melalui inisiatif ini, pihak majikan khususnya di
sektor perkhidmatan dan pembuatan yang menjadi tunjang utama ekonomi negara dapat
beroperasi semula dengan mematuhi SOP yang ditetapkan bagi meningkatkan produktiviti
dan daya saing, seterusnya mampu mempercepatkan proses pemulihan ekonomi negara
serta menjamin kesejahteraan rakyat.

Akan tetapi, Tuan Yang di-Pertua, walau bagaimanapun setelah Kementerian
Sains, Teknologi dan Inovasi (MOSTI) memutuskan untuk membenarkan para pekerja
mendapatkan vaksin secara walk-in mulai 1 Ogos 2021, banyak majikan telah menyahut
seruan kerajaan dan telah menghantar para pekerja ke pusat-pusat pemberian vaksin as
walk-in. Maka, Kementerian Sumber Manusia memutuskan untuk tidak meneruskan
PROTEK. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila.

Tuan M. Kulasegaran [Ipoh Barat]: Terima kasih, Yang Berhormat Tuan Yang
di-Pertua dan Yang Berhormat Menteri. Yang Berhormat, khususnya apa yang dibuat oleh
HRDF ini salah mengikut undang-undang. Kalau kita baca Seksyen 3; “The main objective
of the Corporation shall be the imposition and collection of a human resources
development levy for the purpose of promoting the training and development of
employees, apprentices and trainees and the establishment and administration of the
Fund”.

Ini khususnya dan HRDF telah menyeleweng. Dia telah keluar dari apa yang core
dia. Core dia adalah untuk training dan retraining. Buatlah kerja itu. Jangan kita mengambil
alih kerja-kerja lain sebagai swasta, private sector. Semua yang dibuat oleh GLC-GLC lain
perlu dibuat oleh kementerian juga. Kita perlu ingat, kalaupun ada tekanan daripada
majikan, itu tidak bermakna kita perlu memberi kemudahan tersebut. Kalau saya, saya
dah baca PROTEK ini, semua ini...

Timbalan Yang di-Pertua [Dato' Mohd Rashid Hasnon]: Yang Berhormat Ipoh
Barat, tanya soalannya. Soalannya apa. Ini pertanyaan. Pertanyaan.

Tuan M. Kulasegaran [Ipoh Barat]: ...jadi semua ini, wang ini akan dikeluarkan
daripada levi. Bermakna, “ada udang di sebalik batu”. Ada komisen-komisen dan
sebagainya. Jadi, ingatlah. Saya pohonlah Yang Berhormat Menteri, supaya menubuhkan
satu independent investigation group. Macam bila kita dalam kementerian, Governance
Oversight Committee untuk menyiasat perkara ini dan jika perlu mengambil tindakan
terhadap orang-orang yang terlibat, yang menyeleweng dalam hal ini. Adakah Yang
Berhormat Menteri berani untuk berbuat yang demikian?

[Dewan riuh]
Tuan Shaharizukirnain bin Abd Kadirl [Setiu]: Ceramah itu. Bukan soalan itu.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Menteri.

Datuk Seri M. Saravanan: Terima kasih, Tuan Yang di-Pertua. Saya cukup
berterima kasih kepada mantan Menteri Sumber Manusia atas keprihatinan, kepercayaan
