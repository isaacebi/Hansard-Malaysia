56 DR.15.09.2021

tempat, sama ada di gaung-gaung, betapa terpencil pun jika sekiranya kita menggunakan
teknologi satelit tetapi kerajaan harus mengadakan dasar tertentu.

So sehingga pada hari ini, apatah lagi communication satellite kita tidak ada,
hanya MEASAT yang ada, hanya private sector yang ada. Akan tetapi bagaimana dengan
harga datanya? Kalau harga datanya begitu mahal, maka mereka di luar bandar tidak
mampu.

Barangkali ada dasar-dasar subsidi harus dilaksanakan di luar-luar bandar
supaya bukan sahaja pelajar-pelajar yang mendapat manfaat, tetapi juga mereka yang
terlibat dalam pertanian yang akan menggunakan automasi sepertimana yang
dicadangkan dalam titah ucapan diraja ini di mana tuanku mahu supaya aktiviti-aktiviti
seperti perladangan dan sebaginya akan menggunakan teknologi automasi supaya kita
tidak bergantung dengan pekerja-pekerja asing. Dengan oleh itu, jika sekiranya tidak ada
internet connectivity di luar bandar dalam sektor pertanian, bagaimanakah kita dapat
melaksanakan semua ini?

Akhir sekali Tuan Yang di-Pertua, berkenaan dengan Reformasi Parlimen. Kalau
Reformasi Parlimen ini sangat-sangat pentinglah untuk pastikan agar cabaran-cabaran
pembangunan disebutkan tadi itu kita dapat atasi kerana pada hari ini, selama ini peranan
Ahli-ahli Parlimen hanya disukat dari segi kemampuan kita untuk memberi pelayanan
kebajikan— menjalankan kebajikan di kawasan kita ataupun barangkali bertanya soalan
berucap seperti ini. Akan tetapi apakah itu cukup?

Hari ini perlu sepertimana doktrin separation of powers. Kita mahu benar-benar
Parlimen ini adalah bebas dan bukan lagi didominasi oleh pihak eksekutif. Eksekutif yang
menentukan itu, ini dan sebagainya dan ini tentunya memerlukan instrumen-instrumen
perundangan memastikan agar Ahli-ahli Parlimen dan Dewan yang mulia ini dapat
memainkan peranan yang penting bukan sahaja sebagai semak dan imbang dalam hal-
hal urus tadbir, tetapi juga terlibat langsung dalam memastikan agar dasar-dasar yang
bersesuaian dan yang penting untuk pembangunan negara itu dapat dilaksanakan sebaik
mungkin. Jadi itu sahaja Tuan Yang di-Pertua, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tuaran. Seterusnya saya ingin menjemput Yang Berhormat Kulim-Bandar
Baharu, kemudian diikuti oleh Yang Berhormat Jempol, kemudian Yang Berhormat Raub,
kemudian Yang Berhormat Pontian dan Yang Berhormat Pulai. Sila Yang Berhormat
Kulim-Bandar Baharu.

3.35 ptg.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum warahmatullahi wabarakatuh, terima kasih Tuan Yang di-Pertua,
sekalian Ahli-ahli Yang Berhormat. Dalam mengambil giliran membahaskan Usul junjung
kasih ke atas titah Kebawah Duli Yang Maha Mulia Seri Paduka Baginda Yang di-Pertuan
Agong, saya ada tiga perkara.

Pertama ialah berkenaan dengan exit strategy pandemik COVID-19 yang sedang
kita alami sekarang. Sebenarnya kita berhadapan dengan dilema untuk mencapai
keseimbangan di antara menjaga nyawa dengan menghidupkan ekonomi. Kalau kita
teruskan lockdown, ekonomi menjadi statik, kesannya buruk kepada ekonomi negara dan
rakyat. Kalau kita buka, risiko COVID-19 merebak, jadi berkaitan dengan kesihatan dan
nyawa. Ini adalah ujian terbesar yang sedang negara hadapi.

Tuan Yang di-Pertua, sememangnya merangka exit strategy ini bukan satu tugas
yang mudah. Sekarang di beberapa negara di dunia, mereka mula bercakap tentang hidup
bersama COVID-19, pasrah dan terima hakikat. Tidak boleh dalam masa terdekat,
COVID-19 ini diatasi masalahnya. Istilah baharu adalah endemik. Menteri Kesihatan
mengumumkan Oktober tahun ini, apabila peratusan vaksinasi membabitkan rakyat sudah
mencapai tahap herd immunity, kita akan bergerak kepada era endemik.

Itu bermaksud petunjuk dan petanda awal, kita akan bersedia melalui satu fasa
baharu dalam merangka exit strategy atau plan rencana jalan keluar ini berulang kali
disebut oleh kerajaan bahawa penyelesaiannya akan berpandukan kepada data, sains
