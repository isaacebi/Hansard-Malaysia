DR.15.09.2021 85

Ini semua telah membuatkan keadaan ekonomi Labuan menjadi tanda tanya, apa
akan jadi Labuan di masa hadapan? Masa pun tidak mengizinkan walaupun sebenarnya
banyak lagi yang saya ingin ketengahkan termasuklah masalah peniaga-peniaga di
Labuan yang memerlukan sewa mungkin diberi waiver oleh pihak kerajaan terutamanya
Perbadanan Labuan, Financial Park yang mana dimiliki oleh Consortium of Bank yang
baru melaporkan keuntungan bagi bank-bank dan diharapkan mereka akan menjadi role
model untuk sama-sama membantu mereka yang memerlukan bantuan.

Tuan Yang di-Pertua, saya lihat Labuan ini sekarang dan kami rasakan
sebenarnya untuk sekian lama, Sabah selalu melihat ianya bukan dia punya masalah
ataupun dengan attitude Labuan ini bukan sebahagian daripada mereka dan pada masa
yang sama, Federal Government seperti tidak kisah ataupun tidak ada masa ataupun lebih
sibuk dengan masalah-masalah negara yang lebih besar yang membuatkan sebenarnya
Labuan sudah berada dalam keadaan yang disadvantage.

Jadi, Labuan yang sebenarnya kita punya ekonomi banyak bergantung dengan
minyak dan gas. Minyak dan gas itu adalah berada di perairan Sabah. Dalam keadaan
Sabah pun tertekan ekonominya, maka ini akan menyebabkan Labuan kalau tidak ada
kepimpinan yang tinggi melihat keadaan ini, tidak hairan satu hari nanti, ianya akan
menjadi satu kegagalan Federal Government.

Belum cakap lagi sebenarnya kekurangan infrastruktur yang sekarang ini banjir
banyak berlaku. Hujan yang tak berhenti-henti sehinggakan banyak rumah yang
ditenggelami oleh air. Apabila air pasang dan hujan sekarang ini memang extraordinary
lebat dan ini menyebabkan banyak mereka berada dalam keadaan yang begitu susah.
Begitu juga dengan tanah-tanah runtuh.

Tuan Yang di-Pertua: Tolong tamatkan ya, Yang Berhormat.

Datuk Rozman bin Isli [Labuan]: ...Paip pecah dan semua infrastruktur. Jadi
saya berharap walaupun kita berhadapan dengan banyak keperluan untuk berbelanja
daripada segi memerangi pandemik, saya berharap Labuan yang kecil ini yang telah
dipertanggungjawabkan kepada Kerajaan Persekutuan, maka Kerajaan Persekutuan
tidak lupa untuk memastikannya ia tidak akan menjadi ghost town di masa hadapan. Kita
sudah ada dua hotel yang sudah di-abandoned. The Hotel Labuan dan Waterfront Hotel.
Saya berharap tidak banyak lagi hotel-hotel yang akan mengalami nasib yang sama.
Sekali lagi saya ucapkan berbanyak-banyak terima kasih. Saya mengucapkan terima
kasih kepada Tuan Yang di-Pertua.

Tuan Yang di-Pertua: Terima kasih Yang Berhormat. Saya jemput Yang
Berhormat Rompin.

6.08 ptg.

Dato’ Sri Hasan bin Arifin [Rompin]: Assalammualaikum warahmatullahi
wabarakatuh dan salam sejahtera. Tuan Yang di-Pertua, terlebih dahulu saya ingin
merafak sembah dan berlindung kasih di atas perkenan tuanku melafazkan titah ucapan
di Dewan yang mulia ini. Kerajaan yang ada hari ini adalah kerajaan Seri Paduka Baginda
Yang di-Pertuan Agong. Sebuah kerajaan yang berperlembagaan, dibentuk secara teliti,
cermat, demokratik, adil dan penuh dengan kebijaksanaan. Di atas sifat yang saya
katakan tadi, kerajaan ini adalah kerajaan Seri Paduka Baginda Yang di-Pertuan Agong.

Sebab itulah di samping perkenan melantik Yang Amat Berhormat Perdana
Menteri yang baharu, Dato’ Sri Ismail Sabri bin Yaakob, pelantikan Perdana Menteri dan
penubuhan kerajaan itu disusuli dengan titah nasihat supaya diwujudkan kestabilan politik,
menangani masalah COVID-19 dan yang ketiganya ialah memulihkan ekonomi negara.

01810

Atas Titah nasihat Seri Paduka Baginda Yang di-Pertuan Agong, Yang Berhormat
Ketua Pembangkang bersama parti mereka, Parti Pakatan Harapan berjiwa besar
menyambut Titah Seri Paduka Baginda Yang di-Pertuan Agong itu. Kita mengucapkan
syabas dan tahniah kepada Yang Berhormat Ketua Pembangkang dan rakan-rakan kita
daripada parti pembangkang yang telah bersetuju untuk meredakan suhu politik dengan
