DR.15.09.2021 47

Dengan itu, saya menyokong penuh Titah Diraja Seri Paduka Baginda Yang di-
Pertuan Agong. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Hulu Rajang. Seterusnya, saya menjemput Yang Berhormat Jerlun, kemudian
diikuti oleh Yang Berhormat Kuala Nerus dan Yang Berhormat Tuaran. Sila Yang
Berhormat Jerlun, 15 minit.

2.48 ptg.

Dato’ Seri Utama Haji Mukhriz Tun Dr. Mahathir [Jerlun]: Assa/amualaikum
warahmatullahi wabarakatuh dan salam sejahtera. Terima kasih Tuan Yang di-Pertua
diatas peluang untuk saya turut membahas Titah Kebawah Duli Yang Maha Mulia Yang
di-Pertuan Agong yang telah berlangsung pada 13 September yang lepas. Pertamanya,
saya ingin menyentuh mengenai Program Mitigasi COVID-19 yang dilaksanakan oleh
Kerajaan Persekutuan. Kita dapati bahawa keputusan-keputusan yang begitu berat, yang
begitu penting, yang melibatkan nyawa manusia sedang dibuat oleh kerajaan. Tentunya
sebelum keputusan seperti itu boleh dibuat, asas-asas yang diambil kira sebelum
keputusan boleh dicapai, perlulah tepat dan menyeluruh.

Kita dapati bahawa ketepatan data untuk dijadikan asas keputusan penting itu
digunakan untuk membuka sekolah contohnya ataupun membuka ekonomi dalam
keadaan kita tahu bahawa kebanyakan daripada anak-anak murid dan juga kebanyakan
daripada guru-guru belum lagi mendapat vaksin ataupun tidak divaksinkan sepenuhnya.

01450

Mati itu benar Tuan Yang di-Pertua. Akan tetapi kalau angka kematian pun boleh
ralat sepertimana yang telah berlaku pada 11 September baru-baru ini, angkanya
mencapai 592 kematian pada hari itu sahaja, bagaimana dengan angka-angka positif
jangkitan harian yang kebanyakannya tidak datang daripada ujian masa, baik PCR
ataupun RTK. Sepatutnya untuk membuat sebarang keputusan yang begitu penting yang
melibatkan nyawa, maklumat itu mestilah menyeluruh dan tepat.

Jangan nanti kita putuskan satu-satu hal walhal asas-asas keputusan itu tidak
tepat dan tidak betul. Seperkara lagi yang ingin saya bangkitkan ialah apa yang diputuskan
oleh pihak MITI. MITI saya kira perlu memperhalusi situasi setiap satu sektor industri
supaya menepati keadaan sambil menjamin sekatan penularan COVID-19 ini. Ini memberi
kesan kepada imej kita sebagai destinasi pelaburan.

Kalau peraturan dan pendekatan yang kita gunakan itu tidak jelas, tidak tepat,
pelabur yang sedia ada akan lari dan pelabur baru pun tidak akan mempertimbangkan
Malaysia sebagai destinasi pelaburannya. Baru-baru ini kita dikejutkan dengan satu
laporan di dalam Wall Street Journal turut dilaporkan oleh BBC menyatakan bahawa
bekalan cips di Malaysia terjejas akibat daripada lockdown.

Oleh kerana itu, rantaian bekalan dunia bagi sektor automotif, bagi sektor telefon
pintar dan juga sektor peralatan perubatan telah terjejas akibat daripada kurangnya
bekalan cips daripada Malaysia. Ini sangat membimbangkan Tuan Yang di-Pertua kerana
tentunya ia akan menjejaskan imej negara kita ini sebagai sebuah negara yang memberi
keutamaan kepada industri berteknologi tinggi.

Sektor industri di Malaysia ini untuk makluman semua memang pun sudah
bersedia untuk berbelanja untuk menepati SOP-SOP yang berkait dengan industri.
Pekerja boleh dijarakkan, pengadang seperti mana yang kita ada hari ini di Parlimen ini
boleh dipasang, automasi boleh ditambah, tempat tinggal pekerja boleh diubahsuai.
Semua ini mereka sanggup lakukan dan sanggup belanja semata-mata untuk
kelangsungan operasi pengeluaran mereka.

Saya lihat bahawa Kementerian Sumber Manusia perlu menguatkuasakan Akta
Standard Minimum Perumahan, Penginapan dan Kemudahan Pekerja iaitu Akta 446.
Sudah pun ada tetapi tidak dikuatkuasakan yang mana ini tentunya akan membantu
industri untuk mematuhi semua SOP baharu. Tambah pula lagi dengan SOP COVID-19.
