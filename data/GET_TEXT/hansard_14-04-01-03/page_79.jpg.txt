DR.15.09.2021 71

semula, it just needs to be revisited. Saya juga teruja, Yang Berhormat Menteri Undang-
undang juga berada di hadapan saya pada petang ini. Terima kasih.

Apabila kita melihat tentang constitution ini, the Federal Constitution of Malaysia,
ia ditubuhkan oleh Suruhanjaya Reid pada bulan Jun 1956 yang diketuai oleh seorang
hakim British, Lord Reid dan ada dua orang hakim dari Pakistan. Ini termasuklah Hakim
Abdul Hamid yang menganggotai suruhanjaya itu. Pada waktu itu, mungkin kita
kekurangan pakar-pakar perundangan, maklumlah kita belum merdeka. Akan tetapi
setelah 65 tahun negara kita merdeka.

01650

Saya rasa kita telah punya ramai kepakaran. Bekas-bekas hakim, kita ada nama-
nama besar yang dianggap sebagai /ega/l giant yang ada pada hari ini yang saya rasa
mampu untuk menjadi pasukan yang mengkaji secara holistik tentang kebaikan-kebaikan
dan kelemahan-kelemahan perlembagaan negara yang ada pada hari ini. Contohnya,
adakah masih relevan perkataan-perkataan seperti by the advice of the Prime Minister
terhadap Yang di-Pertuan Agong sebagai contoh. Adakah masih lagi relevan di mana kita
melihat dalam melaksanakan peristiwa-peristiwa yang berlaku, penggunaan SD sebagai
contoh yang pada suatu masa dahulu dianggap SD ini sangat berharga dan sangat
penting. Akan tetapi hari ini SD sudah menjadi semacam rubbish, menjadi sampah dan
tidak ada nilai.

Ini kerana terbukti baru-baru ini setelah Ahli-ahli Parlimen diberikan peluang untuk
menghantar SD, Yang di-Pertuan Agong pula memanggil seorang demi seorang untuk
mengabsahkan SD itu. Kalau sayalah Tuan Yang di-Pertua, sudah sign satu SD, dipanggil
lagi untuk mengatakan betul atau tidak, saya rasa something wrong with me yang
melibatkan mungkin integriti saya sendiri.

Oleh itu setelah puluhan tahun negara kita ini beredar dengan masa kita
dianugerahkan dengan kemerdekaan dan ramai cendekiawan, profesional dalam bidang
perundangan, saya rasa Parlimen harus melihat kepada satu jawatankuasa khas untuk
kita melihat kembali secara serius tentang mana-mana kelemahan yang wujud dalam
perlembagaan. Ini kerana Tuan Yang di-Pertua, bukanlah suatu yang berdosa ya, yang
memalukan kerana saya perhatikan sejak negara kita merdeka, telah berlaku 22 kali
pindaan perlembagaan yang membuktikan bahawa perlembagaan itu juga tidak statik,
tidak beku, ia dinamik, ia perlu dipinda, dilihat semula kerana perjalanan ini sangat
penting.

Apabila kita menjunjung tinggi institusi diraja termasuklah Yang di-Pertuan Agong
dan Raja-raja Melayu sebagai payung terakhir, saya rasa peranan kita pada hari ini bukan
hari ini sahaja, Yang di-Pertuan Agong, Raja-raja Melayu, institusi Melayu itu perlu
dipelihara. Akan tetapi pada masa-masa akan datang, generasi akan datang juga perlu
menghormati institusi kita. Jangan kerana tingkah laku kita pada hari ini, orang-orang
politik, yang mungkin interfere, yang mungkin menodai institusi ini, maka institusi ini tidak
lagi dihormati pada masa yang akan datang. Kita tidak mahu perkara ini berlaku dalam
negara kita yang tercinta ini.

Saya mengambil contoh, sebagai contoh Perkara MA63 yang menjadi battle cry,
war cry pada rakan-rakan kita di Sabah dan Sarawak. PH sewaktu kita mengambil alih
kerajaan dengan segera kita mengambil tindakan meminda, membawa_ pindaan
perlembagaan. Akan tetapi malangnya tidak mendapat sokongan dua per tiga. Lepaslah
tanggungjawab kami.

Akan tetapi kerajaan yang ada pada hari ini, perhatikan rakan-rakan saya dari
Sabah, Sarawak, daripada saya masuk Parlimen ini, sampai hari ini isu-isu tentang hak
pembangunannya masih tertinggal dan saya mahu supaya perlembagaan negara
termasuk MA63 ini kita lihat secara objektif. Jangan pandang rendah, pandang kecil
perkara ini. Saya mahu merakamkan Tuan Yang di-Pertua dalam Dewan pada petang ini
bahawa saya tidak mahu ada kuasa-kuasa besar yang akhirnya mengambil kesempatan
Sabah, Sarawak nanti dijadikan seperti Timor Leste. Jangan perkara ini diperkecilkan.

Pada hari Perjanjian Malaysia ditandatangani, betul ramai di kalangan mereka
Iban, Kadazan, Dayak yang tinggal di rumah-rumah panjang. Mungkin pada waktu itu tidak
ramai di antara mereka yang berpendidikan tinggi. Akan tetapi hari ini Tuan Yang di-
