DR. 17.3.2022 106

Tuan Ma’mun bin Sulaiman [Kalabakan]: Saya ingin sentuh pasal projek
CIQ di Serudong Kalabakan. Sebenarnya projek ini pernah diluluskan pada
pembentangan bajet 2020. Kalau mahu dikaji lagi, sebenarnya kajian sudah dibuat
sebelum ini dan kajian ini mungkin boleh diguna pakai sekali lagi. Terima kasih.

Timbalan Yang di-Pertua [Dato’ Mohd Rashid Hasnon]: Okey.

Dato’ Sri Mustapa bin Mohamed: Empat yang saya sebutkan tadi. Itu yang
pertama.

Datuk Mohd Azis bin Jamman [Sepanggar]: Berkaitan, berkaitan, Yang
Berhormat Menteri.

Dato’ Sri Mustapa bin Mohamed: Sepitang, Nabawan, Serudong dan Pulau
Sebatik ini bukan kajian. Ini cadangan konkrit yang sudah pun dibentangkan oleh
Kerajaan Negeri Sabah kepada Kerajaan Persekutuan.

Datuk Mohd Azis bin Jamman [Sepanggar]: Yang Berhormat Menteri,
berkaitan juga tadi. Kita bila cerita tentang Sabah, ini yang kadang-kadang kami tidak
daripada Sabah Yang Berhormat Menteri agak rasa terkilan apabila menyentuh
tentang kepentingan Sabah, kajian. Apabila menyentuh tentang projek-projek yang
ingin- mega yang dibuat di Semenanjung Malaysia, bon pun boleh diisu, semata-
mata untuk mempercepatkan.

Jadi, kadang-kadang inilah di antara isu yang banyak bermain di Sabah. Saya
yakin kawan-kawan dari Sarawak juga mengatakan perkara yang sama.

1610
So, saya haraplah kalau boleh, khususnya kementerian Yang Berhormat

Menteri, dapat memberikan sedikit prioriti kepada Sabah. Jakarta akan berpindah
ke Kalimantan, Yang Berhormat Menteri. Kalau kita mengambil pendekatan yang
sama, kajian after kajian after kajian, Sabah dan Sarawak ini akan berterusan
keadaan seumpama ini dan kita akan sentiasa menyuarakan perkara ini saban kali
ada persidangan Parlimen berlaku di Parlimen kita ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Sepanggar.

Dato’ Sri Mustapa bin Mohamed: Pertama, adalah tidak benar bahawa
kajian-kajian cuma dibuat untuk projek-projek di Sabah dan Sarawak. Kajian-kajian
dibuat untuk hampir kesemua projeklah. Saya hendak bagi jaminan, tidak ada
diskriminasi.

Umpamanya, sekarang ini kita bercadang untuk melaksanakan beberapa
projek tebatan banjir di seluruh negara. RM15 bilion telah pun diumumkan oleh Yang
Amat Berhormat Perdana Menteri. Bagi setengah-setengah kawasan, perlukan
sedikit kajian. Setengah-setengah itu mungkin sudah ada, kalau hendak tebatan

banjir, hendak tengok aliran air, hendak tengok tebing sungai macam mana, itu
