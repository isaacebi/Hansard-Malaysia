DR. 17.3.2022 149

Dato’ Ramli bin Dato" Mohd Nor [Cameron Highlands]: Sebagaimana
yang telah dipohon oleh- dipersilakan, Yang Berhormat Timbalan Menteri.

Datuk Ahmad Jazlan bin Yaakub [Machang]: Tuan Yang di-Pertua, Yang
Berhormat Timbalan Menteri bagi laluan.

Dato’ Ramli bin Dato' Mohd Nor [Cameron Highlands]: Okey.

Datuk Ahmad Jazlan bin Yaakub [Machang]: Ini adalah satu dakwaan yang
terlalu tidak berasas yang telah dilemparkan oleh contohnya daripada Yang
Berhormat Pokok Sena. Dalam sebuah parti yang besar seperti UMNO ini sudah
tentu ada kepelbagaian pendapat tetapi ia bukan bererti dimuktamadkan dan
diputuskan. Kalau Yang Berhormat Pokok Sena hendak tahu, ini minta izin Yang
Berhormat Timbalan Menteri.

UMNO ini parti besar hendak banding dengan Amanah tidak boleh. Kalau
biasa duduk dalam perahu yang kecil tetapi tidak pernah duduk dalam perahu yang
besar, itu beza. Jadi bagi saya yang akan menentukan adalah Perhimpunan Agung
dan sebahagian Ahli-ahli Parlimen, pemimpin-pemimpin dalam UMNO senang tidak
ada masalah dengan Yang Amat Berhormat Perdana Menteri, Yang Amat Berhormat
Bera sebagai Perdana Menteri dan bukan semua yang membangkitkan soal isu
pilihan raya awal atau pilihan raya diadakan lewat.

Kita dan juga dakwaan yang mengatakan bahawasanya kita seolah-olah
mengambil kerja Yang di-Pertuan Agong ini terlalu tidak berasas. Ini adalah suatu

tuduhan yang terlalu melampau.

[Tuan Yang di-Pertua mempengerusikan Mesyuarat]

Dato’ Mahfuz bin Haji Omar [Pokok Sena]: Yang Amat Berhormat Perdana
Menteri sendiri yang sebut dalam kenyataan dia hari ini.

Datuk Ahmad Jazlan bin Yaakub [Machang]: Biarlah saya habis, Yang
Berhormat Pokok Sena sudah cakap banyak, Yang Berhormat Pokok Sena ini
selalu...

Dato’ Mahfuz bin Haji Omar [Pokok Sena]: Yang Amat Berhormat yang
sebut.

Datuk Wira Hajah Mas Ermieyati binti Samsudin: Yang Berhormat, saya
ada lagi...

Tuan Yang di-Pertua: [Pembesar suara dimatikan] Yang Berhormat, tolong.

Dato’ Mahfuz bin Haji Omar [Pokok Sena]: [Bercakap tanpa menggunakan

pembesar suara]
