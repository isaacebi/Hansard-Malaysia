DR. 17.3.2022 123

Datuk Dr. Haji Abd. Latiff bin Ahmad: Dahulu masa saya duduk di sebelah
sana, Yang Berhormat Seremban duduk sebelah sini. Yang Berhormat Seremban
pun banyak dapat. Akan tetapi saya dapat RM100,000 sahaja, saya bersyukur. Saya
tidak complaint lah macam Yang Berhormat Pokok Sena. Akan tetapi kalau ada
cadangan untuk mengadakan satu akta...

Tuan Loke Siew Fook [Seremban]: Untuk rekod Yang Berhormat, untuk
rekod, pada ketika itu boleh tanya jiran sebelah, Yang Berhormat Indera Mahkota.
Saya dalam Kabinet juga saya mengatakan patut bagi sama rata. Betul dia tidak
mendapat keputusan di Jemaah Menteri tetapi saya berpandangan patutnya bagi
sama rata. Di dalam DUN Negeri Sembilan, di mana parti saya menjadi kerajaan di
Negeri Sembilan, saya mengatakan patut bagi sama semua. Walaupun belum
menjadi satu dasar. Akan tetapi apatah kerajaan pada hari ini yang dikatakan
kerajaan Keluarga Malaysia patut mengambil satu langkah reformasi menjadikan ia
sebagai satu undang-undang supaya ini tidak menjadi polemik lagi. Tidak menjadi
modal politik lagi.

Datuk Dr. Haji Abd. Latiff bin Ahmad: Tuan Yang di-Pertua.

Puan Isnaraissah Munirah binti Majilis [Kota Belud]: Yang Berhormat
Menteri.

Datuk Dr. Haji Abd. Latiff bin Ahmad: Pada dasarnya itu tidak ada masalah
lah. Kita akan bawa dalam the next Cabinet meeting. |tu sahaja. Terima kasih
banyak-banyak. Assalammualaikum warahmatullahi wabarakatuh.

Puan Isnaraissah Munirah binti Majilis [Kota Belud]: Yang Berhormat
Menteri. Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri kata sudah tutup. Terima kasih kepada Yang Berhormat
Menteri di Jabatan Perdana Menteri (Tugas-tugas Khas). Sekarang saya menjemput
kementerian seterusnya.

Dato’ Mahfuz bin Haji Omar [Pokok Sena]: Tutup dengan komitmen yang
sangat hebat.

Timbalan Yang di-Pertua [Dato' Mohd Rashid Hasnon]: Menteri di Jabatan
Perdana Menteri (Hal Ehwal Agama) untuk menjawab semua persoalan. Tempoh

masa 30 minit.

1650
4.50 ptg.
Menteri di Jabatan Perdana Menteri (Hal Enwal Agama) [Datuk Haji Idris

bin Haji Ahmad]: Assalamualaikum warahmatullahi wabarakatuh dan salam
