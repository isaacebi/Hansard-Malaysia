DR. 17.3.2022 111

diluluskan untuk Rolling Plan 1 dan 2 RMKe-12. Jadi saya mohon, kalau boleh
diberikan peluang untuk diteruskan projek ini dalam Rolling Plan Ketiga dan
Keempat. Mungkin Yang Berhormat Menteri boleh tanya Timbalan Menteri Yang
Berhormat Kuala Pilah. Beliau juga adalah antara pengguna Jalan Lingkaran Tengah
Seremban tahu betapa pentingnya jalan itu sekarang ini tengah siap, ia separuh
sahaja. la tidak satu lingkaran, ia hanya separuh sahaja bulatan. Jadi, perlu
disempurnakan supaya ia boleh memberikan kesan impak ekonomi yang baik
kepada Bandar Seremban dan Negeri Sembilan.

Perkara ketiga yang terakhir yang saya hendak sebutkan adalah berkenaan
dengan dua buah sekolah iaitu Sekolah Menengah Kebangsaan (SMk) S2 High dan
Sekolah Kebangsaan S2 High yang pernah diberikan kelulusan ketika Kerajaan
Pakatan Harapan pada tahun 2019 yang dulu. Perbincangan saya yang terakhir
dengan Pejabat Pendidikan Daerah Seremban dimaklumkan bahawa_tiada
perancangan untuk membina kedua-dua sekolah.

Padahal ketika itu dikatakan bahawa kedua-dua sekolah ini akan dibina
dalam RMKe-12. Akan tetapi waktu itu tidak disebutlah RP1 kah, RP2 kah, RP3.
Cuma saya harap Yang Berhormat Menteri boleh mengkaji semula perkara ini sebab
kawasan ini kawasan yang kepadatannya tinggi dan juga kawasan yang pesat
membangun, Bandar Seremban 2 dan S2 High. Jadi mohon kelulusan daripada Yang
Berhormat Menteri. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Rasah.

Datuk Dr. Hasan bin Bahrom [Tampin]: Boleh satu lagi, Tampin?

Dato’ Sri Mustapa bin Mohamed: Tuan Yang di-Pertua, saya jawab dua.
Selepas itu, satu lagi.

Datuk Seri Panglima Abdul Azeez bin Abdul Rahim [Baling]: Baling.
Baling.

Tuan Haji Ahmad bin Hassan [Papar]: Papar.

Dato’ Sri Mustapa bin Mohamed: Saya jawab Yang Berhormat Kota Belud
dan Yang Berhormat Rasah. Saya jawab satu lagi selepas ini.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Panglima Abdul Azeez bin Abdul Rahim [Baling]: Baling bila
Baling?

Dato’ Sri Mustapa bin Mohamed: Saya jawab dua dahulu ya.

Tuan Haji Ahmad bin Hassan [Papar]: Papar mahu, Papar.

Dato’ Sri Mustapa bin Mohamed: Pertama berkaitan dengan Yang

Berhormat Kota Belud bilangan projek-projek yang ada kajian. Saya tidak ada
