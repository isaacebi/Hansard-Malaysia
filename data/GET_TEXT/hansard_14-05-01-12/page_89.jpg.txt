DR. 17.3.2022 83

Menyedari tentang peluang yang cukup besar dalam bidang ekonomi baharu,
kementerian turut melaksanakan program myGIG yang bertujuan meningkatkan
keterlibatan belia dalam gig economy. Melalui myG/G Servis dan myGIG Digital
Freelance, pihak kementerian telah berjaya membantu seramai 4,548 orang belia di
seluruh negara yang terlibat secara langsung dalam bidang pekerjaan baharu ini.

KBS turut memberi perhatian kepada golongan B40 agar tidak ketinggalan.
Bagi mengatasi masalah pengangguran di kalangan golongan belia B40, KBS telah
memperkenalkan program Youth Career ataupun Y-Career yang merupakan satu
program latihan insentif jangka pendek kepada belia luar bandar bagi memenuhi
keperluan dan permintaan industri.

Untuk makluman, KBS telah menerima peruntukan di bawah Kumpulan Wang
Amanah Covid-19 bagi tujuan latihan dan peningkatan kemahiran bagi tahun 2022.
Antara program yang telah dirangka oleh pihak kementerian merupakan program
TVETpreneur, Makerspace-MyBiz Hub@ILKBS, program TVETpreneur
Inkubator@ILKBS, Kursus Modular Penjana, Boot Camp Penjana, program
MyFuture Agro@ILKBS dan program Skill4 Youth.

Tuan Yang di-Pertua, untuk makluman, KBS juga komited untuk meneruskan
agenda pemerkasaan belia melalui pendidikan dan latihan teknikal vokasional
(TVET) melalui 22 buah Institusi Latihan Kemahiran Belia dan Sukan (ILKBS) di
seluruh negara dan menyokong fokus nasional terhadap TVET seperti yang
digariskan dalam RMKe-12.

Pihak kementerian mempunyai sebuah Institut Kemahiran Belia Negara di
Kinarut, Sabah yang mempunyai kapasiti latihan untuk 700 orang. Bidang-bidang
yang ditawarkan di IKBN Kinarut merupakan Sijil dan Diploma Kemahiran Malaysia
yang melibatkan bidang teknologi elektrik, bidang penyejukan dan penyaman udara,
bidang binaan bangunan dan pelukis pelan. IKBN Kinarut juga merupakan pusat
yang ditauliahkan oleh Suruhanjaya Tenaga bagi program penjaga jentera elektrik
bagi negeri Sabah. IKBN Kinarut telah pun menawarkan kursus sepenuh masa dan
kursus jangka pendek kepada belia dan pekerja industri.

Terima kasih kepada Yang Berhormat dari Sandakan atas keprihatinan
membangkitkan soal keperluan industrial-trained worker kepada belia di negeri
Sabah.

Namun, dalam masa yang sama, KBS dengan kerjasama Pertubuhan
Kebangsaan Pekerja Berkemahiran dan melaksanakan program Skill4Youth yang
bertujuan membantu meningkatkan peluang pekerjaan golongan belia termasuk
belia-belia di negeri Sabah yang terkesan susulan pelaksanaan PKP sewaktu

COVID-19. Pelbagai medium program dan latihan kemahiran teknikal akan terus
