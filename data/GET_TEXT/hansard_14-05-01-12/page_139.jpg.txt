DR. 17.3.2022 133

Bercakap begitu tidak akan menyelesaikan masalah. You should tell the Philippines
to drop the claim over Sabah.

Yang Berhormat Menteri Kementerian Luar Negeri (KLN) ada di sini, boleh
panggil wakil Philippines ke pejabat beliau untuk meminta supaya Philippines drop
claim over Sabah ini. Tell them once and for all. Hadapi dan muktamadkan!
Takkanlah orang Sabah mahu tunggu sampai seribu tahun lagi mengenai isu ini?
Setiap kali pilihan raya, timbul. Setiap kali pilihan raya, timbul. Pada saya, kadang-
kadang saya merasa apa? Minyak kami kamu mahu tetapi soal keselamatan, kamu
tidak pula usai.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Belud.

Datuk Mohd Azis bin Jamman [Sepanggar]: Sedikit tambahan.

Timbalan Yang di-Pertua [Dato’ Mohd Rashid Hasnon]: Ya, sila Yang
Berhormat Sepanggar.

Datuk Mohd Azis bin Jamman [Sepanggar]: Ya. Boleh ya Yang Berhormat
Timbalan Menteri? Okey. Saya merujuk kepada apa Yang Berhormat Timbalan
Menteri sebut tadi berkenaan dengan kita akan pertahankan. Saya amat berterima
kasih tentang kenyataan ini. Cuma yang menjadi persoalan kepada kita, Yang
Berhormat Timbalan Menteri, apabila saya melihat kepada surat yang pernah
diberikan oleh bekas Peguam Negara, Tommy Thomas yang menyatakan bahawa
masih ada bayaran.

Persoalan di sini, apa sebab Kerajaan Malaysia membayar sejumlah
RM5,300 ini kepada Sultan Sulu? Saya selaku rakyat Sabah, saya agak terkejut
apabila mengetahui bahawa ada bayaran telah dilakukan oleh Kerajaan Persekutuan
kepada Sultan Sulu ini. Adakah Perjanjian Malaysia 1963 apabila Cobbold
Commission memilih dan kita membuat keputusan kita ingin merdeka, membentuk
Malaysia, apa sebab kerajaan masih mengiktiraf tentang tuntutan pada tahun 1878
ini dan bayaran dibuat oleh Kerajaan Persekutuan?

Jadi, kalau kita tidak mengiktiraf tuntutan Sulu, apa sebab Kerajaan Malaysia
membayar RM5,300 ini kepada waris Sultan Sulu? Itu yang saya ingin tanya kepada
Yang Berhormat Menteri. Diharap agar dapat memberikan penjelasan. Terima kasih

Timbalan Yang di-Pertua [Dato’ Mohd Rashid Hasnon]: Baik. Terima
kasih Yang Berhormat Sepanggar. Sila, Yang Berhormat Timbalan Menteri.

Datuk Wira Hajah Mas Ermieyati binti Samsudin: Terima kasih kedua-dua
Yang Berhormat yang telah pun membangkitkan isu tersebut dan saya juga faham

dan juga kita melihat bahawa perkara ini cukup serius sekali. Oleh sebab itu saya
