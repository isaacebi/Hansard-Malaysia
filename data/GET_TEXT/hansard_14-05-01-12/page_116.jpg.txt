DR. 17.3.2022 110

Parlimen yang terlibat dalam inisiatif SDG ini. Kita menghargai peranan Ahli Yang
Berhormat yang tidak kurang 20 orang yang menyertai program ini.

Kerajaan menyediakan sedikit peruntukan— tahun ini RM65 juta, tahun lepas
RM5 juta— untuk membolehkan projek-projek ekonomi diadakan di beberapa
kawasan Yang Berhormat. Ada 20 kawasan setakat ini. Kita amat menghargai
peranan Yang Berhormat semua. Dalam masa terdekat, EPU bercadang untuk
mengadakan pertemuan dengan Ahli Yang Berhormat berkenaan termasuklah
EPMG, tidak silap saya akronimnya.

Jadi, saya rasa itu sahaja yang saya hendak jawab. Rakan-rakan saya
sedang menunggu. Sekarang saya persilalah dua atau tiga soalan sebelum saya
duduk.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Dato’ Sri Mustapa bin Mohamed: Dipersilakan...

Timbalan Yang di-Pertua [Dato' Mohd Rashid Hasnon]: Yang Berhormat
Kota Belud dahulu.

Dato’ Sri Mustapa bin Mohamed: Yang Berhormat Kota Belud.

Tuan Cha Kee Chin [Rasah]: Selepas ini Rasah ya.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, saya wonder, berapa banyak projek mega yang dibuat kajian
sebelum diluluskan mengikut negeri, Yang Berhormat Menteri?

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Kota Belud.

Dato’ Sri Mustapa bin Mohamed: Mungkin satu lagi?

1620

Tuan Cha Kee Chin [Rasah]: Terima kasih Tuan Yang di-Pertua. Terima
kasih Yang Berhormat Menteri. Menyentuh berkenaan dengan EPU. Saya hendak -
mungkin Menteri boleh bagi jawapan bertulis selepas ini sebab ada tiga perkara di
kawasan saya yang saya pernah sebutkan dua, tiga tahun ini.

Pertama adalah Rancangan Tebatan Banjir Sungai Linggi Fasa 5.
Perbincangan saya yang terakhir dengan Menteri KASA pada minggu lepas
dikatakan bahawa peruntukan yang dijangka dalam RM150 juta belum diluluskan
oleh EPU lagi. Jadi saya mohon Yang Berhormat Menteri berkenaan dengan perkara
ini sebab ia melibatkan banjir dan melibatkan ramai penduduk kepadatan yang tinggi
di kedua-dua belah Sungai Linggi Fasa 5 yang melibatkan Parlimen Rasah.

Perkara kedua adalah berkenaan dengan Jalan Lingkaran Tengah

Seremban. Jawapan terakhir yang saya dapat daripada EPU adalah ia tidak
