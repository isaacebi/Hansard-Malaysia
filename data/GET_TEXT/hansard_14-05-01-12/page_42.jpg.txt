DR. 17.3.2022 36

Umpamanya agensi yang terlibat, KPKT sendiri di bawah PR1MA, SPNB dan
Jabatan Perumahan Negara. JPM juga terlibat dalam panel rumah di bawah ICU.
KPLB juga terlibat di bawah agensinya seperti FELDA, RISDA, FELCRA dan
sebagainya. Lembaga Angkatan Tentera di bawah MINDEF, MEDAC juga ada di
bawah UDA Holdings juga LKIM di bawah Kementerian Pertanian dan Industri
Makanan (MAFI) serta kerajaan negeri dan swasta.

Jadi, soalan tadi saya akan jawab kepada Yang Berhormat secara bertulis.
Kita tidak menafikan bahawa ada juga kelewatan yang berlaku, namun kita akan
memastikan tindakan-tindakan yang sewajarnya diambil untuk mengatasi masalah-
masalah tersebut.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri.

Tuan Syed Ibrahim bin Syed Noh [Ledang]: Tuan Yang di-Pertua, minta
satu soalan tambahan lagi.

Timbalan Yang di-Pertua [Dato' Mohd Rashid Hasnon]: Masa sudah agak
panjang untuk soalan ini. Saya jemput seterusnya, Yang Berhormat Tuan Noor Amin
bin Ahmad.

6. Tuan Noor Amin bin Ahmad [Kangar] minta Menteri Kesihatan
menyatakan, kesan kos kepada kementerian dalam tempoh sehingga tahun 2025,
berikutan penyerapan ribuan perjawatan tetap Pegawai Perubatan, Pergigian,
Farmasi dan Pakar Perubatan sebagaimana yang diumumkan baru-baru ini.

Timbalan Menteri Kesihatan II [Datuk Aaron Ago Dagang]: Terima kasih,
Tuan Yang di-Pertua. Kerajaan pada 19 Januari 2022 bersetuju supaya sebanyak
4,186 jawatan tetap tambahan diwujudkan di Kementerian Kesihatan pada tahun
2022 bagi tujuan melantik seramai 3,586 Pegawai Perubatan, 300 Pegawai
Pergigian dan 300 Pegawai Farmasi.

Pelaksanaan keputusan ini melibatkan implikasi kewangan permulaan
sebanyak RM337.5 juta setahun pada tahun 2022. Implikasi kKewangan bagi tujuan
membayar emolumen kepada pegawai ini akan terus meningkat bagi tempoh 2023
hingga 2025 iaitu sebanyak RM1.2 bilion.

Berikutan terdapat kekosongan jawatan sedia ada bagi Pegawai Pergigian
dan Pegawai Farmasi, maka jumlah pengambilan tetap yang akan dilaksanakan bagi
Pegawai Pergigian dan Pegawai Farmasi iaitu 460 Pegawai Pergigian dan 400 untuk

Pegawai Farmasi.

[Dato' Ramli bin Dato' Mohd Nor (Cameron Highlands) mempengerusikan

Mesyuarat]
