DR. 17.3.2022 52

Dato’ Seri Ahmad Faizal bin Azumu: Terima kasih Yang Berhormat, saya
berpandangan itu merupakan satu pandangan yang cukup baik. Namun apa yang
kita lakukan setakat ini hanyalah difokuskan kepada golongan belia yang terutama
dalam golongan NEET atau Not in Education, Employment or Training.

01210

Ini fokus kita, kerana ini merupakan golongan belia yang berisiko termasuk
juga di kalangan belia yang berkeperluan khas dan sebagainya. Namun pandangan
daripada Yang Berhormat sebentar tadi amat baik dan tentunya KBS boleh
menerima pakai pandangan tersebut dengan bekerjasama juga dengan
kementerian-kementerian lain termasuk Kementerian Pelajaran Malaysia. Terima
kasih.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Saya sudah jumpa beberapa kumpulan belia. Saya dapati ramai belia tidak
berminat untuk hadir program TVET atau program-program kemahiran, apa yang
akan bagi mereka peluang untuk cari pekerjaan yang baik. Mereka lebih berminat
dengan industri gig. Ini tidak selaras dengan aspirasi kerajaan untuk menjana
pekerjaan yang berteknologi tinggi. Persoalan saya, apakah pelan tindakan induk
untuk memastikan remaja negara kita berminat untuk hadir program TVET atau yang
sama supaya aspirasi kerajaan untuk negara kita terjamin bagi memastikan negara
kita terus maju dan makmur? Terima kasih.

Dato’ Seri Ahmad Faizal bin Azumu: Terima kasih Yang Berhormat Tebrau.
Untuk mengatakan belia secara keseluruhannya tidak berminat dengan program
TVET juga tidak begitu tepat kerana pihak kami menerima permohonan yang agak
tinggi untuk dimasukkan dalam program-program. Namun tentunya pihak Yang
Berhormat dan kita seharusnya dapat bekerjasama untuk mempopularkan bidang
TVET ini.

Sukacita juga saya ingin nyatakan bahawa, kadar kebolehpasaran graduan,
sebagai contohnya daripada ILKBS yang mencatatkan lebih daripada 90 peratus ke
atas, walaupun dalam keadaan dunia dan juga negara kita sedang digamit dengan
pandemik COVID-19.

Pada tahun 2020, sebanyak 90.94 peratus, manakala pada tahun 2021,
sebanyak 91.43 peratus daripada graduan ILKBS mendapat pekerjaan. Hingga
sekarang ini ramai lagi pemain industri telah menyatakan kesediaan mereka untuk
menerima graduan-graduan daripada ILKBS. Maka kita menggalakkan ibu bapa
untuk menghantar anak mereka mendapatkan latihan di ILKBS kerana jaminan kerja
yang diperoleh. Terima kasih Yang Berhormat Tuan Yang di-Pertua.

Tuan P. Prabakaran [Batu]: Tuan Yang di-Pertua, soalan tambahan.
