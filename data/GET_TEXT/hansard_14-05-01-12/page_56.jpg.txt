DR. 17.3.2022 50

dikendalikan oleh ICU. Memang ada permohonan boleh dibuat secara online akan
tetapi ia akan memakan masa yang lama. Jadi, saya hendak tanya adakah KPLB
boleh memudahkan cara untuk Orang Asli menyenaraikan nama mereka di dalam
eKasih itu agar seperti peruntukan Ahli Parlimen boleh disalurkan kepada mereka
untuk naik taraf ekonomi mereka.

Datuk Haji Hasbi bin Habibollah: Terima kasih, sudah pastinya saya akan
berhubung dengan pihak agensi kami JAKOA untuk berhubung dengan ICU, insya-
Allah to find ways to speed it up, dengan izin. Terima kasih.

Dato’ Ramli bin Dato’ Mohd Nor [Cameron Highlands]: Soalan seterusnya
Dato’ Abdullah Sani bin Abdul Hamid, Kapar.

10. Dato’ Abdullah Sani bin Abdul Hamid [Kapar] minta Menteri Belia dan
Sukan menyatakan, komitmen dalam program pembangunan belia terutamanya
program berbentuk latihan kemahiran.

Menteri Belia dan Sukan [Dato’ Seri Ahmad Faizal bin Azumu]: Terima
kasih Yang Berhormat Tuan Yang di-Pertua. Kementerian Belia dan Sukan (KBS)
mengucapkan terima kasih atas keprihatinan tentang komitmen KBS dalam program
pembangunan belia terutamanya program berbentuk latihan kemahiran. KBS
sentiasa komited untuk meneruskan agenda pemerkasaan belia melalui pendidikan
dan latihan teknikal dan vokasional (TVET) melalui 22 buah Institut Latihan
Kemahiran Belia dan Sukan (ILKBS) di seluruh negara dan menyokong fokus
nasional terhadap TVET seperti yang digariskan dalam RMKe-12.

Selain itu, dengan perkembangan teknologi semasa serta keperluan tenaga
kerja mahir dan separa mahir yang diperlukan oleh industri, pelbagai program latihan
kemahiran dan teknikal disediakan kepada golongan belia massa termasuklah belia
NEET atau Not in Employment, Education or Training, dengan izin, belia berisiko,
belia berkeperluan khas dan sebagainya juga melalui Institut Latihan Kemahiran
Belia dan Sukan (ILKBS).

Inisiatif untuk melahirkan modal insan yang berkemahiran, berpengetahuan,
berinovasi, mampu menghadapi saingan di peringkat global serta relevan dengan
keperluan semasa industri akan terus dilestarikan melalui program-program seperti
berikut iaitu Program Bootcamp KBS yang dilaksanakan secara insentif selama satu
hingga tiga bulan oleh ILKBS bersama industri dengan jaminan pekerjaan.

Pada tahun 2022 ini sebanyak 32 program disasarkan untuk dilaksanakan
dengan sasaran penyertaan seramai 449 orang belia, dan 35 buah industri. Begitu
juga dengan Program STAR@U: MY Future Youth Plus yang merupakan program

jangka pendek yang memberi latihan kemahiran asas kepada belia massa termasuk
