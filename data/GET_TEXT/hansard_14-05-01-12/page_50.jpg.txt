DR. 17.3.2022 44

dengan 451 laporan telah pun selesai penyiasatan dan penilaian-penilaian oleh
Jawatankuasa Khas Farmakovigilans Vaksin Covid-19 (JFK).

Sebab kematian ditentukan berdasarkan penilaian klinikal dan juga laporan
bedah siasat. la merupakan maklumat sulit dan tidak boleh didedahkan kepada
umum, melainkan dengan kebenaran waris. Setiap kes kematian akan disiasat dan
dilaporkan dengan teliti dan menyeluruh oleh pasukan penyiasat yang ditubuhkan di
peringkat daerah ataupun negeri.

Seterusnya, penilaian hubung kait antara kesan vaksin diambil akan
dijalankan oleh jawatankuasa tadi, Jawatankuasa Khas Farmakovigilans Vaksin
COVID-19 dengan mengambil kira hasil laporan perubatan pesakit, laporan ujian
yang berkaitan dan laporan bedah siasat sekiranya ada.

Untuk makluman Yang Berhormat, ahli-ahli JFK ini terdiri daripada pakar-
pakar daripada pelbagai bidang termasuk cardiology, immunology, hematology,
Neurologi, perubatan dalaman, pathology dan sebagainya dan juga wakil-wakil
daripada universiti dan swasta. Literature review juga akan dijalankan bagi melihat
laporan yang berkaitan di peringkat global. Hasil penilaian pihak jawatankuasa JFK
ini akan dimaklumkan kepada fasiliti kesihatan ataupun kepada pejabat daerah dan
Jabatan Kesihatan Negeri. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat.
01150

Dr. Kelvin Yii Lee Wuen [Bandar Kuching]: Terima kasih Yang Berhormat
Timbalan Menteri atas jawapan tersebut. Saya memahami penjelasan tersebut dan
sebenarnya saya pun mengenali ahli dalam JFK. Saya tahu mereka memang pakar
dan profesional. Akan tetapi, isunya ada optics dan juga sentimen di luar sana.
Contohnya kes N. Revnesh Kumar.

Jadi, saya hendak tanya, adakah kerajaan menyokong cadangan agar
laporan autopsi tersebut diberikan kepada satu panel bebas di mana jika lebih ada
lebih bukti, rakyat akan lebih yakin pada vaksin ini.

Satu lagi saya hendak tambah, saya hendak minta penjelasan daripada
pihak kementerian. Saya tahu tentang pekeliling yang dikeluarkan oleh kementerian
di mana mereka telah melanjutkan tempoh hayat vaksin Sinovac dengan CanSino
dari- ke enam bulan. Saya pun hendak tanya, apakah perimeter dan apakah proses
yang digunakan oleh NPRA untuk menentukan hal ini. Ini kerana, ramai orang
tertanya-tanya, apakah kesan kepada potency, efficiency dan keselamatan tersebut
kerana ini mengakibatkan hesitancy, kebimbangan dalam kalangan ibu bapa?

Sekian, terima kasih.
