DR. 17.3.2022 77

Manakala seramai 430 atlet dengan pecahan 235 atlet normal dan 195 atlet para
daripada 26 jenis sukan akan menjalani program latihan secara berfasa. Antara
kemudahan-kemudahan yang disediakan adalah program latihan, jurulatih,
kemudahan latihan, penginapan dan makanan.

Bagi sukan yang tidak disenaraikan dalam program MSN dan penyertaan
tertumpu kepada Sukan SEA Vietnam sahaja, mereka ini akan turut diberikan
bantuan secara geran. Seramai 154 atlet normal daripada 11 jenis sukan dan 119
atlet para daripada 11 jenis sukan akan menerima manfaat tersebut.

Untuk makluman, MSN telah pun mula melaksanakan program khas di bawah
Program Podium yang dikenali sebagai Program AsiaCom dan Program Sukan SEA
pada awal tahun 2021, khusus bagi atlet ke Sukan Asia, Para Asia Hangzhou pada
10 hingga 25 September 2022, Sukan Komanwel Birmingham pada 28 Julai hingga
8 Ogos 2022 dan Sukan SEA Vietnam pada 12 hingga 23 Mei 2022.

Tumpuan diberikan kepada atlet-atlet yang mampu meraih pingat di ketiga-
tiga temasya tersebut.

Dr. Maszlee bin Malik [Simpang Renggam]: Yang Berhormat Menteri.

Dato’ Seri Ahmad Faizal bin Azumu: Sila.

Dr. Maszlee bin Malik [Simpang Renggam]: Terima kasih, Tuan Yang di-
Pertua. Tadi saya tertarik dengan perbincangan Yang Berhormat Menteri berkaitan
dengan atlet para dan kita pun berbangga dan mengucapkan syabas kepada atlet-
atlet para kita yang tidak pernah gagal untuk membawa pulang pingat setiap kali
Olimpik.

Jadi, mungkin Dewan dan Simpang Renggam inginkan penjelasan daripada
Yang Berhormat Menteri, jikalau untuk atlet-atlet yang bukan para ini kita ada sekolah
sukan di bawah KPM, masih lagi saya kira. Bagaimana pula dengan atlet para ini?
Apakah inisiatif untuk membina mereka sedari peringkat sekolah lagi? Mungkin ada
usaha-usaha yang boleh dikongsi, usaha bersama dengan KPM untuk membina
bakat-bakat di kalangan atlet para yang kita lihat telah menunjukkan pencapaian
yang begitu menarik bagi negara kita. Terima kasih, Tuan Yang di-Pertua.

Dato’ Seri Ahmad Faizal bin Azumu: Terima kasih, Yang Berhormat.
Sebenarnya pihak Kementerian Belia dan Sukan telah pun memulakan
perbincangan dan rundingan bersama dengan Kementerian Pendidikan Malaysia
untuk memulakan program-program, mengadakan pertandingan di kalangan para
pelajar kita.

01450
Dari situ kita boleh dapat mencungkil bakat-bakat baharu daripada atlet

normal dan juga atlet para. Tentunya sukan-sukan untuk atlet para ini perlu kita
