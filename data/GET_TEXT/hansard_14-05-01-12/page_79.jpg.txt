DR. 17.3.2022 73

Untuk makluman Ahli-ahli Yang Berhormat saya ingin menjelaskan bahawa
atlet-atlet di bawah program MSN tidak dipecat tetapi mereka tidak diberikan tawaran
kontrak yang baharu dan ini merupakan kelaziman dalam proses penilaian atlet
sepanjang masa.

Penilaian bagi tawaran kontrak baharu atlet dibuat berdasarkan kepada
prestasi semasa atlet menerusi kriteria pemilihan atlet yang ketat dan dibincangkan
secara bersama melalui mesyuarat Jawatankuasa Kerja (JKK) yang membabitkan
penglibatan Persatuan Sukan Kebangsaan (PSK), Majlis Olimpik Malaysia, Majlis
Paralimpik Malaysia, Kementerian Pendidikan serta agensi-agensi yang berkaitan.

Selain daripada itu, beberapa atlet telah membuat keputusan untuk bersara
atau keluar disebabkan beberapa faktor antaranya adalah Lee Zii Jia daripada sukan
badminton berhasrat untuk bergerak sebagai pemain profesional manakala Cheong
Jun Hoong daripada sukan akuatik terjun berada dalam proses pemulihan
kecederaan dan memerlukan tempoh tiga bulan untuk pulih dan Welson Sim Wee
Sheng dari sukan akuatik renang pula memohon untuk menukar program latihan
yang sedia ada kepada latihan secara bersendirian.

Namun begitu perkara ini tidak direstui oleh Persatuan Renang Amatur
kerana menyukarkan proses pemantauan prestasi dari semasa ke semasa. Oleh
yang demikian atlet-atlet ini tidak disenaraikan dalam program-program latihan atlet
MSN menerusi perbincangan secara bersama dengan Persatuan Sukan
Kebangsaan.

KBS melalui MSN tidak bertindak bersendirian dan mesti mendapatkan
perakuan daripada PSK sebelum membuat keputusan-keputusan _ tidak
memperbaharui kontrak-kontrak atlet. Untuk makluman Ahli Yang Berhormat skim
elaun latihnan atlet yang baharu telah diperkenalkan bertujuan menyelaras semula
kadar yang ditetapkan agar persekitaran yang lebih kompetitif diwujudkan di
kalangan atlet.

Elaun latihan atlet merupakan insentif tambahan kepada gaji asas daripada
majikan bagi atlet yang bekerja manakala atlet yang tidak mempunyai majikan pula
akan menerima elaun latihan yang sama tanpa gaji asas.

Di samping menerima elaun latihan secara bulanan atlet-atlet di bawah
program ini juga turut menikmati kemudahan makan dan penginapan, kejurulatihan,
latihan dan pertandingan dalam serta luar negara, peralatan sukan, program bina
diri, perkhidmatan sains dan perubatan sukan, kemudahan pendidikan serta
kebajikan.

Kadar baharu skim elaun atlet bagi atlet normal dan juga para telah

diumumkan tempoh hari bagi memastikan kebajikan atlet-atlet terjaga. MSN telah
