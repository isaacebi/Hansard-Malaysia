DR. 17.3.2022 16

ke Tanjong Manis bagi melaksanakan Program Jualan Keluarga Malaysia ini. Terima
kasih Tuan Yang di-Pertua.
01040

Timbalan Yang di-Pertua [Dato' Mohd Rashid Hasnon]: Terima kasih.
Soalan tambahan kedua. Saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Memang baik Program Jualan Keluarga Malaysia ini di mana harga barangan yang
dijual kira berpatutan. Akan tetapi, apa yang saya lihat, kebanyakannya Program
Jualan Keluarga Malaysia ini diadakan di pekan-pekan, di mana kita tahu di pekan-
pekan ini kira kebanyakannya orang yang ada kemampuan sedikit. Akan tetapi,
bagaimanakah pula di pedalaman? Di tempat-tempat pedalaman di mana jalannya
susah untuk datang.

Jadi, saya di sini ingin mencadangkan kepada kementerian supaya Program
Jualan Keluarga Malaysia ini ditempatkan di tempat-tempat strategik di pedalaman
di luar bandar di mana kita akan dapat memanggil orang-orang di sekeliling, di
kampung-kampung yang berdekatan dapat datang dan dapat menikmati jualan yang
murah ini.

Jadi, saya mencadangkan supaya kalau di P.175 Papar ini, tempat-tempat di
luar bandar yang strategik ialah seperti di Kampung Gana, Kampung Marahang
ataupun Kampung Manggis. Di sini kita boleh gabungkan sekali kampung-kampung
itu untuk orang-orang kampung datang. Jadi, kita buat satu Program Keluarga
Malaysia ini, ramai orang akan datang kerana kampung berdekatan adalah sangat
banyak. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Papar. Sila, Yang Berhormat Timbalan Menteri.

Dato’ Rosol bin Wahid: Terima kasih Yang Berhormat Papar, terima kasih
Tuan Yang di-Pertua. Kita menyedari apa yang dialami oleh terutamanya masyarakat
di Sabah dan Sarawak berkaitan dengan apa yang diperkatakan oleh Yang
Berhormat Papar sekejap tadi.

Apa yang saya ingin kongsi, kalau ada cadangan sebagaimana yang
diumumkan ataupun yang dimaklumkan oleh Yang Berhormat Papar tadi, insya-
Allah, kita akan bekerjasama dengan Yang Berhormat Papar dan kalau boleh, Yang
Berhormat Papar gunakan sedikit peruntukan yang diberi kepada Ahli Parlimen untuk
sama-sama membantu menjadikan barang ini lebih murah. Terima kasih.

Tuan Haji Ahmad bin Hassan [Papar]: Kami Ahli Parlimen Papar ini tidak
ada peruntukan daripada kerajaan. Jadi, kami ini tidak dapatlah memberi apa-apa.

Dato’ Mahfuz bin Haji Omar [Pokok Sena]: Sedikit sahaja.
