DR. 17.3.2022 105

termasuklah Long Pasia Sepitang, Bento Nabawan, Serudong Kalabakan dan Pulau
Sebatik Tawau. Ini di antara perancangan yang telah dibuat oleh Kerajaan Negeri
Sabah yang sudah pun dibentangkan kepada Kerajaan Persekutuan dan ini masih
dalam perbincangan. Terima kasih.

Datuk Seri Panglima Wilfred Madius Tangau [Tuaran]: Boleh bertanya
sedikit hal ini Yang Berhormat?

Timbalan Yang di-Pertua [Dato’ Mohd Rashid Hasnon]: Yang Berhormat
Tuaran ya.

Datuk Seri Panglima Wilfred Madius Tangau [Tuaran]: Terima kasih Yang
Berhormat. Saya ingin bertanya, kenapa_ kajian oleh SEDIA ini sampai RM10 juta
kos untuk membuat kajian? Saya masih ingat dahulu ada satu kajian yang juga
menelan belanja berjuta juga untuk RDA di Ranau. Akhirnya tidak dilaksanakan.

Jadi, lebih baik RM10 juta ini laksanakan terus macam apa yang disebut oleh
rakan Yang Berhormat Kalabakan. Di sebelah Indonesia, semua sudah aspal jalan
dia. Di sebelah Sabah, masih grave/ dan sebagainya. Peruntukan RM10 juta itu
besar, banyak yang kita boleh gunakan. Pakai terus untuk menaik taraf jalan raya
dan sebagainya. Apa lagi mahu kajian-kajian.

Timbalan Yang di-Pertua [Dato’ Mohd Rashid Hasnon]: Baik.

Tuan Ma’mun bin Sulaiman [Kalabakan]: Saya ingin bertanya, kenapa
pendekatan yang dibuat oleh SEDIA ini mesti dibuat begitu. Kajian dahulu, baru buat.
Mengkaji barangkali bertahun-tahun baru selesai. Bila kita dapat laksanakan?
Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri.

Dato’ Sri Mustapa bin Mohamed: Terima kasih Yang Berhormat Tuaran.
Terima kasih Tuan Yang di-Pertua. Kajian-kajian ini penting untuk kita menentukan
keutamaan, kalau jalan perlu ditentukan jajaran. Kalau strategik pembangunan sama
ada hendak bina bandar baharu, hendak tingkatkan luar bandar, sektor pertanian. Ini
penting untuk membolehkan kita lebih tepat dalam melaksanakan sesuatu.

Tuan Ma’mun bin Sulaiman [Kalabakan]: Sedikit Yang Berhormat Menteri.

Dato’ Sri Mustapa bin Mohamed: Sabarlah Yang Berhormat, kajian ini satu
perkara biasa. Kalau kita buat sesuatu tanpa sebarang kajian, bak kata membuta tuli,
maka ini akan menimbulkan banyak padah kepada negara.

Tuan Ma’mun bin Sulaiman [Kalabakan]: Yang Berhormat Menteri.
Kelabakan lagi sekali.

Timbalan Yang di-Pertua [Dato’ Mohd Rashid Hasnon]: Yang Berhormat

Kalabakan.
