DR. 17.3.2022 46

Sejauh mana telah ada sesi libat urus antara kementerian dengan persatuan-
persatuan pengguna? Terutama Persatuan Pengguna Islam yang dilihat begitu
lantang mengkritik dan menolak Akta 342. Bagi saya secara peribadi, memang kita
menolak pindaan itu. Akan tetapi, sejauh mana sesi libat urus bersama dengan
persatuan-persatuan pengguna dan juga Persatuan Pengguna Islam terutamanya?
Terima kasih Tuan Yang di-Pertua.

Datuk Aaron Ago Dagang: Untuk maklumat Yang Berhormat. Kita pun telah
mengadakan sedikit mesyuarat dalam hal ini dan kita difahamkan banyak persatuan
dan orang ramai telah pun menyampaikan hasrat untuk tidak menyokong pindaan
yang kita adakan. Kita juga dalam kementerian telah pun bersetuju untuk melihat
semula sama ada ia patut diteruskan ataupun kita tunggu dan kita akan bawa dalam
sidang-sidang yang akan datang ini. Terima kasih.

Dato’ Ramli bin Dato’ Mohd Nor [Cameron Highlands]: Dipersilakan Dato’
Haji Salim Sharif, Jempol.

Dato’ Haji Salim Sharif [Jempol]: [Ketawa]

Soalan sembilan sudah dibuka,

Silakan Menteri usah ternganga,
Pengeluaran KWSP pengubat duka,
Keluarga Malaysia kembali ceria.
Tuan Khalid bin Abd Samad [Shah Alam]: Menteri Kewangan hendak letak

jawatan. [Ketawa] Macam mana kata ceria?

9. Datuk Seri Haji Mohd. Salim Sharif [Jempol] minta Menteri Pembangunan
Luar Bandar menyatakan pelan terkini pembangunan sosial dan pendidikan serta
usaha-usaha yang boleh dilakukan bagi meningkatkan lagi taraf ekonomi
masyarakat Orang Asli.

Timbalan Menteri Pembangunan Luar Bandar II [Datuk Haji Hasbi bin
Habibollah]: Bismillahi Rahmani Rahim. Assalamualaikum  warahmatullahi
wabarakatuh. Terima kasih Yang Berhormat Jempol. Saya minta maaf, saya tidak
boleh hendak jawablah secara spontan pantun ya.

Tuan Yang di-Pertua, salah satu KPI utama kementerian melalui JAKOA
adalah bagi meningkatkan pendapatan masyarakat Orang Asli pastinya dan
seterusnya mengeluarkan mereka daripada garis kemiskinan. Pada tahun 2022 ini,
di bawah RP2, RMKe-12, JAKOA masih meneruskan komponen Pelan Strategik
2016-2020 di bawah Fokus 4 iaitu ekonomi mampan dengan melaksanakan pelbagai
projek pertanian, perladangan, keusahawanan dan koperasi.

Pada tahun 2021 terdapat seramai 3,762 orang peserta telah menerima
manfaat daripada program-program JAKOA. Antara program yang dilaksanakan di

bawah program pembangunan ekonomi Orang Asli adalah meliputi Program Hands
