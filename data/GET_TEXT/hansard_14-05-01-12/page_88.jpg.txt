DR. 17.3.2022 82

tahan dapat dihasilkan bagi mendepani cabaran masa kini dan perubahan masa
depan.

Tidak ketinggalan, dalam pelaksanaan undi 18 yang berkuat kuasa pada
tahun ini, peranan serta kerjasama pertubuhan belia di seluruh negara turut
diperkukuhkan untuk membantu usaha kerajaan dalam menggerakkan serta
mempromosikan pendidikan demokrasi knususnya kepada pengundi muda yang
bakal menjadi sebahagian besar kepada pengundi baharu. Matlamat utamanya
adalah untuk meningkatkan keterlibatan serta rasa tanggungjawab belia sebagai
warga pelapis negara pada masa hadapan.

Bagi mencapai hasrat meningkatkan keterlibatan belia dan pertubuhan belia
dalam usaha menggerakkan pendidikan kenegaraan dan demokrasi ini knususnya
kepada pengundi muda yang bakal keluar mengundi buat kali pertama, KBS turut
melaksanakan program Rukun Negara@Belia (RNB) sebagai inisiatif baharu dalam
usaha untuk mewujudkan kesedaran belia tentang peranan, keterlibatan dan ambil
tahu mengenai kelayakan mengundi daripada usia 18 tahun, selain bertujuan untuk
melahirkan golongan belia yang sedar tentang konsep berkerajaan serta terlibat
secara langsung dalam soal demokrasi sesebuah negara, di samping membantu
belia dalam meningkatkan jati diri untuk menjadi warganegara yang
bertanggungjawab. Pada tahun ini, disasarkan seramai 38,550 orang belia akan
menyertai program ini selaras dengan jumlah peruntukan yang sedia ada.

Tuan Yang di-Pertua, kerajaan ingin mengucapkan terima kasih kepada
keprihatinan Yang Berhormat Hulu Selangor yang bertanyakan tentang inisiatif
kerajaan dalam membantu belia yang terjejas akibat pandemik COVID-19
terutamanya isu yang melibatkan pekerjaan, pengangguran, keusahawanan dalam
kalangan belia.

Saya cuma ada dua topik lagi, Tuan Yang di-Pertua. Mohon...

Tuan Yang di-Pertua: Silakan.

Dato’ Seri Ahmad Faizal bin Azumu: Untuk makluman, kementerian ini
sememangnya mengambil berat tentang isu pengangguran belia yang masih
membelenggu sebahagian besar belia di negara. Menyedari hakikat ini, kementerian
telah mengambil inisiatif dengan melaksanakan beberapa program bagi mengatasi
masalah pengangguran, antaranya pelaksanaan program Skim Perantisan Nasional
yang berkonsepkan place and train. Program ini berupaya membantu melonjakkan
kebolehpasaran belia dan menyediakan lebih banyak peluang kepada belia untuk
mendapatkan pengalaman bekerja di sektor swasta dan syarikat berkaitan kerajaan.
Program ini telah berjaya memanfaatkan kepada lebih 7,679 orang belia yang

menganggur.
