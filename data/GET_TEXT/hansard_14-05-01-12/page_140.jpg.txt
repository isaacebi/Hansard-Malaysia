DR. 17.3.2022 134

tekankan bahawa kerajaan memberikan sepenuh komitmen kerajaan untuk
memastikan supaya keadilan dapat ditegakkan.

Oleh sebab itu saya sekali lagi dengan rendah diri memohon supaya kita
melihat bahawa di sini penimbang tara atau arbitrator bukannya mahkamah, yang
mana seorang individu yang telah pun dibuktikan hilang kelayakan ataupun telah
terbatal. Jadi, kerajaan melaksanakan tindakan sewajarnya.

Jadi, kerajaan ingin menangani isu ini dengan berhati-hati. Saya pohon Yang
Berhormat sekalian memahami situasi yang kita sedang berhadapan, supaya dapat
kita melaksanakan apa juga yang telah kita rancangan itu untuk mencabar keputusan
ini tanpa gangguan politik supaya kedaulatan negara sentiasa terpelihara.

Tuan Sivarasa Rasiah [Sungai Buloh]: Tuan Yang di-Pertua, Yang
Berhormat Timbalan Menteri. Isu yang sama, boleh saya sambung sedikit?

Datuk Wira Hajah Mas Ermieyati binti Samsudin: Saya rasa saya dah
jawab, Yang Berhormat.

Tuan Sivarasa Rasiah [Sungai Buloh]: Actually, sebenarnya you tak jawab
soalan Yang Berhormat Sepanggar.

Datuk Wira Hajah Mas Ermieyati binti Samsudin: Saya rasa cukup tetapi
Yang Berhormat boleh beri pandangan. Silakan.

Tuan Sivarasa Rasiah [Sungai Buloh]: Saya nak sambung daripada soalan
Yang Berhormat Sepanggar

Datuk Wira Hajah Mas Ermieyati binti Samsudin: Silakan.

Tuan Sivarasa Rasiah [Sungai Buloh]: Sebab jawapan yang diminta oleh
Yang Berhormat Sepanggar itu ada dalam buku Tommy Thomas. Dia jelaskan di
sana dan saya harapkan Yang Berhormat Timbalan Menteri buat penjelasan itu
tetapi setakat ini tak dengar. Ada latar belakang dia, saya tidak tahu semua butiran
tetapi ada asasnya untuk membayar bayaran sebanyak RM5,300 itu setiap tahun.
Akan tetapi itu bukan relevan kepada tuntutan berbilion-bilion yang sekarang
dirunding, dibangkitkan dalam kes arbitration yang sedang ada.

Apa yang pentingnya Yang Berhormat Timbalan Menteri, cadangan saya
kepada kerajaan ialah isu ini membimbangkan dan saya cadangkan Kerajaan Pusat
keluarkan statement, kenyataan yang jelas dan terperinci contohnya soalan Yang
Berhormat Sepanggar tadi sangat penting. Apa asas bayaran tahunan sebanyak
RM5,300 itu? Jelaskan secara terbuka, secara telus kepada rakyat Malaysia dan
daripada semasa ke semasa, apa-apa tindakan yang dibuat oleh kerajaan untuk
membatalkan atau ketepikan penghakiman atau perintah yang dikeluarkan oleh
arbitrator ini mesti dijelaskan kepada rakyat khususnya kepada rakyat Sabah. Ini

patut dibuat.
