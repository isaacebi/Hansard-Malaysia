DR. 17.3.2022 12

Tuan Kesavan a/l Subramaniam [Sungai Siput]: Terima kasih Tuan Yang
di-Pertua. Terima kasih Yang Berhormat Menteri Pembangunan Usahawan dan
Koperasi.

Saya ada dua perkara ingin minta penjelasan. Bagaimanakah kementerian
hendak mengawal kenaikan kos bahan-bahan asas makanan ternakan dan input-
input pertanian melalui gerakan koperasi? Apakah langkah-langkah yang telah
dirancang oleh kementerian untuk meningkatkan pendapatan anggota-anggota
koperasi bagi menangani kenaikan kos sara hidup mereka? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sungai Siput. Sila Menteri.

Tan Sri Noh bin Haji Omar: Terima kasih Yang Berhormat Sungai Siput
yang prihatin mengenai masalah kenaikan harga barang.

Jadi yang pertama. seperti yang saya pernah umum, bahawa kita akan
memberikan keutamaan kepada mana-mana koperasi yang melibatkan projek-
projek, aktiviti-aktiviti untuk — aktiviti pertanian, seperti kalau koperasi ini memang
berhasrat untuk menanam jagung. Sebagai contoh, kita tahu salah satu punca yang
menyebabkan ternakan ini mahal ialah kerana bahan makanan.

#1030

Jadi, kalau mana-mana koperasi hendak buat program tanam jagung
ataupun projek-projek untuk membuat makanan-makanan ternakan, ini kita akan
berikan keutamaan pinjaman kepada koperasi.

Yang kedua, langkah-langkah bagaimana kita hendak membantu anggota ini.
Kita mengharapkan koperasi-koperasi ini hendaklah memikirkan bagaimanakah cara
untuk mereka boleh melebarkan usaha-usaha koperasi. Jangan menjadi koperasi
yang orang kata “hidup segan, mati tak mahu’. Mereka kena memikirkan apakah
program-programnya. Kalau hari ini sudah sampai ke bidang digitalisasi, mungkin
sudah sampai masa koperasi juga terlibat dalam urusan-urusan perniagaan
berdasarkan digital ini.

Juga tuan-tuan, yang saya nyatakan tadi, hari ini saya tengok bidang
pertanian. Kalau koperasi berani terlibat dalam bidang pertanian, ini juga merupakan
peluang untuk koperasi mendapat hasil yang lebih baik, rather off, ya lah kalau
sekadar membuat kedai-kedai runcit, saya ingat kurang mendatangkan hasil kepada
koperasi ini. Jadi, itulah langkah-langkah.

Saya harap koperasi kena memikir ke hadapan sejajar dengan dasar yang
telah pun diumumkan yang mana kita sedia maklum bahawa kita ada dasar Pelan

Transformasi Koperasi Malaysia (TransKoM) yang telah kita lancarkan bagi tempoh
