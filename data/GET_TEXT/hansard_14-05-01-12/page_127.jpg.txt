DR. 17.3.2022 121

paksa orang tandatangan MoU baru hendak dapat peruntukan. Ini tidak adil bagi
saya.

Timbalan Yang di-Pertua [Dato' Mohd Rashid Hasnon]: Baik. Terima kasih
Yang Berhormat Pokok Sena.

Puan Isnaraissah Munirah binti Majilis [Kota Belud]: Saya setuju dengan
Yang Berhormat Pokok Sena.

Datuk Mohd Azis bin Jamman [Sepanggar]: Hebat Yang Berhormat Pokok
Sena, terima kasih.

Puan Isnaraissah Munirah binti Majilis [Kota Belud]: Terima kasih Yang
Berhormat Pokok Sena.

Dato’ Mahfuz bin Haji Omar [Pokok Sena]: Sebab itu saya sokong rakan-
rakan saya daripada Sabah khususnya yang tidak mendapat peruntukan. Kenapa?
Kalau mereka tidak tandatangani MoU, takkan itu kita hendak berikan tekanan
kepada mereka. Jadi, saya fikir kerajaan mestilah pertimbangkan.

Datuk Mohd Azis bin Jamman [Sepanggar]: Bukan Keluarga Malaysia.
Bukan Keluarga Malaysia siapa yang tidak sign.

Tuan Ma’mun bin Sulaiman [Kalabakan]: Sangat tidak adil kepada rakyat
di kawasan pembangkang yang tidak sign MoU.

Datuk Dr. Haji Abd. Latiff bin Ahmad: Tuan Yang di-Pertua, saya faham.
Kalau kita lihat evolusi, saya sudah lama sudah dalam Parlimen ini sama dengan
Yang Berhormat Pokok Sena. Akan tetapi dia berhenti sekejap, tahun 2004 dia
berhenti sekejap. Saya lama juga. Saya melihat evolusi bagaimana peruntukan—
dahulu tidak ada langsung. Kemudian— itu Perdana Menteri keempat itu. Perdana
Menteri kelima ada sedikit. Perdana Menteri keenam ada juga sedikit. Akan tetapi
lama-lama sekarang ini ada banyak perubahan dan benda ini adalah sesuatu yang
dinamik.

Saya bersetuju dengan Yang Berhormat Kalabakan. Dia kata adil. Adil ini
bukan sama. Adil ini meletakkan sesuatu di tempat yang sesuai— yang sesuai itu
ditentukan bukan oleh penerima, ditentukan oleh pemberi. Kalau penerima macam
Yang Berhormat Pokok Sena dia handsome daripada saya, saya tidak handsome,
mestilah saya kata tidak adil lah bukan? Dia handsome, saya akan mempersoalkan
hal-hal yang berkait rapat dengan takdir. Akan tetapi yang memberinya merasa itu
adalah adil.

Puan Isnaraissah Munirah binti Majilis [Kota Belud]: Yang Berhormat
Menteri.

Datuk Dr. Haji Abd. Latiff bin Ahmad: Jadi apa pun, benda ini adalah

sesuatu yang dinamik. Sahabat saya.
