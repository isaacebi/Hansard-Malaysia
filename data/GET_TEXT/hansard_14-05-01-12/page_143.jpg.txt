DR. 17.3.2022 137

Tuan Mohamed Hanipa bin Maidin [Sepang]: Yang Berhormat Timbalan
Menteri, sedikit sahaja. Sedikit sahaja.

Datuk Wira Hajah Mas Ermieyati binti Samsudin: Kejap Yang Berhormat
Kota Belud, kita bagi Yang Berhormat Shah Alam. Silakan.

Tuan Mohamed Hanipa bin Maidin [Sepang]: Sepanglah.

Timbalan Yang di-Pertua [Dato’ Mohd Rashid Hasnon]: Yang Berhormat
Sepang.

Tuan Mohamed Hanipa bin Maidin [Sepang]: Terima kasih kepada Yang
Berhormat Timbalan Menteri. Yang Berhormat Timbalan Menteri, minta maaf. With
due respect, saya tadi agak terkejut bila Yang Berhormat Timbalan Menteri kata tadi
arbitration bukan mahkamah. Betul, saya setuju arbitration bukan mahkamah tetapi
kalau jawab begitu, seolah-olah kita meremehkan award yang diberikan oleh badan
timbang tara ini.

Yang Berhormat Timbalan Menteri pun tahu, dalam kes-kes yang melibatkan
1MDB pun banyak kes-kes yang melibatkan timbang tara. Jadi, saya mencadangkan
kepada Yang Berhormat Timbalan Menteri, jawapan tadi itu kalau boleh abandon
ataupun tarik balik sebab apa, jawapan itu nampaknya menunjukkan seolah-olah kita
tidak menghormati keputusan timbang tara.

Jadi, saya harap Yang Berhormat Timbalan Menteri, kalau boleh Yang
Berhormat Timbalan Menteri tarik balik kenyataan itu dan kalau boleh kita bersama-
sama menyokong sebarang tindakan untuk mengetepikan award itu. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Okey, terima
kasih.

Datuk Wira Hajah Mas Ermieyati binti Samsudin: Yang Berhormat
Sepang, saya menyatakan bahawa penimbang tara juga adalah penting dan apa
juga keputusan yang diberikan dengan pihak mahkamah juga adalah penting. Saya
nak maklumkan di sini, apa juga yang telah pun dibangkitkan oleh Yang Berhormat-
yang Berhormat sekalian telah pun dibangkitkan kepada Yang Berhormat Menteri
pada 10 Mac yang lalu.

Jadi, memang di dalam Hansard pun semua ada dan telah pun dijawab
dengan panjang lebar. Saya kira apa yang telah pun dibangkitkan oleh Yang
Berhormat telah pun dijawab secara terperinci oleh Yang Berhormat Menteri, jadi tak
perlu saya ulang. Ya, Yang Berhormat Kota Belud, saya faham apa yang menjadi
kerisauan dan kebimbangan Yang Berhormat.

Puan Isnaraissah Munirah binti Majilis @ Fakharudy [Kota Belud]: Yang

Berhormat Timbalan Menteri, ini bukan kerisauan yang kita buat berubah-ubah.
