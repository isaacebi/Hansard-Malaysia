DR. 17.3.2022 20

mana elaun mencari pekerjaan meliputi golongan yang tidak mencarum dengan
PERKESO, termasuklah graduan baharu lepasan sekolah dan pekerja sektor tidak
formal.

Selanjutnya, MyTalentCorp juga memperkasakan ekosistem bakat
diteruskan dengan program-program di bawah TalentCorp yang berfokuskan kepada
pembangunan kebolehpasaran dan kebolehkerjaan bakat muda negara melalui
sinergi dan kerjasama merentasi kementerian, jabatan, agensi kerajaan, pemain
industri dan institusi pengajian tinggi avam dan swasta serta teknikal. Terima kasih,
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih atas penjelasan
tersebut, Yang Berhormat. Cuma, saya hendak jelaskan bahawa penyusutan peratus
itu. tidak bermakna penyusutan jumlah. Kerana jumlah keseluruhannya
pengangguran antara umur 15-24 tahun itu bertambah 364,500 keseluruhannya. lItu
yang pertama.

Kedua, yang terlibat dalam guna pekerjaan ini juga termasuk guna kerja tidak
penuh yang mesti dijelaskan dalam kenyataan-kenyataan Yang Berhormat Menteri
kerana kalau kata pekerjaan ini, seolah-olah termasuk yang guna tenaga tidak
penuh.

01050

Ketiga, kita tahu juga tentang gig ekonomi yang melibatkan kebanyakan
golongan muda. Ini unstable and underpaid kebanyakannya. Jadi, saya minta
penjelasan daripada Yang Berhormat Menteri, selain daripada inisiatif yang diambil
itu, apakah benar kenyataan bahawa belum ada penyelesaian yang meyakinkan
kepada permasalahan pengangguran kerana jumlah ini bertambah dan langkah-
langkah yang telah diambil itu ternyata belum mencukupi terutama apabila kita
masukkan gig ekonomi yang unstable and underpaid dan juga tentang guna tenaga
tidak penuh?

Timbalan Yang di-Pertua [Dato’ Mohd Rashid Hasnon]: Sila, Yang
Berhormat Menteri.

Datuk Seri M. Saravanan: Terima kasih Tuan Yang di-Pertua. Kebetulannya
kita berada dalam satu suasana yang luar biasa. Yang Berhormat Port Dickson
pernah menjawat jawatan sebagai Timbalan Perdana Menteri dan Menteri
Kewangan. Satu ketika dahulu apabila negara menghadapi pengangguran dan

sebagainya dan berjaya. Itu suasana lain.
