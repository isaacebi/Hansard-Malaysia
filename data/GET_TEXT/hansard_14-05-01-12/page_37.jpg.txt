DR. 17.3.2022 31

Tuan Chan Foong Hin [Kota Kinabalu]: Tuan Yang di-Pertua.

Dato’ Mahfuz bin Haji Omar [Pokok Sena]: Berkenaan minyak masak ini.

Timbalan Yang di-Pertua [Dato’ Mohd Rashid Hasnon]: Soalan tambahan
yang ketiga, saya beri kepada Yang Berhormat Kota Kinabalu.

Tuan Chan Foong Hin [Kota Kinabalu]: Terima kasih Tuan Yang di-Pertua.
Balik kepada soalan ini, saya berpendapat kalau isu penyeludupan minyak masak ini
selalu berlaku di sebelah timur di Sabah, Sandakan dan Tawau kerana dekat dengan
Filipina dan Indonesia.

Soalan saya, kalau subsidi tadi yang dikatakan semakin membebankan
kerajaan dan apabila RBD, harganya RM2,255 pada tahun 2020, subsidi setahun
adalah RM400 juta. Tahun lalu dianggarkan jumlah subsidi ini sudah meningkat
daripada RM400 juta kepada RM1.8 bilion.

Tadi saya dengar sekarang RBD ini sudah melebih harga RM6,000. So,
berapa agaknya jumlah subsidi sekarang yang kerajaan akan tanggung kalaulah
tahun 2022 ini, sepanjang tahun dikekalkan pada harga yang begitu tinggi dan
berapakah ketirisan yang berlaku diakibatkan oleh kegiatan penyeludupan? Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Kinabalu. Sila Yang Berhormat Menteri.

Dato’ Rosol bin Wahid: Terima kasih sahabat saya, Yang Berhormat Kota
Kinabalu, terima kasih Tuan Yang di-Pertua. Sebenarnya isu berkaitan dengan
penyeludupan ini bukan sahaja berlaku di Sabah dan Sarawak. la juga berlaku di
mana-mana negeri sempadan kerana harga kita terlalu murah berbanding dengan
harga di negara luar yang lebih mahal. Jadi apa yang ditanya tadi, apakah jangkaan.
Kalau setakat yang dimaklumkan kepada kita untuk tahun 2021, ada RM1.9 bilion.
Tahun ini dijangka lebih daripada RM2 bilion.

Jadi ini beban yang akan ditanggung oleh kerajaan untuk hendak
mengekalkan subsidi ini kerana jika hendak ditarik, ada cadangan untuk nak
meningkatkan sedikit harga daripada RM2.50 naik mungkin jadi RM3.00 dan
sebagainya kerana harga komoditi yang meningkat. Akan tetapi cadangan tersebut
perlu diteliti secara halus untuk memastikan dalam keadaan rakyat susah, dalam
keadaan rakyat tertekan, jadi kita tak mahu menambahkan lagi beban ataupun
kesusahan rakyat buat masa ini. Terima kasih Tuan Yang di-Pertua.

Dato’ Mahfuz bin Haji Omar [Pokok Sena]: Minta sedikit, sedikit sahaja
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Dia tak boleh,

maksimum tiga soalan tambahan sahaja, minta maaf Yang Berhormat Pokok Sena.
