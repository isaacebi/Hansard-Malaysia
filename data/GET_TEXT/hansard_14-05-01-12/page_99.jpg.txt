DR. 17.3.2022 93

Datuk Seri Panglima Dr. Maximus Johnity Ongkili: Yang Berhormat
Tuaran, saya mahu pergi kepada konteks Yang Berhormat Kalabakan sudan. Ini hal
misalnya MA63 (2) IGC 2.0.

Datuk Seri Panglima Wilfred Madius Tangau [Tuaran]: Okey, pendek
sahaja yang tadi itu, Yang Berhormat Menteri. Okey, kenyataan Yang Berhormat
Menteri Kewangan itu sangat-sangat serius dan kita tidak boleh ambil ringan sebab
ia dinyatakan dalam jawapan di Dewan Rakyat ini, melibatkan Perlembagaan
Persekutuan dan inilah tuntutan rakyat Sabah selama ini. Tiba-tiba tidak terpakai.

Jadi, sebab itu kalau setakat mahu berunding dan rakan Yang Berhormat
Menteri sudah pun membuat kenyataan begitu, membuat keputusan begitu,
persoalan di sini, siapakah yang membuat keputusan itu? Adakah Kabinet? Kalau
bukan Kabinet yang membuat keputusan, kenapakah Yang Berhormat Menteri
Kewangan boleh membuat jawapan seperti itu? Kenapakah sewenang-wenangnya
dia boleh menjawab tidak terpakai? Ini Perlembagaan Persekutuan. Sejak bilakah
pula ini?

Sebab itu Yang Berhormat Menteri, dalam hal berkenaan dengan 40 peratus
ini, bermacam-macam kenyataan dan pendirian dibuat oleh Yang Berhormat Menteri
Kewangan sekarang dan yang dahulu sebagai alasan mereka untuk tidak
menunaikan apa yang entitle, entitlement untuk orang Sabah. Jadi Yang Berhormat
Menteri, mana punya keputusan ini, siapakah yang buat keputusan? Ini Yang
Berhormat Menteri Kewangan bersendirian buat keputusan kah, atau Kabinet kah,
siapakah?

Datuk Seri Panglima Dr. Maximus Johnity Ongkili: Saya katakan tadi
perkara ini akan dibentangkan dalam mesyuarat khas yang akan diadakan selesai
sahaja persidangan Parlimen dan di situlah nanti perkara yang muktamad.
Sebenarnya pihak yang...

Tuan Haji Ahmad bin Hassan [Papar]: Papar minta laluan.

Datuk Seri Panglima Dr. Maximus Johnity Ongkili: So, / think dalam
perkara ini, bagus kita tunggu dahulu. Apabila keputusan telah selesai melalui majlis
khas dan nanti negeri Sabah mempunyai pandangan tersendiri dalam perkara ini.

Tuan Haji Ahmad bin Hassan [Papar]: Yang Berhormat Menteri.

Datuk Mohd Azis bin Jamman [Sepanggar]: Yang Berhormat Menteri,
Yang Berhormat Menteri.

Tuan Haji Ahmad bin Hassan [Papar]: Yang Berhormat Menteri.

Datuk Mohd Azis bin Jamman [Sepanggar]: Yang Berhormat Menteri,
berkait kepada jawapan bertulis ini yang dibuat oleh Yang Berhormat Menteri

Kewangan. Jika saya mengusulkan Peraturan Mesyuarat 36(12) yang mana Yang
