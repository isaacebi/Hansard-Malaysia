DR. 17.3.2022 26

Dato’ Sri Azalina Othman Said [Pengerang]: Terima kasih sahabat saya,
terima kasih daripada Pilihan Raya Negeri Johor kerana membantu. Soalan saya
kepada Yang Berhormat Timbalan Menteri, bilakah kementerian merancang untuk
menjadikan tahanan imigresen setanding dengan piawaian dan prinsip yang
ditetapkan dalam Peraturan Minimum Standard Pertubuhan Bangsa-Bangsa Bersatu
Untuk Rawatan Tahanan 1957/1977 sepertimana yang telah dirujuki oleh Penjara
Malaysia, terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri, satu minit.

Dato’ Sri Dr. Haji Ismail bin Haji Mohamed Said: Ya, memang Kementerian
Dalam Negeri sentiasa memastikan bahawa semua tahanan sama ada di depot
imigresen dan Jabatan Penjara mesti kita menjaga dan memastikan keselamatan
mereka. Saya percaya Kementerian Dalam Negeri akan sentiasa mengikut apa yang
telah disebut oleh Yang Berhormat mengenai piawaian Pertubuhan Bangsa-Bangsa
Bersatu itu akan kita memperincikan, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Soalan tambahan kedua, saya menjemput Yang
Berhormat Kepong.

Tuan Lim Lip Eng [Kepong]: Terima kasih Tuan Yang di-Pertua. Saya
hendak minta diberitahu, berapakah bilik tahanan imigresen yang dipasang lengkapi
dengan CCTV. Itu sahaja.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kepong.

Dato’ Sri Dr. Haji Ismail bin Haji Mohamed Said: Terima kasih Yang
Berhormat Kepong. Selalu bertanya tentang Kementerian Dalam Negeri
menunjukkan Yang Berhormat sentiasa ingin menjaga keselamatan sama ada
negara dan tahanan-tahanan yang melibatkan warganegara asing, terima kasih
Yang Berhormat.

Sebenarnya Yang Berhormat, untuk pengetahuan Yang Berhormat kita ada
18 depot seluruh negara dan semasa lawatan saya dan Yang Berhormat Menteri
Dalam Negeri, kita telah menetapkan supaya semua depot sejumlah 18 ini mesti
dipasang CCTV bagi memastikan keselamatan tahanan sesama sendiri dan juga
pegawai-pegawai imigresen yang bertugas mengikut SOP yang telah kita tetapkan.
Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Timbalan Menteri.
