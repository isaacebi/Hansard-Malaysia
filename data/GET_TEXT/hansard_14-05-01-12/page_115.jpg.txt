DR. 17.3.2022 109

masalah. Ini juga dibangkitkan di Johor. Mengambil kira pandangan-pandangan
Yang Berhormat Muar, Yang Berhormat Pasir Mas dan lain-lain, EPU akan
melaksanakan satu kajian yang menyeluruh berkaitan hala tuju pembangunan
FELDA termasuklah generasi kedua, termasuklah hal perumahan, hal-hal ekonomi,
hal-hal kawasan komersial, hal-hal peluang pekerjaan di kawasan FELDA untuk
menggalakkan generasi kedua terus berada di kawasan FELDA.

Jadi, kajian ini akan bermula dalam tiga bulan. Kita perlu mengadakan libat
urus dengan FELDA, dengan NGO seperti Majlis Belia Felda Malaysia dengan Kami
Anak Felda. Libat urus ini akan diadakan dalam tempoh terdekat untuk kita adakan
satu kajian menyeluruh bagi merangka hala tuju yang lebih lestari kepada FELDA
supaya FELDA benar-benar menjadi kawasan ataupun komuniti luar bandar yang
moden dan progresif. Ini menjadi matlamat kita.

Jadi, ini jugalah kajian yang disebut oleh Yang Berhormat Sepanggar dan
Yang Berhormat Tuaran. Ya, kita buat kajian untuk FELDA sebelum kita laksanakan
program yang mantap. Kita akan mulakan kajian ini dalam masa tiga bulan. Jadi, kita
buat kajian dahulu. Kita tidak akan laksana begitu sahaja.

Yang Berhormat Putatan membangkitkan beberapa hal berkaitan dengan
PETRONAS.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Dato’ Sri Mustapa bin Mohamed: Pertama, keanggotaan Malaysia dalam
Extractive Industries Transparency Initiative (EITI), cadangan pindaan kepada Akta
Pembangunan Petroleum 1974 dan penubuhan Malaysia Petroleum Trust Fund.

Berkaitan dengan Akta Pembangunan Petroleum, kerajaan tidak berhasrat
untuk meminda akta ini. Akta ini telah mendatangkan banyak faedah kepada negara
dan ia masih relevan.

Berkaitan dengan keanggotaan Malaysia dalam Extractive Industries
Transparency Initiative, PETRONAS tidak bercadang untuk menyertai inisiatif ini
kerana PETRONAS sebuah syarikat yang telus menerbitkan akaunnya,
mengadakan media statement dan banyak kenyataan dari semasa ke semasa.

Mengenai Malaysia Petroleum Trust Fund, pada masa ini sudah ada
Kumpulan Wang Amanah Negara di mana penyumbangnya ialah PETRONAS. lItu
berkaitan dengan soalan-soalan yang dibangkitkan oleh Yang Berhormat Putatan.

Saya ucapkan terima kasih kepada Yang Berhormat Batang Lupar yang
merupakan pejuang kepada SDG di dalam Dewan ini dan juga di peringkat

antarabangsa. Saya bercadang untuk terus mengadakan libat urus dengan Ahli-ahli
