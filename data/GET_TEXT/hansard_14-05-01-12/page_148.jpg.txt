DR. 17.3.2022 142

Tuan Noor Amin bin Ahmad [Kangar]: Yang Berhormat Menteri sedikit.

Tuan Mohamed Hanipa bin Maidin [Sepang]: Yang Berhormat Timbalan
Menteri, boleh ya?

Tuan Noor Amin bin Ahmad [Kangar]: Saya ada bahaskan. Saya ada
bahaskan juga sentuh tentang kebebasan Kehakiman. Oleh sebab dahulu kita
pernah ada Suruhanjaya Siasatan Diraja mengenai video V.K. Lingam. Jadi sampai
sekarang kita tidak pernah dengar ada apa-apa tindakan daripada cadangan
suruhanjaya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kangar. Sila Yang Berhormat Sepang.

Tuan Mohamed Hanipa bin Maidin [Sepang]: Yang Berhormat Timbalan
Menteri, tambah sedikit. Yang Berhormat Timbalan Menteri, apabila kes Datuk
Hasanah ditarik balik, kami semualah, saya, Yang Berhormat Sungai Buloh, Yang
Berhormat Puchong, kami boleh katakan terlibat dengan kes-kes jenayah. Jadi, saya
hendak tanya dengan Yang Berhormat sedar bahawa apabila ditarik balik itu, dengan
kita bagi perintah discharge not amounting to acquittal (DNAA) dengan izin, ini
bermakna ketika itu secara logiknya pihak pendakwa tidak bersedia lagi untuk
menjalankan kes. Persoalan saya kenapa tidak bersedia itu? Adakah memang saksi
tidak adakah? Ataupun keterangan hilangkah, apa-apa lah. Minta beri penjelasan,
satu.

21730

Keduanya, apabila janji untuk dakwa balik, tiba-tiba tidak dakwa balik. Untuk
makluman Yang Berhormat Menteri, kes jenayah ini apabila makin lama dilanjutkan,
apabila lama tidak didakwa, ia ada kaitan nanti dengan quality of evidence itu kerana
apabila kes makin lama— sebab keterangan saksi berdasarkan memori. Apabila kes
lama nanti, memori makin lupa, saksi punya kualiti akan semakin berkurang.
Bermakna usaha untuk mendapatkan sabitan mungkin akan terjejas.

Saya hendak tanya Yang Berhormat Menteri, adakah Yang Berhormat
Menteri sedar dan adakah mendapat penjelasan daripada pihak Peguam Negara,
kenapakah pendakwaan ini sampai sekarang tidak lagi diteruskan? Sekian, terima
kasih.

Datuk Wira Hajah Mas Ermieyati binti Samsudin: Terima kasih Yang
Berhormat. Jadi untuk kes Hasanah ini, ia di bawah DNAA. Maksudnya, bila-bila
masa kalau hendak dituduh semula, tidak menjadi masalah. Jadi, sebab itu kita
melihat bahawa sekiranya apa yang telah dibangkitkan oleh Yang Berhormat
sekalian, ia akan diberikan perhatian oleh kita. Terima kasih.

Saya ingin meneruskan.
