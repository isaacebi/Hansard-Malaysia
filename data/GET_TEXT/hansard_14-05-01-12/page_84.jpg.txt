DR. 17.3.2022 78

adakan lebih meluas di peringkat akar umbi supaya daripada mula lagi kita dapat
mengenal pasti bakat dan memberi latihan yang seluas-luasnya kepada mereka.

Dr. Maszlee bin Malik [Simpang Renggam]: Yang Berhormat Menteri
maksud saya kalau untuk anak-anak biasa ini mereka ada sekolah sukan, begitu
kan? Jadi untuk anak-anak yang para ini saya akui ada program sukan untuk mereka,
tetapi adakah program komprehensif, mungkin bersama dengan KPM, ataupun
inisiatif KBM sendiri untuk membina dari awal- program khusus untuk mereka.

Dato’ Seri Ahmad Faizal bin AZumu: Yang penting Yang Berhormat untuk
mengenal pasti bakat terlebih dahulu kerana kalau kita hendak dapatkan a pool of
talent daripada seluruh negara agak sukar untuk kita kumpulkan di dalam sebuah
sekolah sukan untuk para. Tentunya ibu bapa masih belum mendapat melepaskan
anak-anak yang kurang upaya berjauhan dan sebagainya. Akan tetapi yang lebih
penting ialah untuk kita mengenal pasti bakat mereka dan menggilap bakat tersebut
untuk mereka dapat mewakili negara ke peringkat yang tertinggi. Terima kasih Yang
Berhormat.

Dalam masa yang sama Tuan Yang di-Pertua, MSN telah menyusun strategi
dengan mengadakan kolaborasi erat dengan para pemegang taruh utama seperti
Majlis Olimpik Malaysia, Majlis Paralimpik Malaysia, Persatuan Sukan Kebangsaan,
Institut Sukan Negara, Kementerian Pendidikan Malaysia dan Kementerian
Pengajian Tinggi untuk memastikan persiapan atlet sentiasa berada pada tahap yang
terbaik.

Beberapa inisiatif turut diberikan penekanan dan penambahbaikan seperti
proses pemantauan atlet berasaskan kaedah data driven, penyertaan ke peringkat
kejohanan antarabangsa yang terpilih dan kompetitif, pemantapan perkhidmatan
sains dan perubatan, pemerkasaan program psikologi dengan penekanan kepada
elemen winning mentality dengan izin, ketahanan mental dan keyakinan diri.

Tuan Yang di-Pertua, berkenaan dengan pertanyaan mengenai adakah cukai
gula digunakan untuk pembangunan sukan dan cadangan supaya cukai judi ataupun
gaming tax, dengan izin, untuk pembangunan sukan ditingkatkan.

Untuk makluman, KBS menerima peruntukan daripada cukai judi untuk tujuan
pembangunan sukan sementara peruntukan daripada cukai gula hanya diterima
pada tahun 2020 sahaja. Selain itu kementerian ini menyokong saranan Ahli Yang
Berhormat Bukit Mertajam supaya kerajaan wajar memperkenalkan pelepasan cukai
korporat ke atas syarikat-syarikat yang mengeluarkan perbelanjaan untuk menaja
atlet dalam acara-acara Sukan Berprestasi Tinggi dan Sukan Massa.

Tuan Yang di-Pertua bagi soalan-soalan daripada Yang Berhormat Papar,

Putatan, Sri Iskandar dan Tanjong Manis berkaitan dengan pembinaan kemudahan
