DR. 17.3.2022 128

Datuk Haji Idris bin Haji Anmad: Okey, saya rasa saya sudah jawab tadi.
Terima kasih Yang Berhormat Kuala Krai ada?

Timbalan Yang di-Pertua [Dato’ Mohd Rashid Hasnon]: Yang Berhormat
Kuala Krai ada.

Datuk Haji Idris bin Haji Ahmad: Bertanya mengenai roadmap pelaksanaan
syariah di Malaysia iaitu bilakah Rang Undang-undang 355 akan dibentang di
Parlimen dan berkenaan pemerkasaan Mahkamah Syariah yang tertunda sekian
lama.

Kerajaan amat komited pelaksanaan syariah di Malaysia. Antara usaha yang
dilakukan dengan memperkasakan bidang kuasa mahkamah syariah dengan
meminda Akta Mahkamah Syariah (Bidang Kuasa Jenayah) 1965 akan lebih jelas
dan dikenali sebagai pindaan Rang Undang-undang 355. Sepanjang tahun 2020 dan
2021 kerajaan melalui Jawatankuasa Teknikal Undang-undang Syarak dan Sivil
Jawatankuasa Teknikal yang ditubuhkan oleh Majlis Raja-raja di bawah Majlis
Kebangsaan bagi Hal Ehwal Agama Islam telah mengadakan beberapa siri
mesyuarat bagi membincangkan Rang Undang-undang 355 dengan melihat
pelbagai aspek khususnya aspek perlembagaan, undang-undang dan hukum syarak
agar Rang Undang-undang 355 tersebut lebih komprehensif dan seterusnya dapat
memperkasakan bidang kuasa jenayah Mahkamah Syariah.

Rang Undang-undang 355 telah pun dibentangkan kepada negeri-negeri
dalam Persidangan Penyelarasan Undang-undang Syarak dan Sivil Ke-27 pada 11
dan 12 Oktober 2021 yang lepas. Input dan pandangan yang diperolehi dari negeri-
negeri dalam persidangan tersebut akan dibincangkan dan dimuktamadkan dalam
Mesyuarat Jawatankuasa Teknikal. Setelah draf Rang Undang-undang 355
dimuktamadkan, kelak taklimat atau perundangan berhubung dengan rang undang-
undang tersebut akan diberi kepada semua Ahli Parlimen sebelum dibentangkan.

Dalam masa yang sama kerajaan melalui TV Al-Hijrah dan radio IKIM sedang
dalam usaha untuk memberikan penerangan kepada orang ramai berkenaan
pelaksanaan perundangan syariah. Ini bagi mengelakkan berlakunya salah faham
dan timbul polemik yang tidak berkesudahan dalam masyarakat. Selain itu, aspek
pemerkasaan Mahkamah Syariah bukan sahaja tertumpu kepada terhadap isu
bidang kuasa atau hukuman di bawah Akta Mahkamah Syariah (Bidang Kuasa
Jenayah) 1965 [Akta 355], akan tetapi ia meliputi pelbagai apek yang penting seperti
peningkatan tahap kompetensi Hakim Syarie, pendakwaan syarie, pegawai penguat
kuasa agama, penambahbaikan aspek tadbir urus dan prasarana, penggubalan dan
pindaan undang-undang syariah sedia ada dan penyeragaman dan penyelarasan

undang-undang syariah.
