DR. 17.3.2022 136

kepada kerajaan agar untuk menunjukkan komitmen Kerajaan Persekutuan tentang
isu keselamatan di Sabah, saya mencadangkan agar dibina satu pangkalan tentera
terbesar negara di Pantai Timur Sabah dan kemudian keluarkan Pantai Timur Sabah
ini daripada curfew untuk membuktikan kepada Filipina bahawa Malaysia serius
mempertahankan negeri Sabah ini daripada diclaim oleh negara Filipina. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sepanggar.

Tuan Mohamed Hanipa bin Maidin [Sepang]: Yang Berhormat Timbalan
Menteri.

Tuan Gobind Singh Deo [Puchong]: Tuan Yang di-Pertua, boleh saya
tanya soalan?

Datuk Wira Hajah Mas Ermieyati binti Samsudin: Okey, terima kasih.

Tuan Mohamed Hanipa bin Maidin [Sepang]: Saya pun nak beri cadangan
juga.

Timbalan Yang di-Pertua [Dato’ Mohd Rashid Hasnon]: Yang Berhormat
Puchong.

Tuan Gobind Singh Deo [Puchong]: Yang Berhormat Timbalan Menteri,
berkenaan dengan jawapan yang diberikan oleh Yang Berhormat Timbalan Menteri,
Yang Berhormat Timbalan Menteri menyatakan bahawa kerajaan dalam proses nak
mengambil tindakan. Kemudian minta supaya tidak ada campuran politik dan
sebagainya. Akan tetapi Yang Berhormat Timbalan Menteri kena faham, ini bukan
soal politik. Kita Ahli Parlimen. Apa yang dibangkitkan oleh Yang Berhormat
Sepanggar dan Yang Berhormat Kota Belud itu cukup penting.

Kita hendak supaya ia dijelaskan dalam Dewan yang mulia ini, apakah
tindakan yang akan diambil oleh kerajaan. Bila dan apakah hasil yang ingin kita capai
melalui tindakan itu supaya kita dapat berikan maklumat tersebut kepada seluruh
rakyat Malaysia yang juga ingin “Kita ambil tindakan” and that sort of thing. Terima
kasih.

Datuk Wira Hajah Mas Ermieyati binti Samsudin: Terima kasih Yang
Berhormat.

Tuan Mohamed Hanipa bin Maidin [Sepang]: Yang Berhormat Timbalan
Menteri, sikit sahaja.

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri, Kota Belud.

Datuk Wira Hajah Mas Ermieyati binti Samsudin: Silakan.
