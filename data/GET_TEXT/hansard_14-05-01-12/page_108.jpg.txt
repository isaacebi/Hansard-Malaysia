DR. 17.3.2022 102

memandang serius perkara ini dan setakat ini sebanyak lapan projek telah berjaya
dipulihkan hasil intervensi oleh pihak ICU.

Dalam melaksanakan pemantauan terhadap kedudukan projek sakit, Unit
Penyelarasan Pelaksanaan (ICU) telah melaksanakan intervensi di tapak projek
sakit.
=1600

Hasil lawatan intervensi tersebut di Sabah, didapati terdapat beberapa
masalah utama berkaitan dengan peralihan infrastruktur utiliti, kKeupayaan agensi
pelaksana dan juga perunding. Untuk menangani projek bermasalah, kerajaan telah
menubuhkan Jawatankuasa Pemudahcara Pelaksanaan Projek Pembangunan
Negara yang dipengerusikan oleh saya bersama dengan Ketua Setiausaha Negara
supaya tindakan intervensi segera dapat diambil.

Semua usaha ini adalah bagi memastikan semua projek sakit termasuk di Sabah
akan dapat disiapkan dengan segera untuk manfaat rakyat di samping membendung
pertambahan projek-projek sakit selepas ini.

Tuan Yang di-Pertua, seterusnya berkaitan dengan isu ketidakseimbangan
pembangunan antara negeri-negeri Semenanjung, Sabah dan Sarawak yang
dibangkit oleh Yang Berhormat Kota Raja dan juga Yang Berhormat Tumpat.
Kerajaan memberi tumpuan kepada usaha menangani_ ketidakseimbangan
sosioekonomi dan menggalakkan pertumbuhan yang saksama antara wilayah dan
negeri. la penting bagi memastikan setiap Keluarga Malaysia dapat menikmati
pembangunan yang adil dan saksama berdasarkan konsep Kemakmuran Bersama
(Shared Prosperity).

Antara strategi utama di bawah Rancangan Malaysia Ke-12, termasuklah
menarik pelaburan berkualiti, menambah baik ekosistem peniagaan, mempercepat
penyediaan infrastruktur, mempelbagai dan merancakkan aktiviti ekonomi luar
bandar, mempertingkat pembangunan koridor ekonomi wilayah bagi mempercepat
pembangunan sosioekonomi.

Berkaitan Koridor Ekonomi Wilayah, Yang Berhormat Sibu membangkitkan
tentang Sarawak Corridor of Renewable Energy (SCORE). Sejak penubuhannya
pada tahun 2008 SCORE telah menyumbang dengan ketara kepada prestasi
ekonomi negeri Sarawak terutama menerusi pelaburan awam dan swasta.

Kerajaan Negeri Sarawak telah menubuhkan tiga agensi pada tahun 2017
untuk membangun dan menyelia pembangunan infrastruktur [Tidak jelas] ... SCORE
termasuk Upper Rajang Development Agency yang menyelia pembangunan di
wilayah tengah Sarawak dengan peruntukan RM1.5 bilion untuk 39 projek

pembangunan.
