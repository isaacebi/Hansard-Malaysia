DR. 17.3.2022 107

semua memerlukan kajian teknikal. Jadi, saya hendak jelaskan bahawa adalah tidak
benar bahawa kajian ini digunakan cuma untuk projek di Sabah dan Sarawak sahaja.
Kajian dibuat hampir untuk kesemua projek.

Untuk menunjukkan betapa prihatinnya kerajaan kepada pembangunan di
Sabah dan Sarawak ini, termasuklah ibu kota baharu di Indonesia. Pertamanya,
kerajaan telah tubuhkan satu Jawatankuasa Sempadan Sabah-Sarawak-
Kalimantan. Keduanya, Yang Berhormat, Menteri Sabah dan Sarawak dan saya
akan ke Indonesia dalam sedikit masa lagi untuk membincangkan dengan rakan-
rakan di sana bagaimana kita boleh mendapat faedah sepenuhnya daripada
kemajuan di Kalimantan Timur khususnya.

Tuan Yang di-Pertua, seterusnya berkaitan dengan kemiskinan dan isu
miskin tegar yang dibangkitkan oleh Yang Berhormat Tampin, Yang Berhormat
Jempol, Yang Berhormat Beaufort, Yang Berhormat Sekijang, Yang Berhormat Sibu
dan juga Yang Berhormat Tanjong Malim.

Pertamanya, saya ingin memaklumkan bahawa pendapatan garis kemiskinan
ini akan dikaji semula. Sekarang ini kita ada PGK atau poverty line income RM2,208
bagi satu isi rumah empat orang iaitu suami isteri dan dua anak dan miskin tegar
ialah RM1,169 bagi keluarga empat orang anak. Ini yang diguna pakai sekarang.
Pada penghujung tahun ini, kita jangka akan muktamadkan kajian ini dan kita harap
dalam tempoh terdekat, PGK baharu akan dapat kita adakan bagi mencerminkan
keadaan semasa oleh sebab kita berhadapan dengan COVID-19 dan beberapa
masalah kesihatan yang lain. Maka, untuk makluman Yang Berhormat Sekijang, ini
dalam proses melibatkan lebih 90,000 isi rumah. Kajian ini sudah pun berjalan. Saya
lancarkannya dua bulan lalu di Salak Tinggi.

Tuan Yang di-Pertua, seterusnya berkaitan dengan miskin tegar yang
dibangkitkan oleh beberapa Ahli Yang Berhormat. Saya sudah maklumkan dalam
Dewan ini bahawa kita dalam proses untuk melaksanakan kaedah baharu bagi
membasmi miskin tegar menjelang tahun 2020. Saya hendak maklumkan di sini
sekali lagi bahawa peringkat pertama akan melibatkan 80 lokaliti seluruh negara,
peringkat kedua, 80. Tahun ini kita bercadang untuk melaksanakan tidak kurang
daripada 240 lokaliti dan dalam pusingan kedua dan ketiga— semuanya kira-kira 500
lokaliti akan kita pilih.

Sebenarnya kita telah ada libat urus dengan beberapa negeri termasuklah
negeri Kedah, negeri Kelantan, negeri Sabah dan Sarawak tentang lokaliti tersebut.
Apa yang bezanya kali ini ialah kita menggunakan kaedah penyelesaian yang datang
daripada akar umbi. Bukan daripada Putrajaya tetapi daripada lokaliti tertentu. Kita

ada local problems dan kita akan perkenalkan /ocal solution.
