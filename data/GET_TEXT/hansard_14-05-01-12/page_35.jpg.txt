DR. 17.3.2022 29

Februari 2022, kementerian telah menjalankan 6,955 pemeriksaan di premis yang
terbabit dengan urus niaga minyak masak dan 25 kertas siasatan telah dibuka dan
94 premis masuk dalam pengauditan. Setakat ini untuk makluman Yang Berhormat,
15 syarikat pembungkus minyak masak telah digantung lesen mereka kerana
tindakan ataupun ataupun yang telah mereka laksanakan.

Tuan Yang di-Pertua, kawalan minyak masak terpakai ini satu isu baharu.
Sebenarnya isu ini ataupun perkara ini di bawah Lembaga Minyak Sawit Malaysia
(MPOB). Terima kasih Tuan Yang di-Pertua.

01110

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan pertama, sila Yang Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri, isu kekurangan minyak masak paket di pasaran
terutamanya di kawasan luar bandar tidaklah disebabkan atau dipengaruhi oleh
penyelewengan semata-mata tetapi pada saya, memang especially kalau di Sabah
dan di Kota Belud, memang tidak cukup di pasaran. Mengikut kenyataan Yang
Berhormat Menteri ketika menjawab bahas Titah Diraja, saya ingat semalam,
KPDNHEP sedang mencari alternatif termasuk penetapan dua harga bagi kegunaan
minyak masak domestik dan juga eksport.

Kegunaan domestik satu harga dan kegunaan eksport mungkin ikut satu
harga pasaran dan cadangan ini dibuat adalah bagi kita menangani masalah terlalu
banyak perbelanjaan untuk subsidi. Soalan saya, adakah selama ini produk minyak
sawit kita yang dieksport tidak mengikut harga pasaran? Adakah kita ada
memberikan sebarang bantuan atau subsidi bagi produk eksport? Untuk harga
pasaran domestik pula, bagaimana mekanisme ataupun kaedah pelaksanaannya?

Soalan saya yang kedua, apakah usaha kementerian bagi mengoptimumkan
penggunaan teknologi terkini bagi membendung dan mengekang aktiviti
penyelewengan dan penyeludupan daripada peringkat pengilang tetapi saya pegang
kepada statement saya yang daripada awal tadi iaitu kalau di kawasan luar bandar,
kebanyakannya kisah minyak masak paket ini memang kurang di pasaran.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Kota Belud. Sila Yang Berhormat Menteri.

Dato’ Rosol bin Wahid: Terima kasih Yang Berhormat Kota Belud, terima
kasih Tuan Yang di-Pertua. Apa yang dikatakan oleh Yang Berhormat Kota Belud
tadi saya dah nyatakan bahawa kekurangan ini adalah disebabkan oleh permintaan

yang terlalu tinggi kerana harga RBD, hari ini saya difahamkan sebanyak RM6,000
