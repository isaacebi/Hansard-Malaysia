DR. 17.3.2022 45

Datuk Aaron Ago Dagang: Terima kasih Yang Berhormat. Kes yang
disebutkan oleh Yang Berhormat tadi memang satu daripada kes yang memang
disebut-sebutkan. Setakat ini, Yang Berhormat bercadang adakah laporan itu diberi
kepada pasukan bebas untuk dinilai semula. Saya ingat Kementerian Kesihatan tidak
ada halangan.

Dalam hal ini, ini bergantung kepada kehendak ataupun the right of the ibu
bapa mereka. Kita pun telah sedaya upaya untuk— Menteri sendiri telah pun
berjumpa dengan mendiang family members dan telah pun menyampaikan apa yang
sepatutnya diadakan. Kalau kita melihat daripada jumlah laporan yang saya katakan
iaitu 6,607 kes tadi, laporan ini yang dibuat oleh hospital ini belum lagi sampai kepada
peringkat farmasi. Ini kerana, ia dikatakan tidak kaitan dan sebab itu ia tidak termasuk
dalam Jawatankuasa Farmakovigilans Keselamatan Vaksin kerana ia tiada kaitan
dengan vaksin.

Bagi nombor dua yang dikatakan bahawa tempoh hayat vaksin Sinovac dan
CanSino. Tadi, satu saya lupa. Hal pelanjutkan ini, yang saya mohon untuk jawab
bertulis sebab saya pun tidak ada maklumat dalam hal ini. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Masih dalam soalan kesan vaksinasi. Saya dimaklumkan bahawa pada
akhir tahun lepas, satu kumpulan teknikal Kementerian Kesihatan melakukan kajian
keperluan memberikan suntikan dos penggalak keempat susulan ancaman
penularan jangkitan Omicron. Jadi sehingga kini, apakah hasil kajian yang dibuat
oleh kumpulan berkenaan bagi keperluan memberikan suntikan dos penggalak
keempat? Terima kasih.

Datuk Aaron Ago Dagang: Yang Berhormat, daripada pengetahuan kita,
kementerian belum ada cadangan untuk mengadakan dos keempat untuk orang
awam. Kalau apa yang dikatakan oleh Yang Berhormat itu mungkin saya akan siasat
lagi sama ada adakah itu benar ataupun mungkin hasil belum dapat dibuat laporan
kepada kita. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-
Pertua. Yang Berhormat Timbalan Menteri, terlanjur dibicarakan tadi tentang
vaksinasi dos penggalak dan sebagainya, saya semalam ingin membawakan ketika

perbahasan Timbalan Menteri | berkaitan dengan Akta 342.
