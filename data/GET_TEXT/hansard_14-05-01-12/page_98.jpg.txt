DR. 17.3.2022 92

Datuk Mohd Azis bin Jamman [Sepanggar]: Yang Berhormat Menteri.
Berkaitan, berkaitan. Sikit. Sebab Yang Berhormat Menteri sentuh Sepanggar tadi.
Tak ada, berkaitan. Benda yang sama, 40 peratus tadi. Okey, terima kasih Yang
Berhormat Menteri.

Saya sebenarnya dalam Dewan yang mulia ini, saya ingin menyatakan di sini
bahawa terdapat ucapan yang mengelirukan Dewan. Apakah sebab? Ini kerana
Yang Berhormat Menteri Kewangan menyebut bahawa ia tidak lagi terpakai.
Bermakna seolah-olah dalam jawapan Yang Berhormat Menteri Kewangan ini telah
pun diputuskan.

Akan tetapi apabila Yang Berhormat Menteri hari ini menyatakan bahawa ia
masih di peringkat perundingan, jadi ada di sini konflik kenyataan di mana Yang
Berhormat Menteri yang melibatkan hal ehwal Sabah dan Sarawak menyatakan
perkara yang berbeza dengan apa yang telah disuarakan oleh Yang Berhormat
Menteri Kewangan. Sebab itu pada hari ini, kita ingin bertanya kepada Yang
Berhormat Menteri, adakah keputusan ini telah pun diputuskan dan kalau ia telah
diputuskan, atas dasar apa? Sebab ia melibatkan Perjanjian Malaysia 1963,
melibatkan Perlembagaan. Jika ada perubahan terhadap Perlembagaan, ia perlu
dibuat secara proses yang betul. Terima kasih.

Datuk Seri Panglima Dr. Maximus Johnity Ongkili: Okey, terima kasih
kepada kedua-dua Yang Berhormat Kota Belud dan juga Yang Berhormat
Sepanggar. Saya sedikit sebanyak tadi telah menyatakan juga bahawa keputusan
jawatankuasa Joint Consultative Committee ini adalah masih lagi perlu dibentangkan
di majlis knas tersebut dan selepas itu akan diputuskan daripada segi jumlah yang
akan nanti diberi kepada negeri Sabah. Perkara ini saya telah sentuh dengan Yang
Berhormat Menteri Kewangan dan beliau telah memberitahu saya bahawa dia telah
stress-kan juga bahawa keputusan yang dia cakap itu, yang soalnya seperti tidak
terpakai. Article 112C is yet to be referred of course to the Majlis Khas nanti.

Memang negeri Sabah mempunyai pandangan tersendiri dalam perkara ini
dan mereka mahu tunggu mesyuarat majlis khas sebelum membuat kenyataan
dalam perkara ini. Okey, what | can more or less disclose even at this stage bahawa,
negeri Sabah mempunyai pandangan yang berbeza dengan pandangan yang telah
diambil oleh pihak Kementerian Kewangan. Jadi, kita tunggulah Majlis Khas yang
dijangka diadakan bila sahaja selesai persidangan Parlimen pada minggu hadapan.

Datuk Seri Panglima Wilfred Madius Tangau [Tuaran]: Yang Berhormat

Menteri. Tuaran pun ada sebut mengenai perkara ini.
