DR. 17.3.2022 131

warahmatullahi wabarakatuh dan salam sejahtera. Terima kasih Tuan Yang di-
Pertua. Terlebih dahulu izinkan saya merakamkan ucapan setinggi terima kasih atas
keprihatinan semua Ahli Yang Berhormat yang telah pun membahaskan isu-isu di
bawah Jabatan Perdana Menteri Parlimen dan Undang-undang sepanjang tempoh
usul menjunjung kasih dan perbahasan Titah Diraja dalam sidang Parlimen Dewan
Rakyat pada kali ini.

Bagi makluman ahli Dewan yang mulia ini, seramai 47 orang Ahli Yang
Berhormat telah pun membahaskan pelbagai isu yang berkaitan dengan Parlimen
dan Undang-undang dan saya akan menjawab persoalan-persoalan yang
dibangkitkan oleh Ahli-ahli Yang Berhormat yang hanya berada di dalam Dewan
Rakyat pada masa ini memandangkan terdapat lebih 80 soalan yang dikemukakan
berkaitan dengan Parlimen dan juga Undang-undang.

Bagi Ahli-ahli Yang Berhormat yang tiada dalam Dewan, maka saya akan
menjawabnya secara bertulis. Sebelum saya menjawab pertanyaan yang telah pun
dibangkitkan oleh Ahli-ahli Yang Berhormat, izinkan saya merafak sembah
menjunjung kasih Titah Diraja oleh Kebawah Duli Yang Maha Mulia Seri Paduka
Baginda Yang di-Pertuan Agong Ke-16 semasa Majlis Istiadat Pembukaan
Mesyuarat Pertama, Penggal Kelima, Parlimen Ke-14 tahun 2022 pada 28 Februari
yang dahulu. Isu-isu yang dibangkitkan di bawah bidang Parlimen dan Undang-
undang akan dijawab secara bersekali berdasarkan kepada kluster-kluster isu
seperti berikut:

(i) kebebasan institusi kehakiman dan juga perundangan;

(ii) berkenaan dengan _inisiatif di bawah memorandum

persefahaman dan juga kestabilan politik;

(iii) berkaitan dengan pemerkasaan institusi Parlimen;

(iv) penambahbaikan sistem pilihan raya; dan

(v) integriti dan juga antirasuah serta yang terakhir isu-isu yang

berkaitan.

Tuan Yang di-Pertua, berkenaan dengan kebebasan badan kehakiman dan
perundangan dalam memacu negara untuk mengharungi cabaran yang dihadapi kini,
kerajaan memberi komitmen bahawa kebebasan badan kehakiman dan
perundangan sentiasa akan dipelihara. Yang Berhormat Kota Belud, Yang
Berhormat Kalabakan, Yang Berhormat Putatan, Berhormat Tuaran...

Tuan Mohamed Hanipa bin Maidin [Sepang]: Yang Berhormat Menteri,
mohon mencelah.

Datuk Wira Hajah Mas Ermieyati binti Samsudin: Kejap, saya baharu

hendak mula.
