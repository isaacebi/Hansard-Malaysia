DR. 17.3.2022 63

Dr. Maszlee bin Malik [Simpang Renggam]: Yang Berhormat Menteri,
boleh saya bertanyakan soalan?

Tan Sri Datuk Seri Panglima Haji Annuar bin Haji Musa: Kalau ikut saya,
hendak sampai 20, okey lah, tidak apalah.

Dr. Maszlee bin Malik [Simpang Renggam]: Pendek sahaja. Tadi ada
disebutkan tentang program POP yang akan dilaksanakan dengan pihak sekolah.
Kita tahu bahawa pasca pandemik ini, pendidikan kita perlu berubah daripada cara
lama kepada baharu dan era digitalisasi dan pendidikan berteraskan digital itu perlu
disegerakan. Saya masih teringat waktu di KPM saya telah mewarisi satu projek yang
diinisiatifkan oleh KPM dalam usaha untuk memastikan capaian Internet di sekolah
yang mana telah dimonopoli oleh satu syarikat yang begitu kontroversi yang mungkin
kita telah bicarakan banyak kali di sini.

Cuma bila tadi Yang Berhormat Menteri mengutarakan program POP tadi,
adakah ini dilaksanakan bersekali dengan KPM ataupun ini inisiatif di bawah
kementerian, tadi disebutkan apa? [Disampuk] K-KOMM, oleh K-KOMM terpisah
daripada kementerian. Ini kerana kita tahu dalam projek yang lama itu terdapat tiga
komponen. Salah satu komponennya ialah pencawang-pencawang menara,
pemancar itu diletakkan di dalam kawasan sekolah yang saya tidak tahu sehingga
kini apakah status perundangan kerana pada zaman saya itu sehingga di
penghujung saya berada di KPM, isu perundangannya masih belum selesai. Saya
tidak tahu apa yang terkini.

Jadi apakah POP ini dibuat bersekali dengan KPM ataupun terpisah dan
apakah pencawangnya itu di dalam kawasan sekolah seperti dahulu yang
sebenarnya statusnya tidak tahu ke mana. Dalam kawasan sekolah tetapi dimiliki
oleh syarikat swasta ataupun mungkin K-KOMM mempunyai satu pendekatan yang
lebih mampan yang berbeza daripada sebelum ini. Terima kasih Tuan Yang di-
Pertua.

01240

Tan Sri Datuk Seri Panglima Haji Annuar bin Haji Musa: Terima kasih
Yang Berhormat. Saya sangat menyedari permasalahan tersebut. Walaupun ini
dalam ruang, bidang kuasa Kementerian Pendidikan Malaysia tetapi kita sentiasa
bekerjasama dan mengambil kira permasalahan yang dihadapi di sekolah-sekolah.
Sebab itu berbanding dengan POP Fasa 1, berbeza dengan POP Fasa 2 di mana
POP Fasa 1 dahulu, gentian optik disampaikan di luar pagar sekolah. Untuk POP
Fasa 2, gentian optik ini dimasukkan ke dalam kawasan sekolah.

Cuma the last mile yang menjadi tanggungjawab KPM itu akan dibincangkan

lanjut bagaimana kaedahnya. Masalah legasi lama pada zaman masa Yang
