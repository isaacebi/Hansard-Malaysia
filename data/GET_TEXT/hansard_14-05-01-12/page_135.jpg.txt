DR. 17.3.2022 129

Bagi maksud tersebut, kerajaan akan menubuhkan jawatankuasa khas yang
akan bincangkan dasar dan hala tuju perundangan syariah di Malaysia. Penubuhan
jawatankuasa ini akan disembah maklum kepada Majlis Raja-Raja. Selain itu
Jawatankuasa Memperkasakan Mahkamah Syariah diaktifkan semula untuk
mengkaji secara holistik cadangan yang boleh meningkatkan status dan kedudukan
Mahkamah Syariah termasuklah daripada segi kemudahan _infrastruktur,
peningkatan kompetensi pegawai dan kedudukan serta status pegawai Mahkamah
Syariah.

Kerajaan juga melalui Jawatankuasa Kajian Penambahbaikan Undang-
undang yang ditubuhkan di bawah jawatankuasa teknikal telah menjalankan kajian
untuk menambahbaikkan undang-undang syariah berikut:

(i) Undang-undang Keluarga Islam;

(ii) Undang-undang Tatacara Jenayah Syariah;

(iii) Undang-undang Tatacara Mal Mahkamah Syariah; dan

(iv) Undang-undang Keterangan Mahkamah Syariah.

Hasil kajian dan cadangan penambahbaikan tersebut akan dikemukakan
kepada jawatankuasa teknikal untuk dimuktamadkan sebelum dibentangkan ke
negeri-negeri untuk sebarang cadangan penambahbaikan setelah dimuktamadkan
ia akan dipanjangkan ke negeri-negeri untuk diterima pakai oleh negeri-negeri bagi
tujuan keseragaman.

Di samping itu, kerajaan juga telah menubuhkan satu jawatankuasa bagi
mengkaji dan menggubal Rang Undang-undang Mahkamah Syariah (Wilayah-
wilayah Persekutuan) 2022 (RUU Mahkamah). Jawatankuasa ini bertanggungjawab
untuk meneliti dan mencadangkan penambahbaikan terhadap Mahkamah Syariah
daripada aspek hierarki, Mahkamah Syariah, kelayakan Hakim Syarie, pelantikan
Hakim Syarie dan sebagainya.

Tuan Mohamed Hanipa bin Maidin [Sepang]: Yang Berhormat Menteri,
minta laluan. Sedikit sahaja. Terima kasih Yang Berhormat Menteri, terima kasih
Tuan Yang di-Pertua. Saya mendengar jawapan Yang Berhormat Menteri ini saya
agak tertarik. Oleh sebab jawapan Yang Berhormat Menteri ini untuk makluman Yang
Berhormat Menteri, inilah yang sebenarnya dahulu Parti Amanah perjuangkan.

Kita mesti ambil tindakan holistik untuk menyelesaikan masalah ini. Akan
tetapi dahulu — dahululah PAS punya pandangan, ialah 355 tak dilaksanakan sebab
nak laksanakan hudud. Akan tetapi sekarang jawapan Yang Berhormat Menteri
sudah nampak macam meniru daripada jawapan daripada Parti Amanah. Setuju atau
tidak?
