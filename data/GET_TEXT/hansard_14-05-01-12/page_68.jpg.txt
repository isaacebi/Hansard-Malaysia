DR. 17.3.2022 62

meningkatkan lagi perkhidmatan dan mutu jalur lebar. Pemakluman yang pertama
yang ingin saya sampaikan pada hari ini ialah kerajaan menyedari bahawasanya
rangkaian gentian optik ke kawasan-kawasan yang masih dianggap tertinggal
terutamanya yang melibatkan sekolah-sekolah dan kawasan_ industri perlu
diteruskan dan diperluaskan.

Untuk itu seperti mana yang kita maklum, kerajaan telah melaksanakan
sebelum ini penyediaan infrastruktur jalur lebar menggunakan kaedah point of
presence (POP) hab gentian optik Fasa 1. Saya hendak memaklumkan pada hari ini
bahawasanya satu tender terbuka telah dikeluarkan untuk kita meneruskan agenda
POP ke fasa yang kedua dalam masa sebulan dua lagi. Sementara Fasa 1 projek
POP ini telah melibatkan 630 lokasi terutamanya berhampiran sekolah-sekolah yang
terpencil.

Manakala Fasa 2 yang akan dilaksanakan ini akan melibatkan 3,693 lokasi
dengan peruntukan hampir RM4 bilion untuk memastikan kita menyegerakan
peruntukan membaiki perkhidmatan jalur lebar luar bandar dan di bawah program ini
sekurang-kurangnya sebanyak 432,300 premis akan menerima perkhidmatan jalur
lebar berkelajuan tinggi apabila ianya siap kelak. Sepintas lalu inginlah saya
memaklumkan jumlah di bawah Fasa 2 yang akan dilaksanakan dan sedang dalam

proses tawaran terbuka melibatkan:

Negeri Bilangan Lokasi
Johor 568
Terengganu 169
Selangor 174
Sarawak 681
Sabah 636
Perak 452
Pahang 382
Negeri Sembilan 200
Melaka 9
Kelantan 109
Kedah 313

Apabila ini semua dilaksanakan ia akan menjadikan jumlah Fasa 1 dan Fasa
2 sebanyak 4,323 lokasi yang menelan belanja hampir RM4 bilion akan menjadi satu

game changer bagi memperbaiki mutu perkhidmatan jalur lebar negara.
