DR. 17.3.2022 70

mewujudkan suatu garis panduan bagi mengekang penipuan melalui perkhidmatan
SMS.

Tuan Yang di-Pertua, akhir sekali, dua isu yang terakhir yang ingin saya
sentuh ialah Yang Berhormat Sik telah meminta dihentikan tayangan dan promosi
drama yang berunsur LGBT. Sekali lagi ditegaskan bahawa Kementerian KKOM
sentiasa mengamalkan pematuhan yang ketat dalam melaksanakan penghasilan,
perolehan, penyiaran, promosi dan pemantauan semua program kandungan
rancangan-rancangan televisyen dan platform media digital.

Garis-garis panduan dan quality control yang dikenakan melalui garis-garis
panduan penapisan filem oleh Lembaga Penapisan Filem dan sebagainya bagi
menjaga keluhuran ajaran agama, kesopanan dan kesusilaan, adat dan budaya. Ini
termasuklah naratif-naratif yang berunsur lesbian, gay, biseksual dan transgender
(LGBT) sentiasa dipantau supaya tidak melepasi garis-garis dan batasan-batasan
tertentu. Beberapa, pengendali broadcasting telah pun dipanggil ke kementerian
untuk diberikan nasihat dan berunding berhubung dengan perkara-perkara yang
tersebut.

Akhir sekali, Yang Berhormat Batu Gajah ada menyentuh tentang posting
tidak senonoh dan sebagainya. Kita ingin memberikan penegasan ia akan sentiasa
diberikan perhatian oleh kementerian. Akhir sekali saya ingin menyebut tentang
peristiwa yang berlaku di Air Itam di bawah Program Riuh yang dibangkitkan oleh
Yang Berhormat Kubang Pasu.

Sukalah saya menegaskan peristiwa itu bukan sebahagian daripada
program, ia berlaku setelah majlis tamat dan saya meninggalkan majlis dan selepas
itu berlaku tindakan secara spontan sekumpulan anak-anak muda yang berjoget
lambak dan jelas melanggar SOP dan tindakan pada masa itu terus diambil oleh
pihak RELA untuk mengawal peristiwa tersebut.

Walau bagaimanapun, ia telah viral dan tindakan itu diserahkan kepada pihak
polis dan saya sendiri telah memanggil penganjur untuk memberi sedikit peringatan
kepada mereka bahawasanya sebarang usur yang melanggar peraturan
terutamanya SOP hendaklah dikuatkuasakan.

Di sini saya ingin memaklumkan Jemaah Menteri dalam mesyuarat yang lalu
dan sebagai persiapan untuk kita masuk ke fasa transisi endemik, telah bersetuju
agar KKOM bekerjasama dengan beberapa kementerian untuk mewujudkan suatu
program melantik apa yang diistilahkan sebagai community ambassador ataupun
duta komuniti. Program ini akan dilancarkan di Perlis pada penghujung bulan ini...

Dato’ Ramli bin Dato' Mohd Nor [Cameron Highlands]: Yang Berhormat

Menteri sila gulung.
