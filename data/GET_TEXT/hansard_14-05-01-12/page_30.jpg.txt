DR. 17.3.2022 24

Dato’ Seri Anwar bin Ibrahim [Port Dickson]: Terima kasih tetapi banyak
kali Tuan Yang di-Pertua not available, bukan sekali. Sebaik soalan tanda tanya
pasal perolehan Kementerian Pertahanan, Menteri not available. Terima kasih.

Timbalan Yang di-Pertua [Dato’ Mohd Rashid Hasnon]: Baik, understand.
Baik, terima kasih. Nanti saya akan maklumkan.

Tuan Kesavan a/l Subramaniam [Sungai Siput]: Tuan Yang di-Pertua,
soalan tambahan ketiga.

Dato’ Haji Che Abdullah bin Mat Nawi [Tumpat]: Boleh minta satu soalan
pasal OKU, OKU soalan. Berkenaan OKU.

Timbalan Yang di-Pertua [Dato’ Mohd Rashid Hasnon]: Masa sudah
cukup berkenaan soalan ini. Saya teruskan dengan menjemput Yang Berhormat

Pengerang.

3. Dato’ Sri Azalina Othman Said [Pengerang] minta Menteri Dalam Negeri
menyatakan, adakah terdapat kematian dalam tahanan imigresen dalam lima tahun
yang lalu, dan apakah langkah-langkah untuk menyiasat dan mencegah daripada
kejadian tersebut?

Timbalan Menteri Dalam Negeri | [Dato’ Sri Dr. Haji Ismail bin Haji
Mohamed Said]: Terima kasih Tuan Yang di-Pertua, terima kasih sahabat saya
Yang Berhormat Pengerang.

Untuk makluman Yang Berhormat, Kementerian Dalam Negeri melalui
Jabatan Imigresen Malaysia sering menitikberatkan isu kebajikan dan juga
keselamatan tahanan. Untuk makluman Yang Berhormat bagi tempoh tahun 2018
sehingga 15 Februari 2022 terdapat 208 kematian dalam tahanan depot Imigresen
direkodkan.

Antara sebab kematian tahanan yang disahkan oleh Kementerian Kesihatan
Malaysia disebabkan penyakit seperti berikut iaitu septic shock, penyakit tibi, severe
pneumonia, jangkitan paru-paru, komplikasi jantung, denggi, kencing manis, sesak
nafas, kegagalan fungsi organ dan termasuk 25 kes akibat COVID-19.

Kerajaan sentiasa komited untuk memberikan perkhidmatan tahanan di depot
Imigresen yang terbaik dengan menyediakan penjagaan serta perlindungan
terhadap semua mereka semasa dalam tahanan. Prosedur pengurusan tahanan
yang berada di depot imigresen telah dimasukkan dalam Arahan Tetap Ketua
Pengarah Imigresen mengenai prosedur pentadbiran dan pengurusan depot
imigresen.

Selain itu, Jabatan Imigresen Malaysia melalui usaha sama dengan
Kementerian Kesihatan Malaysia telah menempatkan 25 orang Penolong Pegawai

Perubatan Gred U29/32 di depot imigresen seluruh Malaysia bagi memberikan
