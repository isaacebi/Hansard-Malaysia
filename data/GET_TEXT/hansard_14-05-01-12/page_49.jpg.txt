DR. 17.3.2022 43

Datuk Haji Hasbi bin Habibollah: Terima kasih Yang Berhormat Papar.
Itulah satu statement ya. Pastinya apabila kita bercerita tentang penggazetan
kawasan tadahan ini, sudah pastinya di bawah kerajaan negeri. Di mana-mana di
negara kita dan seperti Yang Berhormat Papar tahulah, kopi susu ini banyak di mana-
mana sudah berlaku, tempat saya sendiri pun ada.

Jadi, kita mintalah deforestation ini, seperti ada usaha yang dibuat seperti
kami di negeri Sarawak, iaitu penanaman semula pokok-pokok. This is to save balik
the environment. Mana kawasan-kawasan yang pernah diusik dan mengganggu
kawasan tadahan air ini. Ladang-ladang, pastikaniah bersama-sama dengan
agensi-agensi kerajaan di negeri kita ini...

Tuan Haji Ahmad bin Hassan [Papar]: Itulah Yang Berhormat Timbalan
Menteri.

Datuk Haji Hasbi bin Habibollah: ...Jangan masuklah kawasan-kawasan
tadahan air.

Tuan Haji Ahmad bin Hassan [Papar]: Itulah Yang Berhormat Timbalan
Menteri, macam mana kopi susu ini kita jadikan mineral water, ini kita mahu ini.

Datuk Haji Hasbi bin Habibollah: Eh! Boleh juga kalau mahu. [Ketawa]
Boleh! Ada tapisan-tapisannya. Sekarang ini macam-macam tapisan...

Dato’ Mahfuz bin Haji Omar [Pokok Sena]: Banyak kopi susu di Kelantan
pun banyak.

Datuk Haji Hasbi bin Habibollah: [Ketawa] Terima kasih.

Dato’ Ramli bin Dato' Mohd Nor [Cameron Highlands]: Jika tidak ada
soalan, jadi saya teruskan kepada soalan seterusnya Dr. Kelvin Yii Lee Wuen,

Bandar Kuching.

8. Dr. Kelvin Yii Lee Wuen [Bandar Kuching] minta Menteri Kesihatan
menyatakan jumlah kematian dalam kalangan penerima vaksin COVID-19 di
Malaysia. Apakah Cause of Death (COD) untuk kesemua penerima vaksin tersebut
dan apakah parameter yang digunakan oleh Kementerian untuk menentukan sama
sebuah kematian boleh dikaitkan terus kepada vaksin atau tidak.

Timbalan Menteri Kesihatan II [Datuk Aaron Ago Dagang]: Terima kasih
Yang Berhormat. Tuan Yang di-Pertua, sehingga 11 Mac 2022, tidak ada laporan
kementerian yang dapat dikaitkan secara langsung dengan vaksin COVID-19 yang
diterima.

Sebagai makluman Yang Berhormat, sepanjang Program Imunisasi ini,
Bahagian Regulatori Farmasi Negara (NPRA) telah menerima sebanyak 607 laporan

melibatkan kematian yang disyaki dalam kalangan penerima vaksin COVID-19,
