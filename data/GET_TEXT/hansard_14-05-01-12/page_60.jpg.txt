DR. 17.3.2022 54

Kewangan | [Dato’ Indera Mohd Shahar bin Abdullah]; dibaca kali yang pertama;

akan dibacakan kali yang kedua pada Mesyuarat ini.

12.15 tgh.

Dato’ Mahfuz bin Haji Omar [Pokok Sena]: Tuan Yang di-Pertua, saya
hendak dapatkan penjelasan tentang Rang Undang-undang Perbekalan Tambahan.
Rang undang-undang ini mesti atas nama Menteri dan diwakilkan kepada Timbalan
Menteri. Saya hendak pastikan maknanya Menteri Kewangan belum meletakkan
jawatan? Ini sebab dia pernah menyatakan jika diluluskan one-off untuk KWSP
RM10,000 ini dia rela untuk meletakkan jawatan. Jadi semalam Perdana Menteri
telah mengumumkan ini.

Adakah ini dengan ketidakhadiran beliau pada sesi soal jawab Menteri ini,
menunjukkan beliau meletakkan jawatan. Kalau beliau belum meletakkan jawatan,
bermakna bahawa Timbalan Menteri tidak boleh mewakili Menteri Kewangan sebab
Menteri Kewangan tidak ada. Jadi saya hendak dapatkan kepastian. Kalau beliau
belum masih meletakkan jawatan, ini bermakna bahawa kita akan membahaskan
satu rang undang-undang yang dibentangkan atas nama Menteri Kewangan yang
telah mengumumkan yang beliau tidak bersetuju dengan beberapa perkara yang
telah diumumkan oleh Perdana Menteri. Ini akan menjadi keadaan perbincangan kita
ini akan tidak begitu jelas.

Dato’ Ramli bin Dato’ Mohd Nor [Cameron Highlands]: Yang Berhormat
dalam perspektif Peraturan Mesyuarat, Timbalan Menteri boleh mewakili Menteri.
Berkaitan apa yang dibangkitkan oleh Yang Berhormat tadi, Dewan Majlis belum

menerima apa-apa makluman. Teruskan.

RANG UNDANG-UNDANG SYARIKAT LABUAN (PINDAAN) 2022
Bacaan Kali Yang Pertama
Rang undang-undang bernama Suatu Akta untuk meminda Akta Syarikat
Labuan 1990; dibawa ke dalam Mesyuarat oleh Timbalan Menteri Kewangan | [Dato’
Indera Mohd Shahar bin Abdullah]; dibaca kali yang pertama; akan dibacakan kali

yang kedua pada Mesyuarat ini.
RANG UNDANG-UNDANG PERKHIDMATAN KEWANGAN
DAN SEKURITI LABUAN (PINDAAN) 2022
Bacaan Kali Yang Pertama

Rang undang-undang bernama Suatu Akta untuk meminda Akta

Perkhidmatan Kewangan dan Sekuriti Labuan 2010; dibawa ke dalam Mesyuarat
