DR. 17.3.2022 21

Hari ini kita lihat Yang Berhormat, Tuan Yang di-Pertua, kalau dalam zaman
pengangguran Tuan Yang di-Pertua, biasanya is employer's market tetapi hari ini kita
linhat satu suasana yang jauh berbeza. Bukan di mana, bukan lagi employer's market.
Hari ini walaupun kerajaan telah mengumumkan kita akan melahirkan 600 ribu
peluang pekerjaan tetapi isu pokoknya iaitu kita lihat golongan muda Yang
Berhormat, lebih minat dalam bidang gig ekonomi yang memberi pendapatan lebih
lumayan daripada gaji minimum.

Oleh sebab itu saya telah mencadangkan dalam Jemaah Menteri dan Dewan
yang mulia ini, kita akan menguatkuasakan gaji minimum sebanyak RM1,500 dalam
masa terdekat. Kita lihat, sekiranya tidak, golongan belia tidak akan terima peluang
pekerjaan yang disediakan oleh kerajaan. Belia mengambil kira peluang-peluang
melalui gig ekonomi lebih lumayan.

Maka hari ini kita lihat bukan lagi employer’s market. Pada masa yang sama
Tuan Yang di-Pertua, saya setuju dengan pandangan Yang Berhormat Port Dickson,
gig ekonomi ini nampak sebagai satu sektor tidak stabil tetapi ini telah menjadi satu...

Dato’ Seri Anwar bin Ibrahim [Port Dickson]: Gaji minimum, gaji minimum
itu bila, bila...?

Datuk Seri M. Saravanan: Tidak dengar.

Dato’ Seri Anwar bin Ibrahim [Port Dickson]: Gaji minimum yang
disebutkan itu, masa terdekat itu tahun 2026 ataupun bila?

Datuk Seri M. Saravanan: [Ketawa] Tuan Yang di-Pertua, saya apabila saya
sebut, saya cukup prihatin sepertimana Yang Berhormat prihatin, saya pun cukup
prihatin. Kerajaan telah bincang perkara ini. Tuan Yang di-Pertua, Jemaah Menteri
tiga minggu berturut-turut kita bincang isu gaji minimum dan Yang Amat Berhormat
Perdana Menteri dan Ahli Jemaah Menteri semua dan sebulat suara setuju kita perlu
menaikkan gaji minimum dengan kadar segera. Mungkin masanya itu dalam masa
sebulan atau dua bulan, walaupun pada peringkat awal dalam Dewan yang mulia ini
saya pernah sebut...

Dato’ Haji Che Abdullah bin Mat Nawi [Tumpat]: [Bangun]

Tuan Lim Lip Eng [Kepong]: Bagi satu tarikh. Bagi satu tarikh. Minta satu
tarikh.

Dato’ Seri Anwar bin Ibrahim [Port Dickson]: Mungkin sebulan, dua bulan.
Saya hendak tahu bila, bila?

Datuk Seri M. Saravanan: Bukan. Yang Berhormat Port Dickson, kita tahu
Yang Berhormat pernah duduk dalam Jemaah Menteri. Apabila kita hendak
umumkan gaji minimum, saya perlu dapat mandat daripada Jemaah Menteri. Maka

masa terdekat itu dalam sebulan atau dua bulan kita akan buat. Sepertimana saya
