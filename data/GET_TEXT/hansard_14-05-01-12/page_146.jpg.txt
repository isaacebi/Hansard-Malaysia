DR. 17.3.2022 140

dengan izin iaitu di Paris, Perancis bagi memastikan Final Award yang tidak sah
tersebut tidak dikuatkuasakan di bawah New York Convention oleh Penuntut pada
bila-bila masa dan di mana jua agar kepentingan kerajaan sentiasa terpelihara.

Jadi, di bawah Convention on the Recognition and Enforcement of Foreign
Arbitral Awards New York Convention, Award yang dikeluarkan oleh penimbang tara
di negara anggota konvensyen tersebut boleh dikuatkuasakan di mana-mana negara
anggota yang lain konvensyen tersebut.

Jadi, memandangkan usaha yang sedang dijalankan untuk membatalkan final
award tersebut dan mencabar semua tindakan yang diambil oleh penuntut, semua
maklumat terperinci mengenai hal ini tidak dapat didedahkan bagi memastikan usaha
serta tindakan kerajaan untuk memelihara kepentingan negara tidak terjejas.

Saya harap dengan apa yang saya sebutkan ini, dapat memberikan sedikit
gambaran yang mana menunjukkan komitmen Kerajaan Malaysia serta keseriusan
kita mengambil kira tentang perkara ini Yang Berhormat, terima kasih.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih,
teruskan Yang Berhormat Menteri.

Datuk Wira Hajah Mas Ermieyati binti Samsudin: Silakan.

Puan Isnaraissah Munirah binti Majilis @ Fakharudy [Kota Belud]: Last
ya. Yang Berhormat Timbalan Menteri, baik. Tengok macam mana persistentnya
mereka, daripada Madrid pergi Paris, Paris ini yang terbaharu, tahun 2022, Februari.
Oleh sebab itu saya beritahu, ini bukan soal iktiraf atau tidak iktiraf. Tentang arbitrasi

Saya punya goal adalah untuk dibawa bahas di dalam Dewan ini supaya kita
sebagai Ahli Parlimen Kerajaan Persekutuan Malaysia sebulat suara untuk beritahu
Kerajaan Filipina untuk drop claim ini over Sabah. Once and for all. Dengan tegas,
ini suara yang berat bah ini kalau kita bersama dalam Parlimen. Itulah goa/ saya
untuk bawa usul ini Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik.

Puan Isnaraissah Munirah binti Majilis @ Fakharudy [Kota Belud]: Saya
harap Menteri Undang-undang faham ya.

Datuk Wira Hajah Mas Ermieyati binti Samsudin: Terima kasih Yang
Berhormat. Goal Yang Berhormat juga adalah merupakan goal kita juga. Sama-sama
kita masuk dalam gol insya-Allah. [Ketawa] Ya, serius sangatkan...

Tuan Ma‘mun bin Sulaiman [Kalabakan]: Ini serius, jangan ketawa.
