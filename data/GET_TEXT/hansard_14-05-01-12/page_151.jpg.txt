DR. 17.3.2022 145

Dato’ Mahfuz bin Haji Omar [Pokok Sena]: Ke arah rakan saya dan Yang
Amat Berhormat Perdana Menteri, saya setuju dengan Yang Amat Berhormat
Perdana Menteri bahawa jangan rampas kuasa raja. Akan tetapi, Presiden parti Yang
Amat Berhormat, Timbalan Presiden parti Yang Amat Berhormat macam hendak
rampas kuasa Yang di-Pertuan Agong.

Jadi, saya sedih tengok kawan saya Yang Amat Berhormat Perdana Menteri
pada hari ini. Jadi ini sepatutnya, bagi saya, bahawa jangan dilayanlah.

Datuk Wira Hajah Mas Ermieyati binti Samsudin: Yang Berhormat.

Dato’ Mahfuz bin Haji Omar [Pokok Sena]: Yang Amat Berhormat Perdana
Menteri, jangan dilayan mereka ini yang duduk minta terkial-terkial.

Dato’ Ramli bin Dato’ Mohd Nor [Cameron Highlands]: Yang Berhormat
Pokok Sena, apa persoalannya?

Datuk Ahmad Jazlan bin Yaakub [Machang]: Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Apa
penjelasannya?

Datuk Ahmad Jazlan bin Yaakub [Machang]: Yang Berhormat Menteri,
boleh bagi sedikit?

Datuk Wira Hajah Mas Ermieyati binti Samsudin: Terima kasih Yang
Berhormat Pokok Sena. Begitu bersemangat sekali. Saya yakin dan percaya Yang
Amat Berhormat Perdana Menteri kita seorang yang berpegang pada janji. Pastinya
dengan apabila termeterai memorandum persefahaman di antara kerajaan dan juga
pihak Pakatan Harapan buat kali pertamanya yang menjadi cerminan untuk
kestabilan negara, pastinya perkara itu juga bukan hanya mendengar setakat
permintaan daripada partinya tetapi harus juga maksudnya menerima dan juga
menghormati juga pandangan pihak yang lain.

Tuan Gobind Singh Deo [Puchong]: Tuan Yang di-Pertua.

Datuk Wira Hajah Mas Ermieyati binti Samsudin: Dan juga wakil daripada
pihak Pakatan Harapan juga telah pun mewakili Jawatankuasa Pemandu
Transformasi dan Kestabilan Politik. Saya kira pandangan Yang Berhormat boleh
kita minta untuk salurkan pandangan tersebut kepada jawatankuasa tersebut dalam
usaha kita membuat keputusan consensus berkenaan perkara ini. Terima kasih.

Tuan Gobind Singh Deo [Puchong]: Tuan Yang di-Pertua, perkara yang
berbangkit ini melibatkan Ahli Parlimen Bera, Perdana Menteri. Beliau ada dalam
Dewan sekarang. Kenapa beliau tidak boleh bangun dan jawab dan membantu
berkenaan hal itu? Mungkin beliau ada peluang untuk memberi pandangan berkaitan
perkara ini. Ini isu yang serius di mana ditanya berkenaan dua pilihan raya negeri.

Mungkin kita boleh dengar pandangan dan pendapat daripada Yang Amat Berhormat
