DR. 17.3.2022 22

sebutkan sebelum ini, kita di peringkat akhir di mana kita sedang mengkaji. Kita linat
daripada segi pengangguran daripada PKP pertama 5.3 peratus. Kita sudah sampai
dekat 4.2 peratus hingga 5.3 peratus hari ini.

Kita tidak mahu sebarang tindakan kerajaan menambahkan_ kadar
pengangguran. Maka, kita sedang mengkaji sektor-sektor mana kita bagi
kelonggaran sedikit. Kalau kita lihat tahun 2012, apabila kita umnumkan gaji minimum
RM1,100 kita beri sedikit kelonggaran kepada sektor-sektor tertentu untuk
mengambil masa mungkin setahun. Begitu juga kita sedang mengkaji sekarang,
sektor-sektor mana kita boleh beri pengecualian.

Apabila saya umum sahaja gaji minimum RM1,500, saya tidak mahu majikan
mengambil kesempatan mengurangkan jumlah pekerja dengan alasan perniagaan
mereka merosot...

Tuan Lim Lip Eng [Kepong]: Yang Berhormat Menteri, jawab sini.

Tuan Kesavan a/l Subramaniam [Sungai Siput]: /Bangun]

Dato’ Haji Che Abdullah bin Mat Nawi [Tumpat]: [Bangun]

Datuk Seri M. Saravanan: Maka kita sedang mengambil langkah-langkah
positif mengenal pasti beberapa sektor kita hendak beri pengecualian. Saya akan
buat pengumuman mungkin dalam bulan April. Memang dalam bulan April. Yang
Berhormat sabar, yang daripada segi apa yang disebutkan oleh Yang Berhormat
mengenai gig ekonomi tidak stabil, saya setuju. Maka kita sedang mengkaji sebab
gig ekonomi Yang Berhormat, akan menjadi satu budaya baharu untuk golongan
belia sebab mereka melihat pemandu Grab boleh dapat pendapatan lebih kurang
RM2,000 hingga RM3,000 sekiranya mereka rajin.

Maka ini akan menjadi satu budaya baharu gig ekonomi. Kita tidak boleh
hapuskan gig ekonomi. Maka kita menambahkan peluang-peluang untuk gig
ekonomi dengan memberi jaringan keselamatan dan memperkenalkan itu sebagai
satu sektor dan sebagainya. Ini merupakan usaha kerajaan untuk menjadikan gig
ekonomi sebagai satu budaya baharu untuk golongan belia. Terima kasih.

Timbalan Yang di-Pertua [Dato’ Mohd Rashid Hasnon]: Baik. Soalan
tambahan yang kedua, saya jemput Yang Berhormat Setiu.

Tuan Shaharizukirnain bin Abd Kadir [Setiu]: Tuan Yang di-Pertua, umum
mengetahui belia merupakan golongan yang paling jejas kerana biasanya kumpulan
terakhir diupah majikan ialah belia dan kelompok pertama diberhentikan disebabkan
kekurangan pengalaman bekerja.

Oleh itu soalan saya, sejauh mana program dan latihan kemahiran yang
kerajaan sediakan mampu meningkatkan kemahiran belia sekali gus mampu

menyediakan jaringan keselamatan sosial yang lebih bersepadu bagi mengurangkan
