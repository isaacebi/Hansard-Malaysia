DR. 17.3.2022 148

Tuan Sivarasa Rasiah [Sungai Buloh]: Terima kasih Yang Berhormat
Timbalan Menteri. Terima kasih Tuan Yang di-Pertua.

Dalam perbahasan saya, saya bangkitkan isu yang penting iaitu status
siasatan terhadap Yang Berhormat Pekan atas tuduhan penglibatan beliau dalam
pembunuhan Altantuya. Ini jelas daripada akuan bersumpah ataupun statutory
declaration yang dibuat oleh Inspektor Azilah yang telah disabitkan untuk
pembunuhan itu. Dia kata secara terus-terang dalam dokumen itu yang ada di ruang
awam bahawa Yang Berhormat Pekan yang arahkan dia membuat pembunuhan itu.
Jadi, selepas itu, mantan Peguam Negara, Tan Sri Tommy Thomas buka siasatan
semula lagi, hantar DPP Kanan ke Australia untuk menemu duga Koperal Sirul.
01740

Koperal Sirul mengesahkan mengikut kenyataan daripada Tan Sri Tommy
Thomas versi yang sama walaupun dua-dua ada di tempat yang berlainan. Jadi
selepas itu siasatan berjalan mengikut tulisan Tan Sri Tommy Thomas. Saya tanya
dan saya harap dijawab sekarang apakah status siasatan itu selepas peletakan
jawatan oleh Tan Sri Tommy Thomas pada Februari 2020? Berapakah saksi yang
telah ditemu duga? Apakah hasil siasatan dan apakah pandangan Peguam Negara
atas hakikat fakta iaitu versi Inspektor Azilah dan versi Koperal Sirul sama tentang
arahan yang diterima oleh Yang Berhormat Pekan untuk membunuh Altantuya. Itu
sangat serius ya. Kita kena dapat jawapan.

Datuk Wira Hajah Mas Ermieyati binti Samsudin: Okey. Terima kasih,
Yang Berhormat. Saya tidak ada maklumat tentang perkara yang dibangkitkan oleh
Yang Berhormat. Saya tidak akan mendahului untuk tindakan perundangan ini. Saya
mohon maaf. Saya minta untuk Yang Berhormat Machang boleh bangun.

Datuk Ahmad Jazlan bin Yaakub [Machang]: Terima kasih, Tuan Yang di-
Pertua. Terima kasih, Yang Berhormat Timbalan Menteri.

Tuan Sivarasa Rasiah [Sungai Buloh]: Saya harap dijawab secara bertulis.
Tuan Yang di-Pertua, saya harap soalan saya penjelasan saya minta dijawab
sekuang-kurangnya secara bertulis. Oleh sebab saya bangkit dengan terang-terang
di dalam perbahasan. Tidak boleh bercakap saya tidak ada maklumat. Boleh saya
dapat arahan itu daripada Tuan Yang di-Pertua kepada Yang Berhormat Timbalan
Menteri?

Dato’ Ramli bin Dato" Mohd Nor [Cameron Highlands]: Sebagaimana
yang...

Datuk Wira Hajah Mas Ermieyati binti Samsudin: Okey, saya akan bagi

jawapan secara bertulis.
