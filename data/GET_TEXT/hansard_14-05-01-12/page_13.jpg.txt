DR. 17.3.2022 7

Pembayaran terakhir bagi pembiayaan daripada KWAP tersebut telah
dijadualkan pada 28 Mac 2022 yang berjumlah RM610.22 juta. Kesemua
pembayaran dilakukan oleh kerajaan adalah daripada sumber kewangan kerajaan.
Terima kasih.

Tuan Nik Nazmi bin Nik Ahmad [Setiawangsa]: Tidak boleh jawab soalan
tambahan ini.

Timbalan Yang di-Pertua [Dato' Mohd Rashid Hasnon]: Sila Yang
Berhormat Padang Serai, soalan tambahan pertama. Sila.

Tuan Karupaiya a/l Mutusami [Padang Serai]: Terima kasih Menteri. Saya
jangka Menteri Kewangan akan jawab tetapi Menteri Agama pula jawab saya. Nanti
orang jangan keliru dekat luar.

Timbalan Yang di-Pertua [Dato' Mohd Rashid Hasnon]: Sila, soalannya.

Tuan Karupaiya a/l Mutusami [Padang Serai]: Masa Pakatan Harapan kita
ada dua Menteri, semua boleh jawab. Sekarang ada tiga Menteri tidak boleh jawab,
susah.

Okey, seterusnya, mohon menjelaskan kementerian. Ke manakah hutang
1MDB dan SRC digunakan?

Kedua, adakah benar kerajaan mengalami kekurangan dana sebanyak RM17
bilion untuk membayar prinsipal dan faedah hutang 1MDB? Jika ya, dana manakah
yang akan digunakan untuk menampung kekurangan ini?

Ketiga, boleh nyatakan adakah terdapat bantuan kepada rakyat terpaksa
dihentikan bagi memastikan pembayaran hutang 1MDB mampu diteruskan dan
berapakah jumlah bantuan yang terpaksa dihentikan untuk rakyat? Mohon beri
penjelasan, Menteri. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Padang Serai. Sila Menteri.

Datuk Haji Idris bin Haji Ahmad: Terima kasih Tuan Yang di-Pertua, terima
kasih Yang Berhormat Padang Serai. Nanti akan dijawab secara bertulis.

Tuan Wong Chen [Subang]: Semua Menteri macam ini, teruklah!

Dato’ Mahfuz bin Haji Omar [Pokok Sena]: Yang Berhormat...

Tuan Haji Akmal Nasrullah bin Mohd Nasir [Johor Bahru]: Tuan Yang di-
Pertua, soalan tambahan.

Timbalan Yang di-Pertua [Dato' Mohd Rashid Hasnon]: Soalan tambahan
kedua, Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua, soalan asalnya kepada Menteri- sekarang ini saya mempermudah soalan

ini.
