DR. 17.3.2022 141

Datuk Wira Hajah Mas Ermieyati binti Samsudin: Ya serius. Oleh sebab itu
saya cakap serius. Jadi, saya juga hendak terus sambung. Yang Berhormat Sungai
Buloh juga ingin tahu apakah status terkini kes Datuk Hasanah yang sepatutnya
dibicarakan semula.

Jadi, untuk makluman Yang Berhormat, kes ini telah pun didaftarkan sebagai
Kes Nonbor WA-4513-04-2019 yang mana Pendakwa raya melawan Hasanah binti
Abdul Hamid di Mahkamah Tinggi Jenayah Kuala Lumpur. Jadi, pada 12 April 2021,
pihak pendakwaan telah memohon Perintah Pelepasan Tanpa Pembebasan (DNAA)
terhadap tertuduh. Mahkamah telah pun memberikan perintah tersebut menurut
subseksyen 254 Sub 3 Kanun Tatacara Jenayah dan melepaskan tertuduh tanpa
dibebaskan.

Seterusnya, saya ingin menyentuh untuk inisiatif di bawah Memorandum
Persefahaman dan juga Kestabilan Politik.

Tuan Yang di-Pertua...

Tuan Sivarasa Rasiah [Sungai Buloh]: Tuan Yang di-Pertua, Yang
Berhormat Timbalan Menteri, fakta yang disebut dalam jawapan Yang Berhormat
Timbalan Menteri ialah fakta yang saya telah sebut apabila saya bangkitkan isu ini.
Soalan saya ialah, poin yang penting masih belum dijawab ialah, pada masa
pendakwaan menarik balik tuduhan terhadap Datuk Hasanah pada 12 April,
pendakwaan memberi jaminan kepada Hakim Mahkamah Tinggi, Datuk Hasanah
akan dituduh semula atas tuduhan yang asal. Oleh sebab itu Hakim membenarkan
pelepasan tanpa acquittal. Dia discharge not amounting to acquittal. Itu berlaku pada
12 April 2021, tahun lepas.

Gambaran yang diberikan kepada Hakim untuk mendapat perintah itu ialah
ini akan dibuat tidak lama lagilah, dalam tempoh yang munasabah. Akan tetapi,
sampai sekarang Datuk Hasanah tidak dituduh semula. Ini akan membangkitkan
keraguan, kemusykilan di peringkat rakyat. Apa sudah jadi? Adakah deal —kah apa-
apa lagi yang dibincang dan diselesaikan.

So, inilah saya minta diperjelaskan oleh kerajaan. Akan tetapi dalam jawapan
itu, saya tidak dengar apa-apa penjelasan itu. Saya harap ini diambil serius, jawab
itu. Kenapa Datuk Hasanah tidak didakwa semula? Dia didakwa asalnya, pada
mulanya buat Criminal Breach of Trust (CBT) terhadap jumlah besar sebanyak
USD50 bilion dengan izin, itulah tuduhan asal. Apa sudah jadi dengan tuduhan itu?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sungai Buloh.

Tuan Mohamed Hanipa bin Maidin [Sepang]: Tambah sedikit Tuan Yang
di-Pertua.
