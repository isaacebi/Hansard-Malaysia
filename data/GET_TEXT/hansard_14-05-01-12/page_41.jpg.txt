DR. 17.3.2022 35

(iv) bebas dari unsur partisan ataupun berpihak ke mana-mana

yang mempunyai kepentingan dalam projek-projek kemajuan
tanah;

(v) tahap integriti yang tinggi. Ahli panel perlu mempunyai integriti

yang tinggi agar keputusan dibuat adalah telus dan adil, sekali
gus dapat memfokuskan kepada kejayaan dan kepentingan
agensi; dan

(vi) pengalaman lain yang relevan bagi memastikan keberkesanan

ahli panel serta pengalaman lain yang relevan_ turut
dikehendaki.

Pengalaman ahli panel hendaklah meliputi tetapi tidak terhad kepada
kebajikan, pengurusan, perakaunan, kewangan, pelaburan dan pengurusan aset
termasuk hartanah dan harta, perundangan, pemasaran, teknologi maklumat,
penggubalan strategi, kepintaran perniagaan, berpengalaman mendalam
pemahaman industri dan keperluan undang-undang yang berkaitan  serta
pengetahuan pengurusan risiko dan lain-lain maklumat yang baik. Terima kasih.

Timbalan Yang di-Pertua [Dato' Mohd Rashid Hasnon]: Panjang sangat
Yang Berhormat. Soalan tambahan yang kedua, saya sudah panggil tadi Yang
Berhormat Bukit Bintang.

Tuan Fong Kui Lun [Bukit Bintang]: Terima kasih, Tuan Yang di-Pertua.
Saya ingin bertanya Yang Berhormat Timbalan Menteri, bagaimana kedudukan
projek rumah mampu milik yang terbengkalai di seluruh negara dan bagaimanakah
program pemulihan sedang dijalankan oleh kementerian? Terima kasih.

Dato’ Sri Dr. Haji Ismail bin Abd Muttalib: Tuan Yang di-Pertua, Yang
Berhormat Bukit Bintang- Yang Berhormat hendak maklumat tentang masalah projek
rumah mampu milik di seluruh negara? Saya tidak ada spesifik senarai itu dan insya-
Allah saya akan jawab secara bertulis kepada Yang Berhormat dan ini perlukan
maklumat tambahan sedikit. Walau bagaimanapun, kita mengambil perhatian
kepada pelaksanaan projek rumah mampu milik ini.

Sebenarnya kementerian sentiasa serius dalam menangani isu ini. Untuk
makluman Yang Berhormat, kita mempunyai projek perumahan mampu milik ini dan
juga projek-projek lain. PPR bukan sahaja di bawah Kementerian Perumahan dan
Kerajaan Tempatan tetapi kita mempunyai 15 buah agensi yang di dalam kerajaan
yang bertanggungjawab membina rumah-rumah ini. Jadi, sebarang kelewatan dan
sebagainya, tidak harus diserahkan kepada Kementerian Perumahan dan Kerajaan

Tempatan, namun kita bertanggungjawab untuk melihat.
