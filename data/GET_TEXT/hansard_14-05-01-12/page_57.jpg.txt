DR. 17.3.2022 51

belia berisiko. Program ini merupakan feeder kepada program skilling, reskilling dan
upskilling.

Bagi tahun 2022, sebanyak 60 siri STAR@U akan dilaksanakan dengan
sasaran penyertaan seramai 600 orang belia. Selain itu, untuk meneruskan usaha
pemulihan ekonomi golongan di bawah inisiatif program Reskilling dan Upskilling
PENJANA tahun 2020 hingga 2021, kementerian ini turut terlibat dalam program
Makerspace-MyBiz Hub@ILKBS, Program Inkubator@ILKBS, Kursus Modular
PENJANA dan juga My Future Agro ILKBS.

Kementerian turut terpanggil untuk membantu golongan belia berkeperluan
khas dan seramai 71 orang pelajar telah mengikuti program latihan kemahiran
insklusiviti belia autisme sepanjang tahun 2018 hingga 2021 yang dilaksanakan
dengan kerjasama The National Autisme Society of Malaysia ataupun NASOM.
Seterusnya, bagi memastikan bidang TVET sentiasa at par dan juga up-to-date selari
perkembangan semasa dan keperluan industri, seramai 161 orang perantis ataupun
pekerja belia industri telah menyertai Skim Latihan Dual Nasional (SLDN) yang telah
dilaksanakan oleh 13 ILKBS merangkumi 19 program pada tahun 2021.

Ke semua usaha dan inisiatif yang dilaksanakan oleh KBS turut diharap dapat
membantu kerajaan dalam menghadapi kesan pandemik COVID-19. Selain
daripada itu, ia diharapkan dapat memperlengkapkan anak-anak muda untuk
meningkatkan kemahiran termasuk kemahiran digitalisasi seiring dengan
perkembangan Revolusi Industri 4.0 dalam Program Pembangunan Belia. Sekian,
terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat
Kapar.

Dato’ Abdullah Sani bin Abdul Hamid [Kapar]: Terima kasih Tuan Yang
di-Pertua. Meneliti daripada jawapan Menteri, tatkala kita menyasarkan kepada
TVET, ingin saya bertanya apakah kementerian- sebab kita tengok chemistry
ataupun sejarah tradisi kita ini, sebagai orang Tionghoa, kalau dia mekanik, anak dia
akan jadi mekanik. Jadi, soalan saya ialah apakah langkah dan rancangan
kementerian dalam kemahiran ini dimulakan di peringkat di sekolah rendah dan
menengah supaya minat yang ditanam mampu melahirkan insan yang profesional,
yakni berkemahiran tatkala mereka dewasa.

Ini membolehkan mereka bersambungan atas kemahiran yang mereka ada.
Apakah cadangan itu perlu diwujudkan untuk melahirkan rakyat yang berkemahiran
ataupun berprofesional? Terima kasih Yang Berhormat Menteri. Terima kasih Tuan

Yang di-Pertua.
