DR. 17.3.2022 81

kebenaran untuk menjawab isu-isu yang dibangkitkan oleh semua Ahli Yang
Berhormat yang saya sebutkan tadi secara bersekali memandangkan perkara yang
dibangkitkan menyentuh isu yang sama.

Untuk makluman, Kementerian Belia dan Sukan dengan kerjasama Majlis
Belia Malaysia (MBM) sedang membangunkan Model Baharu Pembangunan Belia
2030. MBPB 2030 merupakan dokumen pelengkap bagi menyokong dan menambah
baik mekanisme Dasar Belia Malaysia (DBM) yang sedia ada. Model ini akan
memetakan perancangan 10 tahun ke arah menyediakan dan mempersiapkan
generasi belia beridentiti Malaysia bagi menghadapi cabaran dan perubahan masa
hadapan.

Model ini dipadankan dengan pengukuhan dan pemerkasaan konsep
futuristik, relevan dan terkini. Tumpuan diberikan kepada usaha menangani cabaran
belia terutamanya di pasca COVID-19 serta mempersiapkan anak muda dalam
menghadapi arus perubahan masa depan terutamanya dalam landskap digital.

Model baharu ini turut diperkemaskan dengan pendekatan yang sistematik
melalui penjajaran agenda nasional berdasarkan dasar-dasar yang sedia ada iaitu
Dasar Belia Malaysia, Wawasan Kemakmuran Bersama, myDIGITAL blueprint,
Matlamat Pembangunan Mampan (SDG) dan Rancangan Malaysia Ke-12. la
menggariskan teras utama strategi dan inisiatif yang mempunyai sasaran
keberhasilan yang jelas dan perancangan yang komprehensif.

Bidang keutamaan yang diberikan penekanan dalam model ini melibatkan
bidang pendidikan dan latihan berkualiti, penciptaan pekerjaan dan transformasi
keusahawanan, kecergasan dan kesejahteraan hidup, penglibatan dan suara belia.

Selain itu sebagaimana yang diutarakan oleh Yang Berhormat Pasir Mas.
Elemen belia sebagai pemacu Revolusi Industri 4.0, penglibatan belia dalam
pertanian pintar, pembangunan bakat masa hadapan, penggerak keusahawanan
digital, pendukung keilmuan dan pemantapan syariah turut terangkum dalam model
ini.

01500

la bukan sahaja mengambil kira aspek pembangunan fizikal tetapi juga
pengukuhan elemen literasi politik, demokrasi dan kenegaraan serta pembangunan
dalaman belia yang bersifat spiritual turut diberi penekanan.

Sebagai kesinambungan kepada MBPB 2030, satu pelan tindakan yang
komprehensif akan dibangunkan oleh KBS. Pelan tindakan ini akan merentasi
peranan kementerian, agensi, pihak berkuasa tempatan, NGO dan juga pihak swasta
yang turut sama menyumbang kepada pembangunan belia secara holistik. Melalui

pelan ini, diharapkan belia yang dinamik, kompeten, berdaya saing dan berdaya
