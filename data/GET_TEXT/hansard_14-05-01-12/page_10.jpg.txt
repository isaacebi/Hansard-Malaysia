DR. 17.3.2022 4

mendapatkan peruntukan daripada Kerajaan Persekutuan untuk membantu
pembinaan masjid-masjid di negeri-negeri, termasuklah di Pasir Gudang yang
kemampuan kerajaan negeri kadang-kadang terbatas.

Jadi, mungkin kalau JAKIM boleh bantu kos pembinaan, kalau tidak
sepenuhnya pun, sebahagiannya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Pasir Gudang, sila.

Datuk Haji Idris bin Haji Ahmad: Terima kasih Yang Berhormat Pasir
Gudang, boleh minta dihantar surat kepada- dan saya cuba panjangkan kepada
pihak ICU, ataupun pihak yang lebih bertanggungjawab. Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan.

Tuan Haji Ahmad bin Hassan [Papar]: Papar.

Timbalan Yang di-Pertua [Dato' Mohd Rashid Hasnon]: Dalam Sesi
Pertanyaan-pertanyaan Menteri tempoh masa 10 minit, ada masa berbaki, saya
jemput soalan tambahan ketiga dari Hulu Langat.

Datuk Haji Hasanuddin bin Mohd Yunus [Hulu Langat]: Terima kasih
Tuan Yang di-Pertua. Saya merujuk kepada kenyataan Penyimpan Mohor Besar
Raja-Raja, Tan Sri Syed Danial Syed Ahmad yang menegur sebuah akhbar yang
mengatakan bahawa JAKIM kini diletak bawah bidang kuasa Majlis Raja-Raja adalah
kurang tepat dan boleh mengelirukan.

Soalan saya kenapa Yang Berhormat Menteri yang menjaga JAKIM tidak
seawalnya membetulkan kenyataan itu supaya orang ramai tidak berada dalam
keadaan keliru, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hulu Langat, sila Menteri.

Datuk Haji Idris bin Haji Ahmad: Terima kasih Yang Berhormat Hulu
Langat, terima kasih Tuan Yang di-Pertua. Kita dalam pentadbiran ini, kita ada adab-
adab dan ada tuan rumahnya. Kita tidak boleh untuk hendak langgar sembarangan
kerana kita tidak boleh mengambil dan mengeluarkan kenyataan di luar bidang kuasa
kita. Saya harap Yang Berhormat Hulu Langat dapat memahami perkara ini. Terima
kasih.

Timbalan Yang di-Pertua [Dato' Mohd Rashid Hasnon]: Pertanyaan-
pertanyaan Menteri seterusnya, saya menjemput Tuan Karupaiya a/l Mutusami,
Padang Serai.

Tuan Karupaiya a/l Mutusami [Padang Serai]: Terima kasih, saya teruskan

dengan, dengan izin, sebuah pantun.
