DR. 17.3.2022 18

kawasan yang proaktif, mereka mengadakan promosi bergerak. Ertinya mereka
ambil mikrofon, mereka jalan ke kampung-kampung untuk memaklumkan adanya
PJKM ini. Jadi, dengan adanya kerjasama dari masjid, daripada JPKK dan
sebagainya, kita berharap ia akan dapat diperelok daripada semasa ke semasa dan
insya-Allah, Yang Berhormat Pokok Sena, kita akan pastikan untuk masa-masa yang
akan datang supaya promosi ini akan dapat disebarluaskan kepada pengguna di
seluruh negara.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Timbalan Menteri.

Dato’ Mahfuz bin Haji Omar [Pokok Sena]: Mohon kena kerap lagi.
Ramadhan ini mesti kerap lagi jualan ini. Tidak boleh alasan bergantung kedudukan
kewangan. Ini benda yang tidak munasabah ya.

Dato’ Rosol bin Wahid: Kita menyedari perkara tersebut dan sebab itu saya
katakan tadi kita ada cadangan daripada kementerian kita untuk meneruskan
sekurang-kurangnya sehingga akhir Ramadhan. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Pertanyaan Jawab Lisan seterusnya, saya
jemput Yang Berhormat Dato’ Seri Anwar bin Ibrahim, Port Dickson.

Dato’ Seri Anwar bin Ibrahim [Port Dickson]: Tuan Yang di-Pertua, soalan
kedua tetapi yang mengkhuatirkan saya, soalan daripada Ketua Pembangkang kalau
menyentuh soal perolehan Kementerian Pertahanan selalu ditolak dan diganti
dengan soalan-soalan sebegini.

Saya setuju soalan ini, tetapi saya agak khuatir, mengapa Pejabat Tuan Yang
di-Pertua dengan Yang Berhormat Menteri berkenaan, memilih untuk menolak setiap
soalan saya mengenai perolehan Kementerian Pertahanan? Ini bukan kali pertama.
Berulang kali.

Timbalan Yang di-Pertua [Dato' Mohd Rashid Hasnon]: Baik, kami ambil
maklum.

Dato’ Seri Anwar bin Ibrahim [Port Dickson]: Jadi, saya minta ini diberi

perhatian.

2. Dato’ Seri Anwar bin Ibrahim [Port Dickson] minta Menteri Sumber
Manusia menyatakan, langkah segera kerajaan menangani pengangguran belia
(kategori umur 15-24 tahun) yang kini berada pada tahap 13.7 peratus menurut
Perangkaan Tenaga Buruh Malaysia November 2021.

Menteri Sumber Manusia [Datuk Seri M. Saravanan]: Terima kasih Tuan
Yang di-Pertua. Saya juga ingin merakamkan ribuan terima kasih kepada Yang

Berhormat Port Dickson yang begitu peka dan prihatin terhadap isu-isu
