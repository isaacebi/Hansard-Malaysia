DR. 17.3.2022 88

tangan Sabah, Sarawak dan Singapura supaya Malaya’s alone tidak boleh
meluluskan mana-mana akta tanpa perkenan Sabah, Sarawak dan Singapura.

Malangnya apabila tahun 1965, Singapura keluar dari Malaysia. Pada masa
Pilihan Raya 1969, maka Malaya masih lagi ‘104, 702’ tetapi apabila pada tahun
1974 - okey di sana mulai perubahan di mana pada waktu Pilihan Raya 1974, 114
kerusi adalah untuk Malaya iaitu 74 peratus walhal Sabah masih 16 kerusi dan
Sarawak masih 24 kerusi dan Singapura tiada sudah.

Maka semasa tahun ‘2004’ sampai sekaranglah maka 74 peratus terus
menjadi kedudukannya. Ini yang rakyat Sabah membawa kes ini kepada majlis khas
dan saya difahamkan Kerajaan Negeri Sabah dan Kerajaan Negeri Sarawak juga
ingin membawa perkara ini untuk perbincangan bagaimana...

Datuk Seri Panglima Wilfred Madius Tangau [Tuaran]: Boleh bertanya
Yang Berhormat Menteri? Yang Berhormat Menteri, boleh mencelah Yang
Berhormat Menteri? Dalam isu ini?

Datuk Seri Panglima Dr. Maximus Johnity Ongkili: Yes, Yang Berhormat
Sepanggar, boleh sedikit.

Datuk Mohd Azis bin Jamman [Sepanggar]: Sepanggar dahulu? Okey,
terima kasih Yang Berhormat Menteri atas peluang yang diberikan. Saya tertarik
dengan apa yang Yang Berhormat sebutkan tadi daripada segi sejarah dan
sebagainya. Cuma hari ini di dalam Parlimen yang mulia ini, saya ingin pendirian
daripada pihak Yang Berhormat Menteri khususnya yang secara kebetulan datang
juga dari Sabah bilamana yang mengatakan bahawa kerusi yang sepatutnya ada di
antara Sabah dan Sarawak itu sepatutnya merangkumi satu per tiga daripada kerusi
yang ada di seluruh Malaysia.

Jadi kita ingin tahu di dalam Dewan yang mulia ini, apakah pendirian
kementerian dalam hal ini? Adakah pihak kementerian akan push agar pembahagian
kerusi di antara Sabah, Sarawak dan Semenanjung Malaysia ini dapat diperbetulkan
selaras dengan Perjanjian Malaysia 1963? Terima kasih.

Datuk Seri Panglima Wilfred Madius Tangau [Tuaran]: Boleh tanya sedikit
juga sebab perkara yang sama?

Datuk Seri Panglima Dr. Maximus Johnity Ongkili: Okey, boleh sedikit.

Datuk Seri Panglima Wilfred Madius Tangau [Tuaran]: Terima kasih Yang
Berhormat Menteri. Tahniah Yang Berhormat Menteri kerana telah mengambil isu ini
secara serius dan cadangan-cadangan Yang Berhormat meletakkan balik kepada

Parlimen itu satu langkah yang bagus.
