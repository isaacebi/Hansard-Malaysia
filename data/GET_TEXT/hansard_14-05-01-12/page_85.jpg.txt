DR. 17.3.2022 79

sukan. Saya akan memberi jawapan secara bertulis memandangkan ia lebih
menjurus kepada cadangan projek-projek di kawasan-kawasan Ahli-ahli Yang
Berhormat.

Tuan Noor Amin bin Ahmad [Kangar]: Yang Berhormat Menteri sedikit,
tentang kemudahan sukan.

Dato’ Seri Ahmad Faizal bin Azumu: Sila.

Tuan Noor Amin bin Ahmad [Kangar]: Jawab secara bertulis pun tidak apa.
Tentang padang ragbi yang telah diluluskan lama di Putrajaya, saya difahamkan
dahulu dapat dua buah padang, sekarang dapat sebuah padang. Saya pun ada
interest sebab saya di dalam Jawatankuasa Ragbi Malaysia. Saya pun sudah
bangkitkan kepada Menteri Wilayah Persekutuan. Saya harap dapat diselesaikan
segera.

Tuan Haji Ahmad bin Hassan [Papar]: Papar minta pencerahan. Boleh?

Datuk Mohd Azis bin Jamman [Sepanggar]: Sepanggar juga.

Dato’ Seri Ahmad Faizal bin Azumu: Sila Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Yang Berhormat Menteri Papar ingin bertanyakan fasal konflik sukan beringis yang
mana kita boleh katakan setiap kali kita adakan Parlimen, di situ lah soalan saya dan
permohonan saya diutarakan. Saya ingin penjelasan daripada Yang Berhormat
Menteri. Terima kasih.

Dato’ Seri Ahmad Faizal bin Azumu: Terima kasih Yang Berhormat Papar.
Tentunya segala perkara yang telah dibawa oleh Ahli-ahli Yang Berhormat kami akan
jawab secara bertulis. Akan tetapi kalau boleh saya ingin nyatakan bahawa ia telah
pun kami pohon untuk dimasuk ke dalam Rolling Pelan dan tentunya pihak EPU akan
meneliti, dan insya-Allah kita sama-sama berdoa agar kita dapat adakan projek-
projek seperti yang diminta.

Yang Berhormat Kangar berkenaan dengan stadium ragbi, sebentar. Saya
jawab stadium ragbi. la akan diteruskan di kawasan yang telah pun kita putuskan
sebelum ini, namun spesifikasi terpaksa kita kurangkan kerana kita akan cuma
membangunkan mengikut peruntukan yang sedia ada. Di sana terdapat sedikit
masalah berkenaan dengan pembangunan tanah yang akan menggunakan
peruntukan yang agak banyak. Maka kita sediakan dahulu padang dan beberapa
elemen penting bagi pembangunan stadium ragbi tersebut. Terima kasih. Sila Yang
Berhormat Sepanggar.

Tuan Noor Amin bin Ahmad [Kangar]: Okey, terima kasih Yang Berhormat

Menteri.
