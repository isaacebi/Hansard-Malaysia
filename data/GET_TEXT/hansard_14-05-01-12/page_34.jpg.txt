DR. 17.3.2022 28

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Yang di-Pertua, terima kasih Yang
Berhormat Kota Belud yang ingin mengetahui berkaitan dengan kekurangan minyak
masak bersubsidi dan langkah untuk mengekang penyelewengan tersebut serta
tindakan kepada mereka yang mencampur minyak subsidi dan minyak masak
terpakai.

Tuan Yang di-Pertua, harga kawalan yang rendah iaitu RM2.50 bagi minyak
masak subsidi polybag satu kilogram menjadi faktor utama mengapa minyak masak
ini menjadi berkurang termasuk harga yang ketara kerana saya difahamkan pada
hari ini harga biasa RM6.70 jadi itu, satu.

Walau bagaimanapun kerajaan telah menetapkan bahawa minyak subsidi
satu kilogram ini cuma sepatutnya boleh dibeli kepada isi rumah domestik sahaja.
Akan tetapi, ia juga dibeli oleh peniaga-peniaga kecil dan sederhana untuk
mengurangkan kos operasi perniagaan mereka. Pembelian mereka dalam kuantiti
yang banyak menyebabkan kekurangannya dalam market dan kehabisan lebih awal
dari sepatutnya.

Selain daripada itu Tuan Yang di-Pertua, apa yang kita dapat kesan juga
berkenaan punca kekurangannya adalah juga disebabkan oleh _berlaku
penyeludupan ataupun berpindah minyak ini ke negara jiran oleh mereka yang tidak
bertanggungjawab untuk mendapat keuntungan yang lebih. Kemudian kita juga ada
mengesan adanya decanting saya tengok dalam kamus erti itu adalah penyiringan.
Ertinya mereka mengambil minyak subsidi ini kemudian mereka masukkan dalam
botol dan mereka jual dengan harga yang lebih mahal. Itu kerja-kerja yang tidak
amanah yang telah dilaksanakan.

Bagi menangani isu tersebut, kementerian telah melakukan pemeriksaan dan
juga pengauditan di setiap peringkat rangkaian pengedaran minyak masak di
samping menjalankan pemeriksaan, pematuhan permit ke atas peniaga kecil dan
pengusaha-pengusaha restoran.

Di samping itu, kita juga membuat risikan ke atas pengilang, pembungkus,
pemborong dan peruncit dengan sasaran terpilih yang disyaki menyeleweng.
Keempat, menggantung kuota ataupun lesen ke atas syarikat yang didapati
melakukan penyelewengan serta meletakkan had pembelian minyak masak polybag
satu kilogram sebanyak tiga paket untuk memastikan lebih ramai pengguna isi rumah
menikmati subsidi kerajaan tersebut.

Di samping itu, yang terakhir ialah mempertingkatkan kerjasama dengan
penguat kuasa-penguat kuasa yang lain seperti kastam, tentera, Polis Diraja

Malaysia dan ESSCOM. Untuk makluman, sehingga pada tahun ini- sehingga 28
