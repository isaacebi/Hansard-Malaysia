DR. 17.3.2022 80

Datuk Mohd Azis bin Jamman [Sepanggar]: Terima kasih sahabat saya
Yang Berhormat Menteri.

Saya ingin merujuk kepada sewaktu sesi perbahasan belanjawan yang lepas
yang mana Yang Berhormat Menteri telah menyatakan kesediaan Kementerian Belia
dan Sukan untuk mempertimbangkan kompleks sukan permotoran di negeri Sabah.
Saya harap agar kementerian dapat mempertimbangkan juga. Saya follow-up sahaja
apa yang telah Yang Berhormat Menteri sebelum ini telah nyatakan. Terima kasih.

Dato’ Seri Ahmad Faizal bin Azumu: Terima kasih. Tahniah kepada
sahabat saya yang sentiasa tidak jemu-jemu membangkitkan perkara tersebut
walaupun beliau tidak berapa pandai bawa motor... [Ketawa]

Tuan Yang di-Pertua, saya ingin menyentuh tentang isu-isu belia dalam
jangka masa pendek yang masih tinggal ini. Belia memainkan peranan yang penting
dalam menentukan masa hadapan negara. Cabaran yang ditempuh oleh para belia
dalam era digital masa kini sangat hebat dan mencabar. Pembangunan belia
merupakan usaha yang perlu dititikberatkan memandangkan golongan ini akan
menerajui pembangunan dan kepimpinan negara pada masa hadapan.

Belia perlu kita terapkan dengan nilai-nilai murni dan semangat jati diri yang
tinggi seiring dengan peranan baharu golongan ini yang akan menjadi suara yang
signifikan dalam pembentukan pentadbiran masa hadapan. Untuk itu KBS memohon
kerjasama daripada semua pihak termasuk kementerian-kementerian, badan-badan
bukan kerajaan serta rakyat khususnya, untuk sama-sama berganding bahu bagi
memastikan negara dapat melahirkan belia yang berupaya untuk menjadi rakan
strategik kepada pembangunan negara.

Tuan Yang di-Pertua, Yang Berhormat Pasir Mas membangkitkan usul
berkenaan cadangan penggubalan sebuah dasar yang khusus_ dalam
memartabatkan penyertaan belia yang dikenali sebagai Dasar Belia Sejahtera. Yang
Berhormat Hulu Rajang pula berpandangan bahawa Pembangunan Model Baharu
Permohonan Belia 2030 adalah sangat signifikan, namun mencadangkan agar
program-program lama kementerian harus diberikan nafas baharu.

Yang Berhormat Tangga Batu dan Yang Berhormat Hulu Selangor memohon
pandangan kerajaan mengenai perancangan masa akan datang untuk membina
generasi belia yang mampan dan mencadangkan agar kementerian melibatkan
pertubuhan belia dalam apa-apa pembangunan dan dasar berkaitan dengan belia.

Tuan Yang di-Pertua, Kementerian Belia dan Sukan mengucapkan terima
kasih atas keprihatinan Ahli-ahli Yang Berhormat yang sering kali melontarkan idea-
idea yang bernas bagi membantu KBS membina generasi belia yang bakal menjadi

pemimpin masa depan dan rakan strategik pembangunan negara. Saya mohon
