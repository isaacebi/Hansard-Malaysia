DR. 17.3.2022 135

Kalau dibuat macam itu, kepercayaan kepada komitmen kerajaan yang
disebut tadi yang mana kita sangat hargai, komitmen kita lebih jelas tetapi kalau you
tak bagi jawapan yang jelas dan terperinci, memang ada keraguanlah dan
kebimbangan apa akan jadi, you know, perlu kah Malaysia bayar dan sebagainya?
Jadi, saya harap cadangan saya akan diterima dan maklumat kerap, terperinci
dikeluarkan oleh kerajaan kepada rakyat Malaysia secara regular statement. Itu yang
saya minta. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sungai Buloh. Sila Yang Berhormat Timbalan Menteri.

Datuk Mohd Azis bin Jamman [Sepanggar]: Cadangan, cadangan, Yang
Berhormat Timbalan Menteri. Boleh? Cadangan.

Tuan Gobind Singh Deo [Puchong]: Minta penjelasan.

Datuk Mohd Azis bin Jamman [Sepanggar]: Tadi Yang Berhormat
Timbalan Menteri, kalau boleh saya nak mencadangkan? Boleh? Tentang isu ini.

Tuan Gobind Singh Deo [Puchong]: Boleh saya minta soalan?

Datuk Mohd Azis bin Jamman [Sepanggar]: Boleh Yang Berhormat
Timbalan Menteri?

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri? Nak bagi siapa?

Datuk Wira Hajah Mas Ermieyati binti Samsudin: Terima kasih Tuan Yang
di-Pertua. Saya rasa cukuplah sebab saya...

Datuk Mohd Azis bin Jamman [Sepanggar]: Cadangan, cadangan.

Tuan Mohamed Hanipa bin Maidin [Sepang]: Penting ini, Yang Berhormat
Timbalan Menteri.

Datuk Wira Hajah Mas Ermieyati binti Samsudin: Yang Berhormat, kalau
cadangan, kita boleh dengar. Silakan.

Timbalan Yang di-Pertua [Dato’ Mohd Rashid Hasnon]: Bagi cadangan
dahulu.

Datuk Mohd Azis bin Jamman [Sepanggar]: Sepanggar ya? Okey. Terima
kasih Yang Berhormat Timbalan Menteri. Kalau saya boleh mencadangkanlah
because kegusaran rakyat Sabah tentang isu keselamatan ini cukup mendalam.
Yang Berhormat Timbalan Menteri pun tahu sehingga ke hari ini, Pantai Timur Sabah
masih berada di dalam curfew disebabkan oleh ancaman daripada negara jiran kita,
Filipina.

So, saya mencadangkan kalau kita melihat kepada negara-negara yang
menuntut sesuatu macam contoh China tuntut Pulau Spratly, apa yang mereka

lakukan? Mereka membina pangkalan tentera di sana. So, saya mencadangkan
