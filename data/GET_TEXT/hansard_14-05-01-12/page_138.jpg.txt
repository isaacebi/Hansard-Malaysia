DR. 17.3.2022 132

Timbalan Yang di-Pertua [Dato’ Mohd Rashid Hasnon]: Minta Yang
Berhormat Menteri habiskan.

Datuk Wira Hajah Mas Ermieyati binti Samsudin: Kejap, saya baru hendak
mula Yang Berhormat. Terima kasih Yang Berhormat.

Tuan Mohamed Hanipa bin Maidin [Sepang]: Okey, okey. Nanti minta ya
selepas ini.

Timbalan Yang di-Pertua [Dato’ Mohd Rashid Hasnon]: Ya, ya.

Datuk Wira Hajah Mas Ermieyati binti Samsudin: Yang Berhormat Kota
Belud, Yang Berhormat Kalabakan, Yang Berhormat Putatan, Yang Berhormat
Tuaran, Yang Berhormat Puchong, Yang Berhormat Keningau, Yang Berhormat
Libaran dan Yang Berhormat Kota Raja,, di antara ini yang ada. Jadi, saya menjawab
secara bersekali.

Membangkitkan isu keputusan final award yang telah pun dikeluarkan oleh
penimbang tara, Dr Gonzalo Stampa yang mana ia telah Yang Berhormat Menteri
telah menjawab panjang lebar sewaktu Waktu Pertanyaan Menteri pada 10 Mac
yang lalu. Sekali lagi kita tekankan bahawa kerajaan komited untuk mempertahankan
kedaulatan negara terutamanya negeri Sabah dan tidak akan berdiam diri serta akan
bertindak untuk mencabar segala tindakan yang akan diambil di mana-mana dan
pada bila-bila masa sahaja selain tidak mengiktiraf keputusan yang diambil oleh
penimbang tara tersebut.

01710

Jadi, saya memohon supaya Ahli-ahli Yang Berhormat memberikan sepenuh
sokongan kepada kerajaan untuk memastikan tindakan yang diambil bagi mencabar
keputusan ini, ia dapat dilaksanakan tanpa gangguan politik supaya kedaulatan
negara sentiasa terpelihara.

Puan Isnaraissah Munirah binti Majilis @ Fakharudy [Kota Belud]: Yang
Berhormat Timbalan Menteri, Kota Belud.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Saya
ingin bertanya, setelah apa tindakan yang dilakukan oleh Kerajaan Persekutuan
sekarang ini, apa jaminan bahawa you know, Mahkamah Arbitrasi ini akan selesai?
Kalau Yang Berhormat Timbalan Menteri lihat sekarang ini, semasa Senatorial
debate di Philippines, mereka menghadapi pilihan raya. They debate openly tentang
claim Sabah ini, openly debate.

Jadi, saya hairan kenapa kita sangat takut untuk membahaskan perkara ini?

Kenapa kita tidak hadapi perkara ini? Kita cakap kita tidak recognize, tidak recognize!
