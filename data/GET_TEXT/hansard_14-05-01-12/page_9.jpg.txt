DR. 17.3.2022 3

Datuk Haji Idris bin Haji Ahmad: Terima kasih Tuan Yang di-Pertua.
Pindaan kepada peraturan MKI ini akan dapat memantapkan lagi kedudukan Raja-
Raja Melayu dan juga Seri Paduka Baginda Yang di-Pertuan Agong sebagai Ketua
Agama Islam di negeri dan kedudukan JAKIM sebagai agensi penyelaras dan hal
ehwal Islam peringkat persekutuan tanpa mengganggu gugat kuasa sedia ada
negeri, dalam hal ehwal Islam.

Rentetan daripada isu yang berkaitan bidang kuasa Mahkamah Syariah baru-
baru ini, satu persidangan meja bulat isu-isu semasa yang kita telah laksanakan pada
2 Mac 2022 yang telah pun melibatkan tokoh-tokoh perundangan syariah serta pihak-
pihak yang berkepentingan dan beberapa resolusi jangka pendek dan jangka
panjang telah dipersetujui dan kita akan cuba untuk membawa perkara-perkara ini
untuk disembah maklum kepada Majlis Raja-Raja.

Berkenaan dengan, apa perbezaan antara perkara yang penubuhan- apa
yang kita dapat lihat daripada peraturan baharu Majlis Kebangsaan Bagi Hal Ehwal
Agama Islam (MKI) berbanding dengan peraturan sedia ada dan sebagaimana kita
maklum, tujuan MKI ditubuhkan adalah untuk memberi nasihat kepada Majlis Raja-
Raja atas apa perkara berhubung hal ehwal agama Islam dengan tujuan untuk
menambah baik, menyelaras dan menggalakkan keseragaman undang-undang,
pentadbiran tanpa menyentuh kedudukan hak kelebihan, hak kedaulatan kuasa yang
ada pada raja sebagai ketua agama Islam.

Dalam hal ini juga, kita lihat apa yang dicadangkan peraturan baharu ini,
Pengerusi MKI telah pun diperkenankan untuk dilantik dalam kalangan raja-raja dan
Majlis Mesyuarat Raja-Raja telah perkenan memilih Duli Yang Maha Mulia Sultan
Selangor sebagai Pengerusi MKI untuk tempoh dua tahun sebagai Pengerusi MKI
yang pertama dalam kalangan raja-raja.

01010

Manakala, Yang Amat Berhormat Perdana Menteri pula akan memainkan
peranan sebagai Timbalan Pengerusi MKI. Peranan JAKIM selaku agensi
menggerakkan MKI pula diperuntukkan dengan jelas dalam peraturan baharu ini
selaku Setiausaha dan Urus Setia MKI. Terima kasih.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya jemput Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Yang Berhormat Menteri, jawapan Yang Berhormat Menteri tadi sangat
bagus dan memberi pencerahan perspektif yang betul. Soalan saya ini mungkin ada
lari sedikit tetapi di bawah bidang kuasa JAKIM iaitu tentang bolehkah JAKIM
