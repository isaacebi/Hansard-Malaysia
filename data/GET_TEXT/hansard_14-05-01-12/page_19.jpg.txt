DR. 17.3.2022 13

2021 sehingga 2025. TransKoM ini kita harap akan dapat dihayati oleh koperasi-
koperasi untuk mencapai matlamatnya. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Ada sedikit masa lagi, saya jemput pertanyaan yang ketiga
Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua.
Berdasarkah rekod Suruhanjaya Koperasi Malaysia, terdapat sebanyak 462 buah
koperasi kariah masjid telah didaftarkan yang melibatkan penyertaan seramai 38,000
orang ahi.

Saya difahamkan kementerian juga menyasarkan peningkatan koperasi
kariah masjid sebanyak 10 peratus daripada 6514 buah masjid di seluruh negara.
Soalan saya, apakah usaha-usaha yang telah dilakukan oleh kementerian setakat ini
bagi memulihkan 10 peratus ini dapat dicapai dengan kadar segera. Sejauh manakah
kerjasama yang dijalinkan oleh kementerian bersama dengan agensi atau pun
jabatan kerajaan berkaitan hal ehwal agama Islam untuk menjayakan misi, “Satu
Masjid, Satu Koperasi’. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Jempol. Silakan Yang Berhormat Menteri, dua minit 20 saat.

Tan Sri Noh bin Haji Omar: Terima kasih Yang Berhormat Jempol. Yang
pertama, bagaimana hendak membantu koperasi-koperasi masjid ini yang kita harap
masjid ini bukan sahaja tempat beribadat tetapi juga menjadi tempat perpaduan
ummah dan juga tempat meningkatkan ekonomi.

Jadi untuk melaksanakan hasrat itu, maka kita telah pun memperuntukkan
koperasi minimum RM100,000 sebagai geran. Kalau dilihat koperasi masjid itu
bagus, lebih— kita berpandukan keperluan yang diadakan tetapi maksimum
RM100,000. Itu yang pertama, peruntukan yang kita boleh bagi sebagai peruntukan
asas.

Yang kedua, usaha yang kita buat dan telah pun dilaksanakan, a/hamdulillah.
Saya sudah lupa — minggu lepas buat julung-julung kalinya koperasi bekerjasama
dengan JAKIM. Yang Berhormat Timbalan Menteri Agama turut hadir untuk menutup
seminar tersebut. Kita bekerjasama dengan jawatankuasa masjid yang dihadiri oleh
hampir 300 orang di seluruh negara dengan mengadakan seminar bagi membimbing
mereka dan bagaimana untuk memajukan koperasi-koperasi masjid ini.

Kita tahu kadang-kadang masjid ini — jawatankuasa masjid dilantik oleh pihak
kerajaan negeri. Koperasi pula di peringkat Federal. Kita membuat penyelarasan ini

supaya dapat melaksanakan hasrat untuk menjadikan— mencapai setiap koperasi
