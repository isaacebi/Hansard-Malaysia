DR. 17.3.2022 84

disediakan. la adalah selaras dengan hasrat memenuhi keperluan penciptaan
pekerjaan dan pendapatan belia dalam bidang-bidang baharu di mana industri
mahupun pemegang taruh lain turut memainkan peranan melalui program seperti
program Boot Camp, MyFuture Youth Plus dan lain-lain.

Seterusnya bagi memastikan bidang TVET sentiasa at par, dengan izin,
ataupun up to date, dengan izin, selari dengan keperluan industrial-trained worker,
dengan izin, serta perkembangan semasa dan keperluan industri, seramai 161 orang
perantis pekerja belia industri telah menyertai Skim Latihan Dual Nasional (SLDN)
yang telah dilaksanakan oleh 13 ILKBS merangkumi 19 program pada tahun 2021.
Kesemua usaha dan inisiatif yang dilaksanakan oleh kementerian turut diharap dapat
membantu kerajaan dalam menghadapi kesan COVID-19.

Sebagai penutup kepada jawapan perbahasan Usul Menjunjung Kasih Ke
atas Titah Diraja kali ini, Tuan Yang di-Pertua, saya mengharapkan agar kesemua
jawapan yang diberikan sebentar tadi dapat menjawab semua persoalan yang
dibangkitkan oleh Ahli Yang Berhormat kepada kementerian ini. Namun, sekiranya
terdapat sebarang usul, pertanyaan, cadangan ataupun persoalan yang tidak
terjawab, saya akan kemukakan jawapan kepada Ahli-ahli Yang Berhormat secara
bertulis selepas ini.

Saya juga berharap agar kita dapat bekerja bersama-sama dan berganding
bahu untuk menyerlahkan potensi belia dan mengangkat martabat sukan negara ke
arah kegemilangan keluarga Malaysia. Sekian, terima kasih, Yang Berhormat.

Tuan Yang di-Pertua: Terima kasih Yang Berhormat Menteri di Kementerian
Belia dan Sukan.

Kementerian yang akhir sekali ialah Menteri-menteri di Jabatan Perdana
Menteri dan ini akan dimulakan dengan saya menjemput Yang Berhormat Menteri di
Jabatan Perdana Menteri (Hal Ehwal Sabah dan Sarawak). Silakan, Yang

Berhormat, 30 minit.

3.08 ptg

Menteri di Jabatan Perdana Menteri (Hal Ehwal Sabah dan Sarawak)
[Datuk Seri Panglima Dr. Maximus Johnity Ongkili]: Terima kasih Tuan Yang di-
Pertua, beri pusingan Jabatan Perdana Menteri pada saat ini.

Tuan Yang di-Pertua, terlebih dahulu, saya ingin mengambil kesempatan ini
untuk merakamkan ucapan terima kasih kepada Ahli-ahli Yang Berhormat yang telah
mengambil bahagian dalam perbahasan Titah Diraja yang telah menyentuh
mengenai perkara-perkara di bawah tanggungjawab Jabatan Perdana Menteri (Hal

Ehwal Sabah dan Sarawak) terutama Yang Berhormat Igan, Yang Berhormat Hulu
