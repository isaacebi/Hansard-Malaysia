DR. 17.3.2022 48

Dato’ Ramli bin Dato’ Mohd Nor [Cameron Highlands]: Yang Berhormat
Jempol.

Dato’ Haji Salim Sharif [Jempol]: Terima kasih Yang Berhormat Menteri
jawab panjang lebar. Walau bagaimanapun, masyarakat Orang Asli merupakan
golongan rentan yang mendapat perhatian kepada pihak kerajaan menerusi pelbagai
perancangan dan program yang telah disebutkan sebentar tadi.

Sebahagian besar isi rumah masyarakat tersebut masih merupakan
golongan B40 dengan kadar kemiskinan yang tinggi iaitu 33.6 peratus pada tahun
2019.

#1200

Soalan saya, sejauh mana keberkesanan usaha yang telah dilakukan, yang
telah disebut tadi oleh kementerian dan berapa peratuskah pencapaian dapat dibuat
bagi meningkatkan pendapatan isi rumah? Apakah faktor penghalang atas
kegagalan segala program yang dibuat? Bagaimanakah kita meningkatkan
penyertaan Orang Asli untuk program tersebut? Mohon Menteri untuk menjawab.

Datuk Haji Hasbi bin Habibollah: Terima kasih Yang Berhormat Jempol.
Saya juga melihat kepada sebagaimana kami telah hari itu menjawab kepada Yang
Berhormat Jempol iaitu daripada segi pendidikan. Daripada bidang ekonomi kita
telah pun menghuraikannya dan sudah pastinya insya-Allah ini perkara yang
berterusan, yang akan diteruskan sampai kata orang, kita puas hatilah untuk
memastikan peringkat kemiskinan, kadar kemiskinan turun dan masyarakat berubah.

Namun, di antaranya iaitu tentang program pendidikan. Antaranya ia juga
diberi to changes the civilization, erti kata lain merupakan pendidikan itu sendiri
diutamakan kepada generasi yang ada dan generasi yang ada sekarang akan susut
akan berkurangan. Generasi baru inilah yang diharapkan akan dapat merubah sudah
pasti daripada segi pendidikan. At the same time, kita juga meneruskan program-
program untuk ekonomi.

Jadi, tentang percentage hendak bagi di sini saya tidak berani hendak kata. /
don’t have the data secara spesifik. Bukan tidak ada, saya yakin ada, dan insya-
Allah, saya akan berikan kepada Yang Berhormat Jempol dengan bertulis. Terima
kasih.

Beberapa Ahli: [Bangun]

Tuan Su Keong Siong [Kampar]: Kampar.

Tuan Kesavan a/l Subramaniam [Sungai Siput]: Sungai Siput.

Dato’ Ramli bin Dato’ Mohd Nor [Cameron Highlands]: Yang Berhormat
Sungai Siput.

Tuan Su Keong Siong [Kampar]: Terima kasih Tuan Yang di-Pertua.
