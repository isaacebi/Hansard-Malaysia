DR. 17.3.2022 38

sebagainya. Ini proses biasa yang akan dilaksanakan oleh bahagian human
resources di Kementerian Kesihatan. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Kinabatangan.

Dato’ Seri Panglima Bung Moktar bin Radin [Kinabatangan]: Terima
kasih Tuan Yang di-Pertua. Yang Berhormat Timbalan Menteri, apakah kementerian
atau kerajaan berhasrat untuk mempertingkatkan lagi penambahan doktor dan
pakar-pakar perubatan ini? Sebab, kita melihat isu antara doktor-doktor pakar
dengan masyarakat terlalu jauh dan ini amat membimbangkan sebab terdapat juga
hospital-hospital, pusat kesihatan di luar bandar yang tidak ada doktor pakar, tidak
ada apa-apa, cuma ada dresser sahaja. Minta makluman Yang Berhormat Timbalan
Menteri. Terima kasih.

Datuk Aaron Ago Dagang: Terima kasih Yang Berhormat. Memang
begitulah hasrat kerajaan supaya semua perkhidmatan kita sama ada di klinik atau
di hospital di seluruh negara akan mendapat kualiti dan perkhidmatan yang
cemerlang. Saya difahamkan dalam proses ini, sebab itu apabila kita mohon untuk
mendapatkan jawatan lebih banyak dalam pelbagai segi daripada perubatan, farmasi
dan sebagainya, ini mengambil kira dalam beberapa tahun akan datang.

Unjuran ini telah pun dibuat dan sebab itu permohonan yang kita sampaikan
dan yang telah disebut saya tadi, yang telah diberi ataupun diapproved by the
government adalah seperti yang saya senaraikan tadi. Dalam tiga tahun akan
datang, beginilah jumlah perkhidmatan pakar-pakar yang kita akan dapati di seluruh
negara.

Memang, Yang Berhormat, saya pun faham dari segi pakar dan sebagainya.
Saya pun telah mendapat maklumat bagi Sabah dan Sarawak. Kita difahamkan kalau
dahulu kita mendengar bahawa di sana kita memang kekurangan pakar tetapi
sekarang ini yang kita telah mohon ataupun telah diberi adalah begitu lebih daripada
perjawatan yang sedia ada. Saya pun— kalau saya dapat memberi angka kepada
Yang Berhormat. Akan tetapi, jawatan yang kita ada memang kurang daripada
jumlah pakar yang kita sedia ada.

Dato’ Seri Panglima Bung Moktar bin Radin [Kinabatangan]: Minta
bertulis Yang Berhormat, fakta-fakta itu. Terima kasih.

Datuk Aaron Ago Dagang: Saya akan bagi jawapan bertulis dengan angka-
angka yang sepatutnya. Terima kasih.

Tuan Haji Ahmad bin Hassan [Papar]: Papar.

Dato’ Ramli bin Dato’ Mohd Nor [Cameron Highlands]: Yang Berhormat

Kuala Krai.
