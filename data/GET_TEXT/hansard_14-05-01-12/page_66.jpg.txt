DR. 17.3.2022 60

bertulis agar mereka mendapat maklumat yang lebih terperinci dan semoga sesi ini
dapat saya manfaatkan sekiranya ada kepada persoalan-persoalan atau pertanyaan.

Saya ingin menghuraikan begini. Pertama, daripada segi dasar kerajaan.
Komitmen kerajaan untuk memastikan perkhidmatan jalur lebar negara berada pada
satu tahap yang terbaik adalah suatu dasar yang telah dimaklumkan kepada Dewan
yang mulia ini beberapa kali. Dasar-dasar ini terlaksana dalam pelan induk atau pun
blueprint digital negara MyDIGITAL dan juga rancangan-rancangan untuk
menaiktarafkan kemudahan-kemudahan ini adalah seperti mana yang terdapat di
dalam Pelan Jalinan Digital Negara (JENDELA). Masih ramai juga di kalangan
masyarakat yang belum mendapat gambaran yang sepenuhnya_ tentang
bagaimanakah perkara ini akan dilakukan.

Saya ingin mengambil peluang untuk menghuraikan di dalam Dewan yang
mulia ini bahawasanya tumpuan ini tertumpu kepada beberapa aspek bagi
membolehkan mutu, kualiti perkhidmatan jalur lebar negara diperbaiki. Pertama
adalah soal connectivity ataupun soal coverage yang banyak ditentukan oleh sejauh
manakah tahap kesampaian perkhidmatan jalur lebar ke kawasan-kawasan
berpenduduk terutamanya dalam negara kita.

Aspek yang kedua yang sentiasa mendapat keluhan daripada rakyat dan
pengguna bukan sahaja soal coverage atau tahap kesampaian perkhidmatan tetapi
adalah soal mutu ataupun kualiti perkhidmatan bukan sahaja terhad kepada
kawasan-kawasan terpinggir dan di luar bandar tetapi juga terdapat masalah-
masalah yang sama di kawasan yang mempunyai connectivity hatta di dalam bandar.

Kementerian amat memahami masalah ini perlu ditangani secara yang lebih
komprehensif.

#1230

Justeru itu, saya ingin memberikan update kepada Dewan yang mulia ini,
setakat ini pelaksanaan bagi meningkatkan connectivity dan memperbaiki kualiti ini
sedang berjalan di bawah JENDELA Fasa 1 dan akan diteruskan di bawah JENDELA
Fasa 2. Itu tertumpu kepada aspek menaiktarafkan kemudahan-kemudahan yang
ada ke kawasan-kawasan yang belum ada perkhidmatan.

Untuk itu, setakat suku tahun keempat 2021 berakhir Disember baru-baru ini,
sebanyak 1,131 menara baharu telah pun siap dibina daripada sejumlah 3,205 yang
dirancang. Selain daripada itu, kualiti perkhidmatan juga perlu diperbaiki melalui
proses menaik taraf stesen-stesen pemancar. Saya ingin memaklumkan kepada
Dewan yang mulia ini, sebanyak 30,180 stesen pemancar telah pun siap dinaik taraf

daripada sejumlah 30,810 yang dirancang.
