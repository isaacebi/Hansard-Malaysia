DR. 17.3.2022 119

1640

Saya fikir bahawa kalau yang 692,000 Yang Berhormat beri jawapan pada
saya itu, saya terfikir mereka itu di tangga gaji yang rendah yang tidak mungkin ada
pelaburan, ada mempunyai pendapatan yang lain selain daripada gaji tetap mereka.

Jadi, tidak mungkin 692,000 orang ini akan dapat mencapai pendapatan isi
rumah mereka RM10,000 sebulan sebab kalau pendapatan isi rumah RM10,000
sebulan ini dia memerlukan kepada kalau empat orang yang bekerja, dia perlukan
seorang RM2,500 pendapatan mereka. Baru mereka akan dapat pendapatan isi
rumah.

Jadi, sebab itu saya minta dikaji. Sudah 20 tahun tidak kaji, tidak pernah
disemak balik skim tangga gaji kakitangan awam. Ini yang penting Yang Berhormat.
Oleh sebab itu, kita minta untuk disemak semula tangga gaji kakitangan awam untuk
pastikan supaya tahun 2025 ini tercapai hasrat Rancangan Malaysia ke-12 untuk
pendapatan isi rumah RM10,000 sebulan.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Pokok Sena. Baik.

Datuk Dr. Haji Abd. Latiff bin Ahmad: Terima kasih Yang Berhormat Pokok
Sena. Memang itu pun dalam pipeline, sedang. Sudah dan sedang diurus, dikaji
semula. 20 tahun memang patut kita kaji. Yang Berhormat Rasah.

Timbalan Yang di-Pertua [Dato’ Mohd Rashid Hasnon]: Tidak ada dalam
Dewan.

Datuk Dr. Haji Abd. Latiff bin Ahmad: Tidak ada ya?

Timbalan Yang di-Pertua [Dato’ Mohd Rashid Hasnon]: Tidak.

Datuk Dr. Haji Abd. Latiff bin Ahmad: Yang Berhormat Kalabakan.

Timbalan Yang di-Pertua [Dato' Mohd Rashid Hasnon]: Yang Berhormat
Kalabakan ada.

Datuk Dr. Haji Abd. Latiff bin Ahmad: Ada? Yang Berhormat Kalabakan
tanya fasal peruntukan ini. Peruntukan supaya Ahli-ahli Yang Berhormat
pembangkang pun juga dapat peruntukan. Betul ya?

Tuan Ma’mun bin Sulaiman [Kalabakan]: Betul.

Datuk Dr. Haji Abd. Latiff bin Ahmad: Betul. Okey.

Tuan Ma’mun bin Sulaiman [Kalabakan]: Saya mahu tanyalah. Boleh saya
tanya? Saya anggap Yang Berhormat Menteri sepatutnya...

Datuk Dr. Haji Abd. Latiff bin Ahmad: Saya hendak jawab ini. Tunggu lah
dahulu. Saya jawab dulu boleh?

Timbalan Yang di-Pertua [Dato' Mohd Rashid Hasnon]: Minta Yang

Berhormat Menteri menjawab dahulu.
