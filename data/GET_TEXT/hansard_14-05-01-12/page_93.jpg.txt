DR. 17.3.2022 87

Perkara tambahan kerusi untuk negeri Sabah dan Sarawak yang telah
dibangkitkan secara meluas oleh Ahli-ahli Parlimen dari Sabah dan Sarawak ini.
Perkara ini juga telah dibangkitkan dalam Jawatankuasa Pilihan Khas Parlimen pada
tahun 2012 yang saya sendiri mempengerusikan di Dewan yang mulia ini. Laporan
jawatankuasa ini telah dibentangkan dan diluluskan di Parlimen pada masa
Mesyuarat Kedua Belas Penggal Kelima Tahun 2012. Pada waktu itu, beberapa Ahli
Yang Berhormat misalnya adalah menjadi antaranya pada waktu itu Yang Berhormat
Gombak, Yang Berhormat Kuala Krai, Yang Berhormat Rasah dan dengan Ahli-ahli
Yang Berhormat lain Yang Berhormat Hulu Selangor, Yang Berhormat Kapit, Yang
Berhormat Alor Gajah, Yang Berhormat Kampar dan Yang Berhormat Wangsa Maju.

Actually dari segi laporan keseluruhan 21 perkara yang telah dibawa kepada
Parlimen dan diluluskan, hanya ada empat perkara yang split opinion kami split
opinion dan pihak Ketua Pembangkang pada waktu itu tidak menyokong tetapi antara
yang 21 yang khususnya antara 17 yang sebulat suara disokong oleh semua Ahli
Jawatankuasa Khas ialah syor nombor 14 iaitu tambahan atau pengagihan kerusi
Dewan Rakyat bagi negeri Sabah dan negeri Sarawak.

So, saya berpandangan bahawa adalah tepat pada masanya bagi Dewan
yang mulia ini untuk memikirkan sekali lagi dan saya serahkan kepada Ahli-ahli Yang
Berhormat khususnya mereka dari Sabah dan Sarawak untuk menyusuli perkara-
perkara ini. Antara pandangan yang lain ialah bagi tambahan kerusi Sabah dan
Sarawak, memandangkan ini pun turut diluluskan di Dewan yang mulia ini pada
tahun 2012 tetapi tidak disusuli oleh pihak SPR.

01520

Maka ada cadangan bahawa bagi Ahli-ahli Parlimen Sabah dan Sarawak
membincangkan tuntutan ini secara terbuka dan teratur dan mengemukakan
keputusan kepada pihak SPR untuk pelaksanaan seterusnya. Ada juga satu
pandangan Yang Berhormat dari Dewan yang mulia ini supaya mengesyorkan
kepada Dewan Undangan Negeri Sabah dan Sarawak supaya meluluskan usul untuk
tambahan kerusi Parlimen bagi Sabah dan Sarawak.

Untuk makluman dan sedikit rujukan kita, Sabah dan Singapura pada tahun
1963 memang mempunyai 35 peratus dari kerusi di Dewan Parlimen ini dan Malaya
pada waktu itu 65 peratus. Ini adalah kes pada 1963 di mana Malaya ada 104 kerusi
iaitu 65 peratus, Sabah 16 kerusi, Sarawak 24 kerusi, Singapura 15 kerusi. Ertinya
35 peratus pada zaman itu. Mengikut sejarah daripada segi perbincangan Abhli-ahli
Parlimen pada waktu itu, ini disengajakan supaya setiap kali di Dewan yang mulia ini

pada zaman itu, Malaya tidak ada dua per tiga. Ini kerana 35 peratus adalah di dalam
