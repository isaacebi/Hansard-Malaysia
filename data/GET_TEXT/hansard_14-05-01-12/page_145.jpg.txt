DR. 17.3.2022 139

(i) memohon pengiktirafan dan juga penguatkuasaan perintah
deklarasi dan juga injunksi bagi menghentikan prosiding
timbang tara di Sepanyol yang mana telah dikeluarkan oleh
Mahkamah Tinggi Sabah pada 14 Januari;

(ii) mohon pembatalan pelantikan Penimbang Tara daripada 29
Jun 2021. Mahkamah di Madrid telah perintahkan bahawa
serahan notis kepada Kerajaan Malaysia tidak teratur dan
sebab itu 7 Julai hingga 8 Julai, Mahkamah Madrid telah
mengeluarkan perintah-perintah selanjutnya membatalkan
pelantikan Timbang Tara. Oleh itu semua tindakan dan
keputusan timbang tara tersebut adalah terbatal dan tidak sah
dari segi undang-undang.

Jadi, sebab itu juga memohon untuk mengetepikan Partial Award on
Jurisdiction bertarikh 25 Mei 2021 yang dikeluarkan oleh Penimbang Tara yang mana
Mahkamah Madrid pada 13 Oktober 2021 telah pun memutuskan bahawa Partial
Award on Jurisdiction adalah tidak sah dan juga terbatal.

Juga memfailkan satu aduan jenayah (criminal complaint) kepada Peguam
Negara Sepanyol pada 14 Disember 2021 terhadap Penimbang Tara,
memandangkan beliau telah pun mengingkari keputusan Mahkamah Tinggi bertarikh
29 Jun 2021 dengan meneruskan prosiding timbang tara di Perancis.

Jadi, sebelum itu — sebelum Final Award dikeluarkan pada 28 Februari 2022,
kerajaan juga telah mengambil tindakan perundangan bagi menangani tuntutan
tersebut di Perancis. Antaranya dengan memfailkan rayuan kepada— perintah
Mahkamah Tribunal de Grande Instance di Paris, Perancis bertarikh 29 September
2021 yang telah mengiktirafkan Partial Award on Jurisdiction yang telah pun
dikeluarkan oleh Penimbang Tara pada 25 Mei 2020 yang mana rayuan tersebut telah
pun dipohon oleh penuntut di Paris, Perancis secara Ex- parte dan tanpa
pengetahuan kerajaan dengan tujuan untuk memintas keputusan Mahkamah Madrid
bertarikh 29 Jun 2021.

Juga, memfailkan permohonan pergantungan perintah tersebut. Pada 16
Disember 2021, Mahkamah Rayuan Perancis telah pun membenarkan permohonan
untuk menggantung perintah tersebut bagi memastikan tiada award dikeluarkan oleh
Penimbang Tara sebelum permohonan rayuan terhadap perintah tersebut diputuskan
oleh mahkamah.

Memandangkan Kerajaan Malaysia tidak mengiktiraf tuntutan tersebut,
kerajaan telah pun memfailkan permohonan untuk membatalkan Final Award

bertarikh 28 Februari 2022 di tempat Timbang Tara tersebut, seat of arbitration
