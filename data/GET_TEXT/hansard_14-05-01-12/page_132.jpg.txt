DR. 17.3.2022 126

Kita faham, kuasa untuk membuat enakmen berkaitan dengan pentadbiran
agama Islam memang dalam kuasa negeri kecuali untuk Wilayah Persekutuan dan
sebagainya tetapi percanggahan itu ada. Ada banyak kes masih ada yang tidak
diselesaikan sebab itu. Jadi, apabila penukaran agama seorang anak muda dibuat
tanpa persetujuan kedua-dua, penukaran agama itu tidak sah lagi.

Jadi isu sama ada dia akan dibesarkan sebagai Islam atau agama lain, itu
bukan isunya. Isunya ialah undang-undang negara sekarang dengan jelas telah
dimuktamadkan, diputuskan dalam kes Mahkamah Persekutuan dan ini menjadi
undang-undang negara sebagai — persetujuan kedua-dua ibu bapa perlu sebelum
penukaran agama anak muda itu dianggap sah di sisi undang-undang.

Jadi, bagi saya adalah tanggungjawab sekarang macam_ berdasarkan
jawapan ini nampak macam kerajaan pusat sudah macam tutup mata pada masalah
yang serius, yang rea/, yang wujud. Saya mencadangkan kerajaan pusat tukar sikap,
ambil pendirian yang lebih bertanggungjawab dan ambil tindakan iaitu runding,
panggil wakil negeri dan kita runding dengan mereka tanggungjawab Kerajaan Pusat
untuk selaraskan keadaan yang tidak memuaskan sekarang ini di mana undang-
undang di peringkat pusat kata satu dan undang-undang enakmen di peringkat
negeri kata lain. Ini ialah tanggungjawab kerajaan.

Jadi, saya mintalah sikap ini dikaji semula dan tanggungjawab Kerajaan
Pusat adalah dalam isu perpaduan negara dan keharmonian negara di sini, dalam
negara Malaysia dijaga dengan baik oleh Kerajaan Pusat. Okey, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sungai Buloh.

Datuk Haji Idris bin Haji Ahmad: Okey, terima kasih Yang Berhormat
Sungai Buloh.

Tuan Mohamed Hanipa bin Maidin [Sepang]: Minta Yang Berhormat
Menteri, boleh celah sekejap? Isu yang sama, sekejap.

Timbalan Yang di-Pertua [Dato’ Mohd Rashid Hasnon]: Hendak bagi satu
lagi? Sila Yang Berhormat Sepang.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua. Terima kasih kepada Yang Berhormat Menteri. Saya juga ingin
menyuarakan isu yang sama. Yang Berhormat Menteri, kalau saya boleh tambah
sedikit. Dalam kes-kes seperti ini, kita akui memang agak sensitif kerana melibatkan
isu agama tetapi Yang Berhormat Menteri, kalau saya boleh perjelaskan di sini
adakah Yang Berhormat Menteri sedar bahawa dalam kes-kes seperti ini sebenarnya
perkahwinan ini dengan izin was solemn nice under Law Reform Act. Law Reform

Act maknanya akta yang govern dengan izin, perkahwinan bukan Islam.
