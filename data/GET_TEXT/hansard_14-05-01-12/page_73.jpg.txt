DR. 17.3.2022 67

01250

Tuan Syed Ibrahim bin Syed Noh [Ledang]: Yang Berhormat Menteri,
boleh mencelah? Ledang.

Tan Sri Datuk Seri Panglima Haji Annuar bin Haji Musa: Ya.

Tuan Syed Ibrahim bin Syed Noh [Ledang]: Terima kasih Yang Berhormat
Menteri. Saya mencelah berkenaan tadi yang telah disebutkan pelaksanaan 5G.
Kenyataan yang telah dibuat bersama semalam antara Kementerian Kewangan dan
K-KKOM, saya rasa ia satu perkara yang ditunggu-tunggu.

Sebab pun- betul, seperti mana Yang Berhormat Menteri menyebut- memang
di sini kita telah bangkitkan berkali-kali berkenaan dengan model yang digunakan
untuk pelaksanaan 5G. Walaupun model masih lagi- ialah single wholesale network,
bukan dual wholesale network yang juga dicadangkan, tetapi dengan penambahan
ataupun penglibatan ekuiti daripada MNOs ini, saya rasa ia adalah satu langkah ke
hadapan.

Akan tetapi, cumanya saya ada beberapa perkara lanjutan daripada
penyataan semalam, iaitu pertamanya ialah berkenaan dengan kejelasan dan juga
daripada segi ketulusan lagi. Maksudnya, apabila kita sebutkan tentang pemilikan
ekuiti daripada MNOs ini, ada beberapa perkara yang timbul.

Pertama, jumlah ekuiti itu kepada MNOs tersebut? Mungkin itu akan
dicerakinkan dalam siri-siri rundingan. Akan tetapi, perkara ini juga perlukan
penjelasan. Apakah harga ataupun kadar yang diberikan kepada MNOs ini? Saya
percaya sebenarnya kadar harga borong ini masih lagi belum selesai dibincangkan,
tetapi ini juga memerlukan ketulusan dan juga kejelasan.

Ketiga, bagaimanakah cara untuk memastikan ada keadilan sebaik mungkin
yang munasabah di kalangan MNOs ini? Pada masa yang sama juga kejelasan
diperlukan, apakah timbul potential delays ataupun kemungkinan potensi kelewatan
daripada segi pemberian perkhidmatan dan pelaksanaan 5G ini berserta dengan
implikasi kos? Oleh sebab saya tengok pun, komersial pilot yang telah pun
dicadangkan dilaksanakan sepatutnya pada 15 Disember 2021 lagi telah dilanjutkan
sehingga 30 Jun 2022, asalnya hingga Mac sahaja. Jadi maknanya untuk memberi
ruang supaya pihak telco boleh sign-up tetapi itu telah ada indicator menunjukkan
ada kelewatan yang berlaku. Terima kasih.

Tan Sri Datuk Seri Panglima Haji Annuar bin Haji Musa: Terima kasih
Yang Berhormat. Ketiga-tiga perkara Yang Berhormat sebutkan itu memang dalam
perhatian dan telah diputuskan bahawa Kementerian Kewangan akan menjalankan

rundingan dan deadline-nya ialah sebelum akhir bulan Jun.
