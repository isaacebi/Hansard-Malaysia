DR. 17.3.2022 94

Berhormat Menteri Kewangan telah mengelirukan Dewan sebab Yang Berhormat
Menteri mengesahkan di sini bahawa keputusan belum dibuat tetapi jawapan yang
dibuat oleh Yang Berhormat Menteri Kewangan mengatakan ia telah tidak terpakai
bermakna keputusan telah dibuat. Adakah Yang Berhormat Menteri akan
menyokong usul ini? Terima kasih.

Datuk Seri Panglima Dr. Maximus Johnity Ongkili: Saya rasa dia telah
sentuh itu tetapi keputusan yang diambil itu, Kementerian Kewangan perlu
membentangkan kepada Majlis Khas yang yet to be held, seperti mana yang saya
telah katakan. Okey.

Tuan Haji Ahmad bin Hassan [Papar]: Papar, Papar. Papar di sini.

Datuk Seri Panglima Dr. Maximus Johnity Ongkili: Yang Berhormat Papar
tidak berucap.

Tuan Haji Ahmad bin Hassan [Papar]: Ya, pasal tidak ada masa hari itu
mahu berucap.

Tuan Yang di-Pertua: Yang Berhormat Menteri, lima minit lagi. Lima minit.

Tuan Haji Ahmad bin Hassan [Papar]: Okey. Terima kasih Tuan Yang di-
Pertua. Saya ingin bertanya kepada Yang Berhormat Menteri, untuk mengesahkan
di Dewan yang mulia ini bahawa jawapan yang diberikan oleh Yang Berhormat MOF
bahawa Perkara 112C tidak lagi terpakai merupakan satu jawapan dan kenyataan
yang tidak betul.

Kedua, Papar juga ingin bertanya kepada Yang Berhormat Menteri sebagai
Yang Berhormat Menteri di Jabatan Perdana Menteri (Hal Ehwal Sabah dan
Sarawak), saya ingin bertanyakan sekali lagi, adakah Yang Berhormat Menteri
berusaha mengembalikan komposisi satu pertiga Kerusi Sabah dan Sarawak, seperti
mana ia termaktub di dalam MA63.

01540

Tuan Yang di-Pertua: Yang Berhormat, itu sudah ditanya dan dijawab.
Baharu dia jawab.

Tuan Haji Ahmad bin Hassan [Papar]: Sedikit lagi, ada sedikit lagi.

Tuan Yang di-Pertua: 10 minit lalu baharu dia jawab.

Tuan Haji Ahmad bin Hassan [Papar]: Sudah dijawab ke, belum?

Tuan Yang di-Pertua: Ya, sudah jawab.

Datuk Seri Panglima Dr. Maximus Johnity Ongkili: Saya telah katakan
tadi...

Tuan Haji Ahmad bin Hassan [Papar]: Okey, saya hendak minta
pengesahan berkenaan dengan apa yang telah dijawab oleh Menteri MOF

berkenaan dengan Perkara 113. Betul ke tidak.
