DR. 17.3.2022 61

Tuan Yang di-Pertua, kualiti dan juga connectivity bukan hanya bergantung
kepada menara baharu yang dibina dan dinaik taraf. la juga perlu untuk memastikan
negara mempunyai capaian gentian optik yang lebih luas yang sampai ke premis-
premis agar selain daripada perkhidmatan internet yang bersifat mobile adalah
penting bagi perkhidmatan yang lebih stabil, premis-premis mempunyai talian tetap
yang akan memberikan perkhidmatan yang lebih berkualiti.

Untuk makluman, sebanyak 1,890,899 daripada sasaran 2,527,184 premis
yang dirancang telah pun siap dinaik taraf kepada capaian gentian optik. Selain
daripada itu Tuan Yang di-Pertua, seperti mana yang kita maklum dia ada tiga jenis
kaedah bagaimana capaian perkhidmatan jalur lebar dilaksanakan:

(i) secara wireless yang banyak bergantung kepada menara-

menara yang ada;

(ii) melalui rangkaian gentian optik; dan

(iii) perkhidmatan jalur lebar yang menggunakan perkhidmatan

satelit.

Untuk makluman dan update bagi Dewan yang mulia ini sehingga kini,
sebanyak 437 lokasi telah siap dipasang dengan jalur lebar satelit daripada sejumlah
839 lokasi yang mana daripada jumlah tersebut, lokasi yang akan disediakan
manakala 402 lokasi lagi masih lagi dalam peringkat pelaksanaan. Matlamat
keseluruhan, saya memberikan update dari sudut peratusan liputan berasaskan
kepada perkhidmatan 4G di kawasan berpenduduk turut diberi perhatian di mana ia
telah meningkat kepada 95.4 peratus pada suku keempat berakhir Disember baru-
baru ini berbanding 91.8 peratus sebelum pelaksanaan JENDELA pada suku kedua
2020.

Yang Berhormat Hulu Rajang ada bertanya tentang apakah yang telah
dilaksanakan untuk Sarawak. Saya ingin memaklumkan secara umum peruntukan
pembiayaan infrastruktur digital di Sarawak menerusi inisiatif JENDELA Fasa 1 yang
telah pun bermula pada September 2020 hingga Disember akhir tahun ini adalah
sebanyak RM4.09 bilion dan ini sedang dalam pelaksanaan. Butir-butir terperinci
kemajuan bagi negeri Sarawak, saya akan berikan secara bertulis.

Yang Berhormat Tuaran bertanya peruntukan bagi negeri Sabah. Perincian
update kemajuan bagi negeri Sabah juga akan saya sampaikan secara bertulis.
Cuma untuk makluman bagi negeri Sabah, kerajaan telah memperuntukkan dan
sedang melaksanakan sejumlah nilai RM3.61 bilion di bawah program JENDELA
Fasa 1.

Saya ingin membuat beberapa pemakluman dan pengumuman di Dewan

yang mulia pada hari ini berkaitan dengan usaha seterusnya kerajaan untuk
