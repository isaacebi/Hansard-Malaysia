DR. 17.3.2022 104

Tuan Yang di-Pertua juga dibangkitkan oleh Yang Berhormat Serian, Yang
Berhormat Libaran, Yang Berhormat Hulu Rajang, Yang Berhormat Kelabakan, Yang
Berhormat Lubok Antu mengenai perancangan Kerajaan Persekutuan bagi
membangunkan Sabah dan Sarawak, khususnya di kawasan sempadan bagi
mencipta peluang ekonomi dan manfaatkan pemindahan ibu negara Indonesia ke
Kalimantan Timur.

Kerajaan ambil maklum  perancangan’ Kerajaan_ Indonesia bagi
membangunkan ibu negara baru dan kita tahu bahawa ini akan memberi kesan
limpahan bukan sahaja kepada Indonesia Kalimantan tetapi juga kepada Sabah dan
Sarawak.

Oleh hal demikian, maka kerajaan sudah memperuntukkan RM10 juta untuk
kajian pembangunan ekonomi di Sempadan Sabah oleh pihak SEDIA. Ini kosnya
RM10 juta. Selain itu, kita juga ada projek-projek di sempadan umpamanya Pos
Semanggaris di Kalabakan, Projek Naik Kompleks ICQS Tebedu, Projek Jalan di
Sempadan Ba'kelalan, Kompleks CIQ menghala ke Lawas, pembesaran Lapangan
Terbang Sandakan. Ini antara projek-projek yang telah diluluskan di Sabah dan
Sarawak untuk membangunkan kedua-dua negeri tersebut. Tuan Yang di-Pertua,
bagi manfaatkan...

Tuan Ma’mun bin Sulaiman [Kalabakan]: Sedikit Yang Berhormat Menteri.

Dato’ Sri Mustapa bin Mohamed: Kesan ekonomi yang bakal berlaku
sebelum perpindahan ibu kota baharu Indonesia ini, kerajaan berusaha untuk
meningkatkan ketersambungan jalan di kawasan sempadan.

Kerajaan melalui Kementerian Kerja Raya sedang melaksanakan kajian
semula Pelan Pembangunan Rangkaian Jalan Raya 2040 bagi negeri Sabah,
Sarawak dan Labuan dengan kos RM7 juta.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Kalabakan.

Tuan Ma’mun bin Sulaiman [Kalabakan]: Terima kasih Tuan Yang di-
Pertua. Terima kasih Yang Berhormat Menteri. Saya ingin bertanya pasal Serudong.
Tadi ada Menteri menyebutkan RM10 juta yang disedia untuk membuat kajian di
Seludong. Adakah tempat projek CIQ ini akan dilaksanakan di Serudong,
Kalabakan? Terima kasih.

Timbalan Yang di-Pertua [Dato’ Mohd Rashid Hasnon]: Baik. Sila Yang
Berhormat Menteri.

Dato’ Sri Mustapa bin Mohamed: Untuk makluman Ahli Yang Berhormat,
saya mempengerusikan Jawatankuasa Pembangunan Sempadan Sabah, Sarawak

dengan Kalimantan. Antara kawasan-kawasan tumpuan utama di Sabah
