DR. 17.3.2022 150

Tuan Yang di-Pertua: Tolong. Duduklah. Duduklah, duduk. Ini bukan masa
berbahas, Yang Berhormat Pokok Sena.

Dato’ Mahfuz bin Haji Omar [Pokok Sena]: [Bercakap tanpa menggunakan
pembesar suara]

Tuan Yang di-Pertua: Yang Berhormat Pokok Sena. Yang Berhormat Pokok
Sena, tolonglah. Jangan macam ini. Yang Berhormat Machang teruskan.

Datuk Ahmad Jazlan bin Yaakub [Machang]: Saya ingat Yang Berhormat
Pokok Sena patut menarik balik dengan menuduh seolah-olah kita mengambil kerja
Tuanku Yang di-Pertuan Agong ini tidak betul. Untuk makluman Yang Berhormat
Pokok Sena, saya boleh bekalkan Perlembagaan UMNO tahu. UMNO lah yang
menjunjung institusi raja mempertahankan sehingga akhir hayat, Raja
Berperlembagaan dalam negara ini.

Kalau tidak faham, mari masuk dalam UMNO sekejap, hendak keluar balik,
keluar lah masuk Amanah. [Dewan riuh] Ada faham? [Dewan riuh]

Tuan Yang di-Pertua: Terima kasih Yang Berhormat Machang.

Dato’ Mahfuz bin Haji Omar [Pokok Sena]: Yang Berhormat Ketereh
senyum sahaja. [Ketawa]

Tuan Yang di-Pertua: Yang Berhormat Timbalan Menteri, boleh habiskan?

Datuk Wira Hajah Mas Ermieyati binti Samsudin: Okey, saya ada banyak
lagi Tuan Yang di-Pertua. Jadi saya mohon untuk menjawab secara bertulis. Jadi
saya ucapkan ribuan terima kasih kepada semua Yang Berhormat yang telah
membangkitkan isu sepanjang tempoh perbahasan dan yang tidak dapat saya jawab
itu akan kita berikan jawapan secara bertulis. Terima kasih, Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri.
Maka dengan itu, tamatlah penggulungan Menteri-menteri bagi Usul Titah Diraja
pada kali ini. Maka demikian Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa Usul Menjunjung
Kasih ke atas Titah Diraja Kebawah Duli Yang Maha Mulia Seri Paduka Baginda
Yang di-Pertuan Agong oleh Yang Berhormat dari Jempol ini hendaklah disetujukan.

[Masalah dikemuka bagi diputuskan, dan disetujukan]

[Diputuskan,

“Bahawa suatu ucapan yang tidak sepertinya dipersembahkan

kepada Kebawah Duli Yang Maha Mulia Seri Paduka Baginda Yang

di-Pertuan Agong, demikian bunyinya:

“Ampun Tuanku,

Patik, Yang di-Pertua dan Ahli-ahli Dewan Rakyat
Malaysia di dalam Persidangan Parlimen, memohon
