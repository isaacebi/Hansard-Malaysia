DR. 17.3.2022 64

Berhormat sudah tentu lebih arif, itu satu permasalahan yang mungkin akan kita teliti.
Cuma kaedah lama itu memang sudah tidak sesuai kerana kaedah yang dahulu
memasang menara untuk memberikan perkhidmatan secara wireless kepada
beberapa buah lokasi sahaja dalam sekolah sedangkan sekarang ini, pembelajaran
di sekolah memerlukan penggunaan yang lebih komprehensif.

Jadi, talian tetap ataupun gentian optik tetap ke sekolah yang boleh memberi
perkhidmatan kepada seluruh kawasan sekolah dirasakan lebih sesuai dan itulah
way forward yang sedang kita rancang. /nsya-Allah kita akan terus bekerjasama
antara kedua-dua kementerian untuk memastikan permasalahan di sekolah itu akan
dapat diselesaikan dengan cara yang lebih teratur. Terima kasih Yang Berhormat.

Dato’ Haji Salim Sharif [Jempol]: Yang Berhormat Menteri, sikit. Saya
tambah sikit.

Tan Sri Datuk Seri Panglima Haji Annuar bin Haji Musa: Perkara yang
kedua yang saya hendak umumkan pada hari ini...

Dato’ Haji Salim Sharif [Jempol]: Yang Berhormat Menteri, sikit. Jempol.

Tan Sri Datuk Seri Panglima Haji Annuar bin Haji Musa: Jempol. Ya, sila.

Timbalan Yang di-Pertua [Dato’ Mohd Rashid Hasnon]: Sila.

Dato’ Haji Salim Sharif [Jempol]: Terima kasih Yang Berhormat Menteri.
Saya dengar tadi daripada penggulungan di mana keluh kesah ibu bapa selama ini
bakal terjawab dengan penyediaan ataupun projek POP ini dapat dilaksanakan
dengan kadar segera. Tahniah dan syabas kepada kementerian dan selama ini
menjadi kegusaran, keresahan ibu ayah termasuk di luar bandar seperti mana yang
dimaklumkan tadi, semua kawasan ini akan dapat memperoleh kemudahan digital
jalur lebar ini.

Jadi saya nak tanya, bilakah jangkaan siap projek POP ini seperti mana Yang
Berhormat Menteri sebut sebentar tadi? Ada POP Fasa 1 dan akan disambung POP
Fasa 2. Jadi, bila perkara atau success story ini ataupun kejayaan ini yang akan
dapat kita capai bersama untuk sekolah-sekolah di luar bandar. Terima kasih.

Tan Sri Datuk Seri Panglima Haji Annuar bin Haji Musa: Terima kasih
Yang Berhormat. Seperti mana Yang Berhormat maklum, program POP ini termasuk
melibatkan kawasan-kawasan yang di luar bandar dan di kawasan pedalaman. POP
Fasa 1 diharapkan disiapbkan pada akhir tahun ini dan POP Fasa 2 akan
menyambungnya dan mesti disiapkan dalam tempoh tidak lebih daripada tiga tahun
daripada tarikh pelaksanaannya secara berfasa. Tumpuan kita dan komitmen
kerajaan adalah untuk memastikan lebih besar, lebih banyak kawasan akan
mendapat talian tetap gentian optik yang merupakan prasyarat untuk memberikan

mutu perkhidmatan yang lebih stabil dan lebih baik.
