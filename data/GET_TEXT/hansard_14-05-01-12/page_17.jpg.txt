DR. 17.3.2022 11

Ini membuktikan kerajaan Keluarga Malaysia benar-benar walk the talk, Terima kasih
Yang Berhormat Menteri, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Baling. Sila Menteri.

Tan Sri Noh bin Haji Omar: Terima kasih Yang Berhormat Baling. Memang
itulah kita punya perancangan supaya Coop Mart ini boleh ditubuhkan di kawasan-
kawasan perumahan PPR dan juga di kawasan-kawasan tentu yang akan membantu
golongan B40. Untuk melaksanakan program ini, maka kerajaan, kementerian telah
pun menyediakan satu program di mana kita akan mewujudkan tiga jenis Coop Mart.
Satu, Coop Mart yang menjual barang-barang kering. Kedua, Coop Mart yang
menjual barang-barang basah. Ketiga, yang akan menjadi supermarket ataupun
hypermarket.

Untuk melaksanakan hasrat ini, maka kerajaan memperuntukkan 300,000
geran untuk kita hendak membantu mengubahsuai Coop Mart yang saya sebutkan
tadi. Setakat hari ini, ada 12 buah koperasi telah dapat diluluskan bantuan
pembangunan di bawah program ini dengan jumlah sebanyak RM2 juta dan juga kita
akan koordinasikan pusat-pusat pengedaran dan juga pemborongan seperti
ANGKASA.

Hari ini ada satu pusat pemborongan. SKM, kita hanya ada 28 pusat
pengedaran. Jadi, kita juga akan melaksanakan, menaiktarafkan Coop Mart yang
sedia ada seperti di ANGKASA ada empat, Angkasa Mart dan juga di bawah SKM,
kita ada 60 buah Coop Mart ini.

Jadi insya-Allah, kita akan cuba memainkan peranan ini di mana kita hendak
mengurangkan peranan orang tengah supaya bila koperasi jadi pengedar, beli direct
daripada pengeluar dan kita jual terus kepada Coop Mart ini untuk kita hendak
mengurangkan harga barang. Alhamdulillah, saya tengok hari ini ada beberapa
koperasi telah pun mampu untuk melaksanakan hasrat untuk menjual barang-barang
dengan harga murah.

Kita harap agar kedai-kedai koperasi akan menjadi tumpuan sebagai tempat
untuk memberi ruang kepada rakyat mendapat barang-barang pada harga yang lebih
murah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Menteri.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Soalan tambahan

yang kedua, saya jemput Yang Berhormat Sungai Siput.
