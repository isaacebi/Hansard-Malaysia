DR. 17.3.2022 49

Tuan Kesavan a/l Subramaniam [Sungai Siput]: Terima kasih.

Tuan Su Keong Siong [Kampar]: Soalan tambahan saya, adakah
kementerian sedar...

Tuan Kesavan a/l Subramaniam [Sungai Siput]: Sungai Siputlah.

Tuan Su Keong Siong [Kampar]: ...Adalah amat sukar untuk...

Tuan Kesavan a/l Subramaniam [Sungai Siput]: Sungai Siput.

Dato’ Ramli bin Dato’ Mohd Nor [Cameron Highlands]: Yang Berhormat
Sungai Siput.

Tuan Kesavan a/l Subramaniam [Sungai Siput]: Sungai Siput.

Tuan Su Keong Siong [Kampar]: Yang Berhormat Sungai Siput... [Ketawa]

Tuan Kesavan a/l Subramaniam [Sungai Siput]: Terima kasih Tuan Yang
di-Pertua. Soalan tambahan saya, salah satu produk yang berpotensi meningkatkan
taraf ekonomi masyarakat Orang Asli ialah sektor ekopelancongan. Di Parlimen
Sungai Siput ekopelancongan seperti Pos Kuala Mu dan Pos Yum.

Soalan tambahan saya, apakah kerajaan membantu menaik taraf prasarana
pelancongan khususnya Pos Yum di mana baru-baru ini berlaku keruntuhan tanah
sejak bulan Disember tahun lalu dan sehingga hari ini pihak JKR belum mengambil
sebarang inisiatif menyegerakan pembaikan yang mengakibatkan masyarakat Orang
Asli di Pos Yum hilang punca pendapatan iaitu ekopelancongan di Pos Yum dan
Kampung Beswok. Jadi, mohon penjelasan Yang Berhormat Menteri. Terima kasih
Tuan Yang di-Pertua.

Datuk Haji Hasbi bin Habibollah: Terima kasih Yang Berhormat Sungai
Siput. Yang Berhormat Sungai Siput sendiri telah mengatakan telah pun minta
dengan JKR. Jadi, saya rasa Kementerian berkenaan ambil perhatian to make sure
that they repair. Saya yakin JAKOA memang tidak boleh buat apa, kena juga pergi
rujuk kepada jabatan teknikal ini ya. Jadi, saya sarankan Yang Berhormat berhubung
terus dengan Kementerian Kerja Raya supaya you can help us also to speed up with
their- the ministry can help to speed up the repair of the slide. Terima kasih.

Tuan Sivarasa Rasiah [Sungai Buloh]: Tuan Yang di-Pertua, minta soalan
tambahan.

Tuan Su Keong Siong [Kampar]: Tuan Yang di-Pertua, soalan ketiga.

Tuan Sivarasa Rasiah [Sungai Buloh]: Isu Orang Asli ini penting.

Dato’ Ramli bin Dato’ Mohd Nor [Cameron Highlands]: Tadi Yang
Berhormat Kampar bangun dulu. Silakan Yang Berhormat Kampar.

Tuan Su Keong Siong [Kampar]: Terima kasih Tuan Yang di-Pertua. Tuan
Yang di-Pertua, soalan tambahan saya, adakah kementerian sedar adalah amat

sukar untuk Orang Asli memohon untuk memasukkan ke dalam senarai eKasih yang
