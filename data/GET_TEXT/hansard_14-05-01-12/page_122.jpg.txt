DR. 17.3.2022 116

Berkaitan dengan Kota Bahru-Kuala Krai, akan siap dalam masa dua, tiga
tahun ini lagi. Apa yang tidak ada ialah dipanggil Pakej 1A kerana melibatkan banyak
hal yang rumit ya. Akan tetapi untuk menangani masalah ini, satu jalan sudah
meluluskan pembinaannya sekitar sampai ke Airport Pengkalan Chepa, sekitar Pasir
Hor sampai Pengkalan Chepa. Saya tidak tahu jajaran, saya tidak ingat sekarang ini
jajaran sebenarnya tetapi ini akan meredakan sedikit kesesakan lalu lintas antara
USM dengan Airport Pengkalan Chepa, itu Yang Berhormat Kuala Krai.

Yang Berhormat Baling, sudah banyak kali bangkit perkara ini dengan saya.
Untuk makluman, kita telah mengadakan perbincangan dengan beberapa pihak
berkenaan. Semalam pun saya ada perbincangan dengan Yang Berhormat Menteri
Pengajian Tinggi dan kita akan susuli perkara ini. Saya dengan Yang Berhormat
Menteri Pengajian Tinggi akan mengadakan perbincangan lanjut susulan kepada
pertemuan saya dengan beliau semalam.

Akhir sekali Yang Berhormat Tampin, rumah generasi kedua ini FELDA. Kita
dapati model yang sebelum ini tidak lestari kerana melibatkan subsidi yang amat
besar. Jadi FELDA sedang memikirkan kaedah-kaedah bagaimana_ untuk
menyiapkan rumah-rumah yang terbengkalai dalam pembinaan ini. Tahun ini akan
siapkan beberapa kawasan termasuklah Maokil di Pagoh sebagai contohnya, di
Tampin pun ada juga ya.

Jadi, isunya model yang tidak lestari dan FELDA sedang memikirkan model-
model lain termasuklah penglibatan sektor swasta. Mungkin penglibatan SPNB yang
memang sebelum ini sudah pun. Jadi, itu sebabnya kita hendak kajian tadi mengenai
FELDA tadi yang kajian ini termasuklah perumahan generasi kedua, termasuklah
peluang-peluang ekonomi di rancangan FELDA ya.

Jadi kajian ini penting dan kita akan mulakan dalam tempoh tiga bulan untuk
melihat secara holistik ya untuk memastikan bahawa FELDA dijadikan kawasan yang
moden dan progresif selari dengan matlamat kita. Benar ya, kita bercakap tentang
rumah generasi kedua FELDA, kampung macam mana. Sebenarnya kalau boleh
setiap keluarga satu rumahlah. Perdana Menteri pernah mencadangkan supaya
matlamat kita Satu Keluarga Satu Rumah. Sekarang ini cuma 75 peratus daripada
Keluarga Malaysia mempunyai rumah, 25 peratus sewa ataupun tidak ada rumah.

Jadi untuk mencapai Satu Keluarga Satu Rumah ini, sudah pasti memerlukan
banyak semakan dasar-dasar dan perlu juga kita sediakan peluang-peluang
pekerjaan yang lebih baik untuk rakyat. Jadi ini satu perkara yang penting, perkara
yang besar ya, bukan sahaja generasi kedua FELDA tapi semua rakyat Malaysia.

Dia kata kalau boleh hendak pastikan rakyat Malaysia mempunyai rumah. Akan
