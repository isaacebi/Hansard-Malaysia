DR. 17.3.2022 68

Tentang harga, akan dibuat melalui penilaian oleh pihak bebas dan akan buat
secara berunding dengan telco yang terbabit. Daripada segi keadilan kepada telcos,
peluang dibuka kepada semua fe/co yang mempunyai pengalaman mengendalikan
spektrum secara fair, without favor kepada mana-mana pihak.

Sementara tentang harga borong, telah ada harga yang telah pun melalui
proses rundingan. Ini kerana harga borong akan dikawal selia oleh MCMC mengikut
provision di bawah Akta Multimedia dan Komunikasi yang sedang berkuat kuasa
sekarang.

Soal Yang Berhormat mahukan ia transparence, tidak jadi masalah, sebab
memang itu pendekatan yang kita ambil. Ini kerana yang penting sekarang ini telcos
dan juga pihak terbabit mesti mengutamakan kepentingan nasional, soal role out 5G
telah ada satu perkara yang kritikal kepada ekonomi negara dan satu way forward
yang mesti bagi memastikan pelaburan yang sepatutnya datang dalam negara kita
tidak terencat. Malah itulah faktor yang menjadikan kerajaan mengambil satu
keputusan yang decisive membuat satu ketetapan daripada pelbagai pandangan
walaupun tentunya tidak boleh hendak menyenangkan hati semua pihak, tetapi
keutamaannya role out 5G tidak boleh dilewatkan.

Ini adalah kerana satu daripada sasaran kita ialah memastikan, meletakkan
negara dari sudut keberadaan teknologi 5G mestilah setara ataupun di antara negara
yang terkehadapan setidaknya di kalangan negara-negara ASEAN. Satu lagi perkara
Tuan Yang di-Pertua yang ingin saya maklumkan, kementerian K-KOMM belum
berpuas hati sepenuhnya...

Dato’ Ramli bin Dato" Mohd Nor [Cameron Highlands]: Yang Berhormat
Menteri, saya tambah lima minit.

Tan Sri Datuk Seri Panglima Haji Annuar bin Haji Musa: Terima kasih
Tuan Yang di-Pertua. Selain daripada soal prasarana di bawah POP, prasarana di
bawah Program Jendela dan prasarana menggunakan teknologi wireless yang
sedang berjalan sekarang, saya ingin memaklumkan bahawa kita sedang meninjau
lagi beberapa lagi kaedah untuk memperluaskan connectivity yang berkualiti.

Beberapa pilot projek sedang kita jalankan untuk meninjau kemungkinan
penggunaan teknologi-teknologi terkini termasuklah teknologi TV White Space yang
boleh menggunakan jalur spektrum dari 470 megahertz hingga ke 694 megahertz
iaitu jalur spektrum yang sama yang telah diperuntukkan kepada perkhidmatan
penyiaran TV boleh digunakan ataupun tidak bagi kawasan-kawasan luar bandar
dengan memberikan kelajuan sehingga mencapai tahap 72 megabyte per second.

Selain daripada itu, kerajaan juga sedang meninjau juga penggunaan

teknologi berasaskan low orbit satellite services kerana ini juga dikatakan antara
