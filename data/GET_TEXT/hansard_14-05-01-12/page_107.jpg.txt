DR. 17.3.2022 101

Akhir-akhir ini, dari segi peruntukan tidak dibelanjakan semakin berkurangan,
dalam pada itu kita mengakui bahawa peratusan yang tidak dibelanjakan itu masih
ada dan kerajaan akan terus memastikan apa yang diperuntukkan, dibelanjakan pada
tahun semasa dengan kerjasama kerajaan negeri. Terima kasih Yang Berhormat
Sepanggar.

Tuan Yang di-Pertua, selain daripada cabaran kewangan, kerajaan juga
menghadapi beberapa cabaran lain termasuklah kenaikan kos projek akibat kenaikan
harga bahan binaan dan perubahan skop projek serta projek-projek yang lewat serta
sakit. Kedua, keperluaan pembangunan di kawasan sempadan atas _faktor
keselamatan dan keperluan peruntukan bagi menangani isu-isu penyelenggaraan
aset kerajaan.

Seterusnya Tuan Yang di-Pertua, Yang Berhormat Baling membangkitkan
pembiayaan projek pembangunan secara inisiatif pembiayaan swasta (PFI) bagi
mengatasi isu-isu peruntukan pembangunan yang terhad, terutama untuk projek-
projek tebatan banjir. Untuk makluman Yang Berhormat, pada masa ini Kerajaan
Persekutuan belum pernah meluluskan projek tebatan banjir secara PPP, termasuk
PFI. Walau bagaimanapun, pelaksanaan projek-projek tebatan banjir yang
diumumkan oleh Yang Amat Berhormat Perdana Menteri pada 4 Mac lalu dengan
kosnya sebanyak RM15 bilion berkemungkinan akan dibiayai secara hibrid iaitu
melalui peruntukan DE dan juga mungkin PPP.

Tuan Yang di-Pertua, mengenai PPP, penswastaan, sebarang cadangan
projek PFI atau PPP terbaharu sama ada secara solicited ataupun unsolicited dengan
izin, akan diteliti dan dinilai melalui tiga buah jawatankuasa iaitu Jawatankuasa
Pemandu Projek, Jawatankuasa Kerjasama Awam Swasta dan Jawatankuasa Tinggi
Awam Swasta yang diusahakan oleh UKAS. Penelitian awal cadangan projek di
peringkat UKAS dan jawatankuasa dijangka memerlukan tempoh sekurang-
kurangnya enam bulan sebelum diperakukan untuk pertimbangan Jemaah Menteri.

Secara dasarnya, semua projek PPP yang dilaksanakan oleh UKAS perlu
mendapat kelulusan secara prinsip daripada Jemaah Menteri sebelum rundingan
terperinci diadakan bersama_ syarikat di peringkat jawatankuasa bagi
memuktamadkan terma dan syarat perjanjian.

Seterusnya Tuan Yang di-Pertua, Yang Berhormat Kota Kinabalu
membangkitkan tentang projek-projek sakit. Untuk makluman Yang Berhormat,
kerajaan sedang memantau projek-projek sakit di seluruh negara. Projek sakit
merujuk kepada kemajuan kerja fizikal mengalami kelewatan melebihi dua bulan

berbanding jadual yang ditetapkan. Ini berkaitan dengan kontraktor. Kerajaan
