DR. 17.3.2022 89

Cumanya saya bersama-sama dengan Yang Berhormat Sepanggar
bertanya, apa tindakan kerajaan yang ada sekarang untuk memastikan agar
dikembalikan hak Sabah itu daripada segi bilangan kerusi Parlimen. Itu satu.

Kedua, kita juga sedar bahawa untuk mencapai ke tahap itu memerlukan
banyak pindaan daripada segi Perlembagaan, daripada segi akta-akta dan
sebagainya. Akan tetapi yang lebih senang untuk dilaksanakan ialah untuk
memastikan agar di Dewan Negara, Senate itu kita pastikan yang majoriti di sana
adalah dari Sabah dan Sarawak. Kita ambil contoh sekarang di Perlis pun dua orang
senator, Sabah pun dua orang senator daripada Dewan Undangan Negeri, Sarawak
pun begitu.

Jadi, bilangan senator dari Sabah dan Sarawak boleh ditingkatkan supaya
pindaan-pindaan Perlembagaan yang dibuat oleh Dewan Rakyat itu tidak dapat
diluluskan jika sekiranya diluluskan di Dewan Negara. Itu lebih senang kerana ia tidak
melibatkan perwujudan kerusi baharu tetapi cuma melibatkan  pindaan
Perlembagaan Persekutuan. Adakah itu salah satu pilihan Yang Berhormat akan
pertimbangkan? Terima kasih.

Datuk Seri Panglima Dr. Maximus Johnity Ongkili: Saya rasa soalan Yang
Berhormat Sepanggar hampir sama dengan apa yang disampaikan oleh Yang
Berhormat Tuaran khususnya ada yang berkaitan dengan jumlah kerusi di Dewan
Rakyat. Peranan kita ialah di peringkat bahagian BHESS di Jabatan Perdana Menteri
memanglah seperti biasa tugas kita untuk memberi ruang, space untuk perkara-
perkara ini dibincang dan diambil tindakan. Akan tetapi akhirnya ia berasas juga
daripada segi ‘prompting’ atau request dari Sabah ataupun dari Sarawak.

So, saya rasa itu sangat penting sekali because MA63 is a perjanjian, is an
agreement, it refers to so those affected parties must file, must mengemukakan claim
mereka dan kami di peringkat kami kecuali adalah atas permintaan negeri Sabah dan
Sarawak ataupun Persekutuan, barulah ruang itu dibuka untuk perbincangan dan
tindakan seterusnya.

Akan tetapi saya secara peribadi, / think sebab saya sudah beritahu tadi
berasaskan misalnya tambahan kerusi sudah pun diluluskan oleh Parlimen. So,
action must be taken dan Sabah dan Sarawak perlu mengemukakan itu dan pihak
kami di Jabatan Perdana Menteri adalah terbuka untuk membantu dan mengambil
tindakan yang perlu.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Datuk Seri Panglima Dr. Maximus Johnity Ongkili: Mengenai dengan

Dewan Negara, itu perkara baru...
