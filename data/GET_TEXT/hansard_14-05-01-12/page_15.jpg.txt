DR. 17.3.2022 9

Dato’ Mahfuz bin Haji Omar [Pokok Sena]: Terima kasih Tuan Yang di-
Pertua. Terima kasih Yang Berhormat Menteri.

Cuma saya hendak buat satu pernyataan di sini, begitu banyak wang
kerajaan boleh diperuntukkan untuk— kalau tahun ini saya tadi kalau tidak silap,
RM1.5 bilion ya. RM1.5 bilion untuk bayar sebahagian daripada faedah. Akan tetapi
malang, kerajaan tidak boleh hendak bantu rakyat, sebaliknya ambil duit KWSP,
bantu rakyat. Ambil duit pekerja, bantu pekerja. Ini satu benda yang sangat
memalukan dalam sejarah. [Tepuk]

Seolah-olahnya, rompak duit pekerja, bagi kepada pekerja, bantu pekerja. Ini
Robin Hood Melayu. Kalau Robin Hood betul itu, dia rompak duit orang kaya, bagi
kepada orang susah. Ini rompak duit pekerja, bagi tolong pekerja. Ini satu benda
yang sangat memalukan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pokok Sena. Sila Menteri.

Datuk Haji Idris bin Haji Ahmad: Okey. Terima kasih Tuan Yang di-Pertua.
Insya- Allah, akan dijawab oleh kementerian. [Ketawa]

Datuk Dr. Hasan bin Bahrom [Tampin]: Memalukan weh!

Timbalan Yang di-Pertua [Dato’ Mohd Rashid Hasnon]: Ahli Yang
Berhormat, pertanyaan-pertanyaan Menteri ini hanya boleh dijawab oleh Menteri
sahaja. Timbalan Menteri tidak boleh jawab. Ini sesi Menteri menjawab. Pertanyaan

jawab Menteri seterusnya, saya ingin menjemput Yang Berhormat Baling.

3. Datuk Seri Panglima Abdul Azeez bin Abdul Rahim [Baling] minta Menteri
Pembangunan Usahawan dan Koperasi menyatakan langkah dan _ peranan
kementerian dalam usaha membolehkan gerakan koperasi membantu menangani
kos sara hidup dan harga barangan keperluan yang semakin meningkat.

Menteri Pembangunan Usahawan dan Koperasi [Tan Sri Noh bin Haji
Omar]: Terima kasih Tuan Yang di-Pertua, terima kasih Yang Berhormat Baling.

Untuk pengetahuan Yang Berhormat, kementerian sentiasa prihatin berkaitan
masalah peningkatan kos sara hidup dan harga barangan keperluan yang semakin
meningkat. Bagi membantu menangani isu kenaikan harga barangan, kementerian
melalui SKM melaksanakan Program Pemerkasaan Rantaian Bekalan Koperasi
sebagai usaha untuk memastikan bekalan barang keperluan pengguna dapat
dibekalkan secara konsisten dengan harga yang berpatutan.

Melalui program ini, koperasi akan berperanan sebagai pusat pengedaran

atau pemborong yang akan membuat pembelian secara pukal dan kemudiannya
