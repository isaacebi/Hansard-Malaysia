DR. 17.3.2022 33

Kedua, mengesyorkan kepada pihak negeri dan pemaju agar mengambil kira
cadangan harga rumah berdasarkan median pendapatan rakyat mengikut lokaliti.
Kaedah ini juga diguna pakai oleh beberapa badan antarabangsa seperti World Bank
bagi menentukan harga rumah mampu milik.

Ketiga, mewujudkan panel berkepakaran, panel of experts (POE) bagi
membantu dan memberi nasihat kepada kementerian dalam pelbagai isu perumahan
khususnya yang melibatkan kluster sosioekonomi, geopolitik dan sebagainya.

Bagi soalan yang kedua, untuk makluman Yang Berhormat, sebagai
perancangan jangka masa panjang dalam memastikan rakyat Malaysia terutamanya
golongan muda mampu memiliki rumah, kerajaan komited untuk meneruskan
penyediaan perumahan khusus bagi B40 dengan pelaksanaan program perumahan
rakyat (PPR) secara berterusan.

01120

Program ini merupakan subsidi terbesar bagi pemilikan rumah awam kepada
Kumpulan B40. Pada masa yang sama, kerajaan juga komited untuk meneruskan
Program Rumah Mesra Rakyat di bawah SPNB juga terbukti memberi manfaat
perumahan khusus kepada golongan B40 yang mempunyai tanah sendiri dan tanah
milik ahli keluarga yang diberi kebenaran. Sehingga 31 Januari 2020, sejumlah
50,078 unit Rumah Mesra Rakyat telah siap dibina.

Sedikit sahaja, Tuan Yang di-Pertua. Selain itu kerajaan akan meneruskan
program perumahan sedia ada bagi golongan M40 melalui Program Rumah Mampu
Milik di bawah PPAM, juga di bawah PR1MA dan SPNB. Setakat ini terdapat 24,903
unit PPAM, 27,081 unit di bawah PR1MA, dan 23,305 unit di bawah SPNB.

Di samping itu, KPKT juga telah menubuhkan Jawatankuasa Kerja dan
Jawatankuasa Pemandu untuk menyelaras perancangan bekalan rumah mampu
milik dan data rumah mampu milik bagi menjayakan pembinaan 500 ribu unit rumah
mampu milik di seluruh negara selaras dengan RMKe-12. Strategi pasaran ini akan
melibatkan KPKT sebagai penyelaras kepada 15 buah agensi dan kementerian yang
terlibat, dalam pembinaan rumah. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Soalan tambahan yang kedua, saya jemput Yang
Berhormat Bukit Bintang.

Dato’ Mohd Nizar bin Haji Zakaria [Parit]: Tuan Yang di-Pertua, soalan
nombor dua.

Timbalan Yang di-Pertua [Dato' Mohd Rashid Hasnon]: Maaf, soalan

tambahan yang pertama, silakan Yang Berhormat Parit.
