DR. 17.3.2022 37

Kerajaan juga bersetuju agar sekurang-kurangnya 1,500 jawatan tetap
Pegawai Perubatan, Pegawai Pergigian dan Pegawai Farmasi diwujudkan di
kementerian pada setiap tahun mulai tahun 2023 hingga 2025. Anggaran implikasi
kewangan bagi tujuan membayar emolumen adalah sebanyak RM744.5 juta bagi
tempoh tersebut.

#1130

Selain daripada itu, kerajaan turut bersetuju supaya sebanyak 800 jawatan
tetap pakar perubatan dan 70 pakar pergigian diwujudkan di kementerian pada setiap
tahun mulai tahun 2023 hingga 2025 bagi menampung keluaran pakar perubatan
tetap di facility kesihatan di bawah Kementerian Kesihatan. Ini melibatkan implikasi
kewangan sebanyak RM1.1 bilion untuk jangkaan tiga tahun.

Secara keseluruhannya, anggaran implikasi kewangan bagi kesemua
jawatan tersebut tadi iaitu lebih kurang 11,296 akan melibatkan peruntukan sebanyak
RM3.4 bilion. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Kangar.

Tuan Noor Amin bin Ahmad [Kangar]: Terima kasih Timbalan Menteri atas
jawapan yang agak terperinci sebentar tadi. Saya juga ingin mengucapkan tahniah
kepada kerajaan kerana berjaya, walaupun tidak kepada semua, untuk menyerap
sebahagian daripada kakitangan kerajaan yang dahulunya kontrak sekarang sudah
jadi jawatan tetap.

Cuma, saya punya conscience ialah mereka yang diserap ini, adakah
mereka— sebab mereka telah bekerja untuk satu tempoh waktu. Adakah mereka ini
menerima gred yang sesuai dengan tempoh pekerjaan mereka ataupun mereka akan
bermula seolah-olah mereka ini adalah pengambilan baharu di peringkat yang lebih
rendah?

Sudah tentulah dengan penyerapan lebih ramai penjawat awam di bawah
Kementerian Kesihatan ini, kita juga berharap pada masa akan datang kemudahan-
kemudahan kesihatan macam hospital, klinik kesihatan ini akan dapat ditingkatkan
supaya keselesaan dalam perkhidmatan itu dapat diberikan.

Datuk Aaron Ago Dagang: Terima kasih, Yang Berhormat. Proses gred ini
adalah mengikut jawatan yang akan diberi. Memang sekarang ini contract officers,
dia orang adalah fresh graduate dan telah pun berkhidmat dan kita telah pun
menawarkan pelbagai peningkatan gred kepada mereka. Dalam hal ini, apa-apa
jawatan yang akan ditawarkan atau akan ditetapkan oleh kerajaan, mereka ini akan

diserapkan mengikut duration mereka yang sudah berada dalam kementerian dan
