DR. 17.3.2022 30

metrik tan sedangkan threshold kita ialah RM2,300 sahaja. Jadi oleh kerana harga
minyak yang terlalu jauh, RM2.50 satu kilogram dengan RM6.70 satu gram.

Jadi, tumpuan rakyat ataupun kebanyakan pengguna akan lebih untuk nak
mendapatkan harga yang lebih murah. Jadi itu apa yang dimaklumkan kepada kita.
Berkaitan dengan harga untuk yang dieksport, saya yakin dan percaya kerajaan tidak
ada apa-apa subsidi pada minyak masak yang dieksport ke luar negara. Terima kasih
Tuan Yang di-Pertua.

Dato’ Mahfuz bin Haji Omar [Pokok Sena]: Soalan tambahan.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan yang kedua, saya jemput daripada yang sebelah sini. Yang
Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua. Memang masalah kekurangan
minyak masak paket bersubsidi adalah sesuatu perkara yang berterusan. Bukan
baru sahaja tetapi sejak dahulu lagi dah dan selalunya kita dapati bila kita buat
sesuatu maka akan keluar pula minyak paket yang bersubsidi itu, akan ada keluar.

Jadi, saya ingin bertanya kepada Yang Berhormat Timbalan Menteri, kalau di
peringkat negeri Sabah itu ada berapa banyak syarikat yang terlibat untuk
mempaketkan minyak-minyak yang bersubsidi ini? Adakah mencukupi dan mereka
ini boleh memenuhi keperluan di peringkat negeri Sabah khususnya untuk rakyat
yang B40, mereka yang susah, di kampung-kampung yang memerlukan minyak ini.
Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri, satu minit.

Dato’ Rosol bin Wahid: Terima kasih Tuan Yang di-Pertua, terima kasih
Yang Berhormat sahabat saya Yang Berhormat Beaufort. Untuk hari ini, saya tidak
ada data untuk hendak nyatakan berapa tetapi kita ada maklumatnya. Kita akan
jawab secara bertulis dan saya bersetuju dengan apa yang dikatakan oleh Yang
Berhormat Beaufort bahawa isu subsidi ini tak akan habis sampai bila-bila. Oleh
sebab itu kita ada cadangan untuk nak memberi subsidi ini secara bersasar. Hari ini
kita subsidi kepada produk atau barang, kita beri kepada gas, minyak masak
kemudian tepung gandum, petrol dan sebagainya.

Kita ada perancangan untuk nak beri subsidi kepada individu, kepada mereka
yang layak. Kita beri subsidi kepada mereka, jadi isu kebocoran ini insya-Allah akan
dapat diminimumkan. Terima kasih Tuan Yang di-Pertua.

Dato’ Mahfuz bin Haji Omar [Pokok Sena]: Sedikit, Tuan Yang di-Pertua.

Tuan Shaharizukirnain bin Abd Kadir [Setiu]: Setiu.
