DR. 17.3.2022 91

Consultative Committee ini merupakan medan perundingan antara pihak MOF
bersama dengan Kerajaan Negeri Sabah, dan negeri Sarawak.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Datuk Seri Panglima Dr. Maximus Johnity Ongkili: Telah pun disampaikan
keputusan yang telah disentuh oleh Yang Berhormat Menteri bahawa...

Tuan Haji Ahmad bin Hassan [Papar]: Papar minta laluan.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Yang Berhormat Menteri.

Datuk Seri Panglima Dr. Maximus Johnity Ongkili: Ya, tunggu dahulu.
Saya nak habiskan ini dahulu.

Tuan Haji Ahmad bin Hassan [Papar]: Papar minta laluan.

Datuk Seri Panglima Dr. Maximus Johnity Ongkili: Akan tetapi saya ingin
katakan bahawa laporan jawatankuasa ini yet to dibentangkan dalam majlis khas
dalam perkara ini.

Tuan Haji Ahmad bin Hassan [Papar]: Papar minta laluan.

Datuk Seri Panglima Dr. Maximus Johnity Ongkili: Jadi ini masih
unresolved ataupun belum lagi final menunggu Majlis Khas ini meeting- to endorse
the keputusan, dengan izin, of this Joint Consultative Committee (JCC) ini.

Datuk Mohd Azis bin Jamman [Sepanggar]: Minta laluan. Okey Yang
Berhormat Kota Belud, sila.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Kota Belud. Kota Belud dahulu ya. Saya sebenarnya cukup
hairan dan sangat kecewa sebenarnya apabila dalam soalan saya dalam bahas Titah
Diraja baru-baru ini, Yang Berhormat Menteri Kewangan menjawab bahawa perkara
112C Perlembagaan Persekutuan tidak lagi dipakai. Jadi, sedangkan Yang
Berhormat Menteri juga ada mengatakan dalam satu kenyataan bertarikh 16 Februari
2022 bahawa tuntutan lima dekad Sabah akan dibayar tidak lama lagi.

Jadi, saya mahu tahu apakah formula yang dipakai sekarang ini yang masih
dalam peringkat rundingan ini lebih tinggi daripada 40 peratus sedangkan ini
Perlembagaan. Kita tidak boleh ubah Perlembagaan suka-suka hati. Saya mahu tahu
siapa pemimpin yang terlibat dan bila masa pula Perlembagaan Persekutuan ini,
Artikel 112C ini tidak lagi dipakai? Yang Berhormat Menteri jangan tengok saya
mewakili parti apa, Yang Berhormat Menteri. Yang Berhormat Menteri tengok saya
sebagai anak Sabah yang saya menuntut hak kita ini. Yang Berhormat Menteri juga

orang Sabah.
