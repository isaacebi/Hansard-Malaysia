DR. 17.3.2022 23

isu pengangguran dalam kalangan belia atas faktor kekurangan pengalaman.
Sekian, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri, satu minit.

Datuk Seri M. Saravanan: Tuan Yang di-Pertua, terima kasih kepada Yang
Berhormat Setiu. Kita linat satu keadaan hari ini Tuan Yang di-Pertua, ramai graduan
yang keluar daripada universiti dan sebagainya belum bersedia untuk dunia
pekerjaan. Ada juga kes-kes mereka tidak mampu untuk menyediakan resume. Hari
ini kita linat kKebanyakan pendidikan exam oriented Tuan Yang di-Pertua. Mereka
menyediakan bakat ini hanya untuk menghadapi peperiksaan, bukan untuk dunia
pekerjaan.

Maka Kementerian Sumber Manusia membuat dua program. Pertama,
melalui PERKESO, menyediakan bakat untuk menghadapi dunia alam kerja dan juga
menghadiri interview dan sebagainya.

Kedua, Kementerian Sumber Manusia melalui HIDC ataupun Pembangunan
Sumber Manusia Berhad mengadakan pelbagai latihan untuk menyediakan mereka
sebagai modal insan yang kompeten dengan memberi reskilling dan upskilling,
ataupun latihan-latihan kemahiran untuk melahirkan mereka ataupun menjadikan
mereka sebagai modal insan yang cukup kompeten untuk melakukan multitasking.

Hari ini kita linat dalam keadaan kegawatan ekonomi, krisis ekonomi dan
sebagainya, kebanyakan majikan perlu pekerja ataupun bakat yang boleh
melakukan multi talent. Maka Kementerian Sumber Manusia walaupun mereka
dalam bidang tertentu, graduan dalam bidang tertentu dengan menggunakan
program-program reskilling dan upskilling, menjadikan mereka supaya boleh
melakukan multi talent di tempat kerja. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Kesavan a/l Subramaniam [Sungai Siput]: Tuan Yang di-Pertua,
soalan tambahan ketiga.

Dato’ Haji Che Abdullah bin Mat Nawi [Tumpat]: Boleh minta satu soalan
pasal OKU? OKU minta soalan.

Timbalan Yang di-Pertua [Dato’ Mohd Rashid Hasnon]: Saya akan
teruskan kepada soalan seterusnya. Sebelum itu, saya hendak memaklumkan
kepada Yang Berhormat Port Dickson tentang kenapa soalan tidak naik sebab Yang
Berhormat Menteri yang menjawab itu is not available during this time. Akan

diangkatkan yang akan datang.
