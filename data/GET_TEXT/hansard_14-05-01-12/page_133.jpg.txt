DR. 17.3.2022 127

Makna, mereka kedua-dua pihak itu asalnya bukan Islam. Jadi apabila salah
seorang masuk Islam, telah pun dipersetujui bahawa dalam menyelesaikan isu-isu
sebegitu mesti dirujuk kepada undang-undang yang sama dan juga mahkamah sivil.
Jadi, yang menjadi masalah apabila mula satu pihak, sewaktu itu melarikan anak dan
cuba menggunakan Mahkamah Syariah.

Memang saya fahamlah itu memang mungkin salah satu cara untuk mereka
dapatkan anak, untuk selamatkan anak mereka yang masuk Islam itu tetapi dalam
undang-undang ini telah ada satu ketetapan Perlembagaan adalah undang-undang
tertinggi. Jadi telah kita terima sebagai sosial kontrak dan Yang Berhormat Menteri
pun tahu sebagai seorang yang terlibat dalam parti Islam bahawa orang Islam
tertakluk dengan syarat-syarat. [Berucap dalam bahasa Arab] Sudah ada perjanjian,
kita ada sosial kontrak, sudah ada satu persetujuan tentang syarat-syarat ini, jadi kita
mesti akur kepada ketinggian perlembagaan ini.

Apabila kita mula cuba merendahkan perlembagaan, itu masalahnya. Adakah
Yang Berhormat Menteri sedar perkara ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sepang. Sila Yang Berhormat Menteri.

Datuk Haji Idris bin Haji Ahmad: Okey terima kasih kepada Yang Berhormat
Sungai Buloh dan Yang Berhormat Sepang. Maka dalam soal ini kita juga perlu
menghormati tentang bidang kuasa yang ada kepada kuasa mahkamah di peringkat
negeri ataupun di bidang kuasa kerajaan negeri yang tertakluk berkenaan dengan
hal ehwal agama. Walaupun dalam perkara macam ini, insya-Allah kita cuba
mengadakan keharmonian antara perkara-perkara tersebut untuk mewujudkan satu
suasana yang agak lebih kondusif.

Tuan Sivarasa Rasiah [Sungai Buloh]: Yang Berhormat Menteri, adakah
Yang Berhormat Menteri faham bila undang-undang peringkat negeri bercanggah
dengan undang-undang di peringkat pusat, undang-undang dengan sendirinya jadi
tidak sah.

21700

Inilah kedudukan sekarang. Kalau masalah ini tidak selesai, then Kerajaan
Pusat atau orang individu perlu pergi ke mahkamah untuk mencabar undang-undang
di peringkat negeri iaitu enakmen itu dan dapat, mungkin memohon di mahkamah
satu pengisytiharan atau deklarasi iaitu undang-undang enakmen itu tidak sah. Akan
tetapi, kenapa kita paksa orang buat macam itu? Kerajaan mesti memainkan
peranan untuk membantu orang menyelesaikan masalah ini. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih

Yang Berhormat. Teruskan Yang Berhormat.
