DR. 17.3.2022 66

Ahli Dewan Negara, pegawai daerah ataupun juga pegawai-pegawai universiti bagi
memastikan tidak ada yang tercicir daripada segi untuk mendapatkan kemudahan
ini.

Peranti yang akan diberikan juga akan dipastikan peranti yang berkualiti,
yang setara atau lebih baik dengan apa yang terdapat dalam pasaran dengan
beberapa ciri knusus termasuklah dengan kapasiti minimum tidak kurang daripada
4RAM dan juga dibekalkan bersama dengan keyboard, stylus dan sebagainya.
Program ini diharap akan dapat memberikan satu lagi kelegaan kepada pelajar-
pelajar daripada golongan miskin dan juga remaja luar bandar yang melanjutkan
pelajaran sama ada ke IPTA, IPTS, kolej komuniti, politeknik dan sebagainya.

Tuan Yang di-Pertua, selain daripada Program Peranti yang akan mula
berjalan April ini dan POP Fasa 2 yang akan dilaksanakan, saya juga ingin
memaklumkan sekali lagi tentang keputusan kerajaan dalam usaha memperbaiki
mutu perkhidmatan jalur lebar berhubung dengan 5G. Seperti mana yang telah
diumumkan semalam dan saya ingin mengambil kesempatan di Dewan yang mulia
ini untuk merakamkan ucapan penghargaan dan terima kasih kepada Abhli-ahli
Parlimen termasuk Ahli-ahli Parlimen pembangkang yang telah mengikuti beberapa
siri engagement dan daripada siri engagement itu, kita telah membuat penilaian dan
mengambil kira pandangan-pandangan daripada Ahli-ahli Yang Berhormat.

Berasas kepada itu, Jemaah Menteri pada hari Jumaat yang lalu, 11 hari
bulan telah membuat keputusan untuk mengubahsuai kaedah dan pendekatan yang
digunakan dan mengambil kira pandangan daripada Ahli-ahli Yang Berhormat.

Ini juga bermakna DNB yang dahulunya monopoli kerajaan telah diputuskan
kerajaan akan melepaskan sehingga 70 peratus daripada sahamnya_ untuk
membolehkan syarikat-syarikat telco to come on board bukan pada tahun 2024 tetapi
boleh seawal sebelum bulan Jun yang akan datang. Ini bermakna tidak timbul lagi
isu perkhidmatan dimonopoli oleh kerajaan tetapi ia menjadi satu buah syarikat yang
majoritinya akan dimiliki oleh syarikat-syarikat MNO.

Pada masa yang sama, beberapa syarat juga dikenakan. Selain daripada
perubahan struktur, DNB akan diletakkan di bawah kawal selia Kementerian
Komunikasi dan Multimedia. DNB juga disyaratkan supaya kos borong hendaklah
lebih murah daripada kos 4G pada kadar maksimum tidak melebihi 20 sen satu
megabait dan juga hendaklah dipastikan dalam pelaksanaan kontrak berasaskan
pada pandangan Ahli-ahli Parlimen, tidak kurang daripada 61 peratus daripada kerja-
kerja pembinaan infrastruktur hendaklah diperuntukkan kepada syarikat-syarikat

bumiputera yang mencukupi syarat dan mempunyai lesen-lesen yang diperlukan.
