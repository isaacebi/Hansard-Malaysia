DR. 17.3.2022 10

akan mengedarkan barangan tersebut kepada kedai runcit yang menjadi rangkaian
mereka.

Dalam perkembangan terkini, kementerian ataupun SCOPE serta agensi
seperti SKM yang turut disertai oleh ANGKASA serta rangkaian premis borong dan
juga runcit koperasi telah melaksanakan kerjasama strategik bagi membentuk
rangkaian premis niaga Coop Mart melalui penjenamaan kepada kedai koperasi
sedia ada.

Coop Mart akan menjadi platform penyediaan barangan keperluan harian
rakyat dengan harga yang berpatutan. Bekalan barangan Coop Mart ini diperolehi
daripada kolaborasi strategik rangkaian pusat pengedaran gerakan koperasi dan
subsidiari koperasi yang akan mendapatkan bekalan barangan secara pukal.

Selain itu, SKM juga melaksanakan Program Jualan Koperasi Prihatin Rakyat
yang menyediakan insentif jualan kepada koperasi yang menjalankan aktiviti
peruncitan. Bagi mengurangkan harga barangan keperluan utama harian rakyat
seperti gula, tepung, minyak masak, beras dan telur, untuk menggalakkan orang
ramai berbelanja dan membeli barangan keperluan harian di kedai-kedai koperasi
yang menawarkan harga berpatutan berbanding pasaran tempatan. Sehingga 31
Disember 2021, sebanyak 214 permohonan koperasi telah diluluskan untuk
menyertai program ini dengan jumlah peruntukan RM2,000,572. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan pertama, sila Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua, terima kasih Yang Berhormat Menteri. Saya hendak
mengucapkan syabas dan tahniah kepada Kementerian Pembangunan Usahawan
dan Koperasi. Saya melihat Yang Berhormat Menteri sendiri turun padang untuk
mengadakan dialog dalam Program Usahawan dan Koperasi Keluarga Malaysia
(PUKKM).

Jadi saya hendak bertanya kepada Menteri, apa Yang Berhormat Menteri
sebutkan tadi, bagus, tahniah sebab kita hendak melaksanakan masalah
kekurangan barangan dan masalah rakyat pada hari ini melalui kedai koperasi. Untuk
memartabatkan kedai-kedai yang melalui Keluarga Malaysia ini, saya hendak
bertanya kepada Menteri, apakah ada apa-apa bentuk bantuan kewangan
kementerian sediakan kepada pusat-pusat pengedaran yang disebut oleh Yang
Berhormat Menteri tadi supaya perkara ini dapat dilaksanakan dengan secepat
mungkin dan beban rakyat khususnya mereka yang duduk rumah PPRT, rumah flat

bandar dan luar bandar, ia akan dapat dikurangkan dalam masa yang terdekat ini?
