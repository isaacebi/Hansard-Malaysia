DR. 17.3.2022 34

Dato’ Mohd Nizar bin Haji Zakaria [Parit]: [Ketawa] Terima kasih Tuan
Yang di-Pertua. Isu pemilikan rumah ini bukanlah satu isu yang baru. Sungguhpun
Kerajaan Pusat, negeri dan pihak-pihak swasta ada menyediakan projek-projek
rumah mampu milik seperti PR1MA, Projek Perumahan Penjawat Awam dan lain-
lain, tetapi masih lagi banyak isu, knususnya rumah ini.

Jadi saya juga mengucapkan tahniah kepada kerajaan khususnya
Kementerian Perumahan dan Kerajaan Tempatan (KPKT) sebagaimana yang
disebut oleh Yang Berhormat Timbalan Menteri tadi, mewujudkan panel
berkepakaran bagi menangani isu-isu perumahan dalam negara kita. Jadi, soalan
tambahan saya, apakah kriteria yang ditetapkan oleh KPKT dalam pemilihan abli
panel yang berkepakaran ini? Terima kasih.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih, Yang Berhormat Parit yang agak ke hadapan dalam mengikuti
perkembangan pembangunan perumahan negara.

Untuk makluman Yang Berhormat, panel kepakaran- panel of expert atau
POE, akan dianggotai oleh 25 orang ahli, yang berlatarbelakangkan pelbagai bidang
keutamaan seperti perumahan, kewangan, ekonomi, industri pembinaan di Malaysia.
Pemilihan wakil-wakil dibuat merujuk kepada kepakaran dan pengalaman masing-
masing dalam bidang pendidikan, pasaran hartanah, institusi kewangan dan
pembiayaan, sektor pembinaan dan pelaksanaan skim perumahan.

Selain itu pengambilan pegawai dari agensi kerajaan juga dicadangkan
sebagai anggota panel yang terdiri daripada anak-anak muda. Antara agensi yang
akan dilibatkan ialah Kementerian Kewangan Malaysia, Unit Perancang Ekonomi,
Pusat Maklumat Hartanah Negara- National Property Information Centre atau
NAPIC, Jabatan Penilaian dan Pengurusan Hartanah (JPPH), Construction Industry
Development Board (CIDB) serta ahli-ahli akademik.

Keahlian panel mempunyai gabungan kemahiran dan kepakaran, dan juga
dalam aspek pembinaan kualiti perumahan, kewangan. Antara kriteria ahli panel,
Tuan Yang di-Pertua hendaklah:

(i) mempunyai kepakaran dalam bidang perumahan di Malaysia,

sama ada perumahan awam, sosial, mahupun swasta;

(ii) mempunyai pemahaman yang mendalam mengenai industri

perumahan tanah air;

(iii) ahli panel yang baik termasuklah mempunyai pengalaman

yang luas dalam sektor hartanah;
