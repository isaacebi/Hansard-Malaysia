DR. 17.3.2022 17

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Papar.

Dato’ Mahfuz bin Haji Omar [Pokok Sena]: Mohon, mohon, mohon.

Tuan Haji Ahmad bin Hassan [Papar]: Jadi, kami harapkan sepenuhnya
daripada kementerian.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Papar. Saya benarkan sedikit masa. Sila, Yang Berhormat Pokok
Sena.

Dato’ Mahfuz bin Haji Omar [Pokok Sena]: Baik, terima kasih Tuan Yang
di-Pertua. Terima kasih. Saya menyambut baik program ini. Boleh dikatakan setiap
program di kawasan saya ini, memang saya turun dan menyediakan sedikit bekalan
makanan untuk NGO pengguna dan juga daripada pegawai-pegawai dari Jabatan
Hal Ehwal Pengguna.

Akan tetapi, cuma satu kelemahan bagi saya ialah publisiti terhadap program
ini. Ada di kawasan saya itu bila saya turun, saya jumpa orang-orang mari, dia hairan
tengok orang ada di situ. Dia kata, “Buat apa ini?” “Ada apa ini?”, dia kata. Jadi, orang
tempatan di situ pun tidak tahu. Jadi, ini perlu dicari mekanisme dengan masjidnya
perlu digunakan untuk dihebahkan kepada masyarakat setempat untuk pastikan
semua orang akan mendapat.

Kemudian, kekerapan. Kekerapan ini satu yang penting khususnya untuk
Ramadan. Tidak boleh alasan, Tuan Yang di-Pertua. Alasan bergantung kepada
kewangan negara. Kalau kita boleh menyediakan RM1.5 bilion untuk bayar faedah
1MDB, kenapa kita tidak boleh menyediakan satu peruntukan untuk pastikan dalam
Ramadan ini, orang betul-betul mendapat bekalan makanan yang harga yang
munasabah?

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat.

Dato’ Mahfuz bin Haji Omar [Pokok Sena]: Ini saya minta supaya kerajaan
harus jelas perkara ini.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri. Satu minit.

Dato’ Rosol bin Wahid: Terima kasih sahabat saya Yang Berhormat Pokok
Sena. Yang Berhormat Papar, boleh kita bincang selepas ini apa yang patut dibuat
di Papar, insya-Allah, Yang Berhormat Papar.

Berkaitan dengan apa yang dikatakan oleh Yang Berhormat Pokok Sena,
sebenarnya kita sudah maklum kepada semua pegawai kita di setiap negeri,

KPDNHEP negeri untuk memaklumkan membuat publisiti besar-besaran. Ada
