DR. 17.3.2022 112

maklumatlah kerana projek ini banyak beribu-ribu ya. Kesemua projek itu perlukan
kajian ya. Cumanya kajian itu teliti, mendalam ataupun cetek ataupun satu hari
ataupun dua tahun, tiga tahun. Sesetengah projek sudah pasti memerlukan kajian
yang panjang umpamanya MRT3 yang diumumkan pada 4 Mac yang lalu. Antara
tiga projek besar:

(i) MRT3;

(ii) Pan Borneo; dan

(iii) tebatan-tebatan banjir.

MRT3 sudah lama sudah dalam kajian. MRT3 sudah lebih lima tahun kajian
dan baru diumumkan. Jadi bilangannya, semua projek memerlukan kajian. Cumanya
yang bezanya masa. Sebulan, dua bulan. Kalau tidak ada kajian macam mana kita
hendak rancang ya. Perancangan memerlukan kajian iaitu jawapan kepada Yang
Berhormat Kota Belud.

Yang Berhormat Rasah ada tiga soalan mengenai tebatan banjir di Rasah,
Negeri Sembilan ini. RM15 bilion telah diluluskan. Ini sampai tahun 2030. Maknanya
kira-kira RM2 bilion setahun dan EPU dengan KASA sekarang ini sedang berbincang
di mana, ikut prioriti. Prioritinya ditentukan oleh KASA.

KASA lebih maklum kerana mereka bertanggungjawab tentang tebatan
banjir. Akan tetapi saya hendak maklumkan bahawa EPU dan KASA sudah pun
mengadakan perbincangan setelah dibuat keputusan ini. Jadi RM15 bilion ini
sehingga tahun 2030 bermakna kalau dikira RM2 bilion setahun ya. Jadi, sama ada
Yang Berhormat Rasah kah, Yang Berhormat Kota Belud kah, itu akan ditentukan
oleh KASA.

Berkaitan dengan sekolah dan juga jalan. Jalan ini bukan kali pertama Yang
Berhormat Rasah bangkitkan ya termasuklah Yang Berhormat Kuala Pilah dan lain-
lain Ahli Yang Berhormat di sini. Jalan ini sebenarnya seluruh negara. Seluruh
negara memerlukan. Kalau kita pergi banyak tempat di Malaysia ini, banyak jalan
sesak ya.

Bukan sahaja di Rasah, di Kelantan pun juga, di Sabah, di merata-rata
seluruh negara ya. Ini kerana apa, kita masih cenderung menggunakan kereta
persendirian, private car. Kita perlu menggalakkan public transport, ini yang kita
hendak galakkan melalui MRT3 dalam projek. Jadi jalan ini, ikut JKR akan tentukan
keutamaan. Begitu juga sekolah. Ini merujuk kepada Kementerian Pendidikan
selepas ini Kementerian Pendidikan lebih arif.

Tuan Haji Ahmad bin Hassan [Papar]: Papar. Papar.

Dato’ Sri Mustapa bin Mohamed: Akan tetapi umumnya kita lihat kepada

kedudukan kewangan negara dan juga prioriti kementerian berkenaan ya. Kalau
