DR. 17.3.2022 115

rumah terbengkalai ini akan disiapkan? Bila masyarakat generasi kedua akan
mendapat rumah yang disediakan itu? Itu yang pertama.

Kedua, kita sering mengemukakan tentang rumah generasi kedua FELDA
tetapi kita lupa rumah generasi kedua masyarakat kampung pun berhadapan dengan
masalah yang sama. Apakah kerajaan ada mempunyai rancangan untuk melihat
rumah generasi kedua masyarakat kampung ini lebih baik dan juga untuk memberi
kemudahan kepada masyarakat tentang perkara yang dibangkitkan itu. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tampin.

Dato’ Sri Mustapa bin Mohamed: Terakhir. Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Kuala Krai, last. Okey,
terima kasih Tuan Yang di-Pertua. Terima kasih Yang Berhormat Menteri. Saya
amat-amat mengharapkan supaya Yang Berhormat Menteri dapat merancang dua
isu. Pertama ialah sambungan Lebuhraya Kota Bharu-Kuala Krai yang berakhir di
Pasir Hor iaitu sambungan ini ke Lapangan Terbang Sultan Ismail Petra kerana
memang keperluan yang amat mendesak kerana jammed kesesakan yang amat
teruk sangat. Kadang-kadang mencecah jaraknya 17 kilometer sahaja tetapi kadang-
kadang sampai kepada satu jam, jarak yang 17 kilometer ini. Itu satu.

Kedua ialah perlu juga Yang Berhormat menilai keperluan Lebuh raya Timur
Barat ini daripada Gerik ke Jeli dan sambung ke Jerteh yang boleh menghubungkan
antara negeri-negeri Pantai Timur dan juga negeri-negeri di utara Semenanjung.
=1630

Jadi, adalah keperluan yang amat mendesak dan Jeli ini kawasan Yang
Berhormat sendiri. Insya-Allah saya harap ini akan termasuk dalam rancangan yang
terdekat insya-Allah dan Yang Berhormat Besut pun setuju dengan cadangan saya
tadi. Terima kasih.

Timbalan Yang di-Pertua [Dato' Mohd Rashid Hasnon]: Minta Yang
Berhormat Menteri jawab dan rumuskan.

Dato’ Sri Mustapa bin Mohamed: Terima kasih, itu terakhir. Pertama,
Lebuhraya Timur Barat. Terima kasihlah Yang Berhormat Kuala Krai dan Yang
Berhormat Pasir Mas banyak bangkit bagi pihak saya. Mungkin kita sedia maklum
jalan ini jalan penting yang menghubungkan Timur dan Barat. Seperti yang saya
sebutkan tadi kita ikut priority. Yang Berhormat Menteri Kanan Kerja Raya pun sudah
melawat kawasan ini dan kerajaan akan melihat semua ini secara keseluruhannya,
kesemuanya priority. Tadi Yang Berhormat Rasah, ini Timur Barat ya, kita sedia

maklum.
