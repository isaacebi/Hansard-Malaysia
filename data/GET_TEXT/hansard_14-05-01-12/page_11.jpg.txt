DR. 17.3.2022 5

Nasi dimasak sampai hangit;

Maka berlapar hingga ke senja.
Hutang negara tinggi melangit;

Mampu dibayar dengan janji sahaja.

2. Tuan Karupaiya A/L Mutusami [Padang Serai] minta Menteri Kewangan
menyatakan:

(a) setakat ini, berapa jumlah bayaran yang dijelaskan oleh
Kerajaan Malaysia untuk membayar balik hutang berkaitan
dengan 1MDB dan SRC International; dan

(b) apa sumber kewangan yang digunakan, serta jumlah nilai
daripada setiap sumber ini, dan semua pembayaran ini dibuat
atas nama siapa, serta jumlah baki lagi yang masih rakyat
Malaysia hutang.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Padang Serai, Menteri Kewangan tidak ada, diambil maklum dan
minta Menteri di Jabatan Perdana Menteri untuk menjawabnya.

Menteri di Jabatan Perdana Menteri (Hal Enwal Agama) [Datuk Haji Idris
bin Haji Ahmad]: Terima kasih... [Dewan riuh]

Dato’ Dr. Xavier Jayakumar a/l Arulanandam [Kuala Langat]: Tuan Yang
di-Pertua, ini tidak berapa betul.

Dato’ Mahfuz bin Haji Omar [Pokok Sena]: Ana tahu, ana tahu.

Tuan Karupaiya a/l Mutusami [Padang Serai]: Seolah-olah, tangkap basah
sahaja.

Tuan Chan Foong Hin [Kota Kinabalu]: Mana Timbalan, manakah
Timbalan?

Tuan Nik Nazmi bin Nik Ahmad [Setiawangsa]: Macam mana hendak
jawab soalan tambahan nanti?

Tuan Ahmad Fahmi bin Mohamed Fadzil [Lembah Pantai]: Timbalan-
timbalan Menteri Kewangan? Takkan seorang pun tidak ada? Ada dua Timbalan
Menteri Kewangan. Macam mana Timbalan Menteri Kewangan tidak ada, dua orang.
Kenapa kita bayar mahal-mahal...

Tuan Wong Hon Wai [Bukit Bendera]: Menteri Ekonomi mana? Menteri
Kewangan mana?

Timbalan Yang di-Pertua [Dato' Mohd Rashid Hasnon]: Teruskan Yang
Berhormat Menteri.

Tuan Kesavan a/l Subramaniam [Sungai Siput]: Ada dua Timbalan

Menteri.
