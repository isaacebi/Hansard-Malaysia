DR. 17.3.2022 74

pun mewujudkan The Malaysian Athlete Career And Education (MACE) pada tahun
2016 yang bertanggungjawab untuk menjaga pendidikan, kerjaya dan juga kebajikan
atlet.

MACE telah meningkatkan usaha untuk menyediakan laluan pendidikan yang
lebih luas dan fleksibel dengan mengambil inisiatif-inisiatif seperti mengadakan
kerjasama dengan institusi pengajian tinggi dan swasta dan institusi kemahiran yang
menawarkan kemudahan-kemudahan seperti pengubahsuaian program ataupun
customize program dan tawaran biasiswa.

Sehingga tahun 2021 seramai 59 orang atlet di bawah program MSN telah
menerima tawaran kemasukan ke universiti daripada jumlah tersebut seramai 38
orang atlet lelaki dan 21 orang atlet wanita telah ditawarkan ke Program Ijazah
Sarjana Muda Pengurusan Sukan dan Bechelor Komunikasi.

Tuan Noor Amin bin Ahmad [Kangar]: Yang Berhormat Menteri boleh.

Dato’ Seri Ahmad Faizal bin Azumu: Sebentar saya habiskan dalam bidang
ini dahulu. Di peringkat negeri pula program 7 State, 1 University, 1 Centre (1S1U1C)
yang merupakan program kolaborasi antara institusi pengajian tinggi (IPT) dan Majlis
Sukan Negeri telah disediakan bagi atlet melanjutkan pengajian ke peringkat yang
lebih tinggi selepas tamat persekolahan nanti.

01440

Sehingga tahun 2021 program ini telah berjaya memberi peluang kepada 362
orang atlet untuk melanjutkan pelajaran ke institusi pengajian tinggi. Selain bidang
pendidikan, laluan kerjaya atlet turut diberikan tumpuan bagi atlet-atlet yang bakal
bersara menerusi Athletes Track Programme (ATP). Program ini dilaksanakan
dengan kerjasama syarikat berkaitan kerajaan, syarikat swasta serta agensi-agensi
kerajaan yang bakal menyediakan peluang pekerjaan.

Program ini telah memberi peluang pekerjaan kepada sembilan orang atlet.
MACE juga mempunyai kolaborasi bersama Polis Diraja Malaysia dan Angkatan
Tentera Malaysia di mana atlet-atlet diserapkan ke perkhidmatan badan beruniform
sama ada ketika dalam program latihan mahupun selepas bersara daripada karier
sukan. Pada tahun 2021, seramai 34 atlet berjaya berkhidmat dengan ATM dan 15
atlet lagi berjaya berkhidmat dengan PDRM.

Tuan Noor Amin bin Ahmad [Kangar]: /Bangun]

Dato’ Seri Ahmad Faizal bin Azumu: Silakan.

Tuan Noor Amin bin Ahmad [Kangar]: Terima kasih, Yang Berhormat
Menteri. Saya ada sebut sedikit tentang isu pemotongan elaun atlet sebelum ini.
Jadi, saya ucapkan tahniah sebab ada satu skim baru. Cuma saya hendak tanya

Yang Berhormat Menteri, semasa pemotongan dibuat — tadi disebut dibincang
