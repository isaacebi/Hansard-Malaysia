DR. 17.3.2022 118

Timbalan Yang di-Pertua [Dato' Mohd Rashid Hasnon]: Tidak ada.

Datuk Dr. Haji Abd. Latiff bin Anmad: Saya mohon yang lain itu saya jawab
secara bertulis. Mohon izin Tuan Yang di-Pertua. Cuma saya jawab Yang Berhormat
Pokok Sena dulu. Sat na. Yang Berhormat Pokok Sena bertanyakan mengenai
kakitangan awam yang 600,000, betul na? Katanya di bawah garis paras kemiskinan.

Garis paras kemiskinan yang terbaharu ini 2,208 tetapi ia berasaskan kepada
pendapatan isi keluarga. Kalau kita tengok pendapatan kakitangan awam, walaupun
dia rendah daripada yang dinyatakan tetapi kalau kita campur sebab skim dan gred
yang diperkenalkan oleh JPA, dia itu skim masuk dulu. Kalau SPM itu dia mula
dengan Gred 19. Kalau diploma Gred 29, kalau degree Gred 41.

Jadi, oleh kerana kalau kita tengok pada kemasukan gred, campurkan
dengan elaun seperti kakitangan sokongan itu memang lah secara sepintas lalu
memang tidak cukup. Mereka ini di bawah garis kemiskinan. Malah kawan-kawan
kita, Ahli-ahli Parlimen yang pencen lebih awal daripada 2004, mereka pun di bawah
garis kemiskinan juga.

Akan tetapi bila kita campur semua sekali Yang Berhormat Pokok Sena, saya
tahu Yang Berhormat Pokok Sena adalah mantan Timbalan Menteri di Kementerian
Sumber Manusia, dia baik dengan kawan-kawan di CUEPACS. Sebab itu dia selalu
tanya benda ini. Jadi kalau kita tengok semua sekali yang berkaitan dengan
perkhidmatan, JPA sedang menilai kerana skim yang terakhir yang dipersetujui
adalah tahun 2002. Walaupun mereka ada kenaikan-kenaikan tiap-tiap tahun tapi ini
bergantung pada suasana kewangan negara.

Jadi, JPA sedang menguruskan dan Yang Berhormat pun tahu bahawa
Kerajaan Persekutuan membelanjakan RM7 bilion satu bulan untuk bayar 1.6 Million
kakitangan awam. Tidak masuk lagi pencen. Pencen itu RM2 bilion satu bulan. Jadi
lebih kurang dalam RM68 bilion ke RM9 bilion tiap-tiap bulan komitmen Kerajaan
Pusat untuk menguruskan emolumen dan juga gaji. Ada hendak tanya lagi apa.

Dato’ Mahfuz bin Haji Omar [Pokok Sena]: Tunggu, saya tunggu Menteri
habis dulu. Baik Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Ya, sila.

Dato’ Mahfuz bin Haji Omar [Pokok Sena]: Terima kasih kepada Yang
Berhormat atas penjelasan. Pertama saya bangkit perkara tersebut kerana apa yang
diumumkan oleh Yang Amat Berhormat Perdana Menteri bahawa tahun 2025
sasaran untuk pendapatan isi rumah ialah RM10,000 sebulan. Semalam disebut oleh
Timbalan Menteri bahawa kita berdasarkan kepada dua orang isi rumah yang

bekerja. Itu pun dicampur dengan pelaburan saham dan sebagainya.
