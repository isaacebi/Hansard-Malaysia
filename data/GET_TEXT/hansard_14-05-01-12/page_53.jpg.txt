DR. 17.3.2022 47

Holding, projek perladangan, bantuan input pertanian, kursus pengembangan
pertanian, agropelancongan, Program Quick Win, bantuan geran koperasi, bantuan
bimbingan usahawan, kursus dan latihan usahawan dan koperasi dan karnival
usahawan.

Untuk makluman Tuan Yang di-Pertua juga dan juga Yang Berhormat
Jempol, pada tahun ini JAKOA telah merancang untuk melaksanakan projek
ternakan kambing, arnab dan ayam di daerah Jempol, di Kampung Orang Asli Sungai
Sampo dan juga Kampung Orang Asli Sungai Loi yang melibatkan 12 orang peserta
di bawah Program Hands Holding.

Selain itu, JAKOA juga amat komited dalam meningkatkan taraf ekonomi,
masyarakat Orang Asli melalui Program Pembangunan Modal Insan Orang Asli.
Antara program yang dirancang untuk dilaksanakan ialah seperti Program Outreach
TVET in-situ dengan izin, di mana peluang-peluang kemahiran seperti kemahiran
gunting rambut, jahitan, membaiki motosikal, membaiki bot dan lain-lain juga boleh
dilaksanakan di dalam kampung Orang Asli tersebut tanpa memerlukan mereka
keluar dari kawasan masing-masing.

Program ini bermula pada Mac, insya-Allah tahun ini. Bermula bulan Mac
tahun 2022 dan seramai 260 orang belia dan beliawanis yang berminat mengikuti
Program Outreach TVET in-situ pada tahun ini dengan peruntukan sebanyak
RM320,000.

Selain itu, JAKOA sedang melaksanakan program karnival kerjaya secara
bersasar kepada masyarakat Orang Asli dengan mengumpulkan agensi dan syarikat
mencari pekerja dan bekerjasama dengan Kementerian Sumber Manusia,
PERKESO dan juga pelbagai agensi kerajaan dan swasta yang lain.

Objektif program ini ialah demi memastikan masyarakat Orang Asli mendapat
akses dan pendedahan berkaitan pelbagai peluang kerjaya yang ada dan dapat
membasmi kemiskinan dalam kalangan mereka, insya-Allah. Selain itu JAKOA turut
merancang untuk melaksanakan program pelancongan desa.

Dalam program ini kurus berkaitan pelancongan desa akan diberikan kepada
penduduk kampung bersama agensi-agensi kerajaan dan swasta yang berkaitan
seperti Kementerian Pelancongan, Tourism Malaysia, Jabatan PERHILITAN dan
lain-lain lagi bagi merangka pakej pelancongan berdasarkan sumber sedia ada di
kampung.

Insya-Allah dengan mewujudkan pakej pelancongan ini akan dapat memberi
peluang kerja lagi tambahan ya kepada masyarakat Orang Asli di Kampung Orang

Asli tersebut. Sekian, terima kasih.
