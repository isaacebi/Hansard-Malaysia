DR. 17.3.2022 40

Bagi Daerah Sik, Kerajaan Persekutuan telah meluluskan projek menaik taraf
Loji Rawatan Air Jeniang Baru, Sik, Kedah melalui peruntukan Rolling Plan 1
Rancangan Malaysia Ke-12 tahun 2021 dengan kos keseluruhan berjumlah RM84
juta. Projek ini adalah pada peringkat reka bentuk terperinci oleh perunding dan
dijangka memberi manfaat air bersih dan terawat kepada lebih kurang 1,170 buah
rumah akaun baharu di Parlimen Sik dan Gurun. Projek ini melibatkan naik taraf, bina
baru tangki simpanan daripada 35 mlb kepada 60 mlb, tangki sedutan dan rumah
pam berdasarkan keperluan serta skop yang telah diluluskan.

Projek BALB Sistem Retikulasi Negeri Kedah tahun 2019 dengan kos
keseluruhan RM9.5 juta telah siap direka bentuk dan dokumentasi tender serta
dijangka dimulakan pada suku ketiga tahun ini melibatkan enam buah kampung di
Parlimen Sik iaitu Kampung Tanah Lot Sungai Pau, Kampung Tupai Dalam,
Kampung Bendang Man Lorong Felcra, Kampung Batu 50 Telaga Batu, Kampung
Tanah Hitam dan Kampung Kuala Beris.

Projek BALB Sistem Retikulasi Negeri Kedah tahun 2021 pula iaitu dengan
kos RM26.3 juta akan siap reka bentuk pada suku ketiga tahun ini dan dijangka
dimulakan pada awal tahun hadapan melibatkan tiga buah kampung di Parlimen Sik
iaitu Kampung Cerok Tenang, Kampung Gulau dan Kampung Surau.

Bagi permohonan baharu RP3 tahun 2023, sebanyak dua projek telah
dikemukakan oleh kerajaan negeri bagi Parlimen Sik. Itu akan dibawa untuk difight
di EPU.

Projek Bekalan Air Alternatif Luar Bandar pula di bawah kementerian ini juga
dilaksanakan bagi kawasan yang tidak ekonomik bagi sistem retikulasi.

01140

Projek ini dipertimbang melalui permohonan daripada komuniti dan penduduk
kampung yang bersetuju untuk menyelenggarakan bekalan air secara alternatif ini
untuk operasi dan manfaat penduduk.

Pada tahun 2021, projek alternatif Daerah Sik telah dilaksanakan yang telah
melibatkan kos keseluruhan sebanyak RM2.14 juta di lima buah kampung iaitu
Kampung Bukit Hangus, Kampung Lubok Besar, Kampung Hujung Bandar,
Kampung Batu Besar, Kampung Charok Tok Uban. Manakala pada tahun ini pula
sebanyak satu permohonan dari Kampung Melaka Landai, Mukim Sok telah diterima
dengan anggaran kos sebanyak RM500,000. Projek ini adalah dalam proses
perolehan secara sebut harga, terima kasih.

Dato’ Ramli bin Dato" Mohd Nor [Cameron Highlands]: Yang Berhormat
Sik.
