DR. 17.3.2022 69

teknologi terbaru yang boleh memberikan perkhidmatan jalur lebar ke kawasan-
kawasan di luar bandar. Dalam kata lain, pelan tindakan ini akan dilaksanakan
secara cukup komprehensif bagi membolehkan kualiti capaian internet negara kita
dapat dipertingkatkan daripada semasa ke semasa.

Saya ingin beralih sedikit dengan baki masa yang ada bagi menjawab soalan
yang ditimbulkan oleh Yang Berhormat Segambut berhubung dengan soal judi dalam
talian. Saya ingin menegaskan bahawa usaha untuk membendung kegiatan
perjudian dalam talian terus dijalankan oleh kerajaan termasuk pelaksanaan aktiviti
penguatkuasaan, program kesedaran dan pendidikan serta membudayakan sikap
kawal selia kendiri di kalangan masyarakat.

Untuk makluman, di bawah kegiatan judi dalam talian adalah tertakluk kepada
Akta Rumah Perjudian Terbuka 1953 yang dikawal selia oleh PDRM. Dalam hal ini,
SKMM memberikan kerjasama teknikal kepada pihak PDRM daripada aspek
perkongsian maklumat, forensik digital, penamatan nombor-nombor telefon dan
sekatan laman-laman web yang digunakan untuk aktiviti perjudian. Antara tahun
2016 hinggalah bulan Februari yang lalu, sejumlah 5,536 - laman sesawang judi
dalam talian telah disekat berdasarkan permohonan rasmi oleh pihak PDRM atas
kesalahan-kesalahan di bawah Akta 289.

Yang Berhormat Hang Tuah Jaya membangkitkan perkara berkaitan soal
penipuan ataupun scam. Saya ingin memaklumkan, bahawa kegiatan penipuan ini
tertakluk di bawah seksyen 415 hingga seksyen 420 Kanun Keseksaan di bawah
bidang kuasa PDRM. Manakala Kementerian Perdagangan Dalam Negeri dan Hal
Ehwal Pengguna pula, bertanggungjawab kepada penguatkuasaan undang-undang
dan peraturan-peraturan berkaitan dengan urusan jual beli dalam talian atau luar
talian.

Saya ingin memaklumkan, bahawasanya satu pasukan petugas khas bagi
membanteras penipuan telekomunikasi dengan kerjasama daripada_ syarikat
pemberi perkhidmatan telekomunikasi dan Jabatan Siasatan Jenayah Komersial
PDRM telah dibentuk. Kita juga mewujudkan dokumen rujukan industri ataupun
industry reference dalam pelaksanaan peraturan sekatan yang menggariskan tujuh
peraturan sekatan yang telah diwujudkan sejak tahun 2018 dengan penambahan
lima lagi peraturan sekatan pada tahun 2020 bagi mengekang panggilan daripada
sampai kepada pengguna.

Untuk makluman, melalui usaha sama oleh penyedia telekomunikasi, dari
tahun 2018 hingga tahun 2021, dalam tempoh tiga tahun, sejumlah 1.6 bilion
panggilan yang meragukan telah berjaya disekat daripada sampai kepada

pengguna. Selain itu, pihak SKMM juga telah dan sedang melihat keperluan untuk
