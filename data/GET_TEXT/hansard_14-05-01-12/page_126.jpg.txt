DR. 17.3.2022 120

Datuk Dr. Haji Abd. Latiff bin Ahmad: Jawab dahulu.

Tuan Ma’mun bin Sulaiman [Kalabakan]: Oh! Jawab. Selepas itu saya
tanya sedikit.

Datuk Dr. Haji Abd. Latiff bin Ahmad: Ini Bugis sama Bugis bah.
Peruntukan khas Yang Amat Berhormat Perdana Menteri untuk kawasan Parlimen
hanyalah sebagai penambah dan pelengkap kepada peruntukan di bawah
rancangan 5 tahun itu. Jadi, penyediaan dan penyaluran peruntukan ini adalah
mengikut dasar sedia ada dan tertakluk kepada kemampuan semasa kewangan
kerajaan. Justeru permohonan berkaitan bantuan dan pembangunan infrastruktur
kecil di kawasan Ahli-ahli Parlimen pembangkang hendaklah dikemukakan kepada
Parlimen.

Untuk makluman Yang Berhormat juga, kementerian dan agensi berkaitan
seperti Kementerian Pembangunan Luar Bandar turut bertanggungjawab terhadap
pelaksanaan bagi projek-projek pembangunan_infrastruktur kecil. Sebarang
permohonan berkaitan projek berkenaan boleh dikemukakan kepada kementerian
dan agensi tersebut untuk pertimbangan. Seperti Yang Berhormat Papar, dia ada
masa saya di kementerian lama dahulu, saya cuba selesaikan masalah beliau. Yang
Berhormat Kalabakan.

Timbalan Yang di-Pertua [Dato' Mohd Rashid Hasnon]: Sila Yang
Berhormat Kalabakan.

Tuan Ma’mun bin Sulaiman [Kalabakan]: Ya, saya minta Yang Berhormat
Menteri bersetuju bahawa kerajaan ini tidak bersikap adil. Kenapa saya berkata
begitu? Di dalam Parlimen ini sendiri tahun lalu Yang Berhormat Timbalan Menteri
telah menyatakan bahawa semua Ahli Parlimen sama ada Ahli Parlimen yang
menandatangani MoU atau tidak akan menerima peruntukan. Akan tetapi pada
akhirnya tiada pun peruntukan yang diberikan. Apakah Yang Berhormat Menteri
setuju? Kalau ingin bersikap ikhlas kenapa tiada pembetulan yang dilakukan oleh
Yang Berhormat Timbalan Menteri sehingga hari ini? Saya minta penjelasan.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kalabakan.

Dato’ Mahfuz bin Haji Omar [Pokok Sena]: Yang Berhormat Menteri. Saya
ada benda yang sama. Saya fikir Tuan Yang di-Pertua, kita kena balik kepada satu
proses demokrasi. Makna kerajaan yang memerintah ini seharusnya lebih
demokratik. Tidak semestinya kita hendak dapat peruntukan itu mesti tandatangan
MoU. Ini sebuah kerajaan yang mesti menunjukkan bahawa mereka berjiwa rakyat.

Mereka hendak membantu rakyat. Mestilah memberikan keadilan. Takkan hendak
