DR. 17.3.2022 41

Tuan Ahmad Tarmizi bin Sulaiman [Sik]: Terima kasih Yang Berhormat
Timbalan Menteri, terima kasih Tuan Yang di-Pertua. Saya ucap terima kasih
sebanyaknya kepada pihak KPLB atas usaha berterusan bagi memenuhi keperluan
asas bekalan air bersih di daerah Sik khususnya dan di negeri Kedah. A/hamdulillah,
projek-projek itu sekarang telah berjalan dan termasuklah bekalan air masyarakat
alternatif itu juga telah dimanfaatkan oleh penduduk.

Soalan saya Yang Berhormat Timbalan Menteri, bagaimana kementerian
melihat knususnya daripada segi perbekalan air masyarakat atau air alternatif ini
melalui sumber air bukit, air terjun dan sebagainya. Juga dapat diproses dalam
rawatan seperti mana bekalan air retikulasi ini, termasuklah juga isu yang berbangkit
daripada segi sumber-sumber air ini akan ada kesan jika ada berlaku pembalakan
akan berlaku pencemaran pada sumber-sumber air ini. Bagaimanakah kementerian
melihat kerjasama di antara syarikat bekalan air di negeri Kedah sendiri dan juga
dengan Jabatan Hutan dan sebagainya? Terima kasih.

Datuk Haji Hasbi bin Habibollah: Terima kasih Yang Berhormat Sik.
Kebiasaannya projek alternatif luar bandar seperti air tandak ataupun air bukit ini
adalah sangat ringkas dan tidak melibatkan rawatan air, tetapi minimum tapisan
kasar bagi mengelakkan pasir, ranting, daun memasuki muka sauk. Ini bagi
mengurangkan kos penyelenggaraan dan memudahkan operasi oleh penduduk
kampung. Jadi, justeru secara kasarnya projek ini memang tidak memberi kesan
kepada alam sekitar dan mesra alam.

Namun, bekalan projek alternatif disenggara dan dioperasi oleh penduduk ini
—komuniti tidak melibatkan jabatan sebagaimana Yang Berhormat ketahui. Akan
tetapi, terdapat juga pejabat daerah, pejabat pegawai daerah dan juga wakil rakyat
yang membantu komuniti kampung bagi menyenggara sistem bekalan alternatif ini
secara berkala.

Ada sedikit yang disebut oleh Yang Berhormat tentang proses-proses untuk
merawat ini. Jadi daripada pengalaman saya sendiri dan juga kami di Sarawak dan
saya yakin di sini juga iaitu mungkin Yang Berhormat Sik dan juga mana-mana
kawasan di negara kita berhubung dengan jabatan kesihatan menulis, berbincang
bagaimana untuk membuat chlorination mengikut piawaian standard WHO untuk air-
air tube well , air-air dari bukit ini juga chlorination.

Jadi, berkenaan dengan tadahan air ini, saya juga sarankan kawasan
kampung, penduduk, mungkin pejabat daerah, di mana-mana berhubung dengan
jabatan hutan. Memastikan tadahan ini tidak diusiklah. Kalau tadahan ini diusik,
memang air akan tercemar satunya, memang sudah jadi kopi ‘O’, kopi susu, jadi

payah hendak rawat, payah hendak tapis. Jadi kena bincang dengan perkara ini
