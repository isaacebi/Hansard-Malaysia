DR. 17.3.2022 122

Timbalan Yang di-Pertua [Dato' Mohd Rashid Hasnon]: Sila Yang
Berhormat.

Tuan Loke Siew Fook [Seremban]: Berkenaan isu ini, saya dalam
perbahasan saya sudah sebut. Kalau tadi Yang Berhormat Menteri kata evolusi dari
segi pemberian peruntukan ini. Saya lihat sekarang ini parti-parti yang bertanding
dalam pilihan raya di negeri Johor dan Melaka baru-baru ini juga memberikan
komitmen dan memberikan peruntukan sama rata kepada pembangkang. Ini dalam
manifesto— Barisan Nasional di Johor, di Melaka. Akan tetapi Melaka lepas menang
tidak buat. Itu masalah.

Jadi, kita hendak sesuatu yang lebih sistematik. Itu sebabnya dalam
perbahasan saya, saya mencadangkan satu langkah yang patut diambil oleh
kerajaan ialah menginstitusikan peruntukan ini iaitu dengan membuat satu undang-
undang, Akta Dana Pembangunan Kawasan ataupun Constituency Development
Fund Act. Satu akta menjadikannya sebagai satu undang-undang. Tidak kira apabila
sesuatu kawasan itu dimenangi oleh parti kerajaan kah, parti pembangkang kah,
ataupun bebas kah, apabila dia sudah menang, kawasan itu akan mendapat
peruntukan setiap tahun daripada kerajaan. Tidak kira siapa yang menjadi wakil
rakyat di kawasan itu. Akta dana pembangunan kawasan.

Puan Isnaraissah Munirah binti Majilis [Kota Belud]: Yang Berhormat
Menteri, Kota Belud.

Datuk Dr. Haji Abd. Latiff bin Ahmad: Saya ingat kita tidak perlu
panjangkan.

Dato’ Mahfuz bin Haji Omar [Pokok Sena]: Yang Berhormat Menteri sendiri
pun daripada parti yang lawan parti Perdana Menteri, dapat juga. Tidak adil juga
kepada pemberi.

Puan Isnaraissah Munirah binti Majilis [Kota Belud]: Betul.

Datuk Dr. Haji Abd. Latiff bin Ahmad: Sama sahaja.

Dato’ Mahfuz bin Haji Omar [Pokok Sena]: Tidak adil kepada pemberi.
Akan tetapi boleh dapat juga.

Datuk Dr. Haji Abd. Latiff bin Ahmad: Saya bersyukur sebab masa saya
duduk di sana...

Dato’ Mahfuz bin Haji Omar [Pokok Sena]: Macam itu juga Menteri Hal
Ehwal Agama, dia juga daripada parti yang lawan parti Perdana Menteri sekarang
ini.

Puan Isnaraissah Munirah binti Majilis [Kota Belud]: Yang Berhormat

Menteri.
