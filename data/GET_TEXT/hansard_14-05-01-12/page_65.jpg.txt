DR. 17.3.2022 59

12.24 tgh.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Bismillahi Rahmani Rahim. Assalamualaikum
warahmatullahi wabarakatuh.

Tuan Yang di-Pertua, alhamdulillah, saya panjatkan kesyukuran ke hadrat
Allah SWT kerana saya telah pulih sepenuhnya daripada jangkitan COVID-19 dan
dapat kembali semula menjalankan tugas di Dewan yang mulia ini.

Dato’ Mahfuz bin Haji Omar [Pokok Sena]: A/hamadulillah.

Tan Sri Datuk Seri Panglima Haji Annuar bin Haji Musa: Jangkitan
COVID-19 kali yang kedua. Saya ucap terima kasih kepada semua kawan yang telah
menghantarkan doa dan juga ucap selamat.

Tuan Yang di-Pertua, walaupun saya hampir dua minggu menjalani HSO
tetapi saya telah mengikuti sepenuhnya ucapan-ucapan yang telah disampaikan oleh
Ahli Yang Berhormat sepanjang sesi perbahasan Usul Menjunjung Kasih Ke Atas
Titah Seri Paduka Baginda Yang di-Pertuan Agong semasa Istiadat Pembukaan
Penggal Kelima, Majlis Parlimen ke-14 yang bermula pada 1 hingga 10 Mac yang
lalu.

Seramai 11 orang Ahli Yang Berhormat telah membahaskan perkara-perkara
yang berkaitan dengan Kementerian Komunikasi dan Multimedia yang saya harap
selepas ini dirujuk sebagai ‘K-KOMM’, bukan lagi ‘KKMM’ mulai hari ini. ‘K-KOMM’.
Dan menterinya dirujuk sebagai ‘Men KOMM’. Menteri Komunikasi dan Multimedia
dan Kementerian Komunikasi dan Multimedia.

Saya sangat terharu melihat komitmen dan keprihatinan Ahli-ahli Yang
Berhormat yang telah menyentuh pelbagai perkara dan sebahagian besarnya
tertumpu kepada hal-hal yang berkaitan dengan perkhidmatan internet ataupun
perkhidmatan jalur lebar, penyalahgunaan media sosial ataupun jenayah siber dan
juga yang berkaitan dengan kandungan program televisyen khususnya dan ada satu
isu yang berbangkit tentang soal pematuhan SOP di Program Riuh di Johor.

Saya merakamkan ucapan penghargaan terima kasih kepada Yang
Berhormat Jempol, Yang Berhormat Hulu Rajang, Yang Berhormat Tuaran, Yang
Berhormat Papar, Yang Berhormat Machang dan Yang Berhormat Muar yang telah
menyentuh secara panjang lebar berkaitan dengan mutu perkhidmatan internet jalur
lebar dalam negara kita.

Saya akan menjawab ini dengan menggunakan satu pendekatan di mana
saya akan membuat jawapan secara umum. Sementara pertanyaan-pertanyaan

spesifik oleh Yang Berhormat yang saya sebutkan tadi akan saya hantarkan secara
