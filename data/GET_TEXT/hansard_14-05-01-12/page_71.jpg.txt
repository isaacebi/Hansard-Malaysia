DR. 17.3.2022 65

Perkara kedua yang ingin saya umumkan di Dewan yang mulia pada hari ini
berhubung dengan keprihatinan kerajaan selain daripada meningkatkan mutu
prasarana bagi membolehkan perkhidmatan jalur lebar yang lebih baik ialah juga
untuk memastikan keadilan dan kesaksamaan kemudahan memiliki peranti terutama
bagi golongan remaja.

Pada tahun lalu bulan Oktober, saya telah melancarkan program untuk
memberikan kemudahan kepada remaja 18 tahun ke atas untuk mendapat peranti
dengan harga yang semurah mungkin, dengan peranti percuma dengan langganan
data RM40 sebulan sementara langganan data di bawah Peranti Remaja Keluarga
Malaysia dengan hanya RM10 sebulan bagi tiga bulan bagi mendapatkan 110
megabait data.

Tuan Shaharizukirnain bin Abd Kadir [Setiu]: Yang Berhormat Menteri,
Setiu minta penjelasan sikit.

Tan Sri Datuk Seri Panglima Haji Annuar bin Haji Musa: Seramai 300 ribu
orang telah pun mendapat faedah daripada program ini sejak dilaksanakan. Jadi
pada hari ini, saya ingin mengumumkan dan memaklumkan kepada Dewan yang
mulia ini bahawasanya mulai pertengahan bulan hadapan, kita akan membuka
permohonan kepada pelajar-pelajar di pusat pengajian tinggi awam (IPTA), IPTS,
kolej komuniti dan kolej-kolej di bawah Kementerian Pengajian Tinggi terutamanya
daripada golongan yang miskin dan juga di bawah kumpulan B40 yang pendapatan
ibu bapanya tidak melebihi RM4,850 sebulan boleh memohon untuk mendapatkan
peranti-peranti yang boleh digunakan semasa mereka belajar.

Ini termasuk pelajar-pelajar yang baru mendapat tempat di universiti nanti.
Apabila mereka telah mendapat tempat, mereka juga boleh mula memohon bermula
pada bulan April ini dan pada bulan Jun, roll-out Program Peranti ataupun
PerantiSiswa kepada pelajar-pelajar miskin yang dijangka akan memberikan faedah
kepada kira-kira 400 ribu pelajar seluruh negara termasuk di IPTS akan mula
dilaksanakan.

Program ini akan dilaksanakan dengan dikawal selia oleh satu unit khusus
yang dibentuk di bawah kementerian dengan kerjasama MCMC dan juga
bekerjasama erat dengan Kementerian Pengajian Tinggi. Saya mengantisipasikan
program ini sudah tentulah sebagai satu program yang besar, akan ada perkara-
perkara terutamanya soal kelayakan. Jadi apa yang akan dilakukan ialah dibuka
permohonan kepada mereka yang layak berasaskan kepada satu database yang
telah terkumpul dan sekiranya ada data yang tidak lengkap, ada nama yang tercicir,
maka satu proses rayuan akan dibenarkan dan kita berharap ia juga akan mendapat

kerjasama untuk dibuat pengesahan dan sokongan oleh Ahli-ahli Parlimen, ADUN,
