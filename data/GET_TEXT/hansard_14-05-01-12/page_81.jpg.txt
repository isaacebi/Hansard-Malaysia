DR. 17.3.2022 75

dengan Persatuan Sukan Kebangsaan, berapakah lama tempoh makluman kepada
atlet? Adakah ia ditamatkan serta-merta atau mereka ini mungkin diberi satu tempoh,
misalnya makluman awal tiga bulan? Sehingga kini berapakah ramai yang diserap
semula dalam skim baru daripada jumlah yang ditamatkan elaun itu?

Dato’ Seri Ahmad Faizal bin Azumu: Terima kasih. Pertamanya, mereka
yang tidak lagi diperbaharui kontrak, tidak semestinya mereka tidak boleh mendapat
latihan secara berkala di pusat-pusat latihan kami tetapi dalam masa yang sama
kementerian sentiasa bekerjasama dengan persatuan untuk memastikan atlet-atlet
ini tetap berada di tahap prestasi yang tinggi bagi menyertai kejohanan-kejohanan
antarabangsa, seperti tahun ini begitu sibuk dengan kejohanan antarabangsa.

Berkenaan dengan ruang masa yang diberikan, semua atlet sedar bahawa
kontrak mereka akan tamat pada setiap penghujung tahun dan mereka telah
dimaklumkan tentang tidak mendapat pembaharuan sewaktu kita tidak mendapat
peruntukan yang bersesuaian untuk meneruskan program. Namun, hari ini kita telah
pun dimaklumkan bahawa program ini dapat suntikan dana daripada pihak
Kementerian Kewangan dan tentunya kami akan segera bekerjasama dengan pihak-
pihak persatuan untuk memastikan atlet-atlet dapat diserap kembali ke dalam
Program Podium seperti sebelum ini. Terima kasih, Yang Berhormat.

Di peringkat KBS, terdapat satu inisiatif baru akan diperkenalkan bagi
membantu kebajikan para atlet dengan melantik mereka sebagai tenaga pengajar
dalam bidang sukan di semua agensi di bawah kementerian dan ILKBS di seluruh
negara. Saya berharap agar inisiatif ini dapat disambut baik oleh pihak institusi-
institusi pengajian tinggi sehingga ke peringkat sekolah-sekolah.

Selain daripada itu, program rentas kementerian turut dilaksanakan bagi
memperluaskan pilihan kerjaya untuk atlet-atlet negara. Menerusi kerjasama dengan
Kementerian Pembangunan Usahawan dan Koperasi, Program Bimbingan
Usahawan Atlet telah diwujudkan dan berjaya membantu seramai 24 orang atlet
yang berminat untuk menceburi bidang keusahawanan.

KBS menyambut baik cadangan Ahli Yang Berhormat supaya KBS
meningkatkan keupayaan Yayasan Kebajikan Atlet Kebangsaan (YAKEB) bagi
memastikan semua atlet, bekas atlet negara kita mendapat perlindungan yang
sewajarnya di bawah program kebajikan YAKEB termasuk memberikan peruntukan
tambahan sebanyak RM5 juta kepada YAKEB. Sebagaimana Abhli-ahli Yang
Berhormat sedia maklum, YAKEB yang mempunyai 2,880 keahlian sememangnya
memainkan peranan yang penting dalam menguruskan hal ehwal kebajikan bekas

atlet termasuklah atlet kelainan upaya.
