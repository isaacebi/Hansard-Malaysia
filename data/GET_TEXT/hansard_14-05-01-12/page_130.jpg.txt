DR. 17.3.2022 124

sejahtera. Terima kasih Tuan Yang di-Pertua. Terlebih dahulu saya _ingin
mengucapkan setinggi penghargaan dan terima kasih kepada sembilan orang Ahli
Yang Berhormat yang telah membangkitkan isu-isu yang berkaitan dengan hal ehwal
Islam semasa perbahasan Titah Diraja yang lalu.

Bagi memudahkan penggulungan ini, saya akan berikan penjelasan ke atas
isu-isu yang dicadangkan. Tuan Yang di-Pertua, banyak...

Timbalan Yang di-Pertua [Dato’ Mohd Rashid Hasnon]: Sebut mana yang
ada dengan yang tidak ada, jawapan bertulis.

Datuk Haji Idris bin Haji Ahmad: Yang Berhormat Pasir Mas tidak ada.
Kemudian Yang Berhormat Bachok.

Timbalan Yang di-Pertua [Dato’ Mohd Rashid Hasnon]: Yang Berhormat
Bachok tidak ada.

Datuk Haji Idris bin Haji Anmad: Yang Berhormat Shah Alam ada?

Timbalan Yang di-Pertua [Dato’ Mohd Rashid Hasnon]: Yang Berhormat
Shah Alam tidak ada.

Datuk Haji Idris bin Haji Ahmad: Yang Berhormat Sungai Buloh?

Timbalan Yang di-Pertua [Dato’ Mohd Rashid Hasnon]: Yang Berhormat
Sungai Buloh ada.

Datuk Haji Idris bin Haji Ahmad: Yang Berhormat Sungai Buloh
mencadangkan agar penyelarasan undang-undang melalui enakmen_ berkaitan
melalui perlu dilaksanakan oleh Kerajaan Persekutuan dengan semua kerajaan
negeri bagi menyemak semula status menukar agama kanak-kanak bukan Islam di
bawah 18 tahun yang memasuki agama Islam.

Berdasarkan Perkara 74(2) dan Butiran 1, Senarai Negeri, Jadual
Kesembilan, Perlembagaan Persekutuan, hal ehwal agama Islam adalah terletak di
bawah kuasa negeri. Sehubungan dengan itu, kuasa untuk menggubal undang-
undang syariah bagi mentadbir dan mengawal selia semua perkara berkaitan dengan
hal ehwal Islam adalah terletak kepada Dewan Undangan Negeri.

Pada masa ini, perkara berkaitan dengan pemelukan Islam bagi kanak-kanak
di bawah umur 18 tahun diperuntukkan di bawah Undang-undang Pentadbiran
Agama Islam yang digubal dan diluluskan oleh Dewan Undangan Negeri.

Bagi Wilayah Persekutuan pula, perkara berkaitan dengan pemelukan Islam
bagi kanak-kanak di bawah umur 18 tahun diperuntukkan di bawah Seksyen 95, Akta
Pentadbiran Undang-undang Islam (Wilayah-wilayah Persekutuan) 1993, Akta 505.
Dalam hal ini, kerajaan mengambil maklum bahawa terdapat perbezaan berhubung
dengan keupayaan masuk Islam sebagaimana yang diperuntukkan di bawah

undang-undang yang berkuat kuasa di negeri-negeri.
