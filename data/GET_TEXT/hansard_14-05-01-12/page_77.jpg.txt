DR. 17.3.2022 71

Tan Sri Datuk Seri Panglima Haji Annuar bin Haji Musa: ...Dengan
pelantikan kira-kira 30 ribu orang duta ataupun community ambassador yang akan
menjalankan peranan secara friendly untuk memastikan tahap pematuhan yang
tinggi dilakukan oleh komuniti sendiri sebagai satu daripada amalan yang akan
dilaksanakan sepanjang tempoh transisi endemik. Perincian kepada program ini
akan diberikan daripada semasa ke semasa.

Tuan Yang di-Pertua, saya ingin merakamkan sekali lagi ucapan
penghargaan dan terima kasih kepada semua Ahli-ahli Yang Berhormat yang telah
mengambil bahagian dan Yang Berhormat yang bertanyakan soalan-soalan yang
spesifik akan diberikan jawapan yang lebih terperinci secara bertulis.

Saya ucapkan terima kasih kepada Tuan Yang di-Pertua yang telah

memberikan saya sedikit beberapa minit masa yang berlebih.

Sayang selasih tumbuh di hutan;
Mari dikutip memakai galah.

Terima kasih rakan-rakan Yang Berhormat sekalian;
Semoga Yang Berhormat dirahmati Allah.

Terima kasih. Assalamualaikum warahmatullahi wabarakatuh.

Dato’ Ramli bin Dato" Mohd Nor [Cameron Highlands]: Ahli-ahli Yang
Berhormat, memandangkan sekarang jam telah menunjukkan pukul 1 tengah hari,
saya menangguhkan Mesyuarat sekarang ini dan bersambung pada pukul 2.30

petang.

[Mesyuarat ditempohkan pada jam 1.03 tengah hari]
1430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh.
Selamat tengah hari semua. Salam sejahtera. Kita sambung perbahasan dengan
saya menjemput Yang Berhormat Menteri di Kementerian Belia dan Sukan.

Dipersilakan Yang Berhormat Menteri 30 minit.

2.32 ptg.

Menteri Belia dan Sukan [Dato’ Seri Ahmad Faizal bin Azumu]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera
Yang Berhormat Tuan Yang di-Pertua Kementerian Belia dan Sukan amat berbesar

hati serta mengalu-alukan segala persoalan, pertanyaan, pandangan serta usul-usul
