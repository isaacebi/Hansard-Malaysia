DR. 17.3.2022 98

terima kasih Tuan Yang di-Pertua. Terlebih dahulu saya ucapkan terima kasih
kepada semua Ahli Yang Berhormat yang telah menyertai perbahasan usul
menjunjung kasih titah Ke Bawah Duli Yang Maha Mulia Seri Paduka Baginda Yang
di-Pertuan Agong. Seramai 30 orang ahli Yang Berhormat telah menyentuh perkara
di bawah bidang tanggungjawab saya. Lima perkara utama iaitu:

(i) peruntukan pembangunan;

(ii) ketidakseimbangan pembangunan;

(iii) kemiskinan dan pendapatan isi rumah;

(iv) FELDA, dan

(v) Kawal selia PETRONAS.

1550

Tuan Yang di-Pertua, saya mulakan penggulungan ini dengan memberikan
sedikit pencerahan mengenai proses kelulusan peruntukan pembangunan,
keutamaan pemilihan projek dan cabaran’ serta kekangan peruntukan
pembangunan. Saya memilih untuk membuat pencerahan ini kerana ramai Ahli Yang
Berhormat membangkitkan mengenai peruntukan pembangunan untuk kawasan
masing-masing.

Tuan Yang di-Pertua, antara tugas utama Unit Perancang Ekonomi (EPU)
ialah menimbangkan projek-projek pembangunan. Mulai tahun 2011 atau bermula
RMKe-10, kaedah permohonan projek pembangunan telah ditambah baik, yang
membolehkan kementerian memohon projek-projek baharu setiap tahun di bawah
konsep Rolling Plan. Sebelum ini, permohonan projek baharu hanya dibenarkan
pada tahun pertama setiap lima tahun rancangan pembangunan. Perubahan ini
memberi ruang kepada kementerian untuk mengenal pasti keperluan projek setiap
tahun mengikut keutamaan semasa. Keutamaan projek ditentukan oleh kementerian
sebelum dikemukakan kepada EPU.

Proses permohonan dan pertimbangan ke atas projek pembangunan
melibatkan tiga peringkat:

(i) pemeriksaan permohonan dan penyediaan brief projek oleh

kementerian, agensi bermula Januari hingga Mac setiap tahun;

(ii) semakan dan penilaian permohonan projek yang diterima

daripada kementerian oleh EPU dari April hingga Jun; dan

(iii) senarai projek dikemukakan oleh EPU kepada Kementerian

Kewangan (MOF) pada bulan Ogos untuk pertimbangan.

Itu tiga peringkat. Pada peringkat pertama iaitu pemeriksaan permohonan dan

penyediaan brief projek, kementerian perlu mengambil kira pandangan pelbagai

pihak berkepentingan di semua peringkat, termasuk kerajaan negeri dan wakil-wakil
