DR.08.11.2021 91

Tuan Yang di-Pertua, mari kita pada waktu yang sama menyokong dasar. / have
to be true to myself. Lestari yang diperkenalkan ini kita harus sokong kerana inilah masa
depan dunia dan saya memohon kepada kerajaan hari ini dan semasa saya dulu menjadi
Menteri, kita telah mengetengahkan tentang SDG ini sebagai satu framework yang perlu
dijadikan sebagai satu teras utama.

Saya hendak ambil satu contoh. Apabila berlaku satu pertembungan antara
kepentingan jaga alam sekitar, dengan kepentingan para kapitalis yang tamak, selalunya
kepentingan alam sekitar akan jadi mangsa mengalah. Kerana apa? Kerana pemimpin-
pemimpin tidak tegas untuk membela keperluan alam sekitar.

Saya boleh bagi contoh apa yang berlaku di Parlimen Parit Buntar, di Sungai
Betul, di mana 200 hektar tanah dari hutan kayu bakau yang sepatutnya menjadi
penampan kepada zon penampan kepada angin ribut dan sebagainya, tsunami dan
sebagainya telah dicerobohi dan kami telah berusaha untuk mempertahankan alam
sekitar ini.

Tapi malangnya perjuangan mempertahankan alam sekitar ini tidak mendapat
tempat di kalangan pemimpin-pemimpin di negeri Perak dan saya ingin nyatakan di sini
sebagai rakaman mewakili rakyat negeri Perak, Tuan Yang di-Pertua, sebagai akhir
ucapan saya bahawa kita jangan hanya berdegar bercakap tentang dasar lestari tetapi di
depan rumah kita sendiri kita tidak dapat untuk memastikan.

Kali ini, buat masa ini, kita pastikan yang menang adalah keperluan alam sekitar
dan bukan para pemodal dan kapitalis yang mereka tidak memikirkan masa depan yang
kita hanya kita meminjam bumi ini, Tuan Yang di-Pertua, untuk generasi yang akan
datang. la bukan milik kita. Sekian dahulu, saya akhiri dengan ucapan terima kasih.
Wassalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Waalaikumsalam
warahmatullah. Sila. Terima kasih Yang Berhormat Parit Buntar. Seterusnya saya ingin
menjemput pembahas kedua terakhir. Yang Berhormat Lembah Pantai.

6.09 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua. Saya berdiri untuk sama-sama membahaskan Rang Undang-undang
Perbekalan 2022 ataupun Belanjawan 2022. Sebelum saya mulakan ingin saya
sampaikan ucapan tahniah kepada kerajaan, khususnya Yang Berhormat Menteri
Kewangan di atas kejayaan membuat penjimatan yang cukup besar di atas penukaran
kenderaan rasmi Menteri dari Proton Perdana kepada Toyota Vellfire yang telah
menjimatkan RM2.80 sebulan, iaitu penjimatan 0.0577% bersamaan dengan RM33.60
setahun atau RM1,075.20 setahun bagi 32 buah Toyota Vellfire kalau diguna.

01810

Tahniah. Tidak cukup untuk bayar gaji minimum sebulan. Jadi, apa pun tahniah
diucapkan dan saya ingin gunakan masa yang ada untuk membahaskan ataupun
membincangkan satu perkara yang sebenarnya tidak ada dalam belanjawan ini iaitu
pelaksanaan 5G kerana ramai yang melihat bahawa isu yang terbentang di hadapan kita
sering kali terselindung banyak isu yang bersifat off-budget termasuklah pelaksanaan 5G
dan kita semua tahu pada waktu ini, pihak kerajaan telah memutuskan untuk
menggunakan sistem single wholesale network dengan menganugerahkan spektrum
kepada sebuah syarikat yang dimiliki penuh oleh Kementerian Kewangan ataupun Menteri
Kewangan Diperbadankan iaitu Digital Nasional Berhad (DNB).

Saya telah dikejar oleh wartawan untuk bertanya beberapa soalan dan saya harap
dalam perbahasan ini, beberapa soalan yang ditanya oleh wartawan akan dapat diangkat
dan dijawab oleh Yang Berhormat Menteri sendiri. Kita dengar bagaimana sebelum ini
salah satu stesen pemancar ataupun stesen telekomunikasi yang telah dilengkapi dengan
peralatan 5G ialah di Bukit Tunku.

Tahniah sekali lagi kepada pihak kerajaan kerana memilih tempat yang paling
tepat, Bukit Tunku. This is the Top 20 of T20 of T20. Itulah komunitinya. Kenapa dibuat di
