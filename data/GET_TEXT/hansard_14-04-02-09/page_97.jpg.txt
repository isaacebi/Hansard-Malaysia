DR.08.11.2021 87

Sekali lagi, kami orang Sarawak berasa dipinggirkan dan dianaktirikan. Yang
disebut jumlah peruntukan tersebut adalah untuk membangunkan infrastruktur air, elektrik
dan jalan raya serta kemudahan pendidikan dan kesihatan. Akan tetapi dengan jumlah
kecil ini, memang tidak akan seratakan pembangunan negeri Sabah dan Sarawak dengan
Semenanjung Malaysia.

Kami tetap akan kekal ketinggalan dalam harus pembangunan negara dan terus
menjadi negeri kelas kedua atau ketiga. Saya meminta Kerajaan Persekutuan senaraikan
jumlah peruntukan kepada negeri lain dalam Semenanjung Malaysia, seperti yang
diperuntukkan kepada Sabah dan Sarawak.

Tuan Yang di-Pertua, saya juga berasa peruntukan sebanyak RM746 juta untuk
memperbaiki 112 projek sekolah daif di Sabah dan juga 165 projek sekolah daif di
Sarawak adalah tidak mencukupi untuk menyelesaikan masalah sekolah daif di negeri
Sarawak dan Sabah. Pada zaman Pakatan Harapan, Kerajaan PH pernah menukarkan
hutang negeri Sarawak sebanyak RM1 bilion kepada dana untuk memperbaiki sekolah
daif di Sarawak.

Jumlah yang ditawarkan oleh Kerajaan PH ini adalah jauh lebih banyak daripada
jumlah yang dicadangkan oleh kerajaan sekarang iaitu hanya sebanyak RM746 juta. Jadi,
saya ingin memohon jumlah peruntukan untuk sekolah daif ditingkatkan kepada RM2
bilion supaya setiap negeri Sabah dan Sarawak boleh mendapat RM1 bilion untuk
memperbaiki sekolah daif untuk tahun depan.

Tuan Yang di-Pertua, untuk menunjukkan Sabah dan Sarawak sebagai rakan
kongsi dalam pembentukan Malaysia dan sebagai kesinambungan kepada pindaan
Perlembagaan Perkara 1(2) dan Perkara 160 yang akan dipindakan, saya mencadangkan
supaya hal pendidikan dan kesihatan juga dimansuhkan dalam concurrent list di bawah
Ninth Schedule supaya hal mengenai pendidikan dan kesihatan boleh diuruskan oleh
kerajaan negeri Sarawak dan Sabah.

Ini dicadangkan adalah atas sebab banyak masalah dan isu dalam pendidikan
dan kesihatan di negeri Sabah dan Sarawak adalah lebih difahami oleh kerajaan negeri
masing-masing. Adalah lebih berkesan dan baik untuk Kerajaan Negeri Sabah dan
Sarawak untuk menguruskan kedua-dua hal ini. Sebagai contoh, masalah sekolah daif
yang sudah lama belum diselesaikan dan juga masalah penempatan tenaga guru.

Tuan Yang di-Pertua, untuk hal kesihatan. Sarawak perlu lebih banyak hospital
yang membekalkan perkhidmatan rawatan pakar tertentu terutamanya rawatan untuk
kanser dan penyakit jantung. Dengan lebih spesifik, perkhidmatan radioterapi harus
dibekalkan oleh Hospital Sibu dan juga Hospital Miri, selain daripada Hospital Kuching
yang ada sekarang supaya penduduk di kawasan utara Sarawak tidak perlu pergi jauh ke
Kuching untuk mendapatkan perkhidmatan tersebut.

Sama juga untuk penduduk di kawasan zon tengah Sarawak. Ini akan
meringankan beban kewangan mereka terutamanya mereka yang dari kawasan
pedalaman Sarawak. Sekarang hanya Hospital Kuching yang mempunyai perkhidmatan
tersebut. Kos perjalanan dan penginapan adalah tinggi kepada mereka yang datang dari
jauh, dari pedalaman kawasan di zon tengah atau zon utara Sarawak.

Tuan Yang di-Pertua, saya juga ingin menyentuh tentang perkara pembangunan
infrastruktur di Sarawak. Perkara pembangunan infrastruktur memang merupakan satu
isu yang hangat dibincangkan oleh orang Sarawak. Kami sudah ketinggalan selama 20
tahun berbanding dengan Semenanjung Malaysia.

Malaysia sudah dibentukkan selama 58 tahun. Akan tetapi kami hanya baru
mendapat Pan Borneo Highway atau Lebuhraya Pan Borneo. Jadi, yang menjadi perkara
yang sering disoalkan oleh rakyat Sarawak sekarang ialah apakah rancangan seterusnya,
selain dari Lebuhraya Pan Borneo. Adakah kita juga akan mendapat LRT, MRT ataupun
high-speed railway di negeri Sarawak? Belum tahu lagi.

01750

Jadi saya ingin meminta Kerajaan Persekutuan, kita memerlukan lebih banyak
projek mega infrastruktur supaya pembangunan di Sarawak boleh dikatakan setaraf
