DR.08.11.2021 95

yang juga perlu diperbaharui untuk kehidupan sihat dan dengan cara yang lebih mesra
alam selepas COVID-19.

Oleh itu, saya percaya kita mesti memulakan inisiatif yang lebih mampan untuk
meletakkan diri kita berada di hadapan pada tahun-tahun yang akan datang. Ini juga
semakin kritikal, untuk mendorong masyarakat dan negara kita menjadi lebih hijau dan
lebih mampan untuk membina semula komuniti kita yang lebih baik. Pada peringkat
tertinggi atau makro, kerajaan perlu menjadi contoh dalam pelaburan teknologi hijau dan
tenaga boleh diperbaharui.

Berdasarkan penerbitan Research for Social Advancement (REFSA) pada
Oktober 2020, sejumlah 51.53 peratus daripada jumlah pelepasan gas rumah hijau atau
dengan izin, greenhouse gases Malaysia pada 2014 datang daripada hanya dua sektor
iaitu pengeluaran elektrik haba dan pengangkutan. Jelas sekali ketika Malaysia bergerak
ke hadapan untuk pulih daripada kemusnahan pandemik COVID-19. Hala tuju baharu
mesti ditetapkan untuk dua sektor penting ini untuk termasuk mewujudkan persekitaran
yang lebih hijau.

Malaysia perlu meningkatkan tumpuannya kepada penjanaan kuasa melalui solar,
biojisim dan biogas untuk mengurangkan GHG kita. Infrastruktur dan insentif yang lebih
baik perlu diperkenalkan untuk memanfaatkan segmen baharu ini. Sebagai contoh, di
Sabah sebagai negeri pengeluar kelapa sawit terbesar di negara kita.

Kita mempunyai sejumlah besar tandan buah kosong kulit isirung dan batang
kelapa sawit yang sedia ada sebagai biojisim untuk penjanaan kuasa. Walau
bagaimanapun, kerana kebanyakan ladang kelapa sawit terletak jauh di luar talian grid
sedia ada. Tiada sesiapa yang sanggup melabur dalam penjanaan tenaga biojisim
berskala besar walaupun bahan-bahan itu boleh didapati di mana-mana ladang kelapa
sawit.

Pada peringkat yang kecil atau mikro saya menyeru kepada kerajaan untuk
memulakan Reduce, Reuse and Recycle (Program 3R) dengan izin atau kurangkan guna
semula dan kitar semula di seluruh negara untuk menjadikan Program 3R ini sebagai cara
hidup untuk setiap rakyat Malaysia di negara ini. Kita tidak boleh terus menerus
menjadikan sungai dan laut kita sebagai sasaran atau tempat pembuangan sampah.
Pencemaran sungai dan laut juga akan mengancam sumber makanan dan pendapatan
kita sendiri.

Begitu juga jika ada kehabisan tanah untuk menimbus sampah kita suatu hari
nanti. Kita tidak boleh berharap untuk mengeksport sampah kita ke negara lain apabila
berlaku hal itu.

01830

Justeru, satu-satunya cara adalah dengan membiasakan sikap 3R ini ke dalam
diri rakyat Malaysia. Sebagai contoh, setiap pihak berkuasa tempatan perlu memulakan
program mengasingkan sampah kita di puncak untuk tujuan kitar semula. Insentif
hendaklah diberikan kepada syarikat yang terlibat dalam pembangunan dan penyelidikan
R&D untuk menghasilkan produk atau pembungkusan menggunakan bahan berasaskan
bahan utama alam. Dalam hal lain, kerajaan juga harus mempertimbangkan untuk
memperkenalkan beberapa bentuk cukai berkaitan dengan menghilangkan kebiasaan kita
terhadap penggunaan plastik sama seperti cukai gula dan yang diperkenalkan.

Dalam perkembangan lain, amalan guna tanah bandar ataupun urban land use
dengan izin, semasa di Malaysia. Dasar pengangkutan berpaksikan automobil juga perlu
dicabar. Kawasan bandar yang luas, urban spraw/ dengan izin, dengan taman perumahan
yang terletak jauh dari tempat kerja dan majoriti penduduk bergantung pada kenderaan
persendirian mereka untuk berulang-alik ke tempat kerja. Sudah tentu ia bukan cara
penggunaan tanah yang mampan dan juga menyumbang secara besar-besaran kepada
pelepasan GHG kita.

Saya menggesa kerajaan menetapkan dasar pengangkutan awam negara bagi
memastikan semua majlis perbandaran dan dewan bandar raya di negara ini mempunyai
