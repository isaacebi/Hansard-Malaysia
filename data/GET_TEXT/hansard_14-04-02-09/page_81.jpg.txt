DR.08.11.2021 71

01630

Tuan Mohamad bin Sabu [Kota Raja]: Tuan Yang di-Pertua, kes ini berlaku di
JPM dikatakan bahawa wang ini dari luar kah daripada dalam, JPM ini nadi kepada
kerajaan. Apakah bila pegawai-pegawai seperti ini bertindak di JPM yang boleh
mempengaruhi dasar negara pada masa akan datang. Nadi negara telah diceroboh
dengan rasuah sekarang ini. Oleh itu, siasatan mesti kuat dalam hal ini. Setuju atau tidak
Yang Berhormat Puchong mesti didedah kepada rakyat apa yang berlaku di JPM ini. Ini
nadi negara telah diusik sekarang ini.

Tuan Gobind Singh Deo [Puchong]: Terima kasih Yang Berhormat Kota Raja.
Saya amat bersetuju, tapi apa yang penting juga adalah untuk kita terus memberi tekanan
kepada mereka untuk pastikan jawapan-jawapan itu diberikan. Dewan Rakyat ini bukan
tempat untuk main-main. Kalau jaminan diberikan, tindakan akan diambil kenapa tidak
kena tindakan? Dinyatakan public interest kononnya what public interest?

Apakah jawapan yang hendak kita tau. Ini perkara dia, ini perkara yang serius.
Which area are public interests? Those areas dengan izin which concern us. Apakah
tindakan yang akan diambil Tuan Yang di-Pertua? Tuan Yang di-Pertua dalam masa yang
sama kita kena lihat kepada realiti dalam kerajaan yang ada pada hari ini. Kerajaan
berintegriti kononnya, kerajaan Keluarga Malaysia tapi kerajaan yang sama sekarang
dalam pilihan raya negeri Melaka mereka lawan satu sama lain.

SPRM di bawah JPM, Perdana Menteri daripada parti UMNO, polis di bawah
PDR\M, di bawah KDN, Menteri dia daripada Bersatu. Mereka ini tidak yakin di antara satu
sama lain di mana mereka lawan satu sama lain. Jadi apakah pendirian kerajaan? You
cannot have kerajaan di mana mereka di antara sama berlawan kemudian di dalam
Dewan yang mulia ini memberikan jaminan kerajaan ini adalah kerajaan yang berintegriti.
Kita ada untuk tolong ada keyakinan dalam kita, kita akan ambil tindakan. Tidak ada. Tuan
Yang di-Pertua dalam masa yang sama, saya ingin merujuk kepada satu kes yang baru-
baru ini berlaku iaitu kes berkaitan dengan kononnya tohmahan pembelian pangkat di
dalam PDRM dan ini satu perkara yang cukup penting Tuan Yang di-Pertua.

Di dalam isu ini, saya memetik beberapa artikel. Pertamanya pada 12 Oktober
Tuan Yang di-Pertua Malaysiakini ada satu artikel. DSP didakwa ugut hendak bunuh
wanita, ancaman dinyatakan di dalam artikel itu. Ancaman telah pun berlaku 7 Oktober
2021, apakah ancaman itu Tuan Yang di-Pertua? Ketika kedua-dua individu itu bertelagah
berhubung dengan satu pinjaman wang RM100,000. Apa dakwaan dia? Dakwaan dia
kononnya diperlukan seorang pegawai polis berpangkat Timbalan Superintenden untuk
membeli pangkat Superintenden.

Jadi seorang DSP yang minta wang itu buat tujuan untuk membeli pangkat
Superintenden. Bukankah ini satu perkara yang cukup penting. Kita di dalam Dewan ini
diminta untuk luluskan duit berbilion-bilion untuk agensi-agensi tertentu. Dalam masa yang
sama kita dengar berkenaan dengan perkara-perkara ini tapi tidak ada tindakan yang
diambil. Yang menarik Tuan Yang di-Pertua, kita lihat aduan ini dibuat dan dibongkarkan
pada 12 Oktober, 13 Oktober terus kita adakan kenyataan respons daripada Tan Sri Ketua
Polis Negara. Kononnya pangkat tidak boleh dibeli, one day, dalam satu hari. Saya hendak
tanya aduan yang dibuat, dakwaan yang dibuat merujuk kepada satu DSP sendiri,
dinamakan di situ dalam laporan polis. Adakah siasatan dibuat?

Tan Sri IGP menyatakan — yang beliau sebut Dato’ Sri Acryl Sani Abdullah Sani
menegaskan Tuan Yang di-Pertua, semua urusan kenaikan pangkat, pendapatan dan
pertukaran dalam pasukan itu dilaksanakan menerusi prosedur serta sumber rasmi. And
ini proses dilakukan secara teliti termasuk melalui temu duga dan saringan oleh pegawai-
pegawai tertinggi PDRM. Itulah masalah dia. Di situlah disebut bahawa ada tuntutan wang
daripada mereka yang memegang jawatan tinggi dalam PDRM. Adakah siasatan dibuat?
Jangan terus menyatakan tidak ada sebegitu berlaku tanpa ada siasatan. Ini perkara yang
penting.

Tuan Ramkarpal Singh a/l Karpal Singh [Bukit Gelugor]: Minta izin...
Tuan Gobind Singh Deo [Puchong]: Yang Berhormat Bukit Gelugor sila.
