24 DR.08.11.2021

Menteri tadi, LGBT dan isu-isu sosial yang lain. Saya yakin bahawa tanpa campur tangan
kerajaan yang serius, maka serangan ke atas akhlak dan budaya kita ini akan semakin
serius.

Soalan saya, apakah langkah intervensi kementerian meneliti perkembangan
yang saya maksudkan tersebut. Terima kasih.

Tuan Yang di-Pertua: Terima kasih. Satu minit Yang Berhormat Timbalan
Menteri.

Dato’ Sri Ti Lian Ker: Kementerian Belia dan Sukan menyahut baik usaha baik
kerajaan untuk menangani isu golongan lesbian, gay, biseksual dan transgender dan isu-
isu keganasan yang semakin membimbangkan.

Sehubungan dengan itu, inisiatif kKementerian ini adalah melalui pelaksanaan
program-program yang bertujuan untuk membendung gejala ini dalam kalangan belia
daripada terus berleluasa. Bagi tempoh tiga tahun ini, program-program yang berteraskan
pembangunan jati diri, kerohanian dan kendiri terhadap golongan belia berisiko telah
dilaksanakan dan akan terus dilaksanakan seperti berikut:

(i) Anak Muda Wawasan Lestari (AMWA);
ii) Kem Anak Muda (KAMU);

iii) Rakan Muda Ramadhan;

iv) Rakan Muda Zulhijah;

v) Rakan Muda Live (MYSembang);

vi) Program Malaysia Future Leaders; dan
vii) Jambori Kem Anak Muda.

Bagi tahun 2020, program ini telah dilaksanakan melibatkan penyertaan seramai
518 orang yang terdiri daripada 249 peserta lelaki dan 269 peserta perempuan.

Menyentuh mengenai nilai-nilai Barat, saya rasa nilai-nilai ini wujud di mana-
mana. la adalah nilai manusia dan kemanusiaan ataupun kemasyarakatan. Perlulah kita
mengkaji dan memahami apakah sebab masalah dan sebaliknya, bukan sahaja
menyalahkan pengaruh dari Barat. Saya rasa kita perlu meneliti dengan lebih psikologi,
fizikal dan sebagainya.

Sekian, terima kasih.

Tuan Yang di-Pertua: Terima kasih Yang Berhormat semua. Sekarang tamatlah
sesi untuk waktu pertanyaan-pertanyaan jawab lisan pada hari ini. Terima kasih kepada
Yang Berhormat semua. Usul Menteri.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

11.35 pg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 6.30 petang dan selepas itu Majlis Mesyuarat dan selepas
itu Majlis Mesyuarat akan ditangguhkan sehingga jam 10.00 pagi hari
Selasa, 9 November 2021”.
