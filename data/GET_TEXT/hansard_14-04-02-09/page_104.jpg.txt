94 DR.08.11.2021

Tuan Ahmad Fahmi bin Mohamed Fadzil [Lembah Pantai]: Ya. Bagi saya
penting untuk kita ketengahkan bahawa DNB ini, this is the wrong way forward. Bagi saya
this is the wrong way forward. Kita perlu pertimbang semula dan kita mahukan satu
kebertanggungjawaban di dalam Dewan yang mulia ini oleh Yang Berhormat Menteri yang
berkenaan tentang kenapa langkah ini digunakan?

Kita mahu ubah, tukar kembali kepada satu sistem di mana kita membenarkan
syarikat-syarikat telekomunikasi ini untuk mengusahakan, terpulang kepada mereka tetapi
itulah sebabnya kita ada USP Fund untuk membina di tempat-tempat yang capaiannya
tidak baik.

Akhir kalam, banyak sebenarnya yang hendak disebut tetapi bagi saya yang
paling penting kita perlu memberi penelitian yang knusus kepada isu 5G kerana ini adalah
masa depan negara kita Malaysia. Selama mana kita hendak mengusahakan kelapa sawit
sahaja ataupun yang lain? Kita telah mewujudkan unicorn seperti Grab tetapi sekarang ini
Grab tidak ada dekat Malaysia antara lain ya. Infrastruktur yang kurang memuaskan.

Jadi, harapan saya adalah kita boleh memberi satu pertimbangan yang serius dan
membuat keputusan yang lebih baik untuk masa depan negara. Sekian,
assalamualaikum.

Timbalan Yang di-Pertua [Dato’ Mohd Rashid Hasnon]: Wassalamualaikum
warahmatullahi wabarakatuh. Terima kasih Yang Berhormat Lembah Pantai. Pembahas
terakhir, saya jemput Yang Berhormat Sandakan.

6.24 ptg.

Puan Vivian Wong Shir Yee [Sandakan]: Terima kasih Tuan Yang di-Pertua
kerana memberi peluang kepada saya untuk membahaskan Belanjawan 2022 ini. Soalan
pertama saya mengenai bajet Malaysia 2022 ini, adakah ini bajet Malaysia ataupun bajet
Semenanjung Malaysia?

Tuan Yang di-Pertua, sekali lagi saya amat kecewa dengan Belanjawan 2022 ini
yang telah dibentangkan oleh Yang Berhormat Menteri Kewangan. Saya percaya saya
kongsi sentimen ramai orang Sabah atas kekecewaan pembentangan belanjawan ini di
mana kita melihat Sabah dan Sarawak terus diketepikan dalam peruntukan belanjawan
untuk pembangunan. Semua slogan seperti Keluarga Malaysia, Makmur Sejahtera
ataupun merapatkan jurang antara Semenanjung Malaysia dan Sabah Sarawak juga
hanya kata-kata untuk memperdaya rakyat kita di Sabah dan Sarawak.

Semasa Yang Amat Berhormat Perdana Menteri membentangkan Pelan RMke-
12 pada bulan Ogos di Parlimen, beliau juga telah menyatakan bahawa daripada RM400
bilion jumlah peruntukan untuk RMke-12, sebanyak 15 peratus akan diperuntukkan untuk
Sabah bersamaan dengan RM60 bilion untuk tempoh lima tahun atau secara purata RM12
bilion untuk setiap tahun antara tahun 2021 sehingga 2025.

Sehubungan itu, saya ingin bertanya kepada kedua-duanya, Yang Amat
Berhormat Perdana Menteri dan Yang Berhormat Menteri Kewangan, kenapa hanya
RM5.2 bilion diperuntukkan untuk Sabah di bawah Belanjawan 2022? Di manakah
peruntukan 15 peratus yang telah dinyatakan oleh Yang Amat Berhormat Perdana
Menteri? Apakah yang terjadi kepada peruntukan pembangunan bernilai RM12 bilion
untuk Sabah di bawah RMke-12?

Bolehkah Yang Berhormat Menteri menjawab berkenaan hal ini? Bagaimana
Sabah boleh mengejar atau setaraf dengan Semenanjung Malaysia jika apa kerajaan
lakukan hanya untuk mengekalkan status politik semasa atau status quo? Apakah jenis
semangat Keluarga Malaysia yang kita katakan jika kami orang Sabah sentiasa dilayan
secara tidak adil dan dengan istilah yang tidak sama rata.

Tuan Yang di-Pertua, dunia kita telah tunggang terbalik oleh pandemik COVID-
19. Walau bagaimanapun sekali bencana tetap akan sentiasa membawa kepada akibat
yang tidak diingini. Salah satunya ialah bagaimana wabak itu telah memaksa ramai kita
untuk menilai semula gaya dan cara hidup mereka? Terdapat tumpuan dan keutamaan
