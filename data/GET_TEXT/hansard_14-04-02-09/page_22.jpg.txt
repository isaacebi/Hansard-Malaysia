12 DR.08.11.2021

memberitahu pada pihak berkenaan tentang klinik dia tidak dapat dibuka pada waktu-
waktu tertentu.

Jadi, kita harap perkara ini kita akan perbaiki dan kita akui berlaku kekeliruan dan
sebagainya. Kita secepatnya akan membantu rakyat supaya mendapat appointment yang
jelas kepada klinik yang betul-betul melaksanakan kerja ini. Terima kasih.

Tuan Yang di-Pertua: Terima kasih. Yang Berhormat Puan Noorita binti Sual.

Puan Noorita binti Sual [Tenom]: Terima kasih Tuan Yang di-Pertua. Soalan
saya nombor enam.

6. Puan Noorita binti Sual [Tenom] minta Menteri Dalam Negeri menyatakan
langkah-langkah dan tindakan undang-undang yang diambil bagi membendung dan
membanteras perjudian atas talian yang semakin berleluasa sekarang ini.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Terima kasih Tuan Yang di-Pertua. Terima kasih Yang Berhormat Tenom. PDRM
sentiasa memantau dan menjalankan operasi secara terancang dan berterusan dalam
menangani masalah perjudian atas talian ini.

Beberapa langkah telah diambil oleh PDRM untuk mengesan serta membanteras
kegiatan yang dijalankan ini sama ada oleh orang perseorangan atau kumpulan sindiket.
Antara langkah-langkah yang telah diambil dan dirancang oleh pihak polis termasuklah:

(i) mengadakan operasi dan serbuan secara berterusan melalui
Ops Dadu _ termasukkanlah operasi bersepadu dengan
kerjasama_ agensi-agensi lain seperti SPRM serta pihak
berkuasa tempatan untuk melumpuhkan kegiatan ini;

(ii) bekerjasama dengan Suruhanjaya Komunikasi Multimedia
Malaysia (SKMM) bagi sekatan laman sesawang perjudian di
bawah seksyen 263(2) Akta Komunikasi dan Multimedia;

(iii) bekerjasama dengan syarikat-syarikat utiliti seperti Tenaga
Nasional (TNB) dan juga syarikat bekalan air untuk tindakan
pemotongan bekalan elektrik dan air ke atas premis yang sering
gunakan oleh sindiket perjudian;

(iv) mengambil tindakan ke atas pihak-pihak yang terlibat dalam
kegiatan ini termasuklah penjaga premis dan penganjur kegiatan
perjudian haram di bawah peruntukan undang-undang berkaitan
judi sedia ada seperti Akta Rumah Judi Terbuka 1957 dan juga
Akta Pertaruhan 1953. Selain itu, tindakan yang lebih keras juga
akan diambil di bawah peruntukan undang-undang lain yang
berkaitan iaitu Akta Pencegahan Jenayah 1959 (POCA) serta
Akta Pencegahan Pengubahan Wang Haram, Pencegahan
Pembiayaan Keganasan dan Hasil Daripada Aktiviti Haram
2001(AMLATFPUAA); dan

(v) meneliti undang-undang berkaitan judi sedia ada bagi tujuan
pindaan penambahbaikan bagi memastikan undang-undang ini
relevan dengan perubahan modus operandi sindiket perjudian ini
terutamanya perjudian atas talian (online). Dalam hal ini,
Kementerian Dalam Negeri juga telah turut dilibatkan di dalam
kajian undang-undang berkaitan perjudian yang sedang
dijalankan oleh Kementerian Kewangan Malaysia untuk
ditambah baik supaya sentiasa selaras dengan perkembangan
semasa.

Terima kasih Tuan Yang di-Pertua.
Tuan Yang di-Pertua: Terima kasih. Soalan tambahan pertama.
