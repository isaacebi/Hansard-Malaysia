64 DR.08.11.2021

menguruskan ekonomi ketika berlaku kegawatan dengan mementingkan lima perkara
berikut:

i) keselamatan bekalan makanan (food security);

ii) pelan ekonomi jangka panjang;

(

(

(iii) unjuran ekonomi yang tepat;

(iv) penjimatan dan penggunaan sumber secara optimum; dan
(

v) nilai akhlak dalam ekonomi.

Tuan Yang di-Pertua sebelum saya memulakan perbahasan saya_ingin
mengucapkan terima kasih kepada Menteri Kewangan yang telah memperuntukkan satu
peruntukan yang besar kepada TEKUN Nasional bernilai RM252 juta untuk skim
pembiayaan informal dan TEKUNITA. Terima kasih daun keladi, tahun depan nok lagi.
Tuan Yang di-Pertua perkara pertama yang menjadi keutamaan saya adalah berkaitan
dengan kesejahteraan rakyat Setiu. Saya ingin mendapatkan maklum balas kementerian
berkenaan status cadangan projek-projek infrastruktur yang telah saya bangkitkan
sebelum ini.

Antaranya berkenaan naik taraf Pondok Polis Jabi dan Pondok Polis Merang serta
bina baru Pondok Polis Alur Lik yang telah disuarakan semenjak tahun 2018 lagi. Begitu
juga projek pembinaan baru Klinik Kesihatan Jabi yang sudah usang dan tidak mampu
boleh menampung jumlah pengunjung yang sangat ramai.

Selain itu dua projek yang memerlukan penambahan kos daripada peruntukan
asal iaitu projek menaik aras Jalan Ulu Seladang ke Bandar Permaisuri dan jambatan
sempit Desa Jaya Sungai Tong. Apakah status terkini projek-projek ini?

Tuan Yang di-Pertua, rakyat Setiu juga tidak terkecuali juga daripada bencana
banjir. Oleh itu, pembinaan Jambatan Tok Nandong, Langkap yang telah saya sebut sejak
tahun 2018 yang sering terputus hubungan apabila berlaku banjir, memerlukan
pembinaan dengan kadar segera. Begitu juga keperluan untuk menaik aras jalan di Jalan
Banggol Setar ke Pelong, Jalan Kampung Bukit ke Sungai Las, Jalan Chalok Kedai ke
Kampung Gong Terap kerana air banjir akan bertakung ataupun air termenung dalam
tempoh masa yang lama, sekali gus mengganggu pengguna untuk melalui jalan tersebut.

Bukan sekadar air termenung ketika banjir bahkan warga Setiu juga termenung
menunggu air surut untuk menggunakan jalan tersebut. Selain itu, dewan-dewan untuk
perpindahan ketika berlaku banjir perlu dibina dengan kadar segera serta di tempat yang
lebih tinggi kerana terdapat pusat pemindahan banjir sedia ada sering kali tenggelam
apabila berlaku banjir. Sebagai contoh, PPS Kampung Tasik Permaisuri yang hanya
menggunakan balai raya yang sudah terlalu uzur sebagai tempat perpindahan. Ketiadaan
longkang yang boleh mengalirkan air dengan sempurna di Kampung Alor Damat, Batu
Rakit sering menyebabkan air bertakung di atas jalan raya dan sekali gus membahayakan
pengguna jalan raya. Tuan Yang di-Pertua, dalam jawapan terdahulu saya dimaklumkan
oleh Kementerian Pendidikan Tinggi, tiada keperluan segera untuk pembinaan IPTA di
Setiu disebabkan telah terdapat dua IPT di Terengganu, UNISZA dan UMT, tetapi saya
mencadangkan_ sekurang-kurangnya dibina sebuah IPG ataupun politeknik bagi
merancakkan lagi ekonomi rakyat Setiu dan sekali gus menjadi mercu tanda daerah Setiu.

01600

Tuan Yang di-Pertua, pelbagai kerosakan infrastruktur sekolah perlu dibaik pulih
seperti dewan, surau, makmal komputer yang kebanyakan tidak berfungsi dan masih
menggunakan peralatan lama serta padang bola yang rosak. Sebagai contoh, padang
bola Sekolah Kebangsaan Renek yang telah saya sebut sekian lama masih belum dibaiki
sehingga kini. Bahkan, masih terdapat banyak sekolah yang tidak mempunyai kemudahan
dewan sama ada dewan tertutup mahupun dewan terbuka, sekali gus menyukarkan pihak
sekolah untuk mengadakan program yang melibatkan bilangan pelajar yang ramai.

Tuan Yang di-Pertua, saya pernah membangkitkan isu berkenaan pembinaan
Sekolah Menengah Kebangsaan Agama Pandan Jaya di Penarik, tetapi jawapan yang
diterima daripada Yang Berhormat Menteri, pembinaan sekolah tersebut tidak menjadi
