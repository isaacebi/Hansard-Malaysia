DR.08.11.2021 31

Keluarga Malaysia. Sesungguhnya memfokus kepada kesejahteraan rakyat dan
pemulihan negara.

Pendekatan no one is left behind, dengan izin, yang diambil oleh kerajaan sejak
tahun 2020 telah memberikan manfaat kepada rakyat dan mereka yang berada dalam
negara kita. Khususnya dalam berhadapan dengan unprecedented situation, dengan izin,
iaitu pandemik COVID-19. Perbelanjaan untuk memastikan rakyat ada makanan atas
meja dan kesihatan mereka dijaga dengan pemberian vaksin dan operasi memberi vaksin
di seluruh negara memang besar dan adalah wajar dalam situasi yang kritikal negara
hadapi.

Peruntukan seterusnya ialah untuk membeli vaksin booster dalam Bajet 2022 juga
wajar bagi meningkatkan imuniti remaja negara dalam menghadapi virus ini termasuklah
penggunaan wang daripada Kumpulan Wang Amanah Negara (KWAN). Malah adalah
penting untuk negara sentiasa bersiap sedia untuk menghadapi sebarang kemungkinan
serangan penyakit ataupun virus yang baharu nauzubillah, pada masa akan datang.

Makmal, hospital, pusat-pusat kesihatan, para saintis negara, dan para doktor
hendaklah dilengkapi dengan fasiliti dan teknologi terkini bagi menghadapi sebarang
kemungkinan. Membangunkan dan memperkasakan kepakaran serta kesiap sediaan
dalam negara adalah amat penting dan perbelanjaan yang digunakan walaupun besar,
untuk tujuan ini adalah amat wajar sekali dan patut kita sokong walaupun kita berada
dalam keadaan yang memang pun meruncing.

Saya mengalu-alukan dan menyokong penglibatan syarikat farmasi tempatan kita
seperti Pharmaniaga dalam membangunkan vaksin, ubat dan sebagainya. Peluang yang
diberikan oleh kerajaan seperti ini adalah amat tepat pada waktunya dan patut diberikan
sokongan supaya kesediaan negara kita untuk menghadapi apa jua pun kemungkinan itu
akan lebih tinggi lagi dan kita telah belajar daripada apa yang jadi COVID-19 ini.

Tuan Yang di-Pertua, berkenaan dengan pemerkasaan bumiputera dan
usahawan. Saya mengucapkan terima kasih kepada kerajaan kerana memberikan
peruntukan sebanyak RM11.4 bilion dalam bajet ini untuk tujuan tersebut yang mana
termasuklah untuk pendidikan iaitu RM6.6 bilion dan untuk keusahawanan RM4.8 bilion.

Kita mendapati bahawa ini adalah sesuatu yang wajar dan tepat, patut
dilaksanakan kerana untuk tujuan pendidikan, rakyat boleh dikeluarkan daripada keadaan
kemiskinan khususnya kaum bumiputera melalui pendidikan. Ini sudah terbukti, maka
usaha untuk terus membantu dan berbelanja yang besar dalam bidang pendidikan ini
adalah wajar dilaksanakan.

Begitu juga kita mahu membangunkan para usahawan supaya mereka yang
dikatakan dalam keadaan yang miskin itu dapat kita bangunkan lagi menjadi para
usahawan yang akan memiliki kewangan, memiliki harta dan boleh membantu mereka
yang lain. Oleh itu, perbelanjaan ini adalah amat penting.

Dalam usaha ini juga, saya ingin ucapkan terima kasih kerana ada usaha untuk
membantu usahawan wanita juga yang dikatakan bahawa RM230 juta yang disebut oleh
Yang Berhormat Menteri Kewangan khusus untuk membangunkan usahawan wanita
dalam TEKUN dan juga DanaNITA melalui MARA.

Saya berharap bahawa peruntukan yang diberikan pada tahun 2022 itu akan
meningkat kerana peruntukan tahun lalu seterusnya untuk DanaNITA hanyalah RM10
juta. Namun, permintaan daripada peniaga wanita kita adalah tinggi melebihi daripada apa
yang disediakan, iaitu melebihi 100 peratus hingga 187 peratus.

#1200

Oleh sebab itulah untuk kita dapat membela nasib peniaga wanita yang kita
semua tahu peniaga wanita ini adalah mereka yang bila berhutang, akan membayar
hutang mereka. Lebih daripada 90 peratus peniaga wanita akan membayar balik hutang
mereka. Oleh sebab itulah saya akan merasa amat kecewa sekiranya Yang Berhormat
Menteri Kewangan hanya memberikan sedikit sahaja peruntukan, seperti tahun lalu RM10
juta sahaja kepada DanaNITA. Saya amat, amat meminta supaya untuk tahun 2022
