DR.08.11.2021 19

So, we need to do something. Kita mesti mahu suit to the use on the ground. Kita
mesti mahu kaji, buat betul-betul. Jangan orang nak minta, kita buat sahaja. Kita syok
sendiri. Saya minta Yang Berhormat Timbalan Menteri tolonglah, kalau boleh, bila senang
turun padang. Saya bawa pergi lihat, baru kita faham why | raise out in this dalam Dewan
mengenai isu ini. Sekian, terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua.
Terima kasih Yang Berhormat Bintulu, bos lama saya, Tuan Yang di-Pertua. Soalan
tambahan pertama yang berkaitan dengan rumah tadi. Sebenarnya di Bintulu, setakat ini
telah ada satu projek dah siap dibina, PPR yang berjumlah 1,000 unit. Kita ada juga
perancangan Tuan Yang di-Pertua dan Yang Berhormat Bintulu. Perancangan RP3
Rancangan Malaysia Ke-12, tanah belum dikenal pasti.

Kita minta kerajaan negeri kalau boleh mencadangkan kepada kita, tapak tanah
untuk Projek Perumahan PPR yang baru ini di Bintulu. Selesai yang soalan pertama.
Soalan kedua, Tuan Yang di-Pertua. Sebenarnya, kita turun ke kawasan-kawasan dan
insya-Allah saya sambut tawaran daripada Yang Berhormat Bintulu. Saya akan turun
bersama dengan beliau untuk melihat keperluan balai bomba. Kita faham, memang.

Kawasan itu baru-baru ini saya lalu di atas sahaja, tak turun bawah. Dulu saya
lalu di bawah. Masa itu tak ada transport. Jadi, memang kawasan itu kawasan oil and gas,
Tuan Yang di-Pertua. Memang perlu diberikan perhatian. Untuk perhatian Yang
Berhormat, kita dapat terima dua permohonan daripada Yang Berhormat. Terima kasih
Yang Berhormat, atas keprihatinan Yang Berhormat Bintulu.

Pertama, Balai Bomba Sebauh ini tadi. Kita telah ada tapak, Yang Berhormat,
seluas 3.57 ekar. Telah dimohon dalam inisiatif Belanjawan 2020, kita harap permohonan
ini diluluskan. Kita bercadang supaya balai bomba ini dibina pada tahun 2022 dan siap
pada tahun 2023. Kedua ialah Balai Bomba Jepak, Yang Berhormat Bintulu. Jarak
daripada Balai Bomba Bintulu ini lebih kurang 20 kilometer.

Dalam maklumat kita, ada satu jambatan yang menghubungkan antara Jepak ini
dengan Bintulu. Jadi berdasarkan semakan, jambatan sedang dibina bagi
menghubungkan kawasan Jepak dan Bintulu dengan mengambil jarak 4.27 kilometer
sahaja dan dijangka siap pada tahun 2023. Akan tetapi andai kata jambatan ini cepat,
mungkin keperluan Balai Bomba Jepak ini mungkin agak- bukanlah kurang Tuan Yang di-
Pertua, tetapi mungkin boleh dicover oleh Balai Bomba Bintulu.

Namun demikian, bagi Balai Bomba Bintulu pun kita telah buat banyak
peningkatan. Pertamanya ialah pertambahan perjawatan sepertimana yang saya
sebutkan tadi, 68 jawatan kepada 89 iaitu 21 jawatan kakitangan bomba ditambah, Yang
Berhormat. 60 jawatan telah diisi, baki 27 jawatan sedang diuruskan. Pada tahun ini, kita
naik taraf balai. Ketiga ialah penambahan kuarters baru sebanyak 30 unit di mana
sebelum ini kita dah ada 30 unit kuarters lama, jadi jumlah kos yang terlibat dalam
penaiktarafan balai bomba di Bintulu ini ialah RM16.065 juta. Terima kasih Tuan Yang di-
Pertua.

Tuan Yang di-Pertua: Terima kasih. Tak ada soalan tambahan kedua ya?

10. Datuk Seri Dr. Haji Dzulkefly bin Ahmad [Kuala Selangor] minta Menteri
Sumber Manusia menyatakan adakah kerajaan bercadang untuk mengenakan gaji
minimum dalam platform perniagaan industri ‘Ekonomi Gig’.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim, Assalamualaikum warahmatullahi wabarakatuh. Tuan Yang di-Pertua,
terima kasih kepada Yang Berhormat Kuala Selangor yang membangkitkan soalan ini
bersama dengan soalan Yang Berhormat Pulai.

Tuan Yang di-Pertua, saya mohon izin untuk menjawab bersekali dengan
pertanyaan No. 22 bertarikh 23 November 2021, pertanyaan daripada Yang Berhormat
