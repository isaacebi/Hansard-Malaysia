DR.08.11.2021 59

memastikan tiada sesiapa pun tercicir daripada menikmati faedah daripada skim ini
dengan izin, nobody is left behind Tuan Yang di-Pertua.

Saya menyambut baik pengumuman memperkukuhkan kedaulatan negara
melalui penambahan lapan pos kawalan Pasukan Gerakan Am serta penambahan empat
pintu masuk imigresen baharu bagi memenuhi keperluan peningkatan pergerakan dari
sempadan negara. Saya juga ingin mencadangkan kepada Kementerian Pertahanan agar
jaringan keselamatan di laluan sempadan Kalimantan dan Sarawak dengan izin Sarawak-
Kalimantan border security alignment perlu diwujudkan dengan kadar segera bagi
memastikan tiada sebarang aktiviti haram dapat dijalankan di kawasan persempadanan
ini, Tuan Yang di-Pertua.

Tidak dilupakan juga kemudahan Balai Polis di Pekan Tubau dan juga manakala
di Pekan Asap memerlukan sebuah balai polis yang baharu bagi memastikan
keselamatan dan kesejahteraan masyarakat sentiasa terjamin, dilindungi di bawah
pengawalan pihak berkuasa, Tuan Yang di-Pertua.

Saya turut ingin mohon pihak Kementerian Pertahanan untuk menyemak serta
meneliti semula Projek Jiwa Murni Fasa 2 dari Pekan Belaga ke Nanga Merit dan ke
Jambatan Baleh, Kapit sejauh 130 kilometer. Projek ini sepatutnya telah siap pada 30 April
2020, namun sehingga hari ini jalan tersebut tidak dapat digunakan. Saya mencadangkan
agar projek jalan ini diserahkan kepada Kementerian Pembangunan Luar Bandar
sekiranya pihak kontraktor dilihat masih gagal dalam menyiapkan projek ini, Tuan Yang
di-Pertua.

Infrastruktur luar bandar, sebanyak RM150 bilion telah diumumkan dalam
belanjawan ini untuk pembangunan infrastruktur luar bandar Sabah dan Sarawak. Saya
menyambut baik akan pengumuman ini, namun persoalan saya berapa banyak kah projek
yang telah diluluskan untuk tahun 2021 bagi tujuan ini? Bolehkah pihak kementerian
menyenaraikan semua projek yang telah diluluskan oleh negeri Sarawak.

Saya ingin memohon agar melalui peruntukan ini pihak Kementerian
Pembangunan Luar Bandar menyegerakan projek jalan dari Rumah Asun ke Nanga
Mujong terus ke Nanga Tiau, terus ke daerah Bukit Mabong di bahagian Kapit sepanjang
77 kilometer. Ini merupakan usaha yang telah digerakkan oleh mendiang Tan Sri Dr.
James, ADUN Baleh.

Selain daripada itu juga, saya mohon untuk mempercepatkan Jalan Rumah
Nyamuk ke Sungai Gat, dari Sungai Gat ke persimpangan Rumah Gare di Sungai Kain
dan terus ke Pekan Kapit, Tuan Yang di-Pertua. Saya turut ingin menarik perhatian
Kementerian KPLB untuk terus meluluskan Projek Jalan Jelalong-Tubau sepanjang 70
kilometer, Tuan Yang di-Pertua.

Tanah NCR Tuan Yang di-Pertua. Saya terkilan apabila tiada peruntukan yang
disalurkan bagi tujuan penyukatan tanah suku kaum Dayak bumiputera di Sarawak. Tahun
yang lalu Kerajaan PN memperuntukkan sebanyak RM41 juta bagi tujuan tersebut. Saya
mohon agar Kementerian Kewangan menyalurkan semula peruntukan ini. lanya penting
bagi memastikan sempadan tanah menjadi jelas dan diketahui bagi mengelakkan
sebarang pencerobohan dan dipertikaikan antara individu di negeri Sarawak.

Kesimpulannya Tuan Yang di-Pertua, sebelum saya mengakhiri perbahasan ini
izinkan saya sekali lagi merakamkan tahniah kepada pihak Keluarga Malaysia dan semua
pihak yang telah bertungkus-lumus dalam menyediakan Belanjawan 2022 ini. Walaupun
terdapat sedikit kegusaran di hati akan peruntukkan yang diagihkan kepada negeri
Sarawak namun fokus saya adalah kepada pelaksanaan setiap inisiatif telah
dibentangkan agar ia dapat terus sampai kepada rakyat, Tuan Yang di-Pertua.

Nadi dan suara rakyat merupakan aspirasi yang akan saya dukung bagi
memastikan keperluan mereka dipenuhi dengan sebaiknya, Tuan Yang di-Pertua. Selaku
wakil rakyat dari Gabungan Parti Sarawak, saya sekali lagi merakamkan mengucapkan
takziah saya kepada mendiang Tan Sri Dr. James Jemut Masing dan mengharapkan
seluruh rakyat Malaysia agar dapat mendoakan arwah ditempatkan di kalangan orang-
orang beriman.
