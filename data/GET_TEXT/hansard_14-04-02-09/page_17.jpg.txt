DR.08.11.2021 7

berpatutan. Akan tetapi perlu diingatkan, kawan-kawan kita iaitu kaum-kaum nelayan
pantai dan petani-petani, ramai yang terkesan apabila musim tengkujuh, mereka ini tidak
dapat turun ke laut. Jadi apabila ada peruntukan seperti ini, kita mahu juga mereka ini
diberi peluang supaya mereka dapat upgrade skill mereka. Jadi kalau musim tengkujuh,
mereka akan buat kerja di daratan. Terima kasih.

Datuk Haji Awang bin Hashim: Terima kasih, soalan tambahan ini. Oleh sebab
itulah dalam skim ini juga selain apa yang disebut tadi untuk mereka yang tidak ada
majikan ini, kerajaan memberi Skim Perlindungan Orang Bekerja Sendiri. Sekiranya jadi
apa-apa kepada mereka, mereka dilindungi oleh Skim Pekerjaan Sendiri ini yang dipanggil
Orang Bekerja Sendiri dalam skim kita ini.

Jadi, kita sangat memberi perhatian kepada mereka, seperti petani yang tidak ada
majikan, nelayan yang tidak ada majikan dan pekerja kelapa sawit yang tidak ada majikan
juga diberi perhatian serius dalam skim ini. Itu sahaja jawapan saya Tuan Yang di-Pertua,
terima kasih.

Tuan Yang di-Pertua: Terima kasih. Yang Berhormat Dato’ Haji Anmad Nazlan
bin Idris.

Dato’ Haji Ahmad Nazlan bin Idris [Jerantut]: Assalamualaikum warahmatullahi
wabarakatuh. Terima kasih Tuan Yang di-Pertua. Izinkan saya menyampaikan serangkap
pantun.

PRN bermula di Melaka, Sarawak menyusul,
Pengundi dipesan SOP dijaga rapi,

Tuan Yang di-Pertua, soalan saya akan menyusul,
Soalan 3 Jerantut minta dijawab dengan rapi.

Terima kasih.

3. Dato’ Haji Ahmad Nazlan bin Idris [Jerantut] minta Menteri Belia dan Sukan
menyatakan perancangan kementerian untuk melaksanakan kerjasama dengan
Kementerian Pendidikan dalam usaha merealisasikan cadangan pembinaan sekolah
sukan khusus untuk pelajar kurang upaya bagi mengasah bakat mereka menjadi para
atlet negara.

Timbalan Menteri Belia dan Sukan [Dato’ Sri Ti Lian Ker]: Terima kasih. Tuan
Yang di-Pertua, terlebih dahulu saya ingin merakamkan ucapan jutaan terima kasih
kepada Yang Berhormat atas cadangan untuk mewujudkan sekolah sukan, khususnya
untuk pelajar kelainan upaya bagi melahirkan lebih ramai atlet para negara.

Secara umumnya, kementerian mempunyai jalinan kerjasama yang erat
bersama-sama dengan Kementerian Pendidikan Malaysia terutamanya dalam
pembangunan sukan daripada peringkat akar umbi sehinggalah ke peringkat tertinggi.
Bagi merealisasikan cadangan pembinaan sekolah sukan khusus untuk pelajar kelainan
upaya, kementerian perlu memperhalus dan akan mengkaji secara menyeluruh sebelum
mengadakan perbincangan bersama pihak Kementerian Pendidikan dan pemegang taruh
yang lain.

Dalam aspek pembangunan sukan para secara menyeluruh, kementerian
bercadang untuk memperkukuhkan ekosistem pembangunan sukan para yang sedia ada,
agar ia lebih teratur, lebih tersusun dan di setiap peringkat. Kementerian melalui Majlis
Sukan Negara’ sentiasa berusaha untuk memperkasakan program-program
pembangunan OKU daripada peringkat negeri sehinggalah ke peringkat antarabangsa
menerusi pelbagai inisiatif. Antaranya ialah penubuhan pusat-pusat latihan, pelaksanaan
kejohanan serta circuit kebangsaan dan juga pelaksanaan kem bakat ataupun klinik
sukan. Sekian, terima kasih.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua, terima kasih Yang Berhormat Timbalan Menteri. Soalan tambahan saya ialah
apakah usaha-usaha yang secara menyeluruh meliputi setiap peringkat, termasuk juga
