DR.08.11.2021 5

Keempat, memanfaatkan ekonomi gig untuk pencarian peluang penjanaan
pendapatan. Nanti saya jelaskan secara detil ekonomi gig ini.

Kelima, memacu pertumbuhan sektor baharu dan moden.

Keenam, mempercepatkan penerapan amalan tempat kerja moden. Seperti
mana kehidupan norma baharu, itu juga satu sistem moden. Kita boleh bekerja di rumah
dan kita boleh berurusan di luar negara termasuk di US, di Jepun dan sebagainya. Begitu
juga sistem pengurusan moden.

Teras-teras tersebut akan menjadi panduan bagi pelaksanaan pemacu
perubahan ataupun game changers, dengan izin, termasuk mengaplikasikan teknologi
kepintaran buatan (artificial intelligence) untuk tujuan pemadanan dan perancangan
kerjaya di samping meningkatkan kebolehpasaran dan kualiti graduan lepasan TVET.

Jawapan saya ada sedikit lagi. Panjang juga. Boleh saya teruskan?
Tuan Yang di-Pertua: Tak. Dengan bertulis, Yang Berhormat.

Datuk Haji Awang bin Hashim: Okey, terima kasih Tuan Yang di-Pertua. Saya
akan memberi jawapan bertulis. Sekian, terima kasih.

Tuan Yang di-Pertua: Terima kasih. Yang Berhormat Papar.

Tuan Haji Ahmad bin Hassan [Papar]: Terima kasih atas jawapan yang diberi.
Kita difahamkan bahawa peruntukan yang telah diluluskan oleh kerajaan adalah sebanyak
RM1.1 bilion yang menyasarkan 220,000 orang peserta yang melibatkan 14 buah agensi
demi untuk memberi peluang pekerjaan untuk memberi latihan dan juga untuk
mengangkat ekonomi belia-belia yang terkesan.

21020

Jadi, bagaimanakah pula di Sabah? Seperti yang kita tahu, di Sabah ini serba
kekurangan, kita tidak ada kilang. Kalau kita ingin untuk menjana pekerjaan, kerajaan
harus membina kilang di Sabah, kerana apa? Hal ini kerana di Sabah penuh dengan dan
banyak hasil buminya yang boleh digunakan dan diproses. Apabila ia diproses, maka
dapatlah kilang itu menggunakan barang-barang ini untuk dijual dan dapat menjana
pekerjaan.

Jadi, apa yang kita tahu sekarang ini di Sabah misalnya, ramai anak-anak Sabah
yang datang ke Semenanjung untuk mencari pekerjaan di kilang-kilang. Berapakah
banyak mereka ini dapat membawa balik duit ataupun kerja-kerja yang telah dibuat oleh
mereka dapat dikumpulkan hasilnya untuk dibawa balik kepada anak dan keluarga
mereka? Jadi, apa yang kita ingin..

Tuan Yang di-Pertua: Soalan.
Tuan Haji Ahmad bin Hassan [Papar]: Sarankan di sini ialah...
Tuan Yang di-Pertua: Yang Berhormat, soalan.

Tuan Haji Ahmad bin Hassan [Papar]: Ya, okey. Apa yang kita ingin sasarkan
di sini ialah kalaulah mereka ini datang ke Semenanjung, dapat bekerja tetapi tidak dapat
menghasilkan sesuatu ialah menjadi satu masalah kepada kerajaan. Begitu juga, ramai
yang datang tetapi tidak dapat bekerja, mereka menjadi gelandangan dan juga merempat
di tepi jalan. Jadi, ini kita tidak mahu.

Jadi, apa yang kita mahu ialah Kerajaan Malaysia ialah kerajaan Keluarga
Malaysia, ertinya kita harus diberi persamaan. Kesaksamaan daripada segi pekerjaan dan
sebagainya, begitu juga kilang-kilang. Soalan saya ialah daripada jumlah yang telah
disebutkan tadi, berapakah peserta-peserta dari Sabah yang akan terlibat dan apakah
penekanan ataupun tumpuan kemahiran yang akan diberikan kepada mereka ini? Terima
kasih.

Tuan Yang di-Pertua: Terima kasih. Sebenarnya Yang Berhormat, dalam
cakapan yang panjang tadi itu soalannya cuma 15 saat sahaja saya bilang. Saya hendak
pohon supaya kita pendekkan mukadimah kepada soalan dan jawapan itu kerana kita
