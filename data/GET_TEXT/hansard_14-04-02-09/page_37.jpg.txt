DR.08.11.2021 27

2022. Kenaikan hampir 100 peratus, manakala pencen dan ganjaran naik daripada RM12
bilion pada tahun 2010 kepada RM28 bilion, kenaikan hampir lebih kurang 130 peratus.

Pada masa yang sama, bayaran khidmat hutang semakin meningkat dan jumlah
subsidi dan bantuan sosial telah dikurangkan. Seluruh angka ini tentulah membimbangkan
kita sekiranya kita merujuk kepada kenaikan KDNK dari tahun ke tahun yang lebih
perlahan iaitu di bawah 50 peratus dalam tempoh 12 tahun.

Jadi soalan saya, apakah rancangan kerajaan untuk mengawal perbelanjaan dan
meningkatkan hasil memandangkan Belanjawan 2022 akan menjadi satu belanjawan
terbesar kita. Saya juga hendak bertanya tentang dasar zero-based budgeting dengan izin
yang telah dibentangkan oleh kerajaan pada tahun 2018. Jadi, adakah kita tidak lagi
memakai prinsip zero-based budgeting ini?

Saya minta misalnya perbelanjaan yang tidak digunakan. Saya minta satu senarai
kerana baru-baru ini didedahkan bagaimana perbelanjaan di Kementerian Pembangunan
Wanita, Keluarga dan Masyarakat, kita umum hendak belanja sekian banyak tetapi kita
belanja tidak sampai sebanyak itu. Saya juga pernah bangkitkan misalnya Perlis,
Kementerian Pembangunan Luar Bandar umum perbelanjaan RM16 juta tetapi yang
dibelanjakan hanya RM7 juta hingga RM8 juta, jadi ini tentulah tidak patut berlaku dan kita
minta satu senarai ini dikemukakan.

Tuan Yang di-Pertua dan juga rakan-rakan Ahli-ahli Dewan yang budiman, kita
masih lagi belum keluar sepenuhnya daripada dampak wabak COVID-19. Sebenarnya
kita tidak akan keluar daripadanya kerana bila ia menjadi endemik nanti ia bermaksud kita
akan hidup bersama dengan virus ini, dalam maksud lain ancaman untuk ia kembali
sentiasa ada.

Justeru itu, kita mungkin akan berdepan dengan pelbagai situasi yang bersifat
mengekang aktiviti ekonomi untuk satu tempoh yang tidak menentu. Soalan saya, bilakah
Kementerian Kesihatan menjangka kita akan mencapai tahap endemik dan bilakah kita
dijangka mampu menghasilkan vaksin sendiri bagi menghadapi kemungkinan wabak ini
masih hidup dari semasa ke semasa?

Tujuan saya bertanyakan hal ini adalah kerana dalam pengalaman semasa, kita
terpaksa bergantung kepada dana Kumpulan Wang Amanah Negara (KWAN) bagi
menampung keperluan pembelian vaksin ini. la memberikan syarat bahawa situasi fiskal
kita sebenarnya meruncing sehinggakan kita tidak mampu menyerap misalnya doktor-
doktor kontrak yang sebahagiannya akan sekali lagi melakukan hartal untuk menuntut
pembelaan terhadap kebajikan mereka.

Keruncingan situasi fiskal ini adalah berpunca daripada perbelanjaan yang
sentiasa tinggi berbanding hasil kerajaan. Kita telah mengemukakan rancangan untuk
menangani COVID-19 dengan peruntukan khusus bukan sahaja dalam aspek imunisasi
tetapi juga pakej-pakej rangsangan yang lebih bersifat ekonomi dan kebajikan. Meskipun
wabak COVID-19 belum berakhir, kita tidak boleh menjadikan ia alasan untuk
melengahkan atau melepas pandang banyak perkara.

Urusan-urusan lain tetap harus berjalan dan mestilah meneliti objektif besar
kemakmuran bersama yang telah dirancang sejak tahun 2020 sehingga tahun 2030.
Soalan saya, sudah berapa peratus kah projek-projek di bawah pakej rangsangan telah
dilaksanakan dengan kenaikan mendadak harga barang misalnya harga besi naik
daripada RM2,800 kepada RM4,000 satu tan. Sejauh manakah projek-projek ini dapat
disiapbkan mengikut harga asal yang diluluskan? Adakah kerajaan bercadang untuk
menyemak semula harga yang diluluskan sebagai penyelarasan?

Adakah kerajaan juga bercadang untuk menaikkan had siling kelulusan runding
terus sebagai langkah penyelesaian dengan kenaikan ini kerana kebanyakan projek-
projek kecil bernilai di bawah RM20,000 kita boleh beri runding terus. Akan tetapi kalau
harga barang sudah naik kemungkinan projek-projek ini tidak dapat berjalan ataupun tidak
dapat memenuhi kriteria yang diperlukan.

Saya juga ingin memohon satu senarai projek-projek di bawah pakej rangsangan
di seluruh negeri Perlis dan tahap pelaksanaannya Terkait dengan isu kecairan, kalau kita
