20 DR.08.11.2021

Pulai, Dato’ Seri Haji Salahuddin bin Ayub. Cuma, ditambahkan sikit perbandingan
dengan metodologi yang digunakan di UK berkenaan dengan gig economy ini.

Di bawah Akta Majlis Perundingan Gaji Negara 2011 (Akta 732), Perintah Gaji
Minimum (PGM) 2020 terpakai kepada semua pekerja di sektor swasta kecuali pekhidmat
domestik seperti yang didefinisikan di bawah Akta Kerja 1995, Akta 265, Ordinan Buruh
Sabah (Bab 67) dan Ordinan Buruh Sarawak (Bab 76).

Secara amnya, takrifan pekerja di bawah Akta 265, Ordinan Buruh Sabah (Bab
67), Ordinan Buruh Sarawak (Bab 76) adalah individu yang terikat di bawah satu kontrak
perkhidmatan dipanggil contract of service dengan pihak majikan. Sekiranya pekerja di
bawah kontrak perkhidmatan, maka Perintah Gaji Minimum (PGM) adalah terpakai.
Pekerja ekonomi gig merupakan individu yang bekerja sendiri dan bebas ataupun self-
employed and freelance yang tertumpu pada skop kerja dalam tempoh masa yang
ditetapkan dengan bayaran yang dipersetujui.

Sistem bekerja dan ciri-ciri gig memberi kebebasan kepada organisasi dan
pekerja menjalankan kontrak yang lebih terbuka dan bekerja secara fleksibel tanpa terikat
kepada pekerja sepenuh masa dan persekitaran pejabat. Jadi, ditambahkan lagi dengan
Akta 789 iaitu Akta Keselamatan Sosial Pekerjaan Sendiri, menyediakan perlindungan
keselamatan sosial kepada pekerja sendiri, termasuk pekerja ekonomi gig seperti
penghantar makanan dan e-hailing services sekiranya mencarum di bawah akta tersebut.

Perbandingan di United Kingdom (UK) yang dibangkitkan oleh Yang Berhormat
Pulai, pekerja ekonomi gig telah mendapat perlindungan gaji minimum susulan
ketidakpuasan kadar upah penghantaran yang berubah-ubah. Mahkamah Agung UK
dalam kes Uber versus Aslam telah memutuskan bahawa kontrak pemandu bagi Ride
Sharing Application, ini ada kes yang telah berlaku menyebabkan jadi precedent case,
adalah menjurus kepada kontrak perkhidmatan.

Manakala di Malaysia, pekerja ekonomi gig tidak termasuk di bawah definisi
pekerja sepertimana yang dinyatakan di bawah (Akta 265) Ordinan Buruh Sabah (Bab
67), termasuk Ordinan Buruh Sarawak (Bab 76). Sistem pekerjaan gig dan contract of
service yang dipersetujui menjadikan pekerja ekonomi gig tidak tertakluk di bawah Akta
732 dan PGM.

Setakat ini tiada rekod atau pemfailan kes buruh berkaitan golongan pekerja gig
yang boleh digunakan sebagai test case ataupun penandaarasan yang membolehkan
pekerja ekonomi gig menikmati manfaat seperti pekerja di bawah definisi undang-undang
buruh di Malaysia. Kerajaan sentiasa terbuka terhadap setiap pandangan dan cadangan
yang diberikan. Jadi, kementerian bersedia meneliti apa jua cadangan yang dapat
memberi manfaat kepada rakyat serta ekonomi negara secara keseluruhan. Sekian,
terima kasih Tuan Yang di-Pertua.

Tuan Yang di-Pertua: Terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua, kalau boleh saya tanya soalan tambahan.

Tuan Yang di-Pertua: Ya.

Datuk Seri Dr. Haji Dzulkefly bin Ahmad [Kuala Selangor]: Soalan tambahan
saya, Tuan Yang di-Pertua. Sementara semua kita memaklumi akan peranannya gig
economy ini dan bagaimana perubahan penyusunan semula kegiatan ekonomi dan
pekerjaan (job), dengan izin, akibat daripada transisi kepada ekonomi digital ini.

01120

Kita semua dalam semangat hari ini yang dikatakan Keluarga Malaysia, Tuan
Yang di-Pertua, pastinya memahami 4 juta sudah ada dalam kegiatan gig economy ini,
khususnya pasca pandemik ini.

Sementara saya memahami jawapan Yang Berhormat Timbalan Menteri sebentar
tadi akan takrifnya contract of service itu dan implikasinya dan akta-akta yang terkait itu,
apakah tidak ada satu pertimbangan untuk persoalannya perlindungan sosial knususnya
kepada pekerja gig pelbagai sektor mereka itu untuk diberikan satu perlindungan. Pertama
