DR.08.11.2021 23

Aspek pembentukan sahsiah dalam kalangan belia adalah salah satu komponen
asas dalam pembangunan sesebuah negara. RMKe-12 di bawah penekanan bidang
keutamaan menangani kemiskinan dan membangunkan Malaysia inklusif, pihak kerajaan
menekankan aspek membangunkan belia yang dinamik, berdaya tahan dan berdaya
saing.

Memahami kepentingan tersebut, pelbagai inisiatif berterusan telah dilaksanakan
oleh Kementerian Belia dan Sukan bertujuan untuk memantapkan jati diri dan pembinaan
karakter ataupun watak serta membangunkan potensi diri, bakat dalam kalangan belia
pada masa kini dan juga masa hadapan.

Sehubungan dengan itu, bagi memastikan golongan belia mempunyai
keperibadian yang unggul selaras dengan penekanan di dalam Rancangan Malaysia Ke-
12, antara program-program pembentukan akhlak sahsiah yang dirancang untuk
dilaksanakan antaranya ialah Belia Mencegah Ekstremisme untuk memastikan belia tidak
dieksploitasi emosi dan keghairahan mereka untuk meningkatkan pemahaman dan
pengetahuan belia berkaitan isu ekstremisme dan terrorism serta menjayakan belia
sebagai benteng utama masyarakat terhadap penyebaran idea dan fahaman yang
berunsurkan keganasan supaya belia-belia menolak keganasan.

01130

FitMasjid ataupun program riadah dan aktiviti santai yang berpandukan syariah
dengan matlamat utamanya untuk mendekatkan golongan belia dengan institusi masjid.
Penganjuran program ini berupaya untuk mengurangkan persepsi bahawa masjid adalah
tempat ibadah khusus semata-mata. Sekali gus akan memperluaskan kembali fungsi
masjid sebagai satu pusat, satu institusi kepada pelbagai aktiviti masyarakat sebagaimana
zaman Nabi Muhammad SAW.

Program EXXO Camp ataupun Rakan Muda, Program Explore Experience,
Extreme dan Organized Camp yang berkonsepkan summer camp menekankan elemen
kemahiran sosial, aspek pengurusan diri dan pengukuhan kendiri dengan memberi
penekanan kepada elemen gaya hidup sihat, perasaan dan pemikiran serta kemahiran
sosial dan hubungan serta pengurusan stres.

Antara yang lain ialah Kem Anak Muda yang menekankan kepada inisiatif
membendung gejala sosial di kalangan anak muda khususnya belia berisiko dan
pendedahan awal kepada mereka mengenai peluang kemahiran dan keusahawanan.
Yang lain-lain adalah Projek Reben Kuning, Program Citra Ibadah, Subjek Bina Insan,
Anugerah Remaja, Perdana Rakan Muda, Malaysia Future Leader School yang
menekankan kepada kepimpinan pembentukan watak dan jati diri kenegaraan serta
sukarelawan dan keusahawanan.

Program ini juga adalah satu platform khusus untuk mempersiapkan future-ready
leaders yang akan menjadi tonggak kepimpinan kepada sektor pada masa hadapan dan
mempunyai nilai integriti yang tinggi untuk dijadikan contoh kepada generasi muda akan
datang. Sekian, terima kasih.

Tuan Yang di-Pertua: Terima kasih. Soalan tambahan. Ringkas ya.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua dan terima kasih Menteri yang telah menjawab soalan saya dengan
detailed dan saya doakan semoga segala usaha kerajaan akan dapat dilaksanakan
dengan jayanya. Insya-Allah.

Sebagaimana yang kita sedia maklum, Tuan Yang di-Pertua, bahawa dunia
terbuka hari ini begitu menyaksikan pelbagai medium asing yang boleh mempengaruhi
minda masyarakat terutama anak muda kita hari ini, sama ada melalui media sosial
mahupun filem-filem yang menayangkan unsur-unsur yang tidak sihat dalam membentuk
akhlak dan adab seseorang.

lsu besar sebagaimana yang saya perhatikan, selain daripada soal akhlak tadi
adalah nilai budaya ketimuran yang semakin hari semakin terhakis. Manakala budaya
songsang cara hidup barat yang terlalu bebas semakin meresapi minda anak muda dan
masyarakat kita hari ini seperti keganasan. Seperti yang disebut oleh Yang Berhormat
