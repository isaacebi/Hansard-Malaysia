54 DR.08.11.2021

program penempatan operasi kementerian bagi membolehkan kesetaraan bagi sekolah-
sekolah daif dapat diselesaikan.

Dalam konteks negeri Sarawak, kita bukan hanya meminta-minta. Sepanjang
sejak dari tahun 2019 hampir RM1.4 bilion duit rakyat Sarawak digunakan untuk membina
sekolah diberikan kepada Persekutuan, RM50 juta untuk penyambungan elektrik, RM9
juta untuk penyambungan air dan juga sebanyak 60 buah sekolah di Wilayah Utara dibina
melalui wang daripada Kerajaan Negeri Sarawak.

01510

Selain daripada itu, saya ingin membangkitkan berkenaan tentang perlunya satu
platform khusus bagi Menteri Pendidikan untuk mewujudkan satu jawatankuasa khas bagi
menyelesaikan masalah sekolah daif ini secara total.

Juga saya minta Yang Berhormat Menteri merancang lebih teliti mengenai
lawatan akan datang ke sekolah pedalaman, bukan hanya sekolah-sekolah pinggir
bandar. Lawatan juga harus bersifat fokus dan bukan lawatan untuk membuat content
social media ataupun mendapat gambar-gambar yang cantik untuk dimuat naik di
Facebook.

Wakil rakyat setempat harus dibawa bersama, bukan hanya dimaklumkan
kedatangan Menteri Pendidikan. Pergi ke pedalaman, Yang Berhormat Menteri, lihat ada
guru yang tinggal di bawah kuarters, ada pejabat guru besar dibina di bawah kuarters,
asrama yang tidak berkatil, hanya satu deretan tilam yang disusun di atas lantai. Yang
Berhormat Menteri ambil tahulah guru-guru yang diancam jika muat naik masalah-
masalah ini di luar bandar akan diberikan amaran.

Selain daripada itu, Tuan Yang di-Pertua, berkenaan isu kesihatan. Terkini,
sebanyak 89 klinik ataupun 31 peratus daripada 283 klinik yang ada di Sarawak tidak
mempunyai doktor dan dikendalikan oleh jururawat dan juga pembantu perubatan. Yang
Amat Berhormat telah mengumumkan akan membina lebih banyak lagi klinik-klinik di luar
bandar.

Juga saya ingin membangkitkan kepentingan akses kepada penjagaan kesihatan
merangkumi tiga perkhidmatan dan kemudahan terpenting untuk klinik penjagaan
kesihatan luar bandar iaitu kemudahan ujian makmal, kemudahan radiografi dan juga
doktor. Dengan adanya ujian radiografi, x-ray bolehlah dijalankan dan_penyakit
mengancam nyawa dapat dikesan lebih awal.

Selain daripada itu, pembinaan klinik desa di Sarawak akan lebih mudah dibina
sekiranya kerajaan mengambil tahu apakah masalah-masalah yang dihadapi oleh
penjawat-penjawat awam kesihatan di Sarawak.

Maka, sekali lagi saya mencadangkan agar Kementerian Kesihatan dibahagi dua
dan diletakkan sebahagian operasi kementerian dan juga Menteri bertanggungjawab
beroperasi di negeri Sarawak. Selain daripada itu, penempatan doktor-doktor
memandangkan banyak lagi doktor-doktor diperlukan di negeri Sarawak.

Tuan Yang di-Pertua, berikan saya sedikit masa lagi berkenaan tentang Petronas
dan juga industri minyak dan gas.

Timbalan Yang di-Pertua [Dato' Mohd Rashid Hasnon]: Minta rumuskan ya.
Rumuskan.

Tuan Lukanisman bin Awang Sauni [Sibuti]: Ya. Kerajaan dijangka mengutip
berkaitan petroleum sebanyak 19.2 peratus iaitu sebanyak RM42.5 bilion dan RM37.8
bilion adalah sumbangan Petronas. Ini adalah wang berbilion-bilion, berkepuk-kepuk duit
daripada Petronas. Apakah yang akan kami perolehi? Walaupun Petronas telah
menyatakan bahawa reserve minyak dan gas hanya tinggal untuk 20 peratus.

Sekiranya reserve ini hanya tinggal 20 tahun, saya berharap agar Petronas dan
juga Yang Amat Berhormat Perdana Menteri yang mempunyai kuasa total terhadap
Petronas dapat menyerahkan operasi minyak dan gas ini dikembalikan kepada Sabah dan
Sarawak dan kami akan usahakan sedaya mungkin sepanjang 20 tahun ini untuk
memperoleh pendapatan dan kami akan bayar semula kepada Kerajaan Persekutuan.
