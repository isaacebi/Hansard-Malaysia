DR.08.11.2021 61

Oleh yang demikian, adalah tepat pada masanya untuk Dewan yang mulia ini
meluluskan Rang Undang-undang Anti-Lompat Parti demi mempertahankan mandat
rakyat pilihan pengundi dan kembalikan keyakinan terhadap sistem demokrasi dan juga
kestabilan politik di negara kita. Saya amat yakin ia adalah aspirasi rakyat jelata yang telah
membuat pilihan semasa pilihan raya unum dan memberi mandat kepada kerajaan untuk
terus mendahului pucuk pimpinan sehingga tamat penggal tersebut.

Tuan Yang di-Pertua, strategi yang keempat fokus ketiga Bajet 2022 adalah
ekonomi yang makmur dan mampan dan di bawah fokus ini adalah mendukung
penyampaian awam. Saya ingin mengambil kesempatan ini untuk mengucapkan ribuan
terima kasih kepada kakitangan awam yang berada di barisan hadapan iaitu frontliner
dengan izin. Terutamanya kakitangan-kakitangan KKM yang terpaksa bertungkus-lumus
sering kali perlu bekerja lebih masa pada hujung minggu, menjalankan tugas dengan
penuh dedikasi dan komitmen dalam usaha memerangi pandemik COVID-19 ini. Saya
bersetuju dengan Bajet 2022 oleh Yang Berhormat Menteri Kewangan bahawa
perkhidmatan awam merupakan tunjang dalam usaha kita menangani pandemik COVID-
19.

Kini, kita berada di peringkat fasa pemulihan. Peranan sektor awam
keseluruhannya menjadi lebih penting. Sama ada segala digariskan dan dirancang di
dalam Bajet 2022 ini dapat dicapai atau tidak, peranan sektor awam adalah titik
penggeraknya. Apakah ada strategi yang tertentu untuk menggerakkan jentera
perkhidmatan awam agar dapat beroperasi dengan lebih efisien, melipatgandakan
produktiviti mereka serta mempertingkatkan lagi mutu perkhidmatan kepada orang ramai?

Pada bulan Jun 2020, Yang Amat Berhormat Perdana Menteri telah
mengumumkan di bawah Pelan Jana Semula Ekonomi iaitu PENJANA bahawa
pengecualian cukai keuntungan hartanah bagi pelupusan tiga buah rumah kediaman
tertakluk kepada syarat-syaratnya. Di dalam Bajet 2022, kerajaan telah mengumumkan
pengecualian cukai keuntungan bagi pelupusan rumah kediaman pada tahun keenam.
Orang ramai memang menyambut baik pengumuman ini. Persoalannya, sejauh manakah
Kerajaan Persekutuan akan dapat kerjasama daripada kerajaan negeri untuk menjayakan
objektif ataupun sasaran yang digariskan oleh Kerajaan Persekutuan ini.

Tanah adalah di bawah bidang kuasa kerajaan negeri. Bagi pendaftaran urusan
jual beli atau pindah milik ia diuruskan oleh kerajaan negeri masing-masing. Sistem e-
Tanah yang dibangunkan oleh JKPTG sepatutnya mempercepatkan proses urusan tanah
oleh pengguna di pejabat tanah tanpa mengabaikan aspek keselamatan. Akan tetapi
sebaliknya telah berlaku hingga menimbulkan masalah yang amat besar kepada
pengguna di pejabat tanah. Persoalannya, sejauh manakah niat baik Kerajaan
Persekutuan di dalam menggalakkan ekonomi bertumbuh dan pengecualian cukai
keuntungan bagi pelupusan rumah kediaman dapat diimplementasikan dengan lancar
oleh kerajaan negeri dan tidak membawa sekatan ataupun kos tambahan dan tekanan
mental kepada pihak-pihak yang terlibat?

Tahukah Yang Berhormat Menteri Kewangan situasi perkhidmatan di Pejabat
Tanah dan Galian negeri Perak iaitu PTG Ipoh. Saya sampaikan keluhan dispatch ataupun
wakil firma peguam dan firma-firma di Dewan yang mulia ini. Menurut laporan akbar The
Star pada 3 November 2021 dengan kepala heading dengan izin “Dispatch riders, lawyers
queue at ungodly hours for appointment numbers at state land office”. Saya adalah orang
Perak. Sebelum saya melanjutkan dengan ucapan saya, saya hendak declare my interest
di dalam perkara ini. Firma guaman saya sentiasa perlu mendapatkan perkhidmatan di
Pejabat Tanah dan Galian Ipoh Perak, PTG. Oleh itu, apa yang dilaporkan di dalam The
Star saya boleh sahkan kandungannya.

Menurut laporan media, dispatch ataupun wakil firma peguam ataupun peguam
sendiri terpaksa mula beratur di PTG Ipoh sejak seawal 10.00 malam satu hari sebelum
untuk tujuan mendapatkan nombor giliran bagi menjalankan urusan di kaunter PTG Ipoh.
Akan tetapi tunggu satu malam di sana belum tentu dapat nombor giliran. Ini adalah amat
melampau. Ini bukan kali pertama wakil firma peguam ataupun peguam menerima
perkhidmatan yang lemah ini daripada PTG Ipoh. Sebelum ini pernah mereka mula beratur
jam 5.00 pagi. Situasi ini timbul ekoran mulai bulan November 2021, PTG meletakkan
