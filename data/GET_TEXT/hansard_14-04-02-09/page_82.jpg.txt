72 DR.08.11.2021

Tuan Ahmad Fahmi bin Mohamed Fadzil [Lembah Pantai]: Saya Lembah
Pantai lepas itu.

Tuan Yang di-Pertua: Yang Berhormat Lembah Pantai pun tunggu.
Tuan Gobind Singh Deo [Puchong]: /t’s okay.
Tuan Ahmad Fahmi bin Mohamed Fadzil [Lembah Pantai]: Ya, ya silakan.

Tuan Ramkarpal Singh a/l Karpal Singh [Bukit Gelugor]: Sekejap sahaja.
Terima kasih Yang Berhormat Puchong. Saya hendak tanya Yang Berhormat Puchong,
Yang Berhormat Puchong telah membangkitkan beberapa insiden ataupun instances of
police misconduct. Ini merupakan satu perkara yang amat serius terutamanya bila kita
berbincang berkenaan dengan isu pangkat dan membeli pangkat dan sebagainya. Ini
perlu ditangani dengan seriusnya. Jadi saya hendak tanya pandangan Yang Berhormat
Puchong. Apa pandangan Yang Berhormat Puchong sekiranya berkenaan dengan
penubuhan IPCMC ataupun satu badan seperti IPCMC tersebut untuk menangani
masalah ini di mana terdapat pihak neutral yang terkecuali untuk menghakimi pihak polis
yang melanggar undang-undang ini dan bukannya polis sendiri to judge themselves.
Apakah pandangan Yang Berhormat Puchong? Terima kasih.

Tuan Ahmad Fahmi bin Mohamed Fadzil [Lembah Pantai]: Lembah Pantai?

Tuan Gobind Singh Deo [Puchong]: Isu yang sama Yang Berhormat Lembah
Pantai?

Tuan Ahmad Fahmi bin Mohamed Fadzil [Lembah Pantai]: Berbeza.
Tuan Gobind Singh Deo [Puchong]: Saya jawab itu dulu baru saya bagi.
Tuan Ahmad Fahmi bin Mohamed Fadzil [Lembah Pantai]: Baik-baik.

Tuan Gobind Singh Deo [Puchong]: Terima kasih Yang Berhormat dari Bukit
Gelugor. Kita telah pun mengambil pendirian Yang Berhormat Bukit Gelugor yang cukup
konsisten bahawa perlunya kita ada satu agensi yang bebas untuk membuat siasatan
dalam hal-hal keadaan sedemikian. Inilah satu perkara yang kita konsisten Tuan Yang di-
Pertua. Dalam keadaan tersebut saya ingin menyatakan sekali lagi kita linat kerajaan yang
kita ada hari ini memang kerajaan yang tidak ada komitmen untuk membawa sebarang
pembaharuan. Satu kerajaan yang memberi jaminan selepas jaminan, selepas jaminan
tetapi selepas daripada itu tidak ada tindakan yang diambil.

Kerajaannya memang gagal dan setelah gagal sekarang kita lihat dalam pilihan
raya negeri gaduh di antara satu sama lain. Macam mana kita hendak teruskan dengan
kerajaan sebegini. Ya sila Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih.
Ringkas sahaja, dua perkara. Pertama kita dengar Yang Berhormat Puchong sebut
bahawa bila dibangkitkan isu-isu contohnya dalam kes Dato’ Hasanah dan siasatan
dilakukan, ada tangkapan. Akan tetapi adakah cukup setakat tangkapan sahaja ataupun
adakah individu-individu tersebut perlu dihadapkan ke mahkamah dan sehingga kini kita
tak dengar perkara itu berlaku ataupun tidak. Kedua saya ingin bertanya pendapat Yang
Berhormat Puchong tentang satu — kita boleh anggap sebagai whistleblower dalam media
sosial yang bernama dalam Twitter namanya Edisi Siasat. Apakah pandangan Yang
Berhormat Puchong kerana di dalam itu begitu banyak cerita yang dibongkarkan. Apakah
pandangan Yang Berhormat Puchong?

Tuan Gobind Singh Deo [Puchong]: Tuan Yang di-Pertua, saya ucapkan terima
kasih kepada sahabat saya daripada Lembah Pantai. Tuan Yang di-Pertua, berkenaan
dengan soalan pertama perlukah atau tidak dihadapkan perkara ini ke mahkamah. Kita
baca, ada tangkapan dibuat, ada permohonan untuk reman dibuat. Kemudian bila kita
tanya berdepan dikatakan bahawa reman itu untuk dua atau tiga kes, akan mengambil
masa. Selepas daripada itu apabila Parlimen atau sidang Dewan tertangguh, tidak ada
sebarang respons diberikan. Sehingga sekarang kita masih mencari, apakah yang berlaku
kepada kes itu. Kenapa tidak ada tindakan? Kenapa tidak ada laporan kepada Dewan
yang mulia ini?
