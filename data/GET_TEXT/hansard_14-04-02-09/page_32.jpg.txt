22 DR.08.11.2021

Keduanya, majikan pun terlibat bila kita menghadapi pandemik COVID-19 ini di
mana mereka terlibat kemerosotan yang sangat bila tidak ada gerakan, tidak berlaku
economic cycle dalam semua sektor termasuk sektor industri. Jadi, kita perlu ambil bantu
majikan dan juga bantu pekerja supaya tidak berlaku pembuangan kerja.

Jadi, insentif-insentif yang kita jalankan melalui sistem SPF dan sebagainya
adalah untuk meringankan bebanan kepada majikan dan tidak berlaku pembuangan kerja,
tidak berlaku lambakan dalam pasaran unemployed market ini. Ini tujuannya. Jadi, dalam
keadaan itu, bila mereka pulih semula, berlakulah rangsangan ekonomi ataupun economic
cycle akan bergerak bagi membantu dan mereka ini akan membayar cukai. Hasil daripada
cukai inilah kerajaan laburkan balik untuk membantu rakyat dan juga majikan. Itu yang
pertama.

Keduanya berkenaan dengan gaji. Memang kita ada. Kalau tahu, kalau masa PH
memerintah, ada kaedahnya dalam Majlis Perundingan Gaji Negara. Setiap dua tahun
sekali akan berlaku revision, akan berlaku review balik gaji-gaji yang duk ada setiap dua
tahun sekali. Ada Majlis Perundingan Gaji Negara yang mana ahli-ahli Majlis Perundingan
Gaji Negara ini adalah mereka-mereka yang sangat berpengalaman, pegawai-pegawai
tinggi kerajaan.

Jadi, tidak ada timbul masalah kata setiap tahun— yang dibangkitkan oleh Yang
Berhormat Muar tadi kata, setiap tahun mereka mengkaji, gaji tidak naik pun. Kalau tiap-
tiap tahun buat kajian tetapi gaji tidak naik, buat apa? Buang masa sahaja. Lebih baik
kita setiap dua tahun sekali dalam Akta Majlis Perundingan Gaji Negara direview balik,
ada keperluan tidak pada ketika itu dengan pendapatan negara, dengan keadaan
kestabilan ekonomi, begitu juga dengan rangsangan KDNK negara pada ketika itu perlu
atau tidak. Juga cost of living, standard of living. Semua diambil kira ketika Majlis
Perundingan Gaji Negara ini duduk bersidang.

Jadi kita tengok apa yang dibangkitkan oleh Yang Berhormat Muar ini ia tidak
boleh tengok pada satu sudut sahaja, satu angle sahaja. Mesti tengok kepada semua
sektor ekonomi negara, KDNK negara, GDP negara, economy cycle yang merupakan satu
pendapatan kepada negara yang kemudian dipulangkan balik kepada rakyat untuk
mereka mendapat kehidupan yang lebih selesa.

Kajian Perintah Gaji Minimum dijalankan setiap dua tahun sekali. KSM di bawah
Jawatankuasa Perundingan Gaji Minimum di mana telah membuat kajian dan insya-Allah,
pada suku yang keempat tahun 2021 akan dibentangkan kajian-kajian ini. Maknanya awal
bulan Januari 2022, setelah suku yang keempat kita selesai melihat kepada kedudukan
negara dan juga pengangguran yang berlaku.

Jadi, pengangguran yang berlaku, penyediaan_ kerja-kerja ini adalah
tanggungjawab semua kementerian. Cuma, untuk perlindungan kepada _pekerja,
protection kepada pekerja supaya tidak berlaku unhealthy practices kepada mereka
adalah di bawah Jabatan Hal Ehwal Kesatuan Sekerja Jabatan Pembangunan
Perusahaan yang ada di bawah Kementerian Sumber Manusia.

Jadi, perintah gaji baharu akan dibentangkan di penghujung tahun ini iaitu sama
ada penghujung tahun ini ataupun awal Januari 2022. Itu kita tidak boleh ubah. Kalau
hendak ubah, kena masuk Parlimen. Setiap dua tahun sekali berlaku review, melihat balik
gaji-gaji yang ada dalam negara pada ketika itu. Bukan setahun sekali sepertimana yang
disebut oleh Yang Berhormat Muar. Sekian, terima kasih.

11. Tuan Nik Mohamad Abduh bin Nik Abdul Aziz [Bachok] minta Menteri Belia
dan Sukan menyatakan sejauh mana penekanan terhadap aspek pembentukan akhlak
anak muda diberikan penekanan dalam RMKe-12.

Timbalan Menteri Belia dan Sukan [Dato’ Sri Ti Lian Ker]: Tuan Yang di-
Pertua, Rancangan Malaysia Ke-12 merupakan satu transformasi serta menetapkan asas
yang akan memperkukuhkan landasan pembangunan negara dalam tempoh lima tahun
untuk objektif Malaysia Makmur, Inklusif, Mampan berlandaskan semangat Keluarga
Malaysia.
