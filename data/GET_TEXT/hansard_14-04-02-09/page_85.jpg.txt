DR.08.11.2021 75

Tuan Yang di-Pertua, apakah gunanya satu bajet yang besar dan gah namun
akibat ketirisan, rasuah, pecah amanah dan pembaziran, peruntukan tidak sampai ke
bawah. Yang kaya semakin kaya, dunia juga memerhati apa yang berlaku di Malaysia.
Pekebun kecil serta kontraktor kecil semakin sukar mencari rezeki. Kini, rakyat tahu siapa
yang dapat projek. Pengarah mana yang berikan projek dan kawan orang politik mana
yang untung banyak? Bukankah ini sesuatu yang akan terus memalukan Malaysia di mata
dunia, khasnya kepada pelabur luar.

Yang Berhormat Pasir Mas ada menyebut tentang rasuah. Tahniah Yang
Berhormat, nampak gejala rasuah dalam kalangan mereka yang memerintah negara ini
sejak puluhan tahun lalu. Peranan Angkatan Tentera Malaysia pada masa hadapan dalam
menghadapi wabak berbahaya. Malaysia memiliki lebih 800 buah pulau dan separuh
daripadanya terletak di perairan Sabah. Pulau-pulau penting dan utama seperti Langkawi,
Pulau Pangkor, Pulau Tioman serta Labuan tidak disambung dengan jambatan ke tanah
besar.

Bandar-bandar utama pesisir pantai yang terletak bersempadan dengan pintu
masuk antarabangsa seperti Johor Bahru, Pulau Pinang, Melaka dan Miri pula terus akan
menjadi tumpuan peniaga serta pelancong. Bayangkan jika pulau-pulau dan bandar-
bandar utama ini sekali lagi diserang dengan wabak berbahaya, banyak perkara terpaksa
dilakukan untuk pemulihan.

Saya hendak cadangkan kepada kerajaan supaya Kementerian Pertahanan
memiliki kapal hospital atau hospital ship. Kuasa-kuasa besar dunia seperti Rusia,
Amerika Syarikat dan China telah lama dilengkapi dengan kapal hospital yang
dioperasikan oleh Tentera Laut mereka. Sejak pandemik melanda, ia semakin diperlukan
terutamanya negara-negara maritim.

Negara-negara jiran kita seperti Indonesia, Vietnam dan Myanmar sendiri juga
telah memiliki kapal hospital. Bukanlah hasrat kita hendak meniru apa sahaja yang dimiliki
oleh jiran tetangga tetapi kapal hospital adalah keperluan pada waktu aman mahupun
ketika kecemasan. Khasnya pascawabak yang telah membunuh berjuta nyawa di dunia
ini.

01650

Saya mengambil kesempatan ini untuk merakamkan rasa bersyukur serta
berterima kasih kepada seluruh warga Angkatan Tentera Malaysia yang bekerja kuat
sepanjang PKP berkuat kuasa, khasnya Kor Kesihatan. Namun saya dapati kelengkapan
hospital medan dan keperluan logistik kesihatan lain, ATM hanya tertumpu di daratan.
Dalam keadaan ekonomi yang teruk, saya rasa tiada sektor swasta akan mampu
mengoperasi kapal hospital. Saya berharap janganlah nanti jawapan standard Yang
Berhormat Menteri Pertahanan masih sama iaitu kewangan negara tidak mampu serta
kekangan peruntukan. Isu kesihatan sentiasa menjadi keutamaan rakyat sejak COVID-19
menular.

Pingat Jasa Malaysia. Apabila bercakap tentang ATM, janganlah kita lupa kepada
jasa-jasa veteran serta pesara tentera. Saya mendapat panggilan daripada veteran-
veteran ATM yang kecewa kerana tiada sebarang insentif knas untuk penerima-penerima
Pingat Jasa Malaysia (PJM) itu. Kebanyakan daripada mereka sudah lanjut usia.
Janganlah nanti apabila mereka sudah tiada, baru kerajaan sibuk hendak mengenang
jasa veteran mempertahankan negara.

Alhamdulillah pada zaman Yang Berhormat Kota Raja menjadi Menteri
Pertahanan selama 22 bulan, isu ini ditangani dengan sebaiknya. Veteran ATM nilailah
sendiri apa yang anda lalui. Jika Kementerian Pertahanan tidak boleh memberikan
bantuan bulanan, cukuplah dengan bantuan one-off bagi meringankan beban kepayahan
akibat lockdown berpanjangan sebelum ini. Bukan semua veteran tentera hidup mewah
dan mempunyai perniagaan besar.

Jalan perhubungan desa dan lampu jalan kampung. Sebelum masuk ke Dewan
ini. saya sempat meninjau masalah rakyat di kawasan. Apabila melalui jalan-jalan
kampung, baru saya perasan bahawa Bajet 2022 untuk jalan luar bandar hanya
