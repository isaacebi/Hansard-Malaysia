8 DR.08.11.2021

negeri dan juga daerah terutamanya bagi memperkasakan pembangunan atlet para di
Malaysia di peringkat pembangunan sukan itu sendiri, juga termasuk kemudahan-
kemudahan sukan untuk mereka di peringkat daerah ataupun Parlimen. Terima kasih
Tuan Yang di-Pertua.

01030

Dato’ Sri Ti Lian Ker: Terima kasih atas soalan tambahan. Pihak kementerian
melalui Majlis Sukan Negara sentiasa berusaha untuk memperkasakan program latihan
yang melibatkan atlet-atlet orang kelainan upaya di seluruh negara.

MSN sedang memperkasakan program-program pembangunan Paralimpik di
peringkat negeri dengan kerjasama pemegang taruh yang terdiri dari Jabatan Belia dan
Sukan Negara, Jabatan Kebajikan Masyarakat, Bahagian Pendidikan Khas, Persatuan
Sukan Kebangsaan, Persatuan Sukan Orang Kurang Upaya dan Pusat Rehabilitasi
PERKESO.

Untuk makluman Ahli Yang Berhormat, MSN kini lebih memberikan tumpuan
kepada pelaksanaan program pembangunan di peringkat negeri bagi memastikan
kesinambungan dan peningkatan penglibatan atlet-atlet OKU dilaksanakan secara teratur
dan secara konsisten.

Antara inisiatif-inisiatif yang telah dilaksanakan adalah penubuhan pusat latihan,
pelaksanaan kejohanan dan circuit kebangsaan, kem bakat, klinik sukan dan sebagainya.
Sekian, terima kasih.

Tuan Yang di-Pertua: Yang Berhormat Hulu Selangor dahulu.
Dr. Kelvin Yii Lee Wuen [Bandar Kuching]: Bandar Kuching.

Tuan Yang di-Pertua: Yang Berhormat, Yang Berhormat Hulu Selangor sudah
bangun dari tadi. Yang Berhormat Kuala Langat, Hulu Langat, sorry, maaf-maaf.

Datuk Haji Hasanuddin bin Mohd Yunus [Hulu Langat]: Ingat saya sudah
pindah tadi.

Tuan Yang di-Pertua: [Ketawa]

Datuk Haji Hasanuddin bin Mohd Yunus [Hulu Langat]: Tuan Yang di-Pertua
dan Yang Berhormat Timbalan Menteri, kalau ikut Berita Harian 14 Disember 2020,
Presiden Majlis Paralimpik Malaysia Datuk Zainal Abu Zarin pernah berkata bahawa
sebuah pusat kecemerlangan sukan bagi golongan OKU sedang dibina oleh KBS yang
memakan belanja sebanyak RM50 juta di Kampung Pandan.

Soalan saya, apakah status pembinaan Pusat Kecemerlangan OKU itu dan bila
akan siap? Mewakili atlet OKU, mereka bertanya bagaimana bentuk pengoperasiannya
nanti apabila telah siap? Terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Ti Lian Ker: Soalan ini adalah di luar daripada soalan asal, tetapi saya
akan jawab secara bertulis. Sekian, terima kasih.

Tuan Yang di-Pertua: Maaf. Yang Berhormat Dr. Kelvin Yii Lee Wuen, silakan.

4. Dr. Kelvin Yii Lee Wuen [Bandar Kuching] minta Menteri Kesihatan
menyatakan secara terperinci bagaimana kementerian bercadang untuk transisi dari
pendekatan pandemik ke endemik COVID-19 dan apakah parameter yang digunakan
untuk menilai kesediaan kerajaan untuk transisi secara selamat dan lestari.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih. Bismillahi Rahmani Rahim. Terima kasih Tuan Yang di-Pertua dan terima kasih
Yang Berhormat.
