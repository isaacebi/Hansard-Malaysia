DR.08.11.2021 11

Demi keselamatan mereka-mereka di sekeliling kita, bahawa kita telah
menjalankan kaedah kesihatan awam dan juga pengurusan hospital, pengurusan makmal
dan sebagainya. Maka, antara-antara terkini yang kita ada selain ubat-ubatan yang baharu
yang mungkin akan muncul adalah vaksinasi.

Jadi, saya sekali lagi menyarankan kepada rakyat Malaysia bahawa dapatkan
fakta yang jelas dan tepat.

01040

Vaksinasi telah dilakukan di negara kita sejak tahun 1950-an dan di dunia. Telah
dapat menyelamatkan ramai rakyat dan masyarakat dunia daripada penyakit-penyakit
berjangkit. Hari ini kita harap kita dapat memaksimumkan melebihi 90 peratus kadar
vaksinasi di negara ini, sama ada orang dewasa ataupun remaja supaya kita dapat
memberikan kejayaan pada program yang telah dilaksanakan oleh kerajaan dengan
sepenuh hati ini.

Jadi, saya ucap sekali lagi terima kasih pada Yang Berhormat Jerai, satu soalan
yang penting untuk saya wawarkan kepada rakyat hari ini bahawa datanglah dan
ambilah— adalah caranya. Hari ini kita melaksanakan sekurang-kurangnya di Klinik
kesihatan dengan pengamal perubatan swasta, hospital swasta, klinik pakar swasta dan
juga kita masih lagi menjalankan PPV awam, beberapa PPV awam di negara ini.
Memandangkan melebihi 80 peratus, hari ini kita telah menjangkau 95 peratus sudah
menerima vaksin di negara ini. Terima kasih Tuan Yang di-Pertua.

Tuan Cha Kee Chin [Rasah]: Tuan Yang di-Pertua, minta satu.

Dr. Kelvin Yii Lee Wuen [Bandar Kuching]: Jika tidak jelas, saya boleh
recommend ENT doctor.

Tuan Yang di-Pertua: Yang Berhormat Rasah. Silakan.

Tuan Cha Kee Chin [Rasah]: Terima kasih Tuan Yang di-Pertua kerana
membenarkan saya tanya satu soalan tambahan. Ringkas sahaja untuk Timbalan Menteri
berkaitan dengan dos ‘penggerak’. Sebab dos ‘penggerak’ ini antara usaha kita untuk
menuju transisi dari pandemik ke endemik. Saya hendak tanya. Ini very specific. Saya
harap soalan saya jelas untuk dijawab oleh Yang Berhormat Menteri ataupun Yang
Berhormat Menteri boleh berikan jawapan bertulis selepas ini.

Ada ramai— ramai ya. Bukan satu atau dua kes, banyak kes di Seremban yang
mana telah mendapat appointment dalam MySejahtera sekian tarikh, sekian masa pergi
ke klinik tertentu untuk dos ‘penggerak’. Saya ada daftar untuk beberapa orang rakyat kita
yang warga emas yang diberikan temu janji. Cuma masalah ketika itu klinik itu tidak buka.
la berlaku semalam.

Jadi, saya minta Yang Berhormat Timbalan Menteri kalau hendak maklumat
nama-nama pesakit itu, penduduk itu saya boleh bagi selepas ini. Saya tidak mahu sebut
secara terbuka. Akan tetapi memang berlaku di sebuah klinik yang dinamakan Klinik
Penawar di Senawang daerah Seremban.

Saya mohon penjelasan daripada Yang Berhormat Timbalan Menteri. Terima
kasih.

Dato’ Dr. Haji Noor Azmi bin Ghazali: Terima kasih Yang Berhormat Rasah.
Jadi ia dos penggalak ya, bukan ‘penggerak’. Jadi, walau bagaimanapun soalan yang
penting dan saya tahu boleh menimbulkan kekeliruan jika ada perkara-perkara begini
berlaku. Kita di kementerian, kita sedang— pihak MySejahtera sedang update sebagai
memperkukuhkan lagi aplikasi ini, memperbaiki lagi. Kita sedang melakukan banyak
penambahbaikan.

Jadi, apa yang berlaku itu kadang-kadang— sebab apa pihak klinik
umpamanya— appointment telah diberi, pihak klinik telah tutup klinik. Sudah tentu pihak
MySejahtera atau KKM tidak dapat menelefon semua beribu klinik. Jadi, kita tidak tahu.
Jadi, adalah menjadi tanggungjawab juga di pihak yang akan menyediakan suntikan
vaksin ini. Contohnya, seperti Yang Berhormat Rasah sebut tadi iaitu Klinik itu sendiri
