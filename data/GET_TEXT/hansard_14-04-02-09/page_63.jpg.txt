DR.08.11.2021 53

Semenanjung, manakala bagi Sabah dan Sarawak pula perancangan di peringkat
kementerian hanya melihat luar bandar tersebut hanya terletak di bahagian tertentu
ataupun di sekitar ibu negeri sahaja.

Maka, saya ingin mencadangkan kali ini kepada kerajaan, sekiranya Yang Amat
Berhormat Perdana Menteri dapat mempertimbangkan untuk memindahkan operasi
Kementerian Luar Bandar ke Sabah ataupun ke Sarawak bagi tempoh period 10 tahun.
Ini akan membolehkan kementerian memberi fokus lebih banyak. Mana _tidaknya,
kadangkala saya melihat bagi peninjauan projek luar bandar di Sarawak seolah-olah
aktiviti makan angin, aktiviti membeli ikan terubuk, aktiviti membeli kek lapis. Saya
berharap agar kali ini sekiranya berlaku di lokasi Kementerian Luar Bandar ke Sarawak,
sekurang-kurangnya KSU keluar sahaja dari pejabat, beliau dapat melihat apakah
keperluan pembangunan luar bandar yang sebenarnya.

Dengan relokasi kementerian ke Sarawak ataupun Sabah, saya menggambarkan
dasar-dasar yang dikemukakan akan menepati keperluan. Saya sangat yakin apa yang
saya minta ini ialah sesuatu yang berat tetapi jangan dipandang ringan. Jika Yang Amat
Berhormat Perdana Menteri Keluarga Malaysia berani mengambil keputusan_ ini,
mengeluarkan arahan kepada Menteri dan kementerian untuk beroperasi di luar pusat
pentadbiran Putrajaya dan memfokuskan pembangunan luar bandar, pedalaman Sabah
dan Sarawak serta daerah-daerah mundur di Malaysia, saya yakin Kerajaan Malaysia
melalui Malaysia Agreement 1963 akan terus kekal sehingga 150 tahun ataupun 1,000
tahun akan datang kerana rakyat berasa bangga pembangunan tersebut sampai di kaki
mereka.

Perdana Menteri yang hebat patut sedar asas kemajuan sebuah negara terletak
kepada generasi muda. Maka, kerajaan bertanggungjawab untuk menyediakan keperluan
asas, khususnya di luar bandar. Kerajaan perlu ambil berat bahawa punca kepincangan
jurang antara wilayah disebabkan kurangnya kolaborasi yang berkesan di antara Kerajaan
Pusat dan negeri serta penyampaian kurang cekap perkhidmatan awam antara kedua-
dua pihak.

Integrasi data yang kurang baik daripada sudut pemantauan dan mendapatkan
maklumat pembangunan. Saya ulangi dalam ucapan RMKe-12, kerajaan mengakui
bahawa data yang kurang berkualiti dalam sistem profil kampung peringkat nasional
menghalang pembangunan luar bandar. Maka, saya tegaskan cadangan relokasi di
beberapa kementerian berperanan membangunkan infrastruktur dalam tempoh 10 tahun
adalah sangat perlu.

Begitu juga dengan peruntukan khusus diberikan kepada Orang Asli agar dasar
ini dapat diperluaskan kepada masyarakat Penan di Sarawak serta etnik minoriti yang
masih memerlukan bantuan. Saya ingin tegaskan kepada kerajaan bahawa
pembangunan luar bandar bukan bertujuan untuk berbusiness ataupun berniaga tetapi
ialah tanggungjawab besar. Banyak penjimatan yang memberi manfaat kepada masa
depan sekiranya pembangunan infrastruktur asas dalam negara mencapai tahap seragam
di semua negeri.

Kedua adalah berkenaan tentang isu pendidikan. Terima kasih kepada Yang
Berhormat Menteri Kanan Pendidikan telah sampai memijak kaki ke Sarawak, melawat
beberapa buah sekolah tetapi bagi saya lawatan tersebut tidak mencukupi. Itu hanyalah
cuma sedikit sahaja permasalahan yang anda nampak di negeri Sarawak. Saya ingin
bertanya, sejauh mana advance payment RM1 bilion bagi kontra pembinaan sekolah daif?
Saya difahamkan kerajaan memberi anggaran sebanyak 147 buah sekolah patut dibina
melalui peruntukan RM1 bilion ini. Saya sering menegaskan bahawa kementerian perlu
melihat dari sudut berlainan berkenaan tentang isu pembinaan sekolah.

Saya juga ingin mencadangkan kepada Yang Amat Berhormat sekali lagi bagi
mengemas kini operasi Kementerian Pendidikan. Saya rasa perlu desentralisasi
pembangunan infrastruktur asas pendidikan Malaysia Timur tidak hanya berpusat di
Putrajaya ataupun Kuala Lumpur-centric tetapi dipindahkan sebahagian operasi
pembangunan ke negeri Sabah dan juga Sarawak. Mewujudkan jawatan ketua
setiausaha khusus bagi negeri Sabah dan Sarawak. Saya hanya minta tempoh 10 tahun
