DR.08.11.2021 73

Kenapa kita langsung tidak dengar lagi berkenaan dengan kes ini? Adakah itu
tidak konsisten dengan apa yang saya telah menyatakan berkali-kali dalam Dewan yang
mulia ini. Kalau kita ada SPRM siasat SPRM, kalau kita ada PDRM siasat PDRM,
siasatan-siasatan dalaman memang tidak akan ada tindakan. Perkara-perkara itu akan
disenyapkan. This is a cover-up, there is no action dan saya minta supaya kerajaan
memberikan respons berkenaan perkara ini. Itu satu.

Keduanya berkaitan dengan isu edisi siasat. Tuan Yang di-Pertua saya tidak tahu
sama ada Yang Berhormat Lembah Pantai ada lihat laporan dalam FMT hari ini. Saya
rasa mungkin soalan ini adalah daripada laporan itu. Laporan itu menyatakan bahawa Tan
Sri IGP telah pun menyatakan dan saya baca. Daripada FMP, katakan bahawa
pendedahan salah laku pihak polis ataupun agensi kerajaan dan SPRM dalam Edisi Siasat
itu adalah satu keadaan mensensasikan dakwaan skandal. IGP says is to sensationalize.
Tapi soalan saya Tuan Yang di-Pertua adakah ia bermaksud bahawa benar apa yang
disebutkan di situ, to sensationalize.

Kenapa tidak ada siasatan berkenaan dengan apa yang atau jawapan berkenaan
dengan siasatan berkenaan dengan apa yang disebut di situ. Itu yang kita hendak tahu
apa yang dibawa oleh Edisi Siasat itu benar atau tidak dan sebagainya kerana seperti
mana yang disebut oleh Yang Berhormat Lembah Pantai. Ini satu perkara yang cukup
penting dan ianya perlu disiasat. Jadi kenapa kita dapat respons-respons sebegini
daripada Ketua Polis Negara?

01640

Respons-respons yang tidak merujuk kepada bahan. Apakah asas aduan itu?
Reply to the issue. Akan tetapi, kita lihat respons dia berkenaan dengan perkara lain dan
tidak menjurus kepada isu dan ini membawa kepada tanda tanya. Adakah apa yang
disebut oleh Edisi Siasat itu benar? Tuan Yang di-Pertua, Yang Berhormat Lembah Pantai
juga tanya berkenaan dengan kes-kes yang dibawa ke mahkamah.

Satu perkara yang saya ingin bangkitkan Tuan Yang di-Pertua, berkaitan dengan
kelewatan kes-kes Mahkamah Rayuan dan Persekutuan. Tuan Yang di-Pertua, saya
dimaklumkan bahawa kes Yang Berhormat Pekan, rayuan ke Mahkamah Rayuan telah
pun didengar dan ditangguhkan dalam bulan Mei tahun ini. Sekarang kita dalam bulan
November, masih menunggu keputusan.

Saya hendak tanya kepada kerajaan, berapa banyak kes-kes jenayah di
Mahkamah Rayuan yang adanya kes itu ia tidak ditangguhkan untuk lima bulan untuk
keputusan? Ini kerana kalau tidak, kita ada sistem penghakiman yang mendengar kes-
kes dan sebagainya dan saya rasa ini satu perkara di mana kita hendak tahu, adakah atau
tidak ada backlog ataupun kelewatan dalam keputusan-keputusan tersebut?

Tuan Yang di-Pertua, untuk menggulung Tuan Yang di-Pertua, saya tidak tahu
ada masa. Tuan Yang di-Pertua, saya telah pun membawa perkara berkaitan dengan
masalah banjir di Puchong beberapa kali. Pada 1 November yang lalu, kita lihat banjir
cukup besar yang telah pun mengakibatkan banyak kerosakan di kawasan, khususnya
DUN Seri Serdang dan kawasan Seri Kembangan. Saya tahu bahawa ada Tuan Yang di-
Pertua, rancangan di bawah RMKe-11 untuk membuat kerja-kerja pembaikan untuk kos
sebanyak RM300 juta untuk kita dapat menyelesaikan masalah-masalah ini.

Mereka ada menyatakan bahawa kerja-kerja ini secara fizikal akan bermula pada
tahun 2023. Saya ingin bertanya pada kerajaan, adakah kita mempunyai cara untuk
membawa ke hadapan tarikh tersebut? Ini kerana kalau kita lihat kepada tarikh yang
diberikan iaitu lebih setahun yang akan datang, saya rasa apabila kita ada masalah banjir
ini, kita akan tetap melalui keadaan-keadaan di mana kita akan menghadapi kerosakan
yang besar.

Jadi, dalam keadaan tersebut, saya minta kerajaan supaya memberikan satu
respons berkenaan dengan perkara ini. Adakah kita boleh membawa ke depan ataupun
mulakan kerja-kerja sampingan sekarang? Kerja-kerja yang boleh dilaksanakan secara
cepat kita laksanakanlah. Tidak perlu kita tunggu sehingga tahun 2023, baru saja kita start
kerja-kerja ini.
