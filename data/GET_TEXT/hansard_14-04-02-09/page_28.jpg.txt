18 DR.08.11.2021

Dato’ Seri Tiong King Sing [Bintulu]: Terima kasih Tuan Yang di-Pertua. Ini
baru jawab soalan (a) dan (b) tidak ada.

Dato’ Sri Dr. Haji Ismail bin Abd Muttalib: Tuan Yang di-Pertua, saya terikat
dengan masa. Sebenarnya ada dua soalan.

Dato’ Seri Tiong King Sing [Bintulu]: Ya.

Dato’ Sri Dr. Haji Ismail bin Abd Muttalib: Izinkan saya, Tuan Yang di-Pertua.
Bagi soalan kedua iaitu berhubung dengan bomba, Tuan Yang di-Pertua. Kementerian
melalui Jabatan Bomba dan Penyelamat Malaysia telah selesai melaksanakan penjajaran
perjawatan bagi kesemua balai bomba dan penyelamat di seluruh negara pada tahun
2021 termasuk di Sarawak.

Perjawatan sebelum ini di Balai Bomba Bintulu yang merupakan balai bomba
kategori A adalah sebanyak 68 perjawatan setelah proses penjajaran jawatan
dilaksanakan. la telah ditambah kepada 89 perjawatan dan pengisian seramai 62 orang
telah dibuat. Balai Bomba Samalaju pula merupakan balai bomba kategori C dengan 29
perjawatan. Pada masa ini, perjawatan di balai ini tidak melibatkan sebarang pertambahan
dan dikekalkan perjawatan sedia ada berdasarkan risiko semasa di kawasan tersebut.

Selain itu Tuan Yang di-Pertua, kementerian melalui Jabatan Bomba dan
Penyelamat Malaysia sedang dalam proses perolehan bangunan bagi balai bomba
kategori D di Sungai Plan. Kita beli bangunan ini dan jarak dengan Balai Bomba Bintulu
ialah lebih kurang 14 kilometer dan kos yang terlibat ialah lebih kurang RM2.561 juta.
Bangunan balai bomba kategori D di Sungai Plan, Tanjung Kidurong yang dijangka siap
beroperasi pada 2022. Balai Bomba Sungai Plan, Tanjung Kidurong akan menempatkan
seramai 28 orang anggota bomba sekali gus membantu dalam meningkatkan pencapaian
response time jabatan terutamanya di kawasan Bintulu.

Kementerian melalui Jabatan Bomba dan Penyelamat Malaysia juga telah
melaksanakan urusan temu duga, pengambilan lantikan baharu bagi Pegawai Bomba
Gred KB19, Penolong Penguasa Bomba Gred KB29 dan Penguasa Bomba Gred KB41.
Pengisian kekosongan jawatan bagi gred-gred jawatan tersebut dijangka akan
dilaksanakan bermula pada awal tahun 2022. Terima kasih, Tuan Yang di-Pertua.

Tuan Yang di-Pertua: Terima kasih. Sila, Yang Berhormat Bintulu.

Dato’ Seri Tiong King Sing [Bintulu]: Terima kasih Tuan Yang di-Pertua.
Terima kasih Yang Berhormat Timbalan Menteri kerana beri jawapan panjang lebar.
Mengenai soalan tambahan tadi untuk soalan (a), mengenai perumahan, affordable home.
Ini saya hendak tanya. Tadi memang ada sedikit tambahan lagi daripada Rancangan
Malaysia Ke-12, boleh saya dapat jangka bila kita akan tambah pembangunan untuk PPR
ataupun PPN di kawasan Bintulu?

01110

Soalan (b) ini Tuan Yang di-Pertua, ada panjang sikit. Masalah isu ini, kategori A
ialah Balai Bomba Bintulu. Sudah lama kita minta. Kalau tidak silap, sudah dua kali
Rancangan Malaysia, kali ini sudah Rancangan Malaysia ketiga, RMKe-12. Dalam saya
bahas ini, sudah tiga kali sudah Rancangan Malaysia. Kita nak tanya, bila nak naik taraf?
Jangan cuma cerita atas kertas sahaja.

Contoh, isu di Sungai Plan. Kita sudah ada satu kategori B, kalau saya tidak silap
tadi. Kita baru 12 kilometer ataupun kalau kira habis dari itu, pun kurang daripada itu,
sudah dapat balai bomba. Akan tetapi kita minta balai bomba untuk Sebauh, ada lebih 10
ribu lagi penduduk di sana. Minta demi minta, sampai hari ini pun tidak dapat. Saya nak
tanya, kita punya agensi bomba ini betul-betul ada pergi buat kajian kah tidak?

Ada turun padang kah tidak untuk lihat kawasan-kawasan yang saya sebut itu?
Dia faham di mana kah tidak? Contoh macam di Samalaju, kita buat kategori C. Dia faham
kah tidak bahawa di sana semua heavy industrial zone? Semuanya bila-bila sahaja boleh
meletup tetapi enjin bomba di sana, saya tengok kalau dia masuk kejadian itu, tidak
sampai dua minit kereta pun tak jumpa lagi dah.
