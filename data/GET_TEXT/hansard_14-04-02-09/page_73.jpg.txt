DR.08.11.2021 63

Timbalan Yang di-Pertua [Dato’ Mohd Rashid Hasnon]: Baik.

Tuan Su Keong Siong [Kampar]: Faktor lipat ganda waktu kerja, atur semula
jadual kerja kakitangan untuk memproses dokumen tingkat dua dengan pematuhan
penjarakan diamalkan. Pandemik COVID-19 dan keperluan mematuhi SOP berterusan
dijadikan alasan sewenang-wenangnya untuk mengurangkan waktu perkhidmatan di
kaunter untuk orang ramai dan mewajibkan temu janji terlebih dahulu yang mana ianya
mengekang aturan masa orang awam mendapatkan perkhidmatan. Pandemik sepatutnya
digunakan sebagai alasan untuk membaiki mutu perkhidmatan sektor awam secara tanpa
konteks dengan teknologi atas talian dan peluang mencungkil minda untuk mengadakan
pendekatan penyampaian kepada orang ramai yang lebih efisien dan berbanding dengan
sebelum pandemik.

Di fasa pemulihan ini, efficiency sistem penyampaian dan produktiviti sewajarnya
berlipat ganda agar kita dapat membangunkan ekonomi semula dalam masa yang
terdekat ini. Niat saya membangkitkan isu ini adalah kerana saya mahu mutu
perkhidmatan sektor awam dibaiki. Saya berkehendak inisiatif baik kerajaan dicapai.

Saya memohon Kerajaan Persekutuan memberi segala sokongan yang
diperlukan oleh Kerajaan Negeri Perak agar apa-apa inisiatif di bawah Bajet 2022 yang
berkaitan dengan bidang kuasa negeri Perak dapat dicapai. Di mana ada kebaikan kita
patut beri pujian dan di mana ada kelemahan kita patut buat pembaikannya. Marilah sama-
sama berganding bahu untuk mengatasi masalah yang timbul dan untuk memastikan kita
dapat memenangi pandemik COVID-19 dengan secepat mungkin.

Tuan Yang di-Pertua, satu isu yang terakhir ingin saya bangkitkan adalah di
bawah konsep Keluarga Malaysia, Makmur Sejahtera saya ingat kita juga harus memberi
pengiktirafan dan memastikan bahawa hak Orang Asal adalah terlindung dan terjamin
terutamanya hal tanah adat Orang Asli. Dalam hal ini, saya berharap kerajaan akan
melaksanakan proses pengukuran dan pemetaan hak tanah adat di seluruh Malaysia agar
kawasan penempatan, kawasan dusun, kawasan pertanian, perkuburan tempat suci dan
keagamaan bagi membolehkan tanah adat ini dibangunkan dengan lebih teratur dan
terlindung daripada aktiviti-aktiviti pencerobohan pembalakan ke kawasan tanah adat.

Dengan pengukuran pemetaan tanah adat di seluruh Malaysia dan selanjutnya
pewartaan di bawah Akta Orang Asli 1954, ia akan memberi pengiktirafan kepada hak
Orang Asal dan menjamin masa depan, kemakmuran dan peningkatan tahap ekonomi
serta kesejahteraan Orang Asal di Malaysia. Masalah yang sering dihadapi oleh Orang
Asli adalah kawasan penempatan mereka dicerobohi apabila kawasan tanah adat mereka
telah diluluskan kepada syarikat-syarikat untuk tujuan pembalakan.

Oleh itu, langkah pengukuran dan pemetaan tanah adat akan menentukan mana
sempadannya dan kita mesti wartakan sempadan tanah adat dengan jelas agar masalah
daripada aktiviti pembalakan dapat dihindari daripada berlaku demi melindungi
penempatan Orang Asli. Marilah sama-sama pastikan semua lapisan masyarakat
mempunyai hak dan kepentingan di Malaysia di bawah payung Keluarga Malaysia.
Dengan itu, saya mohon menyokong. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kampar. Sekarang saya menjemput Yang Berhormat Setiu.

3.55 ptg.

Tuan Shaharizukirnain’ bin Abd Kadir [Setiu]: Assalamualaikum
warahmatullahi wabarakatuh [Membaca sepotong ayat al-Quran]. Terima kasih Tuan
Yang di-Pertua kerana memberi ruang kepada Setiu untuk sama-sama membahaskan
Bajet 2022 yang sememangnya amat penting untuk manfaat rakyat seluruhnya.

Tuan Yang di-Pertua Allah SWT telah memerintahkan para mukmin agar sentiasa
mengamalkan Islam termasuk juga dalam sektor ekonomi. Islam menekankan sistem
ekonomi yang teratur, seimbang dan memberikan kebaikan kepada sesama manusia.
Suka saya ingatkan Dewan yang mulia ini, bagaimana Nabi Yusof AS mengajar kita
