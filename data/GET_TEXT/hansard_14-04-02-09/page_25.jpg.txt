DR.08.11.2021 15

mengangkat ekonomi di kawasan setempat. Jadi, mengikut Rancangan Malaysia
Kesebelas, telah diluluskan. Jadi, apakah status ataupun ia diletakkan dalam senarai
utama kementerian? Terima kasih.

Tuan Yang di-Pertua: Terima kasih, silakan Yang Berhormat Menteri.

Dato’ Seri Mahdzir bin Khalid: Terima kasih Tuan Yang di-Pertua. Terima kasih
Yang Berhormat Lubok Antu atas soalan tambahan. Berkaitan dengan Jalan Lidong, Sri
Aman sama juga Jalan Lidong, Sri Aman ini adalah menjadi jalan priority keutamaan di
peringkat negeri dan juga persekutuan KPLB di mana telah diluluskan di bawah rolling
plan yang keempat, Rancangan Malaysia Kesebelas pada tahun 2019 dengan kos
keseluruhannya adalah RM63 juta.

Panjang jalan yang hendak dibina ini adalah 10.5 kilometer dan spesifikasinya
adalah JKR 1 dan juga sebuah jambatan dibina di situ. Status semasa projek adalah
sedang dalam peringkat reka bentuk dan dijangka ditender pada bulan Februari 2022.
Terima kasih.

Tuan Sabri bin Azit [Jerai]: Jerai. Tuan Yang di-Pertua, Jerai, Jerai.

Tuan Yang di-Pertua: Yang Berhormat Jerai, ada di sebelah sini, soalan
tambahan kedua. Okey, Yang Berhormat Jerai, silakan.

Tuan Sabri bin Azit [Jerai]: Terima kasih, Tuan Yang di-Pertua. Berhubung
dengan status bantuan ini, Jerai pun hendak bertanya sedikitlah kepada Yang Berhormat
Menteri tentang status bantuan melalui KPLB di Jerai yang melibatkan bencana tahap 1
kepala air di Yan. Mohon penjelasan.

Tuan Yang di-Pertua: Silakan.

Dato’ Seri Mahdzir bin Khalid: Yang Berhormat, Tuan Yang di-Pertua. Terima
kasih, Yang Berhormat Jerai. Untuk Yang Berhormat Jerai, sewaktu banjir untuk
Kementerian Pembangunan Luar Bandar telah diperuntukkan lebih kurang RM3 juta untuk
membaik pulih.

Antara yang dibaik pulih itu adalah yang berkaitan dengan sekolah tadika KEMAS,
membaik pulih beberapa buah rumah yang rosak dan juga membaiki jalan yang rosak
akibat daripada banjir dan juga sebuah jambatan yang sepatutnya sudah ditender tetapi
atas sebab-sebab yang tidak dapat dielakkan lagi, jambatan itu belum lagi dapat
dikeluarkan tender.

Akan tetapi kita telah memilih untuk membuat jambatan sementara yang sedang
diusahakan sekarang untuk membolehkan masyarakat melalui jambatan itu.

Tuan Sabri bin Azit [Jerai]: Jambatan yang mana itu, Yang Berhormat Menteri?
Dato’ Seri Mahdzir bin Khalid: [Menoleh ke belakang]
Tuan Sabri bin Azit [Jerai]: Jambatan di mana itu?

Dato’ Seri Mahdzir bin Khalid: Saya tidak ingatlah, Yang Berhormat. Itu kena
bagi detail dia punya nama tempat itu. Terima kasih.

Tuan Yang di-Pertua: Terima kasih. Seterusnya Yang Berhormat Puan June
Leow Hsiad Hui.

8. Puan June Leow Hsiad Hui [Hulu Selangor] minta Menteri Belia dan Sukan
menyatakan apakah bentuk bantuan dan sokongan yang dapat diberikan kepada operator
sukan lasak bagi menggalakkan aktiviti pelancongan sukan lasak di negara kita seperti
aktiviti water rafting, paragliding dan rope swing yang ada di Hulu Selangor.

Timbalan Menteri Belia dan Sukan [Dato' Sri Ti Lian Ker]: Terima kasih. Tuan
Yang di-Pertua, Kementerian Belia dan Sukan tidak mempunyai bantuan secara
khususnya untuk operator-operator ataupun pengendali sukan lasak.
