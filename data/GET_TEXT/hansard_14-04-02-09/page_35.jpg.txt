DR.08.11.2021 25

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG
RANG UNDANG-UNDANG PERBEKALAN 2022
Bacaan Kali Yang Kedua
DAN
USUL

ANGGARAN PEMBANGUNAN 2022

Aturan Urusan Mesyuarat dibacakan bagi menyambung semula perbahasan yang
ditangguhkan atas masalah, “Bahawa Rang Undang-undang Perbekalan 2022 ini
dibacakan kali yang kedua sekarang” dan “Bahawa Usul yang berikut ini dirujuk kepada
Jawatankuasa sebuah-buah Majlis”.

“Bahawa Dewan ini, mengikut subseksyen 4(3) Akta Kumpulan
Wang Pembangunan 1966 [Akta 406], membuat ketetapan iaitu suatu
jumlah wang sebanyak tidak lebih dari tujuh puluh tujuh bilion dan enam
ratus juta ringgit (RM77,600,000,000) dibelanjakan daripada Kumpulan
Wang Pembangunan bagi tahun 2022, dan bagi tujuan dan butiran
Perbelanjaan Pembangunan yang dinyatakan di bawah Maksud
Pembangunan atau (“P”) dalam senarai Anggaran Perbelanjaan
Persekutuan 2022, yang dibentangkan sebagai Kertas Perintah 32 Tahun
2021, adalah diuntukkan di bawah Maksud-maksud yang berkenaan
jumlah-jumlah yang bersetentangan dengan butiran-butiran itu di ruangan
enam dan tujuh senarai tersebut.” [3 November 2021]

Tuan Yang di-Pertua: Yang Berhormat semua, saya dapat senarai pembahas 22
orang semuanya pada hari ini. Kita akan mulakan dengan Yang Berhormat Kangar
sebentar lagi, diikuti dengan Yang Berhormat-Yang Berhormat berikut. Yang Berhormat
Beaufort, Yang Berhormat Lanang, Yang Berhormat Jerai, Yang Berhormat Pokok Sena.
Saya jemput Yang Berhormat Kangar.

Tuan Noor Amin bin Ahmad [Kangar]: Berapa minit Tuan Yang di-Pertua?

Tuan Yang di-Pertua: Oleh sebab Yang Berhormat Kangar telah menunggu amat
lama hari Khamis itu hari dan telah terpaksa menarik diri di atas permintaan saya. Saya
bagi Yang Berhormat Kangar 15 minit.

11.37 pg.

Tuan Noor Amin bin Ahmad [Kangar]: Terima kasih Tuan Yang di-Pertua.
Bismillahi Rahmani Rahim. Alhamdulillah. [Membaca selawat]

Tuan Yang di-Pertua dan Ahli-ahli Dewan yang saya hormati sekalian. Saya ingin
memulakan perbahasan Dasar Belanjawan ini dengan menyatakan sokongan terhadap
