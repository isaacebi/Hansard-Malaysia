DR.08.11.2021 9

Tuan Yang di-Pertua, Malaysia ketika ini berada di bawah Pelan Pemulihan
Negara, sehingga 8 November 2021, sebanyak 11 buah negeri dan Wilayah Persekutuan
Kuala Lumpur, Labuan dan Putrajaya telah berada di fasa keempat. Manakala hanya
Sarawak dan Kelantan sahaja yang masih di fasa ketiga. Malaysia sedang dalam proses
peralihan daripada pandemik kepada endemik (endemic city) dengan izin.

Kementerian Kesihatan Malaysia telah menetapkan sebanyak dua skop iaitu
situasi penularan COVID dan juga kapasiti bagi respons. Terdapat tujuh domain dalam
skop ini yang pertamanya, skop situasi ada empat perkara, kes yang teruk, kematian
penularan jangkitan COVID dan liputan vaksinasi. Skop kapasiti untuk respons, kapasiti
fasitili hospital, kapasiti makmal dan petugas kesihatan yang terlibat dalam pengurusan
COVID. Bagi setiap domain, terdapat para meter yang digunakan untuk mengukur
kesediaan Malaysia. Parameter-parameter tersebut adalah:

(i) situasi COVID, kadar kemasukan ke wad bagi kes COVID-19
kategori tiga, empat dan lima per 100,000 populasi;

(ii) peratusan kes berumur lebih 60 tahun dan ke atas dengan
komorbid;
(iii) kadar kematian purata kes dalam tempoh tujuh hari;

(iv) kadar insiden purata kes COVID-19 bagi tempoh tujuh hari per
100,000 populasi;

(v) kadar positif COVID-19 dari sampel surveillance iaitu dari ILI,
Sari, prapembedahan dan juga pra kemasukan ke wad; dan

(vi) liputan vaksinasi COVID-19.

Untuk parameter kapasiti kadar penggunaan katil di hospital untuk kes ini, kadar
penggunaan katil di ICU, kadar keperluan pembukaan PKRC, keputusan ujian RT-PCR,
peratusan ujian positif per jumlah ujian dijalankan dan juga peratusan kakitangan
kesihatan terkesan dengan jangkitan COVID-19.

Oleh bagaimanapun Tuan Yang di-Pertua, pengiraan para meter ini adalah agak
kompleks dan terlalu teknikal untuk orang awam. Apabila negara berada pada fasa
endemik kelak, jumlah kes harian akan tetap berlaku dan berkemungkinan boleh
meningkat. Oleh yang demikian, proses peralihan yang berlangsung pada ketika ini amat
penting bagi persediaan bagi memastikan bilangan kes yang memerlukan kemasukan ke
hospital dan kematian disebabkan oleh COVID-19 terkawal.

Justeru itu, pemantauan mudah dilakukan oleh masyarakat umum. Ada tiga
indikator. Pertama, transmisi COVID-19, yang keduanya pengendalian kes dan yang
ketiganya kapasiti hospital. Seringkasnya, sehingga Malaysia benar-benar bersedia
memasuki ke fasa endemik, kerajaan akan terus mengekang penularan pandemik
melalui tindakan-tindakan berikut;

(i) meningkatkan kesiapsiagaan untuk menghadapi ancaman
terutamanya kemunculan varian baharu;

(ii) memastikan pencapaian liputan vaksinasi yang
sebahagiannya termasuk dos penggalak; dan

(iii) meningkatkan penglibatan pelbagai pihak dan perkongsian
maklumat yang lebih telus dengan masyarakat yakni
memperkasakan komuniti.

Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat.

Dr. Kelvin Yii Lee Wuen [Bandar Kuching]: Terima kasih Yang Berhormat
Timbalan Menteri, saya meneliti jawapan tersebut. Saya memang bersetuju parameter
tersebut adalah amat penting. Akan tetapi jika boleh mungkin dalam jawapan bertulis,
apakah kuantum setiap parameter tersebut?
