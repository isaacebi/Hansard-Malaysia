58 DR.08.11.2021

Saya turut ingin terus memohon agar pertambahan mesin dialisis sejak saya dari
Parlimen Hulu Rajang turut ingin memohon kepada Kementerian Kesihatan supaya
memberikan mesin dialisis kepada Klinik Sungai Asap, klinik di Belaga dan juga Klinik di
Tubau. Tidak banyak pun tak apa, Tuan Yang di-Pertua. Satu mesin di setiap lokasi pun
sudah mencukupi. Ini merupakan rintihan daripada masyarakat dari kawasan Parlimen
saya, Tuan Yang di-Pertua. Penambahan mereka yang menghadapi masalah buah
pinggang kian bertambah di kawasan pedalaman, Tuan Yang di-Pertua.

Saya juga menyambut baik cadangan pemberian bantuan awal persekolahan
sebanyak RM150.

01530

Ini secara langsung dapat meringankan beban ibu bapa yang mempunyai
bilangan anak yang banyak. Saya berharap agar proses pembayaran untuk bantuan ini
dapat disegerakan, kalau boleh menjelang penghujung bulan 12 ini agar ianya dapat
membantu jutaan ibu dan bapa untuk memulakan sesi persekolahan anak-anak mereka
pada tahun 2022, Tuan Yang di-Pertua.

Sekolah daif sering sekali dibawa masalah ini dalam Dewan yang mulia ini.
Mengapa kita masih lembap dalam menangani perkara ini, Tuan Yang di-Pertua? Saya
ingin bertanya apakah status penyaluran kos sebanyak RM720 juta pada Bajet 2021.
Berapa banyak sekolah daif Sarawak telah dipulihkan, Tuan Yang di-Pertua? Bilakah
semua sekolah daif di Sarawak akan diperbaiki sepenuhnya, Tuan Yang di-Pertua?

Saya juga ingin menarik perhatian pihak kementerian agar melihat keadaan
sekolah seperti di SK Nanga Kain, SK Nanga Sempili dan SK Temenggong Koh di Baleh
di kawasan Parlimen saya yang sentiasa dilanda banjir ketika hujan lebat. Saya mohon
agar peruntukan khas diberi untuk sekolah tersebut dipindahkan ke kawasan yang lebih
tinggi. Jangan biarkan anak-anak di Sarawak dianaktirikan dalam hal ehwal berkaitan
dengan pendidikan, Tuan Yang di-Pertua.

Saya juga sangat teruja dengan pemberian komputer riba kepada murid sekolah.
Saya berharap agar tiada siapa pun khususnya murid di luar bandar terlepas pandangan
daripada menikmati kemudahan-kemudahan komputer riba ini. Berapakah jumlah
penerima komputer riba ini dari kawasan Parlimen Hulu Rajang kerana saya sendiri tidak
diberikan maklumat jelas mengenai perkara ini. Saya mengesyorkan agar
pelaksanaannya diselarikan bersama pejabat Ahli Parlimen di setiap kawasan Parlimen
atau diedarkan bersama Pejabat Pendidikan Daerah, Tuan Yang di-Pertua.

Saya juga sangat teruja dengan pengenalan job guarantee di bawah inisiatif
Jamin Kerja Keluarga Malaysia (JaminKerja) akan menjamin penyediaan 600,000 peluang
pekerjaan dengan peruntukan berjumlah RM4.8 bilion, Tuan Yang _ di-Pertua.
Persoalannya ialah bagaimana masyarakat kawasan luar bandar dapat manfaat daripada
program ini? Adakah peluang ini hanya terhad pada tahap fokus di kawasan bandar atau
kerajaan mempunyai sebarang perancangan khas bagi memastikan masyarakat di
kawasan luar bandar juga mempunyai peluang yang sama rata di bawah skim ini? Saya
mohon perincian berkaitan dengan perkara ini, Tuan Yang di-Pertua.

‘Pemuda harapan bangsa, pemudi tiang negara’ merupakan ungkapan yang
sering kali kita dengar dalam mana-mana ucapan pemimpin ulung dunia. Usaha
berterusan kerajaan dalam mengupayakan golongan belia adalah sangat penting melalui
pemberian inisiatif sebanyak RM900 sebulan bagi tempoh enam bulan akan memberi
nafas lega kepada jutaan belia di seluruh negara.

Selain daripada itu, pengenalan program eStart iaitu sebuah Skim Transaksi
Tanpa Tunai di mana eStart akan mengkreditkan RM150 secara one-off ke dalam akaun
e-dompet para belia berumur 18 hingga 20 tahun. Persoalan saya bagaimana dengan
mereka yang tidak mempunyai akses kepada dunia digital seperti di kawasan saya di Hulu
Rajang, tiada smartphone dan sebagainya, anak-anak yang miskin.

Saya juga merujuk kepada anak-anak muda di kawasan pendalaman khususnya
mereka yang berada di kawasan seperti mana kawasan Hulu Rajang, Baram dan
pendalaman di Sabah dan Sarawak. Adakah kaedah lain yang akan diguna pakai bagi
