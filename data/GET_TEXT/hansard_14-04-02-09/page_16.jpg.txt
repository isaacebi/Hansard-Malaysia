6 DR.08.11.2021

hendak cover lebih banyak soalan untuk dijawab. Silakan Yang Berhormat Timbalan
Menteri.

Datuk Haji Awang bin Hashim: Terima kasih Tuan Yang di-Pertua, terima kasih
kepada Yang Berhormat Papar, sahabat saya yang membangkitkan berkenaan dengan
keperluan rakyat Sabah mengisi peluang pekerjaan. Apa yang kita jawab ini ialah
termasuk seluruh negara dari Perlis ke Johor, Sabah dan Sarawak juga.

Jadi, ke dalam Bajet 2022 yang dibentangkan oleh Yang Berhormat Menteri
Kewangan baru-baru ini, telah meluluskan satu bajet yang bertemakan Keluarga
Malaysia, Makmur dan Sejahtera, yang mana dalam bajet ini disebut kerajaan komited
menyediakan 600 ribu peluang pekerjaan pada tahun hadapan di bawah inisiatif Jamin
Keluarga Malaysia iaitu Jamin Kerja.

Dalam bajet ini, diluluskan sebanyak RM2 bilion untuk inisiatif Jamin Kerja Insentif
Penggajian(JKAP) di bawah sistem insurans pekerjaan yang akan memanfaatkan seramai
300 orang pencari kerja di seluruh negara, dengan peruntukan sebanyak RM2 bilion. Ini
telah disebut, termasuklah yang mana Sabah yang dibangkitkan oleh Yang Berhormat
dari Papar ini.

Kerajaan terus dengan inisiatif untuk membantu negara yang mana kerajaan juga
kita harap Yang Berhormat Papar mengambil perhatian. Bermula tahun 2022 dalam
Program Skim SPS Lindung ataupun Skim Pekerjaan Sendiri, akan dijenamakan semula
dan dipecahkan mengikut sembilan kategori yang mana kerajaan berusaha untuk
membantu mereka yang sedang mencari kerja dalam pasaran dengan mendaftar diri
dalam MyFutureJob di bawah agensi Kementerian Sumber Manusia iaitu kategori orang
bekerja sendiri (OBS) yang dilindungi oleh SPS Khidmat iaitu SPS Gig, SPS Usahawan
Wanita, SPS Tani, SPS Jaja, SPS Seni dan SPS Lain Upaya, SPS Lancong (termasuk
pelancong) dan SPS Orang Asal.

Jadi, kita juga meneruskan usaha dengan memberikan perlindungan mereka
yang tidak ada sektor informal iaitu mereka yang bekerja sendiri seperti suri rumah tangga
juga dilindungi oleh skim ini. Jadi, kerajaan akan memberi insentif sebanyak 20 peratus
daripada gaji bulanan bagi tempoh enam bulan pertama dan 30 peratus kepada enam
bulan berikutnya kepada pekerjaan yang diberi gaji. Ini bukan masalah status gaji, yang
diberi gaji oleh majikan pada ketika itu sebanyak RM1,500. Mereka akan dapat lagi 30
peratus kalau ikut dalam skim yang telah kita gagaskan ini. Jadi...

Seorang Ahli: [Berucap tanpa menggunakan pembesar suara]
Tuan Yang di-Pertua: Ya.

Datuk Haji Awang bin Hashim: Terima kasih. Kalau panjang jawapan, saya
berhenti dekat situlah.

Tuan Yang di-Pertua: Ya. [Ketawa] Secara bertulislah Yang Berhormat.

Timbalan Menteri Sumber Manusia [Datuk Haji Awang bin Hashim]: [Ketawa]
Okey baik, terima kasih.

Tuan Yang di-Pertua: Ada soalan tambahan nombor dua? Sebelah sini tidak
ada?

Tuan Haji Ahmad bin Hassan [Papar]: Kalau tidak ada, saya hendak nombor
dua lagi, tambahan.

Tuan Yang di-Pertua: Tambah lagi?

Tuan Haji Ahmad bin Hassan [Papar]: Tambah lagi.
Tuan Yang di-Pertua: Ringkas Yang Berhormat, tolong.
Tuan Haji Ahmad bin Hassan [Papar]: Boleh?

Tuan Yang di-Pertua: Ya.

Tuan Haji Ahmad bin Hassan [Papar]: Terima kasih Tuan Yang di-Pertua. Saya
meneliti jawapan daripada Yang Berhormat Timbalan Menteri tadi, ianya memang
