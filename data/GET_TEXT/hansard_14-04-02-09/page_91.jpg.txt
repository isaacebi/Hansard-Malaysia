DR.08.11.2021 81

Sebagai contoh pada tahun 2017, saya sebagai Ahli Parlimen pembangkang mendapat
sifar peruntukan untuk menggaji dan menguruskan pejabat dan juga untuk menjaga kawasan
saya daripada segi pembangunan, kebajikan dan peruntukan untuk program. Walaupun saya
tidak tahu akan agihan RM4.1 juta yang dibelanjakan di kawasan saya. Soalannya adalah siapa
yang memberi kebenaran untuk peruntukan tersebut dibelanjakan? Siapakah yang meluluskan
peruntukan ini? Siapakah kontraktor projek-projek ini? Apakah proses pemberian kontrak ini?

Semasa Pakatan Harapan menjadi kerajaan, peruntukan RM100 juta diberikan kepada
Ahli Parlimen pembangkang. Memang tidak cukup, saya mengaku. Akan tetapi, selepas
Langkah Sheraton saya dan Ahli Parlimen pembangkang yang lain terpaksa merayu kepada
Yang Amat Berhormat Perdana Menteri pada masa itu untuk sedikit peruntukan apabila negara
dilanda pandemik COVID-19 dan RM100,000 diluluskan pada masa itu.

Hari ini disebabkan MoU, kami menerima peruntukan untuk pengurusan pejabat dan
untuk kegunaan pembangunan, kebajikan dan program kemasyarakatan di kawasan masing-
masing. Sekiranya tiada keperluan untuk satu MoU, adakah peruntukan ini akan diberikan atau
tidak? Selepas 60 tahun merdeka, kerajaan tidak boleh lagi menafikan hak Ahli Parlimen
pembangkang dan hak Ahli Parlimen bebas. Hak mereka adalah hak rakyat juga untuk
menerima peruntukan yang sama dengan Ahli Parlimen kerajaan.

Penafian peruntukan ini adalah penafian kepada warga marhaen, rakyat yang
memerlukan bantuan ini. Maka, saya cadangkan di sini agar Parlimen sebagai satu institusi
tunjang dan bebas bahawa Parlimen lah yang akan menjaga dan menguruskan dan memberi
peruntukan kepada Ahli Parlimen dan bukannya badan eksekutif agar Ahli-ahli Parlimen
kerajaan, pembangkang dan bebas mendapat peruntukan yang sama memandangkan kami
ahli keluarga Malaysia dan harus diberi layanan yang sama.

Tuan Yang di-Pertua, saya juga dapat tahu bahawa ini merupakan salah satu alasan
mengapa Ahli Parlimen ataupun ADUN melompat atas isu ketiadaan peruntukan untuk
kawasan ini. Maka saya harap kerajaan akan mengambil iktibar dan akan mengubah budaya
ini agar Ahli-ahli Parlimen pada masa akan datang, generasi akan datang, anak muda tidak
akan menjadi mangsa kepada sistem ini.

Tuan Ramkarpal Singh a/l Karpal Singh [Bukit Gelugor]: Dengan izin, Yang
Berhormat batu Kawan.

Puan Kasthuriraani a/p Patto [Batu Kawan]: Sila.

Tuan Ramkarpal Singh a/l Karpal Singh [Bukit Gelugor]: Saya tertarik dengan
ucapan Yang Berhormat Batu Kawan. Saya hendak tanya berkenaan dengan isu lompat parti
yang telah pun dibangkitkan oleh rakan saya di mana salah satu sebab perkara ini berlaku
mungkin disebabkan kekurangan peruntukan.

Saya hendak tanya Yang Berhormat Batu Kawan. Fenomena lompat parti ini
merupakan satu perkara yang kerap berlaku sejak GE14 yang lalu dan kami tidak, dengan izin
Tuan Yang di-Pertua, we don’t see an end in sight. Juga baru-baru ini bagi pilihan raya di Melaka
juga terdapat empat orang yang dikatakan melompat. Sama ada definisi mereka adalah tidak
melompat atau melompat, itu tidak timbul.

01720

But the point is, this has caused dengan izin Tuan Yang di-Pertua, this has caused
a very serious dent in Parliament in democracy in Malaysia. Dengan izin Tuan Yang di-
Pertua, apakah Yang Berhormat Batu Kawan, sekiranya ada cadangan untuk mengatasi
masalah lompat parti ini demi masa depan Malaysia.

Puan Kasthuriraani a/p Patto [Batu Kawan]: Terima kasih kepada rakan saya,
Yang Berhormat Bukit Gelugor. Saya mohon bahawa cadangan beliau dimasukkan dalam
ucapan saya dan dijawab oleh Menteri yang terlibat.

Akan tetapi saya ingin menyatakan bahawa saya setuju dengan soalan tersebut.
Sudah tiba masa kita harus menangani isu ini, we have to nip it in the bud to speak about
lompat parti dan saya memang bersama dengan Ahli-ahli Yang Berhormat yang lain
menanti dan menunggu masa Akta Lompat Parti untuk dibentangkan dan dibahaskan
dalam Dewan yang mulia ini.
