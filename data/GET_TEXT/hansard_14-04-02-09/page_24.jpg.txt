14 DR.08.11.2021

Tuan Mohamad bin Sabu [Kota Raja]: Tuan Yang di-Pertua, boleh tidak pihak
kementerian berusaha menggembleng tenaga termasuk NGO, agamawan dan
sebagainya supaya kempen untuk menentang judi yang tidak berlesen, hat berlesen pun
susah kawal, tambah lagi yang tidak berlesen. Hal judi ini tidak kira siapa yang
memerintah, memang judi haram ini cukup kuat di Malaysia.Apakah kerajaan bercadang
untuk berusaha menggembleng satu task force untuk menghadapi masalah judi yang
berleluasa di Malaysia sekarang ini? Terima kasih.

Tuan Yang di-Pertua: Terima kasih.

Dato’ Sri Dr. Haji Ismail bin Haji Mohamed Said: Terima kasih, Abang Mat,
minta maaf. Terima kasih, Yang Berhormat. [Dewan ketawa] Fasal berkawan itu yang
minta maaf saya sebut Abang Mat ya. Boleh terima pakai juga Yang Berhormat. Tuan
Yang di-Pertua, Abang Mat, okeylah. [Ketawa]

Untuk pengetahuan Yang Berhormat, bahawa_ kita memang_ sangat
menggalakkan bahawa kita ada satu task force yang dianggotai oleh pemimpin komuniti
setempat bersama dengan RELA yang kita sebut sebagai mata dan telinga kerajaan dan
juga Angkatan Pertahanan Awam Malaysia juga yang kita hendak bersama-sama dengan
masyarakat.

Terutama juga kita boleh melibatkan jabatan-jabatan di kementerian lain, seperti
Jabatan Perpaduan Negara yang juga mempunyai mata dan telinga bagi masyarakat kita
setempat seperti juga KPLB yang mempunyai KEMAS yang boleh menyalurkan
maklumat. Ini yang kita hendak supaya task force ini dapat kita gembleng bersama bagi
menangani masalah judi online ini. Terima kasih Tuan Yang di-Pertua.

Tuan Yang di-Pertua: Terima kasih, silakan Yang Berhormat Tuan Jugah a/k
Muyang @ Tambat.

7. Tuan Jugah anak Muyang @ Tambat [Lubok Antu] minta Menteri
Pembangunan Luar Bandar menyatakan status permohonan pembinaan jalan sepanjang
jajaran Ulu Batang Ai serta Ulu Skrang yang menghubungkan beberapa buah rumah
panjang agar turut dirangkumkan sekali pelaksanaannya sepanjang RMKe-12.

Menteri Pembangunan Luar Bandar [Dato’ Seri Mahdzir bin Khalid]: Terima
kasih kepada Tuan Yang di-Pertua. Terima kasih kepada Yang Berhormat Lubok Antu
atas soalan yang berkaitan dengan KPLB.

Sepertimana Yang Berhormat sedia maklum, projek jalan masuk ke pelbagai
kampung di sepanjang Ulu Batang Ai, Lubok Antu di Sri Aman dan projek Ulu Skrang di
Lubok Antu, Sarawak Fasa 2 sebenarnya telah diluluskan pelaksanaannya di bawah
Rancangan Malaysia Kesebelas.

Projek jalan masuk ke pelbagai kampung di sepanjang Ulu Batang Ai, Lubok Antu,
Sri Aman tersebut telah diluluskan dalam rancangan Rolling Plan yang keempat
Rancangan Malaysia Kesebelas pada tahun 2020 dengan kos keseluruhan berjumlah
RM187.5 juta. Skop projek ini adalah naik taraf jalan sepanjang 25 kilometer dengan
spesifikasi JKR R1. Status semasa, projek adalah sedang dalam pelantikan perunding
juruukur, pelantikan perunding kejuruteraan awam dan struktur dan juga pelantikan
perunding alam sekitar.

Manakala bagi projek jalan Ulu Skrang, Lubok Antu, Sarawak fasa yang kedua
telah diluluskan di bawah rancangan Rolling Plan yang pertama Rancangan Malaysia
Kesebelas dengan kos keseluruhan RM28.5 juta. Status projek dalam peringkat perolehan
dan dijangka dikeluarkan Surat Setuju Terima (SST) dalam bulan Disember 2021. Terima
kasih Tuan Yang di-Pertua.

Tuan Yang di-Pertua: Terima kasih, soalan tambahan pertama.

Tuan Jugah a/k Muyang @ Tambat [Lubok Antu]: Terima kasih, Yang
Berhormat Menteri. Soalan tambahan saya ialah mengenai Jalan Lidong, Sri Aman. la
adalah merupakan jalan utama bagi rakyat-rakyat setempat yang itu sahaja sumber untuk
