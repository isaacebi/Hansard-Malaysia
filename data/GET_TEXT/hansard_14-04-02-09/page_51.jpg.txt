DR.08.11.2021 41

perlu untuk sampai 10 orang pegawai yang digaji oleh YADIM? Ini bagi saya satu benda
yang tidak seharusnya berlaku.

Tidak cukupkah lagi pegawai yang ada dan yang telah sedia ada yang diberikan
kepada seorang Menteri? Kalau tidak silap saya, PTTK sebanyak tiga orang. Kemudian,
Setiausaha Politik, Setiausaha Sulit Kanan dan Setiausaha Sulit. Kemudian, ada lagi
Pegawai Khas dan tiba-tiba, YADIM menggaji lagi 10 orang tambahan pegawai di Pejabat
Menteri di Jabatan Perdana Menteri (Hal Enwal Agama) dan dua orang pegawai di Pejabat
Timbalan Menteri.

01240

Jadi saya nak minta penjelasan daripada pihak kerajaan, apakah keperluan dan
kenapa mengambil tindakan yang sebegini rupa. Oleh sebab perbelanjaan yang terpaksa
ditanggung oleh YADIM setahun untuk mengajikan 10 orang pegawai di pejabat Menteri
dan juga dua orang di pejabat Timbalan Menteri ini sebanyak RM345,000. Ini bagi saya
satu benda yang sangat bersifat satu pembaziran, sedangkan hasilnya kita tak nampak.
Apa dia hasil? Apa dia keperluan kepada pegawai yang untuk membantu Menteri yang
boleh melonjakkan program-program di Jabatan Perdana Menteri, khususnya yang
berkaitan dengan hal ehwal agama. Ini saya fikir bahawa sesuatu yang perlu diberikan
penjelasan oleh pihak kerajaan. Oleh sebab itu bagi saya bahawa ini merupakan perkara
yang perlu diberikan perhatian.

Keduanya bajet ‘berak tak puas’ ini ialah kerana tidak ada satu rangka kerja dalam
usaha untuk memerangi rasuah dalam negara kita. Ini saya semak dalam ucapan bajet
ini, tidak ada satu perkataan pun yang berkaitan dengan soal untuk memerangi rasuah.
Tidak ada, walaupun ada peruntukan tambahan, peruntukan lebih berbanding dengan
tahun ini, 2021 tetapi tidak ada satu pun agenda komitmen atau pernyataan khusus dalam
usaha untuk memerangi rasuah, menentang rasuah dan juga untuk memulihkan kembali
kepercayaan masyarakat dan rakyat kepada institusi seperti mana SPRM itu sendiri.

Ini saya lihat bahawa sesuatu yang perlu diberikan perhatian. Mungkin kerajaan
tidak mampu untuk membuat penyataan-penyataan khas ini dalam konteks untuk
memerangi rasuah sebab kerajaan ini terbentuk atas scheme of things iaitu sebahagian
daripada benda yang bersifat dengan agenda-agenda rasuah. Jadi tanpa scheme of
things ini, saya percaya bahawa kerajaan ini tidak akan terbentuk dan terbina seperti mana
yang ada di hadapan kita. Oleh sebab itu bagi saya bahawa isu yang berkaitan dengan
soal rasuah ini telah banyak diperkatakan, hatta bekas Ketua Polis Negara menyatakan
bahawa isu-isu semasa pilihan raya di Sabah, ada pegawai-pegawai dari pejabat Menteri
yang terbang ke Sabah dan sebagainya.

Ini satu benda yang cukup jelas kepada kita apabila satu keadaan keluhan di
mana seorang Ketua Polis Negara pada waktu itu mengeluh dan meluahkan rasa
kekecewaannya terhadap ahli-ahli politik daripada pihak kerajaan sendiri yang terus
mengamalkan rasuah hanya semata-mata untuk kepentingan kuasa dan sebagainya. Jadi
saya minta penjelasan kenapa pada kali ini kita tidak melihat komitmen dan kesungguhan
kerajaan dalam bajet ini untuk menentang budaya-budaya rasuah yang sudah menjadi
sebati di dalam kerajaan yang ada pada hari ini.

Kita tidak mahu hanya semata-mata sekumpulan NGO seperti mana rasuah
‘booster’ yang digerakkan oleh pihak NGO yang hanya sekadar mereka yang boleh
mampu untuk meneruskan usaha-usaha agenda memerangi rasuah tanpa komitmen yang
tegas, yang bersungguh-sungguh daripada pihak kerajaan. Ketiga...

Dr. Maszlee bin Malik [Simpang Renggam]: Yang Berhormat Pokok Sena.
Dato’ Mahfuz bin Haji Omar [Pokok Sena]: Ya, ringkas-ringkas.

Dr. Maszlee bin Malik [Simpang Renggam]: Tadi, tak. Rasuah buster
membasmi rasuah, bukan ‘booster’ kalau ‘rasuah booster’ kita pacukan rasuah itu lagi.
[Ketawa] Terima kasih Tuan Yang di-Pertua.

Dato’ Mahfuz bin Haji Omar [Pokok Sena]: Ya, ya. Sorry, saya silap sebut.
[Ketawa] Saya ingat, terima kasih atas peringatan. Kita hendak membasmi rasuah bukan
kita mahu meningkatkan rasuah.
