38 DR.08.11.2021

Tuan Yang di-Pertua, peruntukan yang disalurkan dalam Bajet 2022 dilihat
bersifat komprehensif dan bakal membantu pemain industri pertanian di negara ini.
Pemberian subsidi dan insentif bagi industri pertanian diteruskan membabitkan
peruntukan sebanyak RM1.7 bilion. Ini termasuk RM1.5 bilion bagi subsidi benih, baja,
harga dan pengeluaran padi, termasuk subsidi baja padi huma sebanyak RM40 juta. Di
Jerai, sebanyak 60 peratus penduduknya terlibat dengan kerja-kerja sawah padi. Masih
kedengaran suara sayup para pesawah yang mempersoalkan berkaitan beban mereka.
Difahamkan selama ini pesawah terpaksa menanggung kos bersawah yang naik berkali-
kali ganda setiap tahun. Namun, jumlah subsidi yang diterima mereka masih sama.
Difahamkan selama ini harga beras dikawal pada RM2.60 sekilogram, manakala harga
minimum masih RM2.10 sekilogram. Pesawah padi menanggung 100 peratus kenaikan
kos dan ia tidak termasuk faktor potongan pemutuan yang semakin tinggi oleh kilang
beras.

Bajet 2022 dilihat membantu petani serta pengeluar makanan yang lain
menghadapi kenaikan kos tetapi kurang membantu pesawah yang mengeluarkan
makanan ruji rakyat di negara ini. Kerajaan juga dilihat perlu mengambil tindakan segera
untuk mengatasi masalah kenaikan melampau harga input pertanian racun baja. Selain
itu, bagi mengimbangi kos input subsidi pengeluaran padi mentah mestilah dinaikkan
daripada RM360 satu tan metrik kepada RM500 satu tan metrik.

Semalam saya menerima aduan daripada petani di Parlimen saya bahawa ramai
petani belum lagi menerima baja yang disubsidi kepada petani, apatah lagi umur padi
yang baru ditanam telah pun berusia sebulan dan daun padi mula menguning akibat
kekurangan baja. Semoga pihak kementerian dapat mempercepatkan proses
penghantaran baja subsidi kepada petani dengan kadar segera.

Seterusnya Tuan Yang di-Pertua, dalam sektor perikanan juga mempunyai
pelbagai masalah yang harus diselesaikan demi kesejahteraan golongan berkenaan.
Peruntukan RM151 juta untuk inisiatif tangkapan nelayan bukan sahaja jalannya untuk
menyelesaikan masalah lebih 100,000 orang nelayan untuk meningkatkan hasil.
Kekurangan ikan di perairan pantai barat Semenanjung sangat jelas. Jumlah ikan di pantai
barat cuma tinggal 40 peratus dan dijangka akan pupus menjelang 2035.

Kerajaan juga perlu menambah aset untuk mengawal pencerobohan bot pukat
tunda yang jelas merungkai anak-anak ikan yang bermutu tinggi dan dijadikan ikan baja.
Lembaga Ikan Malaysia (LKIM) perlu menggerakkan persatuan nelayan khasnya di Utara
supaya mengaktifkan semula peti sejuk beku yang boleh mengisi 650 metrik tan dalam
satu-satu masa di Kuala Kedah yang sekarang ini merupakan projek gajah putih.

Tuan Yang di-Pertua, sukar untuk saya nyatakan di sini bahawa komunhiti di Jerai
yang terlibat dengan musibah banjir kepala air pada 18 Ogos lalu masih lagi berduka dan
dalam keadaan trauma. Hal ini kerana sehingga kini apabila hujan lebat, air mula
memasuki kediaman mereka. Sejak kejadian pertama kali lalu pada 18 Ogos sehingga 21
Oktober baru-baru ini, air banjir sudah pun tiga kali masuk ke kediaman mereka. Selagi
sungai tidak didalamkan mahupun dilebarkan, penduduk terpaksa berdepan dengan
limpahan air dari sungai yang cetek berkenaan. Peruntukan RM75 juta yang diumumkan
oleh Yang Amat Berhormat Perdana Menteri akan dilaksanakan dengan peruntukan sedia
ada. Sehubungan itu, sebagai menyahut saranan dan suara rakyat, lebih baik dan elok
kiranya kerajaan menambah peruntukan, bukannya menyediakan peruntukan sedia ada
yang akan memberi kesan kepada projek yang telah pun dirancang.

Tuan Yang di-Pertua, kesan kemusnahan akibat tragedi yang dikategorikan
sebagai bencana tahap satu itu boleh dilihat di sepanjang kaki Gunung Jerai, terutama di
kawasan terletak berhampiran kawasan peranginan air terjun.

01230

Empat kawasan peranginan tersebut ialah Air Terjun Titi Hayun, Air Terjun Batu
Hampar, Air Terjun Seri Perigi yang terletak dalam Daerah Yan, dan Air Terjun Tupah di
Merbok dalam Daerah Kuala Muda.

Berdasarkan pemerhatian dan temu bual penduduk kampung, kejadian itu telah
mengubah landskap kawasan peranginan di situ. Jika dahulu, sungai di Air Terjun Titi
