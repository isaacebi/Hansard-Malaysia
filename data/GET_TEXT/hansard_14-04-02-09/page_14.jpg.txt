4 DR.08.11.2021

Tuan Haji Ahmad bin Hassan [Papar]: Terima kasih Tuan Yang di-Pertua.
Assalamualaikum warahmatullahi wabarakatuh. Saya ingin berpantun sebagai pembuka
kata. Dengar baik-baik pantun saya.

Keluarga Malaysia menjadi sanjungan,

Pasal peruntukan impi yang diumumkan,
Harapan rakyat ia bukanlah igauan,

Mohon cepat-cepat dikreditkan.

Jangan suka menabur janji,
Kalau susah untuk ditepati,
Rakyat jelata terkesan mengharap simpati,
Soalan nombor 2 tetap menaniti.

Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

2. Tuan Haji Ahmad bin Hassan [Papar] minta Menteri Sumber Manusia
menyatakan dasar dan program baru yang perlu dilaksanakan bagi mewujudkan sumber
pendapatan baharu di samping mengekalkan pekerjaan sedia ada di Sabah.

Timbalan Menteri Sumber Manusia [Datuk Haji Awang bin Hashim]:
Bismillahi Rahmani Rahim.  Assalamualaikum — warahmatullahi | wabarakatuh.
Waalaikumussalam_ warahmatullahi wabarakatuh, jawapan kepada Yang Berhormat
Papar yang memberi salam tadi sebelum mengemukakan soalan. Itu yang saya boleh
jawab. Pantun, nanti saya fikir lain, saya jawab kemudian.

Tuan Yang di-Pertua, berdasarkan kepada soalan yang dibangkitkan oleh Yang
Berhormat Papar, kerajaan dalam keutamaannya dalam tempoh yang sukar kita
menangani landskap pandemik COVID-19 ini termasuklah terjejasnya pekerjaan-
pekerjaan yang dihadapi oleh rakyat dalam pelbagai sektor. Atas inisiatif ini, pelbagai
peluang pekerjaan yang kerajaan wujudkan dan ditawarkan kepada semua peringkat dan
semua sektor pencari kerja yang sedang mencari pekerjaan di seluruh negara termasuk
di negeri Sabah.

Dalam keadaan ekonomi yang masih dalam tahap pemulihan, kerajaan melalui
PERKESO telah memperkenalkan Program Insentif Pengambilan Pekerja ataupun Hiring
Incentive Program, dengan izin, iaitu bantuan mobiliti dan juga program latihan di bawah
Pelan Jana Semula Ekonomi Negara (PENJANA). Program-program yang disusun atur
ini adalah untuk merangsang pengambilan pekerja oleh majikan.

Oleh sebab itu, kerajaan melalui Majlis Pekerjaan Negara ataupun National
Employment Council (NEC) yang dipengerusikan oleh Yang Amat Berhormat Perdana
Menteri bertindak melaksanakan dasar dan program bagi mewujudkan sumber
pendapatan baharu di samping mengekalkan pekerjaan sedia ada di seluruh negara
termasuk di Sabah.

Bagi memperkasakan tenaga kerja Malaysia agar lebih berdaya tahan,
berkemahiran tinggi dan tersohor di peringkat antarabangsa, kerajaan akan
melaksanakan Pelan Strategik Penciptaan Pekerjaan Nasional melalui enam teras utama
iaitu—

Pertama, meningkatkan kerjasama antara industri dan akademik. Ini peluang-
peluang pekerjaan yang kita create, cipta untuk kita fulfill the vacancies ataupun kita
mengisi pekerja-pekerja yang ada dalam pasaran yang masih lagi mencari pekerjaan.

Kedua, memupuk bakat bagi memenuhi keperluan industri. Talent yang ada, kita
train untuk memenuhi permintaan pasaran.

Ketiga, memperkasakan usahawan tempatan untuk maju dalam ekonomi
semasa.
