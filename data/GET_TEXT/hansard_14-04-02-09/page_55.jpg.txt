DR.08.11.2021 45

Pusat sengaja menjadikan Kerajaan Negeri Sabah dan Kerajaan Negeri Sarawak sentiasa
bergantung kepada Kerajaan Pusat dari segi kewangan. Apakah motifnya?

Sebagai wakil rakyat dan wakil Parlimen, saya telah banyak kali memohon agar
Sabah dilayan hak kewangannya khususnya 40 peratus hasil bersih yang diperoleh
Persekutuan dari Sabah. Namun keluhan ini tidak pernah didengar dan tidak dihormati.
Saya juga tertanya-tanya kenapa? Sebagai makluman Tuan Yang di-Pertua, berdasarkan
hasil kasar yang dikutip oleh Persekutuan dari Sabah yang dianggarkan di antara RM60
hingga RM100 bilion setahun. Kerajaan Pusat seharusnya membayar Sabah di antara
RM20 hingga RM36 bilion setahun tetapi selama 52 tahun, Sabah hanya menerima
RM26.7 juta sahaja kecuali tahun 2020 di mana Kerajaan Negeri Sabah, Warisan Plus
telah bersetuju menerima RM53.4 juta walaupun jumlah sebenarnya berbilion-bilion.

Tuan Yang di-Pertua, pada tahun 2022, pembayaran ini masih lagi kekal dalam
angka RM26.7 juta. Mungkin kah ini disebabkan menunggu review di bawah Artikel 112D
oleh Jawatankuasa Perundingan Bersama? Kalau ia betul, saya harap kerajaan
mengambil kira bahawa selama ini kerajaan telah gagal menjalankan kewajipan
mengadakan financial review setiap lima tahun. Kali ini saya haraplah kerajaan akan
meletakkan dalam Bajet 2022 satu angka daripada 40 peratus yang dianggar akan
dikembalikan berdasarkan jumlah yang diterima.

Tuan Yang di-Pertua, tidak juga begitu susah untuk mengira berapa yang
sepatutnya dibayar. Misalnya boleh dikira daripada pungutan Lembaga Hasil Dalam
Negeri, Kastam Diraja Malaysia di Sabah, kementerian-kementerian dan juga agensi-
agensi kerajaan yang lain yang beroperasi di Sabah dan telah mengutip hasil setiap hari
dan setiap bulan. Pembayaran hasil cukai petroleum oleh PETRONAS dan syarikat-
syarikat minyak antarabangsa yang beroperasi di Sabah, perlu diingatkan bahawa suatu
ketika dahulu, Lembaga Hasil Dalam Negeri pernah mengatakan bahawa kutipan cukai di
Sabah pada waktu itu adalah RM40 bilion, ini cukai sahaja.

Tuan Yang di-Pertua, saya cadangkan dengan izin, why not put a provisional sum
for the to be returned to Sabah. The actual amount can be paid later. Saya juga tertanya-
tanya di manakah duit Sabah berbilion-bilion ringgit selama ini? Adakah ia telah
disalahgunakan dengan tujuan yang lain atau digunakan untuk membangunkan hanya di
negeri-negeri Semenanjung?

Datuk Ignatius Darell Leiking [Penampang]: Yang Berhormat Keningau, boleh
minta laluan?

Datuk Dr. Jeffrey Kitingan [Keningau]: Maka saya merayu sekali lagi bagi pihak
Sabah dan khasnya kepada rakyat Sabah supaya ini dipertimbangkan.

Datuk Ignatius Darell Leiking [Penampang]: Boleh minta laluan sedikit?

Datuk Dr. Jeffrey Kitingan [Keningau]: Negeri Sabah dan Sarawak adalah dua
negeri yang dikatakan the golden goose. Please look after this two golden goose otherwise
they may fly away. Tuan Yang di-Pertua, saya faham Keluarga Malaysia memerlukan
pembayaran...

Datuk Ignatius Darell Leiking [Penampang]: Yang Berhormat Keningau.
Datuk Dr. Jeffrey Kitingan [Keningau]: ...Dan perbelanjaan.

Datuk Ignatius Darell Leiking [Penampang]: Boleh minta pencelahan sekejap
sahaja?

Datuk Dr. Jeffrey Kitingan [Keningau]: Nanti, nanti.
Datuk Ignatius Darell Leiking [Penampang]: Okey, terima kasih.

Timbalan Yang di-Pertua [Dato’ Mohd Rashid Hasnon]: [Tidak jelas] ...Yang
Berhormat Keningau.

Datuk Dr. Jeffrey Kitingan [Keningau]: Saya faham Keluarga Malaysia
memerlukan pembiayaan dan perbelanjaan musim pandemik ini tetapi harus diingatkan
juga kami di Sabah selama 58 tahun telah menanggung sengsara kerana dilayan seperti
