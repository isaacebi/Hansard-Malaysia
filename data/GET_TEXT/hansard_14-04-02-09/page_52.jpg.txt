42 DR.08.11.2021

Baik, Tuan Yang di-Pertua, perkara yang ketiga bajet ‘berak tak puas’ ialah
berkaitan dengan soal usaha yang sungguh-sungguh untuk memastikan supaya bantuan
yang lebih baik kepada pembangunan institusi agama dalam negara kita knususnya yang
berkaitan dengan pembangunan sekolah-sekolah agama rakyat, sekolah pondok dan juga
sekolah tahfiz. Apa yang disebut hanya sekadar menaikkan tambahan sebanyak RM40
juta iaitu pada tahun hadapan sebanyak RM140 juta. Akan tetapi bagi saya ini tidak
mencukupi dan tidak mampu untuk membantu mereka, sedangkan mereka telah
membantu kerajaan dari sudut mengurangkan perbelanjaan kerajaan. Mereka telah
berjaya untuk mengurangkan bebanan kerajaan di sekolah sebab kerajaan memberikan
peruntukan kepada sekolah-sekolah kebangsaan berasaskan per kapita iaitu setiap
kepala murid itu. Akan tetapi mereka telah berjaya mengurangkan beban iaitu mereka
mengambil tanggungjawab untuk mendidik anak-anak di peringkat tahfiz dan juga di
peringkat sekolah agama rakyat dan juga di pondok.

Oleh sebab itu sepatutnya bagi saya kerajaan perlu mengkaji kembali untuk
mengembalikan bantuan per kapita kepada setiap sekolah agama rakyat, sekolah tahfiz
dan sekolah pondok ini untuk membantu bagi membangunkan mereka dengan satu
keadaan yang lebih baik bagi memastikan supaya anak-anak di peringkat sekolah agama
rakyat, sekolah tahfiz dan sekolah pondok ini mendapat bantuan yang sama seperti mana
di sekolah-sekolah kebangsaan.

Ini seharusnya dilakukan supaya kita hendak pastikan supaya mereka dapat pacu
dengan lebih baik dalam institusi pendidikan dan mereka boleh memasarkan lepasan
pondok, lepasan sekolah agama rakyat, lepasan tahfiz ini untuk berada dalam pasaran
pekerjaan dalam semua sektor di dalam negara kita.

Kemudian, ‘bajet berak tak puas’ tahun 2022 yang terakhir yang saya hendak
sebut dalam jangka waktu yang ada sedikit ini. MoU antara kerajaan dengan Pakatan
Harapan (PH). Tujuan ialah untuk kestabilan politik negara kita. Inilah yang dilaungkan
oleh titah Yang di-Pertuan Agong untuk melihat kestabilan politik dalam negara kita.

Namun apa yang berlaku sebaliknya apabila kami daripada PH sendiri
menghargai titah Yang di-Pertuan Agong sehingga bersedia untuk menandatangani satu
MoU dengan pihak kerajaan untuk mewujudkan soal kestabilan politik dalam negara kita.
Akan tetapi apa yang berlaku sebaliknya ialah porak-peranda dalam kerajaan yang ada
pada hari ini. Saya sendiri tidak dapat hendak pastikan kerajaan ini Kerajaan Barisan
Nasional kah ataupun Kerajaan Perikatan Nasional kah atau apa kerajaan. Akan tetapi,
hakikatnya bahawa kerajaan ini yang sedang mengalami porak-peranda. Sedangkan MoU
ialah untuk kestabilan politik dan porak-peranda ini membawa kepada ketidakstabilan
politik.

Hari ini di Melaka, pilihan raya negeri Melaka, pertembungan di kalangan Barisan
Nasional dan Perikatan Nasional. Walaupun dari sudut politik saya boleh terima, oh ini
baguslah untuk kebaikan, mudah untuk kita hendak menang. Akan tetapi saya tidak
melihat kepada soal dan aspek itu, tetapi saya melihat kenapa ini berlaku. Kenapa?
Sedangkan di peringkat Federal sekarang ini kerajaan bersama Barisan Nasional dan
Perikatan Nasional, tiba-tiba di Melaka mereka berebut kuasa. Mana maruah?

Seorang Ahli: Malu.

Dato’ Mahfuz bin Haji Omar [Pokok Sena]: Mana maruah? Di sini masih berada
dalam Kerajaan Perikatan Nasional, di sana berebut kuasa antara satu sama lain. Apakah
ini yang kita hendak beri kepada rakyat negeri Melaka? Oleh sebab itu bagi saya bahawa
saya seru daripada Dewan yang mulia ini untuk rakyat negeri Melaka memberikan
kepercayaan kembali kepada Pakatan Harapan untuk memerintah negeri Melaka. [Tepuk]

Timbalan Yang di-Pertua [Dato’ Mohd Rashid Hasnon]: Terima kasih.

Dato’ Mahfuz bin Haji Omar [Pokok Sena]: Sekejap saya hendak gulung. Saya
melihat bahawa isu yang berlaku sekarang ini satu isu yang sangat memelikkan kita,
sebab itu kerajaan perlu tampil menjawab. Contoh, Timbalan Menteri di Jabatan Perdana
Menteri hari ini bertanding melawan Pengerusi UMNO Negeri Melaka iaitu Pengerusi
UMNO, parti Yang Amat Berhormat Perdana Menteri selaku Naib Presiden UMNO,
