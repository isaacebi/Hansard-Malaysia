32 DR.08.11.2021

peruntukan ini akan ditambah lebih banyak lagi supaya lebih ramai lagi peniaga wanita
dapat kita bantu di luar sana.

Untuk pembangunan negeri Sabah, saya ucap terima kasih kepada kerajaan
kerana menyediakan peruntukan RM5.2 bilion untuk pembangunan negeri Sabah dan
juga dimasukkan di bawah Kementerian Pembangunan Luar Bandar untuk infrastruktur
Sabah dan Sarawak, RM1.5 bilion. Mungkin pada orang yang melihat di luar sana ini
adalah satu jumlah yang besar, namun bagi orang yang datang dari Sabah, yang
merupakan sebuah negeri yang luas dengan 27 daerah yang banyaknya berada di luar
bandar, maka ini tentulah sesuatu yang masih belum mencukupi. Ini kerana,
bayangkanlah kalau dari Kuala Lumpur ini kita ke Melaka satu jam setengah.

Contoh kalau dari Kota Kinabalu ke Beaufort, sama juga satu jam setengah, itu
daerah sahaja bukan negeri-negeri. Kalau di sini negeri-negeri hanya satu jam setengah.
Oleh sebab itulah keperluan negeri Sabah itu adalah amat penting dan besar dan perlu
ditambah lagi bajet ataupun peruntukan untuk diberikan ke Sabah supaya dapat
meningkatkan lagi kawasan luar bandar itu. Dapat lagi merapatkan jurang di antara bandar
dan luar bandar dan juga kaum bumiputera yang berada di Sabah.

Saya ingin mengatakan di sini bahawa tadi peruntukan yang RM11 bilion
disebutkan untuk bumiputera itu bukanlah satu peruntukan yang besar juga. Ini kerana
kalau kita lihat daripada segi statistiknya, datanya bilangan bumiputera di dalam negara
kita ini merupakan bilangan yang terbesar, 69.7 peratus. Ramai mereka ini berada di
negeri-negeri di wilayah Sabah dan Sarawak dan mereka ini memerlukan pembelaan.

Adalah wajar peruntukan yang besar ini diberikan, apatah lagi mereka ini banyak
berada di luar bandar. Untuk kita memajukan mereka ini, mengeluarkan mereka daripada
kepompong kemiskinan supaya tidak timbul lagi miskin Sabah, miskin Sabah. Apabila kita
dapat memajukan kawasan luar bandar ini dengan peruntukan yang besar, untuk
memberikan perhubungan yang terbaik.

Maka _hasil-hasil, kerja-kerja mereka dan produk-produk mereka dapat kita
bangunkan dan ini akan menjadikan mereka mempunyai ekonomi yang lebih baik,
mempunyai pekerjaan dan industri kecil-kecilan dapat dibangunkan dan hasil mereka
akan dapat dibawa dengan adanya perhubungan ini ke bandar-bandar untuk dipasarkan.

Ini adalah penting kerana negeri Sabah yang luas itu sepertimana disebutkan tadi
dengan banyak tanah muka buminya yang boleh kita bangunkan lagi untuk menjadi
taman-taman makanan di negara kita Malaysia ini untuk menghasilkan makanan bukan
sahaja untuk negeri tetapi untuk negara dan juga ke peringkat global pun. Ini tentunya
akan dapat merubah nasib orang-orang bumiputera dari Sabah, khususnya yang berada
di luar bandar.

Tuan Yang di-Pertua, Sabah juga bagi sayalah merupakan taman pelancongan.
The whole of Sabah dengan izin, itu adalah taman pelancongan. Ada gunung, ada bukit,
ada sungai, ada laut, ada pulau-pulau yang indah, ada macam-macam spesies. Ada
kawasan yang sudah pun diterima di peringkat antarabangsa sebagai taman heritage di
peringkat antarabangsa. Ini semua memerlukan peruntukan untuk kita memastikan
setelah kita berhadapan dengan pandemik COVID-19 ini, maka akan ramai pelancong
datang ke sana dan juga dapat lagi memajukan ekonomi negeri Sabah itu, insya-Allah.

Oleh sebab itu saya berharap juga di bawah Kementerian Pelancongan, Seni dan
Budaya akan diberikan kemudahan dan peruntukan-peruntukan untuk menaiktarafkan
kemudahan-kemudahan pelancongan di negeri Sabah, termasuklah untuk di kawasan
saya yang mempunyai pulau yang indah iaitu Pulau Tiga. Kita mempunyai juga tepian
pantai yang indah dan macam-macam lagi yang boleh dibangunkan bagi kita membantu
ekonomi rakyat yang berada di luar bandar.

Tuan Yang di-Pertua, saya juga ingin meminta berkaitan dengan tadi
menambahkan lagi peruntukan untuk membangunkan infrastruktur di luar bandar. Saya
bagi contoh satu kawasan di Sabah di Lahad Datu, POIC yang merupakan kawasan
industri berkelompok kelapa sawit. Ini adalah milik Kerajaan Negeri Sabah. Sebanyak
4,400 ekar untuk industri ringan, sederhana dan hiliran daripada kelapa sawit yang telah
dibangunkan. Kita memerlukan pelabur dari luar negara untuk datang ke sana supaya
