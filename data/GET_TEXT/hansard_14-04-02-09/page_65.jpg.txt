DR.08.11.2021 55

Yang akhir sekali, Yang Berhormat, saya ingin menggulung bahawa kita jelas
peruntukan Bajet 2022 ini berbilion-bilion. Kalau Azwan Ali mengatakan “See my level’,
wang berkepuk-kepuk, tapi jika kerajaan tidak serius menangani ketirisan, walaupun
RM1.5 trilion bajet pun tidak bermakna. Isu seperti 1BestariNet, telaga tiub, bekalan diesel
elektrik luar bandar, kapal /ittoral combat ship yang belum berada mengawal Laut China
Selatan perlu diambil perhatian. Ini adalah ketirisan yang sangat jelas.

Terima kasih, saya menyokong bajet ini. Walaupun demikian, sebelum itu, saya
memohon agar pihak Kementerian Dalam Negeri memberi penumpuan kepada balai-balai
polis yang daif di negeri Sarawak supaya balai polis ini dibina ataupun dibaik pulih untuk
menjamin keselamatan rakyat. Itu sahaja daripada Sibuti. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sibuti. Seterusnya saya jemput Yang Berhormat Gopeng. Masa 13 minit.

3.14 ptg.

Dr. Lee Boon Chye [Gopeng]: Terima kasih Tuan Yang di-Pertua yang memberi
peluang kepada Gopeng untuk turut membahaskan Belanjawan 2022.

Belanjawan 2022 telah memberi peruntukan sebanyak RM32.4 bilion untuk
Kementerian Kesihatan. Akan tetapi, kebanyakan peruntukan ini adalah peruntukan
mengurus dan kebetulan peruntukan untuk pembangunan telah menurun sebanyak
RM300 juta daripada RM4.7 bilion kepada RM4.4 bilion. Ini bermakna tidak ada
perubahan di KKM walaupun dengan Menteri baharu dan kerajaan baharu yang
berhadapan dengan krisis pandemik COVID-19. /t is business as usual, dengan izin.

Belanjawan ini menunjukkan Kementerian Kesihatan telah terlepas satu peluang
keemasan untuk transformasi semasa krisis. Saya yakin rakyat dan semua Ahli Parlimen
bersama mengharapkan peruntukan jauh lebih tinggi untuk Kementerian Kesihatan
Malaysia.

Peruntukan yang lebih sepatutnya diberikan untuk menangani COVID-19 untuk
memenuhi permintaan tertunda, pent-up demand. Sebagai contoh, Tan Sri KPK telah
sebut semasa kenyataan di Jawatankuasa Pilihan Khas Kesihatan, Sains dan Inovasi
pada 14 September yang lalu yang mengatakan bahawa sebanyak 150,000 hingga
200,000 kes pembedahan tertunda di Kementerian Kesihatan. Jadi, sepatutnya
peruntukan yang lebih perlu diberikan kepada KKM untuk memenuhi permintaan tertunda
akibat pandemik.

Peruntukan yang lebih juga diperlukan untuk mengatasi masalah-masalah kronik
seperti masalah doktor kontrak, kesesakan di fasiliti KKM, masalah liputan perkhidmatan
khususnya di luar bandar seperti mana yang disebut oleh Yang Berhormat Sibuti tadi dan
masalah-masalah yang timbul kerana infrastruktur yang terlalu lama dan usang.

Jumlah perjawatan di Kementerian Kesihatan seramai 277,984 juga kekal sama.
Bahagian Kawalan Penyakit khususnya yang bertanggungjawab ke atas kawalan COVID-
19 kekal dengan 13,555 jawatan sejak beberapa tahun yang lalu. Bagaimanakah
kakitangan yang sama jumlahnya mengawal COVID-19 sedangkan tugasan biasa seperti
kawalan denggi, HIV, tuberkulosis dan sebagainya berterusan?

Pada 14 Mac yang lalu, mantan Menteri Kesihatan ketika itu telah mengumumkan
bahawa sejumlah 10,675 perjawatan baharu telah diluluskan di Kementerian Kesihatan
Malaysia. Ke manakah pergi 10,675 jawatan ini? Tambahan tersebut jelas tidak tersenarai
dalam dokumen Belanjawan 2022.

Ucapan Yang Berhormat Menteri Kewangan juga menyebut penambahan
peruntukan RM70 juta untuk kesihatan mental. Akan tetapi, butiran tersebut tidak terlihat
dalam program psikiatri dan kesihatan mental dalam Belanjawan 2022. Dari manakah
peruntukan RM70 juta ini datang?

Belanjawan 2022 juga mencadangkan cukai ke atas vape ataupun e-rokok.
Produk vape yang mengandungi nikotin dikawal di bawah Akta Racun 1952 dan tidak
boleh diniaga seperti produk pengguna yang biasa. Bagaimanakah kerajaan boleh
