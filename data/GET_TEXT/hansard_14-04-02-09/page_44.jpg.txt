34 DR.08.11.2021

Tuan Yang di-Pertua, saya amat risau tentang perkara yang sama yang berlaku
pada hari mengundi PRN Melaka dan PRN Sarawak yang akan datang nanti. Sekiranya
perkara yang sama berlaku ia akan menimbulkan ketidakadilan dalam proses mengundi
kerana pengundi-pengundi yang terbabit tidak dapat keluar dari rumah mereka atau
masuk ke pusat mengundi untuk melaksanakan hak dan tanggungjawab mereka. Saya
menggesa SPR supaya merancang langkah-langkah alternatif untuk mengatasi masalah
ini sekiranya perkara yang sama berlaku pada hari mengundi.

Tuan Yang di-Pertua, saya menerima aduan bahawa walaupun masalah teknikal
MySejahtera ini sudah diperbaiki dan kesemua status HSO telah dipadamkan serta status
PUS pula ditarik semula tetapi maklumat vaksinasi termasuk sijil vaksinasi dalam aplikasi
MySejahtera mereka telah hilang.

01210

Jadi, bagaimanakah mereka dapat keluar rumah apabila aplikasi itu perlu
digunakan di semua tempat? Saya mencadangkan supaya kerajaan menyediakan
perkhidmatan hotline yang beroperasi 24 jam untuk mengatasi segala masalah aplikasi
MySejahtera dengan serta-merta. Ini kerana setakat ini, segala urusan cuma dapat dibuat
melalui helpdesk dalam aplikasi tersebut. la selalu mengambil masa yang panjang untuk
maklum balas bagi menyelesaikan masalah yang dikemukakan oleh pengguna aplikasi.
Saya masih menerima aduan bahawa mereka yang telah divaksin, tetapi status
MySejahtera belum dikemas kini sampai sekarang walaupun berkali-kali membuat aduan
di helpdesk. Saya berharap KKM memandang serius terhadap semua masalah aplikasi
MySejahtera ini dan memastikan kesilapan yang berlaku semalam tidak akan berulang
lagi.

Tuan Yang di-Pertua, saya menyambut baik pengumuman oleh Jawatankuasa
Pengurusan Bencana Negeri Sarawak (SDMC) untuk melonggarkan keperluan perjalanan
ke Sarawak yang memudahkan ribuan rakyat Sarawak yang tinggal di Semenanjung
Malaysia untuk pulang ke kampung halaman masing-masing. Dengan kelonggaran ini,
kekerapan penerbangan ke Sarawak telah ditambah daripada 89 penerbangan kepada
223 penerbangan setiap minggu bermula 1 November ini, di mana Sibu akan menyaksikan
31 penerbangan seminggu berbanding lapan penerbangan sebelum ini.

Walaupun kekerapan penerbangan telah ditambahkan, namun saya masih
menerima banyak aduan daripada rakyat Sibu bahawa harga tiket penerbangan buat
masa sekarang masih kekal di paras yang tinggi. Saya faham bahawa kerajaan tidak
menetapkan harga siling atau mengawal harga tiket penerbangan. Jadi, apakah yang
dapat kerajaan lakukan untuk rakyat Sarawak? Saya ingin mencadangkan supaya subsidi
tiket penerbangan diberikan kepada pelajar-pelajar yang ingin meneruskan pelajaran di
Semenanjung Malaysia. Jika tidak dapat bagi subsidi kepada semua pelajar, sekurang-
kurangnya kepada golongan B40 atau M40 yang mempunyai anak tanggungan yang lebih
banyak untuk mengurangkan beban mereka.

Selain daripada harga tiket penerbangan yang mahal, jadual penerbangan yang
selalu bertukar-tukar ini banyak menyusahkan rakyat. Saya sendiri sudah menerima
beberapa email untuk memaklumkan bahawa flight saya telah retimed atau rescheduled
dalam bulan ini daripada MAS. Kadang-kala kita perlu guna transit flight, apabila
rescheduled, flight seterusnya tidak dapat connect pula. Akan tetapi, pihak penerbangan
langsung tidak peduli dengan connecting flight seterusnya. Saya rasa_syarikat
penerbangan perlulah lebih bertanggungjawab kepada penumpang yang memilih
penerbangan mereka. Saya berharap Kementerian Pengangkutan akan mencari langkah-
langkah penyelesaian dan mencapai kata sepakat melalui perbincangan dengan semua
pihak berkepentingan termasuk syarikat penerbangan, MAVCOM, CAAM dan MAHB
untuk mengatasi isu ini.

Saya juga menggesa kerajaan supaya semua usaha perlu digerakkan secepat
mungkin bagi memudahkan urusan balik dan pergi bagi warga Sarawak memandangkan
Pilihan Raya Umum Negeri Sarawak akan diadakan dalam masa kurang daripada 60 hari
lagi. Saya turut berharap agar kementerian dapat mengambil tindakan terhadap
MASwings dan MAS supaya perkhidmatan mereka dapat dipertingkatkan memandangkan
