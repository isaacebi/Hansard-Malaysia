56 DR.08.11.2021

mengenakan cukai ke atas produk yang dianggap haram daripada segi undang-undang?
Apakah mekanisme kerajaan untuk menghalalkan penjualan vape daripada aspek
undang-undang?

Saya mengambil maklum bahawa kaedah sedia ada untuk mengawal vape di
bawah Akta Racun telah gagal menyekat perkembangan penggunaan vape di kalangan
orang ramai khususnya di kalangan remaja. Mengikut kajian Tobacco and E-cigarette
Survey among Malaysian Adolescents, dengan izin, iaitu TECMA 2016 oleh National
Institute of Health Malaysia, di kalangan pelajar-pelajar berumur 10 hingga 19 tahun, 9.1
peratus ataupun 300,000 orang sedang mengguna vape. Ini pelajar ya. Manakala 21
peratus ataupun 700,000 pelajar pernah menggunakan vape tersebut. Ini menunjukkan
penggunaan vape begitu meluas di kalangan remaja.

01520

Apabila produk vape ini dibenarkan sebagai produk pengguna biasa dan dijual
secara bebas, bagaimanakah kerajaan memastikan penggunaan vape tidak terus
melonjak? Saya mengambil maklum satu kajian di Malaysia yang dilaporkan oleh syarikat
tembakau Philip Morris pada 27 Oktober 2021, laporan tersebut menyebut dengan izin,
“Many adult smokers remained unaware that better alternatives to cigarettes exist, but
they were unable to access them or were confused by false or misleading information that
prevented them from making an informed choice”.

Saya ingin menegaskan di sini bahawa vape bukanlah satu produk yang selamat
100 peratus. Alternatif terbaik untuk perokok adalah berhenti merokok dan bukanlah vape
ataupun e-rokok. Kita mesti berhati-hati dengan kajian yang dilakukan oleh pihak yang
mempunyai kepentingan komersial khususnya dari syarikat-syarikat tembakau. Sebagai
contoh, pada tahun 1999, The Czech Republic selepas Kerajaan Czech Republic
membangkitkan isu bahawa kos akibat merokok adalah lebih tinggi daripada faedah.
Philip Morris, syarikat yang sama telah membuat satu kajian dengan izin, “The Public
Finance Balance of Smoking in the Czech Republic” dan laporan itu diketahui orang ramai
pada tahun 2001.

Dengan izin, “The study was conducted by Arthur D. Little and found that smokers’
early mortality and cigarette-tax revenue outweighed the costs of healthcare and lost tax
revenue from early death. The study concluded through cost-benefit analysis based on
up-to-date reliable data and consideration of all relevant contributing factors, the effect of
smoking on the public finance balance in the Czech Republic in 1999 was positive,
estimated at 5,815 mil.

CZK iaitu RM1.1 bilion. Kajian Philip Morris ini menunjukkan bahawa Kerajaan
Czech Republic jimat kos untuk rawatan apabila perokok mati awal kerana komplikasi
merokok. This is the irony. Dapatan kajian ini menunjukkan bahawa data dan kajian boleh
diputarbelitkan khususnya oleh pihak yang berkepentingan.

Oleh sebab itu, sebelum vape dihalalkan daripada segi undang-undang, kerajaan
mesti melakukan dua perkara. Yang pertama, memberi komitmen ke arah masyarakat
bebas nikotin pada tahun 2050 kerana vape masih merupakan produk yang menjejaskan
kesihatan. Kedua, mengadakan rangka untuk mengawal vape atau e-rokok seperti produk
tembakau atau rokok yang lain melalui satu akta khas untuk produk tembakau dan e-
rokok.

Ini akan membolehkan Kementerian Kesihatan mengawal dan menyekat vape
sama seperti rokok daripada segi aspek edaran, promosi, penjualan dan penggunaan di
tempat awam. Kita mesti ada komitmen berterusan untuk mengurangkan jumlah penagih
nikotin khususnya di kalangan remaja melalui dasar dan penguatkuasaan yang berkesan.
Saya juga harap Yang Berhormat Menteri Kewangan boleh menjelaskan berapakah
jumlah hasil yang dijangka melalui cukai ke atas vape.

Tuan Yang di-Pertua, semalam ribuan rakyat dikejutkan oleh aplikasi
MySejahtera. Aplikasi MySejahtera itu menjadi aplikasi ‘mynightmare’ untuk mereka
apabila mereka tersenarai sebagai home surveillance order (HSO) atau person under
surveillance (PUS) status walaupun tidak terdedah kepada risiko COVID-19.
