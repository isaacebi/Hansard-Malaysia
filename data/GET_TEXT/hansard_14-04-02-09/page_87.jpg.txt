DR.08.11.2021 77

4.56 ptg.

Tuan Nik Nazmi bin Nik Ahmad [Setiawangsa]: Bismillahi Rahmani Rahim.
Assalamualaikum Tuan Yang di-Pertua. Setiawangsa ingin turut serta dalam perbahasan
Belanjawan 2022 dan saya ingin fokus kepada soal PTPTN. Ada diumumkan bahawa
kerajaan akan berikan diskaun kepada peminjam PTPTN yang memberikan pembayaran
penuh 15 peratus dan seterusnya beberapa siri diskaun yang lain yang diumumkan.

Kita balik kepada soal pokok. Pendidikan ini kita lihat atau kita anggap sebagai
satu kunci mobiliti sosial dan ini merupakan mengapa negara kita pada tahun 70-an, tahun
80-an menerusi pembinaan universiti awam yang begitu banyak, penghantaran pelajar
keluar negara menerusi biasiswa sehingga ia telah melahirkan antara kelas menengah
yang ada di negara kita pada hari ini.

Namun bagi anak-anak muda, mereka hanya boleh harapkan PTPTN— majoriti
besar daripada mereka. Sebelum ini PTPTN menjadi justifikasi kepada penswastaan
pendidikan. IPTS tumbuh seperti cendawan selepas hujan. IPTS dapat gunakan wang
PTPTN yang ketika itu mendapat suntikan daripada kerajaan sebagai modal penubuhan
IPTS-IPTS tersebut dan kemudian risiko untuk mengutip balik hutang ini jatuh kepada
PTPTN.

Namun, hari ini kita lihat banyak IPTS yang “gulung tikar’ apabila PTPTN telah
mengetatkan pinjaman mereka dan apabila berlakunya pandemik COVID-19 dan
sebagainya. Ini menunjukkan banyak daripada IPTS yang satu ketika dahulu ratusan yang
ada di negara kita sebenarnya tidak sustainable ataupun tidak mampan.

Apa yang saya ingin tekankan— ini sudah banyak kali diumumkan diskaun
pembayaran penuh ataupun pembayaran separuh PTPTN. Malah kalau sebelum ini masih
ada juga dasar conversion daripada sekiranya mereka mendapat ijazah kelas pertama,
akan menjadi biasiswa penuh. Daripada pinjaman kepada biasiswa penuh.

Akan tetapi hakikatnya dasar-dasar ini bersifat regresif yang merugikan golongan
B40. Sebab apa? Siapa yang mampu membuat pembayaran penuh? Kalau orang yang
tinggal di flat, di PPR di Parlimen Setiawangsa, kalau mereka yang tinggal di kampung di
luar bandar dengan hutang RM30,000 ke RM40,000, sukar untuk kita harapkan mereka
untuk buat pinjaman penuh. Begitu juga hendak harapbkan— hendak dapatkan ijazah kelas
pertama bukan mudah. Daripada segi peratusan dan mengikut jurusan pula, berapa
peratus sahaja tiap-tiap tahun yang mampu mendapat ijazah kelas pertama.

01700

Saya yakin termasuk saya sendiri dalam Dewan ini, ramai di antara kita di sini
tidak mendapat pun ijazah kelas pertama. Jadi, kalau hendak mengharapkan mereka
untuk mendapat pengecualian ataupun mendapat penukaran kepada biasiswa ataupun
mendapat diskaun dan sebagainya, ia tidak adil kepada golongan B40 yang sepatutnya
menjadi sasaran utama sebarang dasar untuk kita membaik pulih ataupun menambah
baik PTPTN.

Kajian yang dibuat dari tahun 2014 hingga 2018, sebanyak 55 peratus daripada
peminjam PTPTN adalah daripada keluarga B40. Kajian PTPTN sendiri mendapati 97
peratus daripada penghutang lalai (defaulters) adalah daripada golongan B40, 97 peratus.
Ini menunjukkan sekiranya, saya tidak mengatakan tidak ada, tetapi ramai di antara
mereka sekiranya mereka mampu untuk berbuat demikian, mereka akan bayar hutang.
Jadi sebab itu kita sering dengar momokan, kita diingatkan. Kadang-kadang diberi
justifikasi agama dan sebagainya. Hutang wajib dibayar.

Saya setuju hutang wajib dibayar tetapi kita harus melihat kepada soal ini secara
keseluruhan. Kita juga harus lihat hari ini kadar pengangguran di kalangan graduan lebih
tinggi daripada mereka yang tidak pergi ke universiti. Tadi kita bercakap tentang social
mobility tetapi fenomena masalah pekerjaan di kalangan graduan berlaku pada hari ini.
Pada masa yang sama, mereka yang bekerja mungkin juga bekerja di dalam
underemployment dan kita tidak hanya boleh salahkan mahasiswa ataupun salahkan IPT
semata-mata, sebab sepatutnya kita ada sebuah ekonomi yang ada nilai tinggi yang
mampu untuk memberi tempat kepada mahasiswa ini.
