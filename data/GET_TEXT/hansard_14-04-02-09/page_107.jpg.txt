DR.08.11.2021 97

Sebagai bandar kedua terbesar di Sabah, Sandakan juga bertuah dengan
limpahan sumber asli dan terletak secara strategik di tengah-tengah wilayah kawasan
pembangunan Asia timur dan melibatkan negara Brunei, Indonesia, Malaysia dan Filipina
iaitu BIMP-EAGA. la juga dapat menjadi pusat pertumbuhan utama yang sempurna bagi
pantai timur Sabah, selain akan dapat memainkan peranan utama dalam perdagangan
dan logistik melalui pelabuhan dan lapangan terbang.

Selain itu, Sandakan juga merupakan satu pengeluar minyak sawit...

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat. Rumuskan.

Puan Vivian Wong Shir Yee [Sandakan]: Okey, dua minit lagi. Oleh itu, seperti
yang telah saya cadangkan semasa perbahasan RMKe-12 di Parlimen bulan lepas,
kerajaan mesti menyegerakan penubuhan zon perindustrian bebas di Sandakan untuk
membantu memacu pembangunan aktiviti hiliran minyak sawit dan industri yang lain untuk
meletakkan Sabah ke tahap yang lebih baik serta lengkungan atau trajektori pertumbuhan
baharu.

Tuan Yang di-Pertua, saya telah berulang kali membangkitkan isu tentang
kemudahan kesihatan awam di Sandakan. Sekarang di bawah tekanan yang sangat luar
biasa ketika kes COVID-19 melonjak naik di Sabah pada awal tahun ini. Sebagai bandar
kedua terbesar di Sabah, untuk meningkatkan standard perkhidmatan kesihatan kami
serta-merta untuk keperluan setengah juta penduduk di Sandakan, klinik pakar Hospital
Duchess of Kent di Sandakan terpaksa ditutup untuk lebih satu tahun kerana COVID-19
dan begitu juga dengan sebanyak mungkin sumber kemudahan kesihatan berkaitan
dengan dialihkan untuk bertepatan dengan kes COVID-19.

Jadi, ratusan pesakit bukan COVID-19 berkaitan pembedahan juga perlu ditunda
atau diletakkan sebagai senarai menunggu akibat kes COVID-19. Jadi, kekurangan
sumber kemudahan kesihatan seumpama juga telah meletakkan petugas kesihatan dan
barisan hadapan kita dalam risiko yang tinggi. Jadi, saya berharap Menteri Kesihatan akan
mengambil maklum berkenaan hal ini. Saya hanya meminta kerajaan untuk melakukan
pengagihan sumber yang adil dan saksama agar rakyat Sandakan dan Sabah boleh
menikmati tahap perkhidmatan kesihatan seperti rakyat Malaysia yang lain di
Semenanjung.

Oleh itu, berjuta-juta nyawa telah terkorban di seluruh dunia dan ramai lagi
kehilangan mata pencarian akibat pandemik tetapi kerana penderitaan yang menyakitkan
ini, adalah mencipta momentum dan peluang untuk kita membina semula negara kita
dengan lebih baik. Ini adalah peluang untuk direbut untuk mewujudkan tempat yang lebih
selesa untuk kita semua dan generasi akan datang. Slogan Keluarga Malaysia hanya
boleh diterima jika Sabah dan Sarawak diberikan peruntukan yang adil dan berpatutan.

Dengan itu saya mengakhiri perbahasan saya. Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sandakan.

Ahli-ahli Yang Berhormat, mesyuarat Dewan hari ini ditangguhkan sehingga jam
10.00 pagi esok, Selasa, 9 November 2021. Terima kasih, Ahli-ahli Yang Berhormat.

[Dewan ditangguhkan pada pukul 6.40 petang]
