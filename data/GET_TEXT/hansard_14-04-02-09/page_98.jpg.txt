88 DR.08.11.2021

dengan Semenanjung Malaysia dan ia perlu perancangan sekarang. Sekurang-
kurangnya, sesuatu selain daripada Lebuh Raya Pan Borneo haruslah dibentangkan oleh
Kerajaan Persekutuan sekarang.

Tuan Yang di-Pertua, saya juga ingin hendak menyentuh pilihan raya yang akan
diadakan di negeri Sarawak. Pilihan raya negeri Sarawak akan diadakan lebih kurang
dalam beberapa minggu ini. Apa yang kita lihat sekarang dengan SOP pilihan raya yang
diadakan di Melaka memang tidak adil pada pendapat saya.

Sarawak begitu besar, Melaka adalah kecil. Sarawak sangat besar dengan
kawasan pendalaman yang begitu luas dan kami sekarang ada banyak parti baharu yang
pertama kali mengambil bahagian dalam pilihan raya negeri ini. Kalau kempen tidak
dibenarkan, jadi saya hendak tanya, bagaimana untuk parti-parti politik baharu ini untuk
memperkenalkan diri mereka ataupun untuk parti-parti politik lain untuk mempromosikan
ideologi parti-parti, polisi ataupun manifesto mereka?

Tuan Yang di-Pertua, di kawasan pendalaman Sarawak tidak ada internet. Tadi
juga disebut oleh rakan-rakan saya dari Sarawak, tidak ada internet, kami hanya boleh
berkempen secara fizikal untuk menyampaikan ideologi kita dan juga polisi dan manifesto
parti-parti kita. Saya rasa SOP pilihan raya tidak harus mengharamkan kita berkempen
tetapi SOP boleh memastikan kita— apabila kita berkempen tidak mengamalkan
penjarakan sosial yang berpatutan.

Kalau kita tidak dibenarkan untuk berkempen, maka ia adalah tidak adil untuk
parti-parti politik baharu dan juga pembangkang kerana mereka tidak ada akses kepada
media-media perdana seperti TV, seperti calon kerajaan mereka ada akses. Ini juga
bercanggah dengan semangat demokrasi dan tidak adil, tidak saksama dan juga bebas.

Tuan Yang di-Pertua, akhir sekali saya ingin juga menyentuh tentang apa yang
berlaku baru-baru ini di Wilayah Persekutuan. Wilayah Persekutuan merupakan kawasan
yang dimiliki oleh semua negeri dalam persekutuan ini. la harus merupakan tempat yang
bebas tanpa ada sebarang sekatan kepada semua kaum dan penduduk dari seluruh
Malaysia. Akan tetapi, baru-baru ini DBKL mengharamkan penjualan produk arak keras di
kedai serbaneka, kedai runcit dan kedai ubat Cina telah menyukarkan orang bukan Muslim
daripada membeli arak di kedai-kedai tersebut dengan bebas.

Saya berasa jika sesiapa ingin menjual produk arak di kedai mereka, mereka
sekarang memang perlu pohon lesen daripada DBKL. Apabila mereka perlu memohon
lesen dari DBKL, mengapakah masih ada sekatan ke atas jenis kedai yang boleh jual atau
jenis kedai yang tidak boleh jual? DBKL boleh mengambil tindakan keras ataupun mereka
boleh tarik balik lesen yang mereka issuekan kepada kedai yang menyalahgunakan lesen
penjualan arak. Mereka menyalahgunakan lesen penjualan arak kepada remaja ataupun
orang Muslim.

Jadi tindakan yang mengharamkan kedai runcit, kedai serbaneka dan kedai ubat
Cina untuk menjual produk arak keras adalah tidak bersemangat persekutuan, seolah-
olah menghakiskan hak-hak orang Sarawak dan Sabah yang berada di Wilayah
Persekutuan KL sini. Kami berasa kami seperti orang asing di negara kita sendiri tetapi ia
sedang berlaku di Wilayah Persekutuan KL tempat yang dimiliki oleh semua rakyat
Malaysia. Sekian, itu sahaja terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Sibu. Seterusnya saya ingin menjemput Yang Berhormat Parit Buntar. Sila,
13 minit.

5.55 ptg.

Datuk Seri Dr Mujahid Yusof Rawa [Parit Buntar]: Bismillahi Rahmani Rahim.
Assalamualaikum warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Waalaikumussalam
warahmatullah.
