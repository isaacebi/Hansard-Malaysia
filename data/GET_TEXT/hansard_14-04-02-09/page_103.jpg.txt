DR.08.11.2021 93

8,000 yang dianggap high skill akan kehilangan kerja. Siapa yang nak bagi mereka
makan? Siapa yang nak bagi mereka kerja? DNB?

Kalau kita baca kenyataan dalam satu wawancara yang dibuat oleh CEO DNB,
beliau menyatakan bahawa, kita baca, “...dianggarkan RM2.5 bilion akan digunakan,
diperuntukkan untuk 600 staf DNB bagi satu jangka masa 10 tahun”. Puratanya ialah
RM34,722 seorang setahun. Itu lebih tinggi daripada gaji, elaun Ahli-ahli Parlimen. Jumlah
RM34,722 purata pada saat 600,000 rakyat Malaysia hilang kerja. Jatuh daripada, maaf.

Pada saat, pada ketika 600,000 rakyat Malaysia jatuh daripada kelompok M40
masuk ke kelompok B40. Seramai 600 orang sahaja yang akan kemungkinan secara
purata mendapat gaji yang begitu besar. Hanya 600 orang sahaja. Di manakah
rasionalnya dan apakah kesan kepada dengan izin, the shareholders of this syarikat-
syarikat komunikasi?

Saya bagi contoh, Maxis. Pegangan saham sebanyak 24.8 peratus adalah dimiliki
oleh syarikat GLIC termasuklah KWSP, 11.9 peratus. PNB, 10.3 peratus. KWAP, 1.4
peratus. Urusharta Jamaah, 1.2 peratus. Axiata, 58.9 peratus dipegang oleh Khazanah,
KWSP, PNB, KWAP, Yayasan Pelaburan Bumiputera, Urusharta Jamaah. Adakah ini
dengan melaksanakan DNB ini akan mendatangkan kesan yang begitu buruk terhadap
syarikat-syarikat yang dipegang? Kalau kita tengok Axiata, dipegang oleh majoriti duit
rakyat Malaysia. Apakah kesannya?

Jadi ini, inilah antara sebab kenapa Yang Berhormat Port Dickson, saya, Yang
Berhormat Ledang dan begitu ramai Ahli-ahli Parlimen yang lain menegaskan bahawa isu
5G ini pelaksanaannya oleh DNB tidak boleh kita biarkan begitu sahaja. Mesti dibawa ke
Parlimen, mesti dibahas, mesti diterangkan, dijelaskan dan kita perlu mendapat jawapan
yang tuntas, yang jelas daripada Yang Berhormat Menteri. [Tepuk]

01820

Kalau tidak, tak guna sebab isunya rakyat Malaysialah yang akan terkesan. Kalau
5G tidak dapat dilaksana, siapa yang akan terima bahananya? Rakyat Malaysia!
Sekiranya DNB ini gagal, siapakah yang terpaksa membayar hutang kontinjen liabiliti?
Rakyat Malaysia!

Kalau kita lihat sekarang ini pun jumlah kontinjen liabiliti telah mencecah lebih
RM300 bilion. Adakah kita sanggup untuk menanggung beban sekiranya DNB ini
becomes too big to fail? Kita rakyat Malaysia akhirnya yang terpaksa menanggung hutang
membayar, samalah seperti kita membayar hutang 1MDB setiap tahun, berbilion yang kita
bayar. Jadi, Tuan Yang di-Pertua, kita perlu faham makna kenapa kita perlu beralih
daripada DNB ini dan kita patut auction off the spectrum, jual, bida kepada syarikat-
syarikat telekomunikasi.

Pada saat kerajaan begitu terhimpit untuk mendapatkan revenue untuk tahun
depan kita memberikan aset negara kita kepada sebuah syarikat yang saya difahamkan
syarikat-syarikat telekomunikasi diminta untuk membayar purata RM1.4 bilion setahun
untuk satu jangka masa sepuluh tahun. Maksudnya setiap syarikat telco yang setuju
dengan menggunakan DNB nanti perlu membayar RM14 bilion selama sepuluh tahun itu.

Apa yang dijanjikan? Very basic, saya difahamkan basic sahaja. Saya bagi contoh
kalau target speed dia untuk di Malaysia the edge of- cell edge ya, dikatakan maksimum
dia punya speed dia adalah 100 Mbps. Kalau di Korea Selatan 380 Mbps, Singapura 143
Mbps, Thailand 122 Mbps, Filipina 141 Mbps, Malaysia 100 Mbps sahaja. Itu sahaja target
DNB.

Ini bukan saya yang sebut, ini adalah Twitter DNB sendiri yang sebut ya. Jadi,
saya rasa kita perlu pertimbangkan semula beralih daripada DNB, buat consortium sama
seperti di Singapura contohnya. Ada dua consortiums yang mengusahakan. Korea
Selatan ada tiga yang mengusahakan, Thailand tiga yang mengusahakan dan Filipina tiga
yang mengusahakan. Jadi bagi saya Tuan Yang di-Pertua, dalam saat-saat yang terakhir
ini...

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.
