DR.08.11.2021 29

antara Oktober dan sehingga terakhir 2 November setakat semakan saya, tujuh buah
negara yang baru menandatangani dan juga CPTPP yang mana pada 16 September saya
baca dalam berita, bahawa China menyatakan berminat untuk menyertai CPTPP ini.

Jadi, sudah tentulah ini akan memberi impak kepada ekonomi negara sebagai
sebuah negara dagang. Saya minta senarai libat urus yang telah dibuat oleh kementerian
sejak dua tahun lalu dalam hal ini, bilakah kita hendak tandatangani? Adakah kita akan
tandatangani? Apakah unjuran ekonomi yang dijangka dapat membantu kemakmuran kita
ataupun peningkatan semula ekonomi kita sekiranya kita terlibat dalam kedua-dua
perjanjian ini?

01150

Seterusnya saya minta Yang Berhormat Menteri Alam Sekitar dan Air untuk
menyatakan apakah jenis komitmen yang kita persetujui dan tandatangani semasa
Persidangan Perubahan Iklim? Adakah ini selaras dengan komitmen kita untuk mencapai
sasaran neutral karbon menjelang tahun 2030?

Soalan saya, ketika negara berusaha memulihkan ekonomi dan pada April 2021,
Yang Berhormat Menteri ada berkata bahawa impak perubahan iklim terhadap negara kita
kecil atau tidak memberi kesan langsung kepada negara. Apakah sasaran neutral karbon
tersebut munasabah?

Seterusnya, sepanjang tempoh sejak COVID-19 mula diisytiharkan sebagai
wabak dan Perintah Kawalan Pergerakan (PKP) diumumkan, kita sepatutnya semakin
sedar tentang kepentingan keselamatan makanan. Kita banyak buat bantuan makanan di
seluruh negara, alhamdulillah. Melalui Jawatankuasa Ekonomi Pakatan Harapan saya
mencadangkan suntingan khusus untuk menyuburkan aktiviti pertanian dan juga eksport
makanan khususnya dari Sabah dan Sarawak kerana di sana tanah luas.

Sebelum ini Yang Berhormat Tuaran ada bahaskan keluasan negara kita. Jadi—
dan juga ada tuntutan bahawa Sabah dan Sarawak ini perlu lebih peruntukan. Jadi, ini
adalah satu aspek yang kita mesti beri perhatian kerana bil import makanan di negara kita
ini tinggi. Jadi, kenapa tidak kita merancang begitu dan bukan sekadar hanya import ke
Semenanjung tetapi eksport ke Semenanjung tetapi juga boleh dieksport di negara-
negara serantau, khususnya Indonesia yang sudah tentu permintaannya tinggi.

Jadi, saya berharap kerajaan dapat meneliti hal ini kerana ia dapat sekurang-
kurangnya memenuhi empat perkara. Pertamanya, meningkatkan kerjasama Persekutuan
dan juga negeri. Kedua, menambahkan peruntukan untuk negeri Sabah dan Sarawak.
Ketiga, memberi peluang pekerjaan baharu khususnya kepada kalangan generasi muda
dan juga keempat, membantu kerajaan menangani isu bil import yang tinggi.

Datuk Seri Panglima Wilfred Madius Tangau [Tuaran]: [Bangun]

Tuan Noor Amin bin Ahmad [Kangar]: Saya berharap dengan adanya inisiatif
ini...

Datuk Seri Panglima Wilfred Madius Tangau [Tuaran]: Boleh mencelah?

Tuan Noor Amin bin Ahmad [Kangar]: ...Kita dapat turut menangani isu kos
sara hidup rakyat dalam aspek perbelanjaan makanan.

Datuk Seri Panglima Wilfred Madius Tangau [Tuaran]: Mohon penjelasan
Yang Berhormat.

Tuan Noor Amin bin Ahmad [Kangar]: Ringkas ya.
Timbalan Yang di-Pertua [Dato' Mohd Rashid Hasnon]: Satu minit lagi ya.

Datuk Seri Panglima Wilfred Madius Tangau [Tuaran]: Okey. Yang Berhormat,
terima kasih atas cadangan tadi berkenaan dengan pengeluar makanan dan juga
hubungan Kerajaan Persekutuan dan kerajaan negeri. Adakah Yang Berhormat bersetuju
agar kerajaan menubuhkan sebuah majlis persekutuan dan negeri untuk menangani dan
membincangkan pelbagai hal yang terkait dengan hubungan Persekutuan dan negeri?
Termasuklah hal-hal dalam pertanian yang disebutkan oleh Yang Berhormat tadi. Terima
kasih.
