DR.08.11.2021 47

Sabah dan Sarawak. Be the first Perdana Menteri to do it, be the first Minister of Finance to do
it, this will be good, dengan izin.

Tuan Yang di-Pertua, apakah erti Dasar Kemakmuran Bersama jika asas atau formula
pembahagian perbelanjaan pembangunan masih lagi mengikut cara yang lama iaitu Malaya-
centric atau Kuala Lumpur-centric, Semenanjung-centric dan tidak seimbang. Sebagai contoh,
di Semenanjung dikira sebagai 11 unit kerana ada 11 buah negeri tetapi di Sabah dan Sarawak
hanya satu unit.

Maka itu apabila peruntukan diberikan kepada Semenanjung, Sabah dan Sarawak
dikiranya 11 unit ini sebagai satu unit, Sabah hanya dikira sebagai satu dan begitu juga Sarawak
sedangkan ketiga-tiga wilayah ini hampir sama saiznya. Sebagai contoh di 11 buah negeri di
Semenanjung ada state economic development corporation, di Sabah juga ada satu. Dalam
bajet yang kita lihat pada tahun ini di Semenanjung mendapat RM82.4 juta, Sabah RM4.6 juta
sahaja dan Sarawak RM1.7 juta.

Begitu juga apabila kita lihat kawasan Parlimen saya yang lebih besar daripada tiga
buah negeri digabung iaitu Pulau Pinang, Melaka, Perlis dan kalau dibandingkan Perlis
mempunyai tiga orang MP dan 15 DUN. Negeri Melaka lapan MP dan 28 DUN. Pulau Pinang
13 orang MP dan 40 DUN. Digabungkan kawasan ini mempunyai 22 MP dan 83 DUN,
dibandingkan dengan kawasan Keningau hanya satu MP dan tiga DUN.

Sarawak alone dengan izin is almost the size of Semenanjung yet you treat Sarawak
as one unit compared to Peninsular with having 11 units. This is totally unfair. You allocated
RM65.2 billion for Sabah and RM4.6 billion for Sarawak development budget against a total
development budget of RM77.6 billion which means that a large portion or RM67.5 billion or
87.4 percent goes to Semenanjung. Yet you know very well that GDP per capita for Sabah is
way below the national average. The national average is USD12,000. In Sabah, only USD6,000.

So, ini bererti kita perlu beri tumpuan kepada wilayah Sabah dan wilayah Sarawak
untuk memastikan Dasar Kemakmuran Bersama ini mempunyai makna bagi mereka. Ini kerana
kalau tidak how do you expect Sabah and Sarawak to catch up with Semenanjung and enjoy
the kemakmuran bersama in this kind of budget treatment?

Tuan Yang di-Pertua, janganlah bagi kami cangkul untuk meratakan bukit sebab inilah
masalah di Sabah. Masalah kami sebesar bukit, sebesar gunung. Masalah bercampur-campur
daripada isu keselamatan, pendatang tanpa izin, kemiskinan dan underdevelopment. Satu
misalan yang ketara sekali adalah isu banjir dan peruntukan tebatan banjir. Masalah banjir di
Sabah tidak akan dapat diselesaikan dengan dana yang diberi bercubit-cubit atau sedikit-
sedikit. Seperti yang diperuntukkan untuk Rolling Plan 1 dalam RMKe-12, program tebatan
banjir telah diagihkan RM9.19 bilion untuk 98 buah projek di mana Semenanjung mendapat
RM7.9 bilion untuk 69 buah projek.

01440

Manakala Sabah mendapat RM806 juta atau hanya 8.8 peratus untuk 17 projek
dan Sarawak mendapat RM408 juta atau 4.4 peratus untuk 12 projek iaitu Semenanjung
mendapat 86.8 peratus. Very similiar treatment in the budget untuk selesaikan masalah
banjir di Sabah. Kami memerlukan tidak kurang daripada RM5 bilion. Kerajaan harus
meneliti pengagihan peruntukan untuk tambatan banjir dari kaca mata penyelesaian
holistik. Misalnya pembinaan barrage di Likas, Kota Kinabalu memerlukan dana sebanyak
lebih kurang RM850 juta dan pembinaannya boleh menyelesaikan masalah banjir yang
diakibatkan oleh tiga batang sungai.

Bagaimana pula pembinaan boleh dibuat sekiranya tiada peruntukan ataupun
peruntukan diberi hanya RM100 juta untuk menyelesaikan 850 juta-

Datuk Ignatius Darell Leiking [Penampang]: Yang Berhormat Keningau, boleh
mencelah sedikit Yang Berhormat Keningau. Tuan Yang di-Pertua.
Datuk Dr. Jeffrey Kitingan [Keningau]: Sekejap lagi. Sekejap.

Datuk Ignatius Darell Leiking [Penampang]: Untuk tambah sahaja RM200 juta
tidak diberikan oleh Kerajaan Pusat kepada flood mitigation measure sepertimana yang
diumumkan oleh Yang Berhormat Keningau. Terima kasih.
