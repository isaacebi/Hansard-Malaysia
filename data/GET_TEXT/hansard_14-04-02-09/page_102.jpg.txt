92 DR.08.11.2021

Bukit Tunku, Kenny Hills dan bukan di Bukit Apit di Masjid Tanah contohnya. Kawasan
yang separa bandar. Ada kawasan kampung di sekitar itu. Kenapa dipilih Bukit Tunku? Itu
bagi saya adalah satu perkara yang cukup ganjil kerana yang ingin kita memperagakan
ialah keupayaan 5G digunakan oleh segenap lapisan masyarakat. Bukan setakat mereka
yang rumahnya begitu besar dengan kereta-kereta Vellfire dan lebih daripada itu yang
begitu besar di situ.

Jadi bagi saya, pemilihan Bukit Tunku ini send the wrong message, dengan izin.
Akan tetapi, apa pun Tuan Yang di-Pertua, persoalan yang ingin saya ketengahkan adalah
sama dengan persoalan yang dibangkitkan oleh Yang Berhormat Timbalan Menteri
Komunikasi dan Multimedia pada minggu lalu iaitu kKenapa spektrum yang dikhususkan
untuk 5G ini diberi kepada syarikat bernama DNB dan bukan kepada Suruhanjaya
Komunikasi dan Multimedia Malaysia (SKMM)?

Ini adalah satu kejanggalan dan satu perkara yang luar biasa kalau dibandingkan
dengan semua spektrum yang telah dianugerahkan sebelum ini yang mana dengan
penganugerahannya kepada syarikat-syarikat telekomunikasi, Malaysia mampu meraih,
mengumpulkan dana yang besar untuk digunakan setiap tahun.

Malangnya dengan —keputusan untuk bukan sahaja menganugerahkan spektrum
5G kepada DNB, malah dengan menghalang spektrum lain daripada dibangunkan untuk
dilengkapi dengan teknologi 5G. Dia seperti menutup semua kawasan, tak boleh tanam
padi. Hanya tanam padi di tanah dia sahaja, tempat lain semua tak boleh tanam. Walhal
kalau kita lihat sebelum ini, daripada 2G boleh naik ke 3G. Daripada 3G boleh naik ke 4G,
tapi daripada 4G tak boleh naik ke 5G.

Saya nak tanya dengan Yang Berhormat Menteri, kenapa diputuskan buat cara
ini? Walhal di negara-negara lain, kita lihat dengan memberi ruang yang lebih banyak,
penggunaan spektrum memang kita tahu penggunaan spektrum ini juga akan memberi
kesan kepada kelajuan dan juga capaian 5G itu, tapi itu adalah soalan yang perlu ditanya
kerana ini akan mendatangkan kesan jangka masa panjang kepada pengguna-pengguna
perkhidmatan telekomunikasi. Jadi, itu persoalan pertama yang ingin saya bangkitkan.

Kedua, kenapa dipilih satu entiti untuk melaksanakan bagi seluruh negara? Kalau
kita lihat sebelum ini, ada disebut bahawa dengan menggunakan satu syarikat DNB
sahaja, pelaksanaan 5G ini boleh lebih cepat kalau dibandingkan dengan syarikat-syarikat
telekomunikasi dahulu yang telah melancarkan 3G, 4G begitu lambat. Akan tetapi kita lihat
daripada satu artikel dalam The Edge yang mengatakan 4G telah dilaksanakan dalam
masa empat tahun dan by the end of 2020 dengan izin, ia telah mencangkupi capaian 92
peratus negara kita berbanding dengan 3G yang bermula pada tahun 2003, mengambil
masa lapan tahun dan hanya pada tahun 2013, merangkumi 85 peratus capaian seluruh
negara.

Ini bermaksud dengan 4G sendiri telah menampakkan peningkatan yang baik.
Jadi, apakah sebenarnya motif di sebalik pemilihan DNB untuk melaksanakan 5G ini? Apa
sebenarnya yang akan berlaku?

Tuan Yang di-Pertua, adakah Tuan Yang di-Pertua tahu ataupun sedar dengan
memberi 5G kepada satu syarikat, adakah itu bermaksud sekiranya ada 6G, maka DNB
jugalah yang akan laksana? Jika ada 7G, adakah DNB juga yang akan laksana? Apa yang
akan berlaku kepada semua pelaburan yang telah dibuat oleh syarikat-syarikat
telekomunikasi yang jumlahnya berbilion? Apakah yang akan berlaku kepada pemilik
tapak-tapak menara telekomunikasi? Ada di antara mereka, surau-surau, gereja-gereja,
rumah-rumah kedai, malah tanah milik kerajaan negeri. Apakah yang akan berlaku
kepada pemilik-pemilik ini?

Adakah sewaan-sewaan mereka juga akan turun? Ataupun tidak lagi? Mereka
mahu ataupun mereka tidak lagi akan mendapat sewa daripada menara-menara
telekomunikasi ini? Juga apakah yang akan berlaku kepada begitu ramai rakyat Malaysia
yang berkhidmat dalam syarikat-syarikat telekomunikasi? Anggarannya, salah satu
anggaran ialah saya baca sikit ya. Ada kemungkinan dalam masa tiga ke lima tahun,
sejumlah 20,000 orang yang bekerja dalam bidang telekomunikasi, termasuklah sekitar
