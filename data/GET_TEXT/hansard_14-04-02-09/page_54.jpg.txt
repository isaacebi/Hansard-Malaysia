44 DR.08.11.2021

Dato’ Mahfuz bin Haji Omar [Pokok Sena]: Rupanya ada... [Sistem pembesar
suara dimatikan]

Timbalan Yang di-Pertua [Dato’ Mohd Rashid Hasnon]: Yang Berhormat
Pokok Sena, saya dah bagi lebih tiga minit, tidak boleh sekejap. Saya akan tamatkan
sebab the next speaker.

Dato’ Mahfuz bin Haji Omar [Pokok Sena]: [Bercakap tanpa menggunakan
pembesar suara]

Timbalan Yang di-Pertua [Dato’ Mohd Rashid Hasnon]: On kan microphone.

Dato’ Mahfuz bin Haji Omar [Pokok Sena]: Politik yang porak-peranda ini perlu
diatasi segera. Oleh sebab itu pada saya sudah sampai masanya, kalau hendak bubar
Parlimen pun, sudah diperlukan sekarang. Apa lagi hendak perlu ada pada kerajaan yang
porak-peranda seperti ini dan mereka terus tidur sekali dalam keadaan secara yang tidak
wajar. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pokok Sena. Seterusnya, saya menjemput Yang Berhormat Keningau dan kita
akan break nanti pukul satu. Silakan Yang Berhormat Keningau, 20 minit kerana ketua
parti.

12.52 tgh.

Datuk Dr. Jeffrey Kitingan [Keningau]: Terima kasih Tuan Yang di-Pertua.
Terima kasih kerana memberikan saya peluang. Izinkan saya untuk mengucapkan syabas
dan tahniah kepada Yang Berhormat Menteri Kewangan yang telah membentangkan
Bajet 2022 di bawah kerajaan Keluarga Malaysia. Tidak boleh dinafikan bahawa secara
keseluruhannya, Bajet 2022 adalah bajet yang inklusif dan komprehensif yang mengambil
kira kesejahteraan rakyat sejajar dengan konsep Keluarga Malaysia dan bersempena
dengan inisiatif-inisiatif untuk menjana dan memberangsangkan ekonomi yang merosot
akibat COVID-19.

Walau bagaimanapun, sikap dan pandangan pemimpin-pemimpin pusat terhadap
Sabah dan Sarawak masih lagi mengikut cara yang lama. Oleh sebab itu, rakyat Sabah
dan rakyat Sarawak juga merasa kecewa bilamana mendengar bahawa Sabah hanya
diberi RM5.2 bilion dan Sarawak sebanyak RM4.6 bilion untuk pembangunan. Manakala
Malaya pula mendapat RM67.8 bilion sedangkan Sabah dan Sarawak adalah dua wilayah
besar yang perlu diberi tumpuan dalam pembangunan.

Tuan Yang di-Pertua, izinkan saya memberi pandangan mengenai Bajet 2022 dari
sudut Sabah dan Sarawak yang boleh saya percaya membendung ketidakpuasan hati
rakyat di mana sebahagian besar atau 60 peratus mendesak Sabah dan Sarawak untuk
keluar dari Malaysia. Saya berharap Yang Amat Berhormat Perdana Menteri dan kerajaan
Keluarga Malaysia akan mendengar keluhan rakyat Sabah dan Sarawak dan
menyelamatkan Malaysia daripada perpisahan.

Tuan Yang di-Pertua, Bajet 2022 amat mengecewakan kerana_ dilihat
bertentangan dengan keperluan Perlembagaan Persekutuan. la juga bertentangan
dengan matlamat dan aspirasi Yang Amat Berhormat Perdana Menteri dan kerajaan
Keluarga Malaysia kerana masih lagi menganggap Sabah dan Sarawak sebagai anak tiri.
la bertentangan juga dengan matlamat Dasar Wawasan Kemakmuran Bersama dan juga
aspirasi dan ekspektasi rakyat Sabah dan Sarawak sebagai rakan kongsi sama taraf di
antara Sabah, Sarawak dan Semenanjung. Maka bajet ini perlu dikaji semula dan
ditambah baik.

Tuan Yang di-Pertua, Malaysia dibentuk 58 tahun yang lalu dengan syarat Sabah
dan Sarawak merdeka melalui Malaysia sebagai rakan kongsi dan bukan sebagai jajahan
dan mempunyai hak-hak istimewa di dalam Perlembagaan. Namun, hak-hak ini tidak
pernah dihormati selama 58 tahun terutama sekali hak-hak kewangan dalam Artikel 112C,
112D dan Jadual Kesepuluh Perlembagaan Malaysia. Fakta juga menunjukkan Kerajaan
