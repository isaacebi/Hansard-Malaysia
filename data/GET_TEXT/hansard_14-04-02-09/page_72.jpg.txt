62 DR.08.11.2021

kuota 300 per serahan setiap hari di kaunter dan terhad kepada 10 serahan untuk setiap
wakil. Alasan kuota ini diletakkan kerana kononnya kekurangan kakitangan, ada staf yang
terkena COVID-19, ada backlog. Ini adalah juga dilaporkan oleh Menteri Besar Perak
sendiri selepas media bertanya berkenaannya.

Kalau masa lockdown, bank-bank masih dapat beroperasi dengan efisiennya dan
lancar. Mengapa PTG Ipoh tidak boleh? Saya merujuk kepada Public Bank. Panggilan
telefon, dokumen pinjaman perumahan dan kelulusan pinjaman boleh dilaksanakan
seperti biasa oleh Public Bank. Kuota hanya terima 300 per serahan di kaunter PTG setiap
hari kerana ada backlog dan kekurangan kakitangan. Apakah logik ini bahawa
mengurangkan penerimaan dokumen di kaunter akan dapat mengurangkan backlog?

Firma guaman dan orang ramai menandangi perjanjian jual beli dan borang
pindah milik setiap hari di seluruh negeri Perak dan juga firma luar Perak. Kalau tanah
tersebut di bawah pendaftar hak milik iaitu geran ataupun pajakan negeri ataupun SST,
urusan perlu dijalankan di PTG Ipoh. Tiada yang lain ataupun alternatif. Perjanjian ada
tempoh masa untuk disempurnakan. Kalau lewat didaftar akan dikenakan penalti. Akan
tetapi PTG Ipoh, adakah mereka mengambil peduli situasi pelanggannya, dispatch
ataupun wakil firma peguam dan juga peguam tentang kekangan yang mereka hadapi?
Jelas ia tidak.

Sebelum bulan November 2021, PTG Ipoh telah mengadakan kuota harian di
mana Jawatankuasa Peguam Negeri Perak telah membangkitkan isu dengan PTG Ipoh.
Akan tetapi kesalnya, alasan yang diberikan adalah kerana PTG kena mematuhi SOP
kapasiti pekerja yang tidak boleh sepenuhnya kerana pandemik dan KPI yang perlu
dipatuhi. Pada ketika itu, waktu perkhidmatan kaunter PTG Ipoh juga telah disingkatkan
seawal bulan Mei 2020. PTG Ipoh juga telah mengadakan kuota per serahan. Sekarang
kita telah memasuki fasa 4 pemulihan negara. Jawatankuasa Peguam Negeri telah
mengambil alih urusan temu janji bagi membantu peguam-peguam melancarkan urusan
mereka dengan PTG dari bulan September 2021 sehingga akhir bulan Oktober 2021.

01550

Antara sebabnya ramai peguam mempunyai urusan pendaftaran yang telah
hampir luput masa tetapi PTG tidak dapat menunjukkan sebarang niat untuk memperbaiki
mutu perkhidmatannya.

Peguam perlu berjumpa dengan pegawai untuk merayu diberi nombor giliran
kerana dokumen perlu dihantar dan kuota harian PTG telah habis. Kalau bernasib baik
pegawai ada bilik selepas rayuan, beri nombor giliran. Tidakkah Kerajaan Negeri Perak
menghendaki pendapatan daripada ataupun revenue daripada kutipan bayaran fi urusan
PTG Ipoh Perak? Untuk mendapatkan perkhidmatan daripada PTG Ipoh, orang awam,
wakil firma peguam dan peguam kena beratur seawal 10 malam sehari sebelum
menunjukkan kelemahan pegawai yang mempunyai kuasa untuk berbuat sesuatu tetapi
enggan mengambil inisiatif untuk melancarkan perkhidmatannya dan mempertingkatkan
produktiviti pejabatnya.

Kakitangan kaunter bayaran di unit hasil dimarahi orang manakala pegawai yang
mempunyai kuasa berbuat demikian duduk di dalam bilik dinginnya. Tingkap bawah
dilempar kemarahan orang awam, mereka sekadar boleh jawab, “Tanya orang di tingkat
dua.” Patut ada pegawai yang bertanggungjawab menimbulkan kelemahan penyampaian
di kaunter seteruk macam itu. Kalau punca kerana ketua unit, tukar dia. Kalau punca
kerana kelemahan pimpinan pengarah PTG, tukar pengarah.

Saya diberitahu bahawa ada seorang pengurus cawangan Public Bank sendiri
berdiri di pintu depan untuk meyakinkan dan memastikan bahawa urusan hendaklah
dibuat agar pelanggan tidak akan tidak diulangi dengan secepat mungkin, tetapi
sebaliknya berlaku di PTG Ipoh.

Timbalan Yang di-Pertua [Dato’ Mohd Rashid Hasnon]: Yang Berhormat minta
rumuskan Yang Berhormat.

Tuan Su Keong Siong [Kampar]: Kalau ada backlog lipat ganda— Minta maaf
tidak ada masa.
