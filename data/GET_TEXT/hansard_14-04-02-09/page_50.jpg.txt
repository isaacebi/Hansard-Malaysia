40 DR.08.11.2021

Jumlah usahawan dan peniaga kecil terutama golongan penjaja di tepi jalan dilihat
kian meningkat. Memandangkan ramai yang kehilangan pekerjaan, mereka memilih
untuk berjinak-jinak dengan perniagaan.

Timbalan Yang di-Pertua [Dato’ Mohd Rashid Hasnon]: Minta rumuskan,
Yang Berhormat. Ada 30 saat lagi.

Tuan Sabri bin Azit [Jerai]: Tuan Yang di-Pertua, pembentangan Bajet 2022
jelas menunjukkan kerajaan peka akan kepentingan sektor pendidikan. /nsya-Allah,
seramai tiga juta pelajar akan menerima manfaat ini. BAP akan diberikan jumlah
sebanyak RM150 iaitu meningkat sebanyak RM50 berbanding RM100 sebelum ini.
Bantuan ini dilihat sangat bermakna untuk golongan luar bandar. Jumlah RM150 ini dilihat
mencukupi bagi seorang pelajar bagi mendapatkan pakaian seragam, beg sekolah serta
kasut untuk memulakan sesi persekolahan mereka.

Jadi, untuk akhirnya, Tuan Yang di-Pertua, saya ingat cukuplah sekadar itu
daripada saya. Dengan ini, saya menyokong penuh Belanjawan 2022. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jerai. Sekarang saya jemput Yang Berhormat Pokok Sena. Masa 13 minit.

12.36 tgh.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua
untuk memberikan ruang kepada saya membahaskan Bajet 2022.

Bajet ini dibentangkan seperti mana satu kejadian yang berlaku pada diri saya
pada pagi tadi apabila saya buang air besar, saya tidak puas. [Ketawa] Jadi, ada masalah
penyakit yang dihadapi oleh saya iaitu sembelit. [Ketawa] Jadi, saya menganggap bajet
ini adalah ‘bajet sembelit’ dan ‘bajet berak tidak puas’. [Ketawa]

Ini yang kita dapat lihat bahawa ia tidak menyelesaikan masalah-masalah
penyakit kritikal yang berlaku dalam urus tadbir dan tata kelola dalam negara kita. Ini
dapat kita lihat apabila pembentangan Laporan Audit 2020 yang menunjukkan kepada kita
bahawa bagaimana dapatan jumlah isu pembayaran tidak teratur, kerugian wang awam
dan pembaziran sebanyak RM620.07 juta. Ini satu jumlah yang sangat besar yang tidak
menggambarkan bagaimana dalam bajet ini tidak menggariskan apakah rangka kerja
dalam usaha untuk mengatasi masalah-masalah yang berbangkit ini.

Ini laporan yang setiap tahun berlaku dibentangkan oleh Laporan Ketua Audit
Negara. Oleh sebab itu, saya lihat bahawa antara yang disebut Laporan Ketua Audit
Negara ini adalah isu pembaziran. Kita sendiri, kerajaan sendiri telah pun melakukan satu
pembaziran yang sangat besar apabila bajet ini tidak mengemukakan satu cadangan
untuk mengecilkan Kabinet yang begitu besar.

Kabinet yang begitu besar yang tidak menghasilkan sesuatu pencapaian yang
besar dalam sepanjang Kabinet Kerajaan yang dibentuk pada kali ini. Ini bagi saya
sesuatu yang tidak seharusnya berlaku. Sepatutnya kerajaan harus sedar bahawa perlu
untuk mengecilkan Kabinet kerana ini merupakan satu pembaziran yang sangat besar
kerana ia tidak menyumbang kepada sesuatu yang lebih baik untuk meningkatkan masa
depan negara kita.

Begitu juga kalau kita lihat, bagi saya, bahawa pelantikan di dalam agensi-agensi
kerajaan dan juga ahli lembaga pengarah (board) GLC ini. Tidak seharusnya berlaku
dengan satu jumlah yang begitu besar. Oleh sebab itu, sudah sampai masanya, kerajaan
harus berani untuk mengurangkan bilangan-bilangan anggota-anggota board di dalam
agensi ataupun GLC yang ada di dalam negara kita. Ini untuk mengurangkan
pembayaran-pembayaran yang tidak memberikan dan tidak mendapatkan pulangan yang
baik iaitu daripada pengendalian di dalam agensi ataupun GLC-GLC yang ada.

Saya juga ingin mengemukakan satu keadaan di mana bagaimana satu agensi
kerajaan iaitu YADIM yang telah menggaji 12 orang pegawai di Pejabat Menteri Agama
dan juga Timbalan Menteri Agama. Ini, bagi saya, apa perlu untuk seorang Menteri
Agama— bukan Menteri Agama sekarang ini tetapi Menteri Agama yang sebelum ini. Apa
