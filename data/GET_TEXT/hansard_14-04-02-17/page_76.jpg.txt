66 DR.22.11.2021

perbelanjaan kerajaan yang di luar jangka? Saya mengambil maklum mengenai praktis di
mana setiap kali kerajaan yang baharu mengambil alih pentadbiran Malaysia akan
melakukan yang terbaik bagi menjimatkan perbelanjaan negara. Namun begitu, kita perlu
sedar budaya yang sebegini pembatalan kontrak atau MySST hanya akan memberi kesan
terhadap pelabur-pelabur luar yang melabur di dalam negara dan juga mengurangkan
keyakinan kepada institusi kKewangan untuk mendukung dan menyokong pelaksanaan
atau kelangsungan projek-projek tersebut.

Dengan izin Tuan Pengerusi dan Ahli-ahli Yang Berhormat, kita sebagai
penggubal dasar perlu menjadi landas bagi memudah cara dengan menghormati apa
sahaja kontrak termasuk Surat Setuju Terima yang telah kita keluarkan kepada syarikat-
syarikat berkaitan. Saya ingin merujuk Pekeliling Perbendaharaan Malaysia PK4.2, Surat
Setuju Terima, Pesanan Kerajaan dan Inden Kerajaan bagi perolehan kerajaan
menyatakan dengan pengeluaran SST tanpa bersyarat sesuatu ikatan kontrak telah
terwujud antara kerajaan dengan syarikat yang ditawarkan.

01610

Sehubungan dengan itu, saya memohon agar pihak Jabatan Perdana Menteri
untuk memastikan dasar mengenai perolehan ini diperkukuhkan dan diterjemahkan bagi
menjayakan inisiatif kerjasama perdagangan supaya terus mendapat sambutan dan
meningkatkan keyakinan pelabur-pelabur luar dan juga tempatan bagi meneruskan aktiviti
ekonomi di Malaysia yang dilihatkan sebagai meleset.

Sekiranya dasar ini tidak diterjemahkan atau tidak dipraktikkan, saya bimbang
unsur-unsur ketirisan akan terus berlaku dalam pengurusan pelaksanaan projek-projek
kerajaan. Sebagai contoh, selalu disiarkan di media-media sosial ataupun di media-media
utama, satu projek Klang Valley Double Tracking 2 yang telah ditamatkan kontraknya dan
sedang melalui proses perundangan. Pastinya telah melibatkan perbelanjaan dari sudut
pengurusan kendalian proses mahkamah itu. Saya jangkakan sama ada— ada pendapat-
pendapat daripada pakar-pakar kontrak menyatakan sekiranya kerajaan_ terus
membatalkan kontrak ini, ia akan melibatkan perbelanjaan yang begitu besar kepada
kerajaan. Kalau dianggarkan projek itu berjumlah dahulunya RM4 bilion, dianggarkan
dengan kos perundangan, dengan kos pampasan dan juga kos-kos perolehan kontrak
yang baharu, ia akan melibatkan perbelanjaan lebih daripada RM10 bilion.

Jadi, akhir sekali, saya ingin menyarankan kepada kerajaan untuk lebih konsisten
dengan dasar kita untuk menyatakan atau terjemahkan apa yang telah disebutkan oleh
Yang Amat Berhormat Perdana Menteri yang saya sokong penuh iaitu jaminan Yang Amat
Berhormat Perdana Menteri dalam ucapan semasa RMKe-12 di mana kerajaan akan
mengurangkan kerenah birokrasi, menyediakan infrastruktur yang berkualiti, berdaya
harap, lebih berintegriti, lebih konsisten untuk mendukung dasar-dasar umpamanya,
menterjemahkan Akta Perbendaharaan itu sendiri. Kalau kita laksanakan begitu, saya
yakin dengan amalan begini, kita boleh mengurangkan, menjimatkan perbelanjaan, bukan
meningkatkan perbelanjaan, sama ada dalam jangkaan, luar jangka yang melibatkan
berbilion-bilion ringgit.

Itu sahaja Tuan Pengerusi, terima kasih. Assalamualaikum warahmatullahi
wabarakatuh.

Tuan Pengerusi: Waalaikumussalam Yang Berhormat Alor Gajah. Terima kasih.
Seterusnya Yang Berhormat Parit.

4.12 ptg.

Dato’ Mohd Nizar bin Haji Zakaria [Parit]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Pengerusi. Pertama,
saya ingin ucapkan terima kasih kepada Tuan Pengerusi yang membenarkan saya untuk
turut serta dalam perbahasan peringkat jawatankuasa Jabatan Perdana Menteri.

Saya akan menyentuh Butiran 010000 — Pilihan Raya. Terlebih dahulu di
kesempatan ini, saya ingin merakamkan ucapan syabas dan tahniah kepada Barisan
Nasional yang telah berjaya memenangi Pilihan Raya Negeri Melaka. Sungguhpun
begitu, saya ingin mendapat penjelasan oleh pihak kerajaan berkenaan dengan SOP
