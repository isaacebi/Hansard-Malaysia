DR.22.11.2021 71

Tuan Mohamed Hanipa bin Maidin [Sepang]: Tuan Pengerusi, saya terus
kepada Butiran 03000 iaitu di bawah Peguam Negara butiran mengenai litigasi. Tuan
Pengerusi, dalam buku bajet ini di bahagian BC mengenai Peguam Negara ini, ia
mengatakan ia ingin menjadi organisasi perundangan awam bertaraf dunia. Dalam
program litigasi itu dikatakan bahawa di dalam aktiviti 2: perbicaraan dan rayuan — untuk
memastikan perbicaraan dan rayuan kes jenayah dan sivil di mahkamah dibicarakan
dengan penyampaian standard profesionalisme guaman yang tinggi, efisien dan adil serta
saksama.

Tuan Pengerusi, saya ingin mengatakan bahawa apa yang dinyatakan dalam
aktiviti itu dan juga dalam visi itu sebenarnya saya rasa amat tidak tepat. Ini kerana kita
melihat dalam kes-kes seperti kes Yang Berhormat Putrajaya. Tuan Pengerusi, saya
merasakan bahawa Peguam Negara perlu menjelaskan kenapakah rayuan kes itu tidak
diteruskan di peringkat Mahkamah Persekutuan. Saya mengatakan begitu Tuan
Pengerusi kerana kita melihat dalam kes ini — boleh dikatakan kalau kita jumlahkan hakim-
hakim, ada dua yang menyokong dan dua yang menolak. Mahkamah Tinggi telah
memutuskan Yang Berhormat Putrajaya telah pun bersalah kerana menerima rasuah
sebanyak RM2 juta. Apabila kes dibicarakan di Mahkamah Rayuan, daripada tiga orang
hakim mendengar dua orang telah memutuskan bahawa rayuan itu dibenarkan, iaitu
sabitan ditolak di mana Hakim Dato’ Suraya Othman telah memutuskan bahawa antara
punca kerana apa ia membenarkan rayuan itu kerana ketiadaan pemeriksaan semula
(reexamination) ke atas saksi pendakwa iaitu saksi yang bernama Chai yang menyatakan
bahawa dia tidak memeriksa semula apabila dalam cross-examination, dikatakan saksi ini
mengatakan bahawa RM2 juta itu diterima sebagai dana politik. Akan tetapi salah seorang
Hakim Mahkamah Rayuan iaitu Hakim Abu Bakar Jais menyatakan bahawa dia menerima
keputusan mahkamah tinggi dan memutuskan bahawa rayuan itu sepatutnya tidak
dibenarkan ataupun ditolak. Maknanya ada dua orang hakim yang mengatakan Yang
Berhormat Putrajaya bersalah, yang dua lagi mengatakan tidak bersalah.

Sepatutnya Peguam Negara seharusnya meneruskan pendakwaan rayuan ini
untuk mendapatkan satu keputusan di mahkamah paling tinggi di dalam negara kita agar
status tentang dana politik macam mana. Boleh diterima atau tidak? Akan tetapi
malangnya Tuan Pengerusi, Peguam Negara ini — your own brother. Minta maaf, telah
gagal menjalankan tugasnya dengan profesional. Saya merasakan with due respect, you
have to advise your brother to step down sebagai...

Tuan Pengerusi: [Ketawa] | do not advise him.

Tuan Mohamed Hanipa bin Maidin [Sepang]: Bisiklah dekat dia, mungkin dia
dengar cakap adiknya. Keduanya, Tuan Pengerusi begitu juga dengan kes Yang
Berhormat Pontian. Saya menyatakan Tuan Pengerusi, saya amat kesal dengan jawapan
daripada menteri perundangan semasa saya berbahas di peringkat RMKe-12. Bila saya
tanya kenapakah pendakwaan ke atas Yang Berhormat Pontian yang melibatkan dia
memberi fakta yang salah kepada pegawai penyiasat SPRM, ditarik balik, kenapa tidak
diteruskan? Dia memberi jawapan Tuan Pengerusi, dia menyatakan bahawa tidak salah
dari segi perundangan untuk kita dikenakan kompaun. Apa kaitan dengan soalan saya?
Saya minta kalau boleh kali ini dia jawab betul-betul, kenapakah pendakwaan ke atas
Yang Berhormat Pontian mengenai penipuan ataupun memberi fakta yang tidak benar
kepada pegawai penyiasat SPRM ditarik balik?

Ketiganya, Tuan Pengerusi — ada lagi dua poin untuk saya. Ringkas sahaja.
Berkaitan dengan 040200 — PRN Sarawak, di mana diperuntukkan satu jumlah yang agak
besar dan saya ingin menyatakan bahawa — saya harap pihak menteri sebelah sana atau
pihak kerajaan supaya memastikan bahawa SOP di-review balik atau dikaji semula kerana
tidak masuk akal dalam pilihan raya, tidak boleh kempen. Tidak masuk akal kita tidak
boleh memberikan apa-apa bahan kempen kepada pengundi. Ini bukan satu pertandingan
pillhan raya lah. Kalau begini cara kita mengadakan pilihan raya, saya rasa ia amat
malang. Ini bukan sistem demokrasi dan saya rasa untuk memastikan kita bukan sahaja
mesti adakan pilihan raya tetapi mengadakan pilihan raya yang efektif, yang berkesan.

Terakhir Tuan Pengerusi, tentang elaun bersara, Butiran 040000. Saya ingin
tanya kepada pihak menteri. Ada dua version nampaknya berkaitan dengan elaun
ataupun berkaitan dengan permintaan daripada Yang Berhormat Pekan untuk RM100 juta
yang telah pun menjadi satu isu yang panas di Parlimen. Dikatakan bahawa Yang
