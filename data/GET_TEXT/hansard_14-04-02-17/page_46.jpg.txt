36 DR.22.11.2021

12.17 tgh.

Datuk Seri Dr Mujahid Yusof Rawa [Parit Buntar]: Terima kasih Tuan
Pengerusi. Saya ingin terus masuk kepada butiran yang melibatkan Pengurusan
Kehakiman dan Perundangan di bawah Butiran 030300 — Jabatan Kehakiman Syariah
Malaysia. Peruntukan besar RM64 juta berbanding RM61 juta perlulah mendapat satu
keberkesanan dari sudut peranan dan juga kesiapsiagaan Mahkamah Syariah kita di
peringkat Wilayah Persekutuan.

Saya ingin bertanya dari sudut program. Pada masa kami diberikan amanah, ada
satu usaha besar yang boleh melonjakkan Mahkamah Syariah dari sudut penghakiman
yang dibentuk iaitu kita cuba untuk berpindah daripada sekadar punitif kepada rehabilitatif.
Malangnya, sepanjang kita melihat dan meneliti Akta-akta Mahkamah Syariah dan juga
Akta Jenayah Syariah, tidak adapun pilihan bagi hakim-hakim syarie untuk membuat satu
ketetapan rehabilitatif ataupun reformatif. Kalau bahasa Arab dipanggil is/ahi. Yang mana
yang ada ialah hanya iqabi ataupun punishment semata-mata.

Usaha ini sangat besar, Tuan Pengerusi. Saya minta kepada Yang Berhormat
Menteri Agama dengan peruntukan besar kepada pengurusan kehakiman dan
perundangan ini, kita kena teruskan dan lanjutkan usaha reformatif ini. Saya kira dalam
undang-undang sivil pun perkara ini sudah pun menjadi mainstream. Bukan sekadar
menghukum pesalah tetapi pada waktu yang sama, memberi ruang untuk mereka
memperbaiki diri. Apatah lagi dalam konteks undang-undang syariah Islam, kebanyakan
daripada peruntukan Enakmen Jenayah Syariah itu lebih bersifat kepada personal sins
ataupun kesalahan-kesalahan peribadi yang perlu diberi ruang supaya mereka— tetapi
saya hendak tanya. Memang tidak ada, Tuan Pengerusi. Tidak ada di dalam Akta
Jenayah Syariah. Tidak ada. Itu satu soalan dan saya harap dapat diteruskan.

Seterusnya saya hendak masuk kepada Butiran 040000 — Kemajuan Islam.
Antara lain dalam usaha untuk mempertingkatkan undang-undang jenayah syariah ini
ialah apa yang kita namakan sebagai usaha-usaha penyelarasan dan penyeragaman
undang-undang syariah. Ini kerana kita sedia maklum di setiap negeri, undang-undang
syariah itu ada peruntukannya sendiri dan kadangkala bercanggah antara satu sama lain
dari segi ketidakseragaman.

01220

Maka itu, bagi melihat Islam itu benar-benar adil, maka sangat perlu untuk kita
menyeragamkan undang-undang ini. Ya, saya tahu ada kuasa negeri. Ya, saya tahu ada
kuasa Raja-raja. Akan tetapi di situlah engagement dan cabaran yang perlu dilaksanakan
dalam peruntukan besar yang telah diberikan.

Tuan Pengerusi, engagement untuk menyelaraskan undang-undang syariah ini
bukan baharu. Kita telah melonjakkannya, tetapi apabila kerajaan baharu datang saya
tidak mendengar apa-apa usaha bagi menggambarkan betapa pentingnya undang-
undang jenayah syariah ini diseragamkan. Tadi dibangkitkan oleh Yang Berhormat Tasek
Gelugor. Saya ingin menyokong soalan itu dan dia menyebut tentang Akta Guaman Syarie
sebenarnya.

Akta Guaman Syarie 2019 telah diluluskan semasa Pakatan Harapan menjadi
kerajaan. Akan tetapi, malangnya setelah dua tahun lebih ia diluluskan di Dewan yang
mulia ini, tidak ada usaha follow-up untuk menubuhkan apa yang diperuntukkan dalam
akta itu, iaitu Majlis Peguam Syarie. Ini selalu kita dimomokkan dengan Mahkamah
Syariah ini tidak ada nilai, Mahkamah Syariah ini, peguam syarie— Lalu kita usahakan
sebagaimana yang tadi ditanyakan oleh Yang Berhormat Jerai tentang apakah usaha-
usaha meningkatkan Mahkamah Syariah. Inilah dia, salah satu daripadanya iaitu Majlis
Peguam Syarie yang diperuntukkan aktanya itu dalam Akta Guaman Syarie.

Akan tetapi malangnya dua tahun, ia jadi macam terbengkalai. Setiap kali
ditanyakan dalam Parlimen, masih dalam usaha sedangkan saya diberi maklum balas
oleh— Maklumat yang saya dapat, tidak ada pun peruntukan untuk menubuhkan Majlis
Peguam Syarie ini. Ini sangat menyedihkan. Saya pun tidak nampak dalam peruntukan ini
di mana adanya ia. Saya minta Yang Berhormat Menteri memberikan jaminan iaitu perlu
ada peruntukan bagi memastikan bahawa adanya Majlis Peguam Syarie yang akan
