80 DR.22.11.2021

Dewan Rakyat yang mulia ini, tetapi sehingga sekarang kita tidak ada sebarang penyudah.
Kita lihat bahawa seolah-olah pihak SPRM kelihatan cuba menutup sesuatu kebenaran.
So, saya merayulah kepada Menteri yang berkenaan supaya peruntukan yang telah
diberikan kepada Jabatan Perdana Menteri digunakan untuk memperkasakan lagi pihak
SPRM untuk memastikan bahawa isu-isu kontroversi ini disiasat dan dapat orang-orang
yang terlibat itu dibawa ke muka pengadilan dengan seberapa cepat yang mungkin.

Tuan Pengerusi [Dato' Mohd Rashid Hasnon]: Terima kasih.

Tuan Sanisvara Nethaji Rayer a/l Rajaji [Jelutong]: So, Tuan Pengerusi
memandangkan masa tidak mengizinkan, saya mengucapkan ribuan terima kasih atas
peluang yang telah diberikan.

Tuan Pengerusi [Dato’ Mohd Rashid Hasnon]: Terima kasih, Yang Berhormat
Jelutong.

Tuan Khoo Poay Tiong [Kota Melaka]: Tuan Pengerusi, boleh saya minta.

Tuan Pengerusi [Dato' Mohd Rashid Hasnon]: Yang terakhir, saya menjemput
Yang Berhormat Kubang Pasu, lima minit.

5.15 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Pengerusi. Pertamanya ialah tentang B.3 — Jabatan Audit Negara, yang ini ramai
tidak sentuh. Saya hendak sentuh sedikit tentang petunjuk prestasi utama. Saya sedikit
bingung kerana pada tahun 2020, prestasi diletakkan pada 80.8 tetapi sasaran pada tahun
2021 dan 2022 sasaran ini direndahkan menjadi 78. Patutnya kita dari tahun ke tahun
sasaran kita, prestasi dan outcome kita makin baik, tetapi ini diturunkan. Saya hendak
tahu kenapa berlaku demikian.

Keduanya, diumumkan oleh Yang Berhormat Menteri Kewangan jumlah RM10
juta untuk Jabatan Audit Negara bagi memperkukuh keupayaan dan pengoptimuman
proses pengauditan. Jadi saya hendak tanya, di mana RM10 juta ini diletakkan? Apa yang
lebih penting daripada itu, Tuan Pengerusi ialah bagaimana dengan teguran yang
diberikan kepada agensi-agensi kerajaan ini, dapatan dari Jabatan Audit. Adakah jumpa
tiap-tiap tahun? Tegur, tahun hadapan jadi lagi. Jadi, di manakah mekanisme untuk
perkara ini berlaku supaya ia tidak berulang? Adakah mekanisme Auditor General
Dashboard ini berkesan dalam memastikan semua teguran itu diselesaikan dan tidak
berulang lagi?

Saya beralih kepada B/P.6 — Jabatan Perdana Menteri. Pertamanya ialah Butiran
010500 — Bahagian Kabinet, Perlembagaan dan Perhubungan Antara Kerajaan
(KABINET), Kod 20000, pertambahan yang agak ketara. Belanjawan daripada RM1.7 juta
kepada RM5.4 juta. Jadi hendak tahu apa bendanya. Kemudian juga Butiran 010500, Kod
30000 bagi aset juga peningkatan yang ketara sebanyak RM3.5 juta. Butiran 010600 —
Unit Penyelarasan Pelaksanaan (UPP) juga aset sebanyak RM3.453 juta, mohon
diterangkan untuk tujuan apa. Begitu juga untuk Butiran 010700 — Unit Perancangan
Ekonomi (EPU), Kod 30000 iaitu RM1.17 juta.

Butiran 011000 — Pihak Berkuasa Pelaksanaan Koridor Utara (NCIA) di bawah
Kod 40000, peningkatan 100 peratus daripada RM15 juta kepada RM30 juta. Mohon
diterangkan pertambahan yang begitu besar. Kemudian di bawah Butiran 020100 — Majlis
Keselamatan Negara (MKN) Kod 30000, berlaku peningkatan yang juga agak besar iaitu
RM1.379 juta, padahal Ketua Audit Negara telah menegur berlakunya tuntutan tidak wajar
sebanyak RM499 juta pada tahun 2020. Tahun ini ditambah pula lagi. Apakah langkah
yang telah diambil oleh kerajaan untuk pastikan bahawa perkara yang sama tidak
berulang seperti mana berlaku pada tahun 2020?

Butiran 020300 — Bahagian Penyelidikan kod 30000 juga peningkatan yang ketara
RM1.323 juta. Mohon dinyatakan. Butiran 020500 — Agensi Pengurusan Bencana Negara
(NADMA) bawah aset, peningkatan yang sangat ketara daripada RM228,000 sahaja
tahun 2021 menjadi RM4.84 juta, jadi mohon dinyatakan. Butiran 080100 — Perolehan
Aset/Harta modal/Kenderaan Kod 30000, one-off, RM7.5 juta pohon diperincikan.
Akhirnya bagi Jabatan Perdana Menteri, dinyatakan bahawa Yayasan Keluarga Malaysia
