DR.22.11.2021 55

Apakah yang telah berlaku kepada kes tersebut? la melibatkan Yang Berhormat Pasir
Salak yang mungkin akan pergi ke sebuah negara yang lain menjadi duta.

Saya ingin bertanya juga Maksud B.9 — Suruhanjaya Pencegahan Rasuah.
Butiran 020100 — Siasatan. Selain daripada kes RM25 juta Datuk Hasanah yang telah
didakwa hilang, apalagi bahan-bahan bukti dalam kes-kes yang sedang disiasat ataupun
dibawa ke mahkamah yang telah hilang? Kita lihat dalam kes Datuk Hasanah RM25 juta
itu, dia tidak mengikuti arahan daripada Ketua Pesuruhjaya iaitu sekiranya berlaku
kehilangan barang bukti, maka perlu dilakukan ataupun dibuat laporan polis. Jadi kita
hendak tahu, adakah apa-apa bahan bukti lain yang telah hilang walaupun telah
diamanahkan kepada pihak SPRM untuk tujuan siasatan ataupun pendakwaan.

Saya juga ingin bertanya, akhir sekali, dalam Butiran 020600 — Perundangan dan
Pendakwaan. Apakah yang telah terjadi kepada mereka yang dikatakan terlibat dalam isu
kes RM25 juta yang hilang? Adakah mereka masih lagi merupakan pegawai SPRM?
Adakah apa-apa tindakan disiplin telah diambil? Adakah mereka akan dibawa,
dihadapkan ke muka pengadilan kerana kita dengar, kita baca bagaimana mereka telah
ditangkap bukan sahaja atas isu ini tetapi memiliki senjata, butir peluru yang lebih daripada
yang dibenarkan, mengedar dadah katanya dan bermacam-macam lagi. Berapa ramai
pegawai SPRM yang mungkin mempunyai profil yang sama? Saya pohon Yang
Berhormat Menteri memberi penjelasan. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Lembah Pantai.

Tuan Sivarasa Rasiah [Sungai Buloh]: Tuan Pengerusi, Sungai Buloh sini. Saya
minta maaf tadi tidak ada di tempat saya apabila nama saya dipanggil untuk berbahas.

Timbalan Yang di-Pertua [Dato' Mohd Rashid Hasnon]: Ya.
01520

Tuan Sivarasa Rasiah [Sungai Buloh]: Boleh saya memohon budi bicara Tuan
Pengerusi untuk diberi peluang untuk berucap? Saya difahamkan masa lima minit sahaja.

Tuan Pengerusi [Dato' Mohd Rashid Hasnon]: Ya.

Tuan Sivarasa Rasiah [Sungai Buloh]: Saya janji saya tidak akan lebih lima
minit.

Tuan Ahmad Tarmizi bin Sulaiman [Sik]: Mohon di sebelah sini dahulu, Tuan
Pengerusi. Sebelah kerajaan dahulu.

Tuan Sivarasa Rasiah [Sungai Buloh]: Boleh saya diberi izin untuk berbahas?

Tuan Pengerusi [Dato' Mohd Rashid Hasnon]: Boleh saya panggil seterusnya
dahulu? Minta Yang Berhormat Sungai Buloh tunggu sebentar.

Tuan Sivarasa Rasiah [Sungai Buloh]: Okey, baik. Terima kasih.

Tuan Pengerusi [Dato’ Mohd Rashid Hasnon]: Saya menjemput Yang
Berhormat Sik. Saya hendak sebut yang lain dahulu. Kemudian, diikuti dengan Yang
Berhormat Pokok Sena, Yang Berhormat Jempol. Ini semua telah dipanggil tadi. Selepas
daripada itu ialah Yang Berhormat Sepanggar. Saya ingat dia belum ada lagi di Dewan
itu.

Kemudian, Yang Berhormat Kepong, Yang Berhormat Tasik Gelugor, Yang
Berhormat Alor Gajah, Yang Berhormat Parit, Yang Berhormat Papar, Yang Berhormat
Bachok, Yang Berhormat Kuantan, Yang Berhormat Ipoh Timur, Yang Berhormat Sepang,
Yang Berhormat Segambut, Yang Berhormat Hulu Langat, Yang Berhormat Teluk Intan,
Yang Berhormat Tampin, Yang Berhormat Batu Kawan, Yang Berhormat Beruas dan
Yang Berhormat Jelutong.

Silakan Yang Berhormat Sik.
