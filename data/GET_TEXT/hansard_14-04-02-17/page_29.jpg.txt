DR.22.11.2021 19

Sepertimana Ahli Yang Berhormat sedia maklum bidang kuasa kementerian ini
adalah berkaitan dengan jalan persekutuan sahaja. Oleh yang demikian permohonan
untuk menaik taraf jalan yang bukan jalan Persekutuan seperti jalan negeri, jalan majlis
atau jalan kampung adalah di bawah pihak berkuasa yang berkenaan. Kementerian ini
hanya akan mempertimbangkan cadangan menaik taraf jalan tersebut sekiranya
diwartakan kepada jalan Persekutuan terlebih dahulu.

Petunjuk asas bagi mengenal pasti status jalan adalah merujuk kepada nama
jalan tersebut iaitu:

(i) FT ataupun kod FT adalah untuk Jalan Persekutuan seperti FT
01;

(ii) Abjad seperti A,B,C mengikut jalan negeri sebagai contoh ‘A’
untuk negeri Perak, ‘B’ untuk Selangor dan ‘C’ untuk Pahang
dan ‘K’ seperti jalan yang dibangkitkan oleh Yang Berhormat
K812 adalah jalan di bawah negeri Kedah; dan

(iii) Nama khusus merujuk kepada jalan perbandaran di bawah
kuasa PBT seperti Jalan Tuanku Abdul Rahman, Kuala
Lumpur adalah di bawah bidang kuasa DBKL.

Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih soalan
tambahan, sila Yang Berhormat Padang Serai.

Tuan Karupaiya a/I Mutusami [Padang Serai]: Terima kasih Timbalan Menteri
atas jawapan yang begitu lebar dan terang. Soalan tambahan saya, adakah Kerajaan
Persekutuan sedia untuk mengambil alih jalan ini dan diwartakan sebagai jalan
persekutuan sebab jalan ini adalah jalan yang sesak dan juga perlu dinaikkan taraf.

Seterusnya bagaimana bagi menangani masalah kesesakan lalu lintas dan juga
berkenaan kemalangan, pembinaan jejantas amat diperlukan di Simpang Tiga Keladi
tempat lampu isyarat. Ini kerana wujudnya kawasan perumahan dan bangunan baru pusat
pembelian beli-belah, kawasan kilang. Tidak dapat dinafikan jika pembinaan jejantas
ditimbangkan, maka ia merupakan jejantas yang pertama di kawasan saya, harap
dipertimbangkan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Dipersilakan Timbalan Menteri.

Datuk Arthur Joseph Kurup: Terima kasih Yang Berhormat soalan Ahli Yang
Berhormat tadi ada dua bahagian ya. Pertama, berkaitan dengan Simpang Tiga Keladi
berkaitan dengan jejantas ataupun flyover. Berdasarkan kepada laporan terkini Traffic
Impact Assessment (TIA) yang telah dibuat pada bulan Oktober tahun ini. Kita mendapati
bahawa persimpangan di antara jalan negeri K120 dan jalan Persekutuan FT254, level of
service (LOS) sedia ada adalah di kategori ‘B’. Bagi tempoh 10 tahun akan /evel of service
masih lagi dalam kategori ‘B’.

Bagi persimpangan di antara jalan persekutuan FT254 dan jalan negeri K815
level of service terkini adalah kategori ‘B’ juga. Bagi tempoh 10 tahun yang akan datang,
level of service juga masih dijangka dalam kategori ‘B’.

01110

Cerapan data ini adalah berdasarkan kepada pembangunan sedia ada di sekitar
daerah Kulim berhampiran dengan persimpangan yang dimaksudkan. Jadi, JKR Daerah
Kulim-Bandar Baharu telah mengambil tindakan yang segera dengan membuat
penyelarasan semula lampu isyarat bagi mengatasi kesesakan pada waktu puncak di
lokasi tersebut.

Berkaitan dengan bahagian yang kedua Ahli Yang Berhormat, sekiranya Yang
Berhormat ingin cadang untuk menaik taraf jalan tersebut, prosedur bagi permohonan
projek membina jalan baharu atau menaik taraf jalan persekutuan sedia ada adalah
melalui kerajaan negeri berdasarkan senarai keutamaan negeri yang dikemukakan
