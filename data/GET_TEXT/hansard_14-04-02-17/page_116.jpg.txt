106 DR.22.11.2021

pertiga yang kita perlu untuk pindaan Perlembagaan 146, kita boleh dapat dalam sesi ini.
Tak perlu tunggu tahun hadapan. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Pengerang. Sila...

Tuan Noor Amin bin Ahmad [Kangar]: Sikit Yang Berhormat Menteri tentang
kerahsiaan undi. Saya nak sebut tentang nombor siri pada kertas undi. Satu aduan yang
saya terima di Melaka.

Tuan Pengerusi [Dato’ Mohd Rashid Hasnon]: Saya jemput— di peringkat
Jawatankuasa, Yang Berhormat Kangar. Minta maaf.

Dato’ Sri Dr. Haji Wan Junaidi bin Tuanku Jaafar: Yang Berhormat, saya
soalan Akta Anti-Lompat Parti Yang Berhormat. Saya adalah salah seorang manusia —
yang disebut dalam ucapan saya tahun 2018 Yang Berhormat. Saya rasa kecewa apabila
Barisan Nasional kalah. Akan tetapi, selepas sekejap mata saya, saya berasa gembira
oleh sebab the development of two party system di Malaysia berlaku. Akan tetapi, apa
yang berlaku selepas itu kekecohan.

Jadi, saya salah seorang tidak suka dengan lompat parti Yang Berhormat,
sebenarnya. Jadi, dalam saya mengambil tanggungjawab meminda atau menggubal
undang-undang, banyak perkiraan diambil kira. Jadi, itulah pada hari ini, kalau salah,
questionnaire dikeluarkan oleh pihak kementerian untuk bertanya dengan berhubung
dengan Anti-Lompat Parti itu. Kita juga kalau tidak— oleh sebab pilihan raya di Melaka,
untuk mengadakan taklimat kepada Jawatankuasa CSA itu sendiri peringkat yang setelah
dilaksanakan oleh pihak kementerian dan juga pihak AG dalam peringkat untuk
penggubalan undang-undang Akta Anti-Lompat Parti.

Soalannya pilihan sama ada kita nak pinda perlembagaan ataupun kita nak
gubalkan undang-undang berasingan. Saya cukup bersetuju kalau kita biarkan undang-
undang itu digubal di peringkat negeri, dia berlaku jadi undang-undang di negeri Kelantan
dan juga Pulau Pinang.

Jadi dalam keadaan sedemikian, itulah kenapanya oleh sebab ini adalah hampir
dikatakan gender consensus, kita perlu ada undang-undang yang sebegini rupa. Akan
tetapi, dalam masa yang sama Yang Berhormat, saya berpendirian bahawa dia jangan
begitu rigid supaya membendung aktiviti demokrasi itu sendiri dan dia juga jangan begitu
loose supaya orang ada disiplin sedikit sebagai wakil rakyat, sebagai mewakilkan rakyat
itu sendiri.

Jadi saya terlibat lebih jauh panjang cerita hal lompat parti ini dari tahun 2003
dahulu di India, menghadiri satu convention di sana diaturkan oleh pihak CPA. Saya
bercakap di India, di New Delhi berhubung dengan Anti-Lompat Parti ini pada ketika itu
Yang Berhormat.

Jadi, saya serius. Kerajaan serius untuk menggubal undang-undang ini supaya
adalah garis panduan dan adalah disiplin bakal kita laksanakan di kalangan mereka yang
terlibat...

Tuan Sanisvara Nethaji Rayer a/l Rajaji [Jelutong]: Yang Berhormat.

Tuan Pengerusi [Dato’ Mohd Rashid Hasnon]: Yang Berhormat Menteri,
tamatkan...

Tuan Sivarasa Rasiah [Sungai Buloh]: Tuan Pengerusi, macam mana dengan
soalan-soalan yang belum dijawab?

Tuan Sanisvara Nethaji Rayer a/l Rajaji [Jelutong]: Tentang isu yang disebut
oleh Yang Berhormat, saya menghormati pandangan Yang Berhormat tentang isu Anti-
Lompat Parti tetapi Yang Berhormat telah menyatakan tadi ia tidak boleh dengan izin, too
rigid.

Dengan izin Yang Berhormat, you cannot have an apple and eat it at the same
time. Sama ada ia melarang orang untuk lompat parti ataupun tidak. Kita tidak boleh
menggubal undang-undang yang boleh digunakan oleh kita sesuka hati.
