38 DR.22.11.2021

sangat penting bagi mewujudkan sebuah kerajaan yang lebih demokratik. Peratusan
keluar mengundi yang rendah dikhuatiri akan menyebabkan kerajaan yang akan dibentuk
adalah oleh suara minoriti. Sekali gus, tidak menggambarkan sentimen sebenar rakyat.

Tuan Pengerusi, Butiran 040100 — Jabatan Kemajuan Islam Malaysia (JAKIM).
Saya ingin merujuk kepada isu berkaitan ajaran sesat. Sebanyak 47 kes pemujaan salah
ataupun ajaran sesat dilaporkan di negara ini sejak bulan Januari 2020 sehingga bulan
September 2021. Antaranya ajaran Perjalanan Mimpi Yang Terakhir (PMYT). Apakah
pelan tindakan pihak JAKIM dengan bajet yang telah ditetapkan bagi menangani isu ini?

Butiran 06100 — Pembangunan Industri Halal. Pada tahun 2020, JAKIM
mengeluarkan enam pelan tindakan bagi menangani isu keraguan status halal daging
import. Adakah JAKIM berhasrat menyediakan pelan tindakan yang baharu ataupun
menggunakan pelan yang sedia ada?

Tuan Pengerusi, Butiran 020400 — Angkatan Pertahanan Awam Malaysia. Saya
ingin menarik perhatian pihak kementerian berkaitan dengan keperluan APM di Kuala
Krai. Hal ini kerana Kuala Krai mempunyai kawasan yang cukup luas dan berbukit-bukau.
Saya memohon sebuah pejabat kekal dan tambahan penjawat awam tetap untuk APM
Kuala Krai. Setakat ini, pejabat APM di Kuala Krai hanya disewa dan penjawat awam yang
tetap sekarang hanyalah tiga orang. Selain itu, APM Kuala Krai juga memerlukan sebuah
four by four untuk pelbagai gunaan seperti menarik bot, ur'usan menyelamat di kawasan-
kawasan off-road dan sebagainya. Saya difahamkan kenderaan yang sedia ada sudah
rosak dan tidak dapat digunakan lagi. Saya melihat keperluan-keperluan asas untuk APM
sangat diperlukan memandangkan Kuala Krai merupakan kawasan yang sering dilanda
banjir setiap kali musim tengkujuh.

Terakhir ialah Butiran 020500 — Agensi Pengurusan Bencana Negara (NADMA).
Saya ingin menarik perhatian berkaitan Bantuan Khas Hilang Pendapatan dan Bantuan
Khas Pengurusan Kematian. Saya mendapat maklum balas bahawa permohonan untuk
bantuan-bantuan di atas sangat lambat untuk mendapat kelulusan. Selepas mendapat
kelulusan juga mengambil masa untuk mendapat bantuan tersebut. Selain itu, pemohon-
pemohon tidak mendapat maklum balas tentang kenapa permohonan mereka tidak
mendapat kelulusan.

Saya harap NADMA mengambil berat tentang maklum balas ini supaya pemohon
dapat mengetahui kenapa permohonan mereka gagal. Saya juga ingin bertanyakan
apakah persiapan NADMA untuk menghadapi banjir terutama negeri-negeri pantai timur.
Selain itu, apakah sebab utama kelewatan mendapat bantuan ataupun bayaran bantuan
mangsa banjir? Saya dimaklumkan ia mengambil masa sehingga tiga hingga empat bulan.
Sekian, terima kasih Tuan Pengerusi.

Tuan Pengerusi: Terima kasih, Yang Berhormat Kuala Krai. Seterusnya, Yang
Berhormat Penampang.

12.29 tgh.

Datuk Ignatius Darell Leiking [Penampang]: Terima kasih, Tuan Pengerusi.
Saya menyentuh berkenaan dengan B.6 Butiran 010200 — Bahagian Hal Ehwal Sabah
dan Sarawak (BHESS) dan Pejabat Persekutuan.

Sebanyak RM28,996,500 diperuntukkan— Ini satu jumlah yang amat kecil.
Adakah kerajaan benar-benar serius dalam melaksanakan Perjanjian Malaysia 1963?
Adakah kerajaan bercadang untuk memastikan bahagian ini menyelaras sepenuhnya
senarai-senarai projek Persekutuan yang telah dilaksanakan di Sabah dan memastikan
semua projek atau bajet yang diluluskan untuk penggunaan di Sabah dan Sarawak dapat
digunakan dengan sepenuhnya?

01230

Tuan Pengerusi, saya minta penjelasan juga bahawa berkenaan dengan Perkara
112, Perlembagaan Persekutuan. Apakah formula yang diguna pakai kerajaan dalam
mengembalikan semula 40 peratus hasil yang dikutip dari Sabah dan review terakhir pada
tahun 1970 di mana RM26.7 juta diberikan sebagai pemberian khas kepada Sabah. Tiada
