DR.22.11.2021 59

kepada saya ialah kerajaan berpandangan jumlah anggota pentadbiran ketika ini adalah
terbaik berdasarkan keperluan, cabaran dan tanggungjawab serta kepakaran yang
diperlukan buat masa ini dalam usaha untuk memulihkan ekonomi negara akibat kesan
pandemik COVID-19.

Jadi, saya hendak dapatkan penjelasan oleh sebab kalau dia merupakan satu
kepakaran yang diperlukan, tiba-tiba muncul isu yang dijelaskan oleh Yang Berhormat
Menteri di Jabatan Perdana Menteri (Parlimen dan Undang-undang) mengakui bahawa
Kabinet telah meluluskan— Kabinet Keluarga Malaysia ini yang punya kepakaran ini
diakui oleh Yang Amat Berhormat Perdana Menteri ini, telah meluluskan satu kelulusan
tanah dan peruntukan tanah dan rumah yang bernilai RM100 juta untuk bekas Perdana
Menteri iaitu Yang Berhormat dari Pekan. Jadi, atas nilaian apa mereka membuat
kelulusan ini? Adakah mereka yang pakar ini yang diakui oleh jawapan yang diberikan
kepada saya di peringkat dasar ini, menganggap bahawa itu merupakan sesuatu yang
wajar untuk diberikan kepada seorang bekas Perdana Menteri hanya beralasankan
kepada jasa?

Bagi saya bahawa kalau dikirakan jasa, sudah tentu anggota tentera, pesara
tentera yang berkhidmat lebih daripada 21 atau 22 tahun, mereka juga mempunyai jasa
yang besar kepada keselamatan dan keamanan negara. Sedangkan mereka hanya
menerima pencen mereka yang begitu kecil. Sedangkan bekas Perdana Menteri telah pun
disediakan persaraan dia, pencen dia yang punya bayaran yang sangat tinggi. Jadi, bagi
saya adalah sesuatu yang sangat tidak wajar untuk keputusan Kabinet itu dibuat.

Jadi, saya hendak minta alasan apa sebenarnya alasan Kabinet Keluarga
Malaysia ini memberikan kelulusan untuk kelulusan RM100 juta. Nilai dia RM100 juta.
Sedangkan bantuan, peruntukan untuk sekolah tahfiz, sekolah agama rakyat, sekolah
pondok, Tuan Pengerusi, tahun 2022 sebanyak RM1.4 juta sahaja. Untuk sejumlah yang
begitu ramai. Jumlah sekolah, jumlah tahfiz, jumlah pelajar, jumlah guru hanya dapat
RM1.4 juta untuk tahfiz, untuk sekolah agama rakyat, untuk pondok.

Sedangkan untuk Perdana Menteri, kerajaan boleh fikir lulus untuk bekas
Perdana Menteri untuk RM100 juta. Bayangkan penggal ini sudah tiga Perdana Menteri,
penggal ini tiga Perdana Menteri. Adakah kita hendak lulus lagi? Hendak berikan lagi
peruntukan untuk tiga-tiga Perdana Menteri ini seorang RM100 juta.

Jadi, bagi saya adalah satu yang tidak wajar soal Yang Berhormat Pekan sudah
buat pengumuman dia tolak. Itu soal Yang Berhormat Pekan ya, tetapi soalnya ialah
kebijaksanaan Kabinet ini. Oleh sebab itu kalau ia dikatakan ini berasaskan kepada
peruntukan, saya minta peruntukan mesti ini dimansuhkan. Kalau ia berasaskan kepada
amalan untuk memberikan hadiah kepada bekas Perdana Menteri, maka amalan ini mesti
dihentikan kerana mereka sudah ada segala-galanya.

Keduanya, B.7 Jabatan Perkhidmatan Awam. la berkaitan dengan soal Butiran
030000 — Pengurusan Sumber Manusia. Ini berkaitan dengan skim saraan kakitangan
awam. Saya lihat bahawa sekarang ini Tuan Pengerusi, gaji minimum untuk perkhidmatan
awam ini gaji minimum masih ada gaji minimum yang RM1,200.

Ini perkhidmatan awam kan? Gaji diberikan sektor perkhidmatan awam, yang
saya fikir baru-baru ini keluar dalam surat khabar, bagaimana golongan yang gaji minimum
RM1,200 ini hendak hidup di bandar besar. Walaupun dia ada Elaun COLA, ada elaun itu
ada dapat sampai RM1,800-RM1,900 tetapi gaji minimumnya ialah RM1,000-RM1,200.
Contohnya ialah berkaitan dengan soal gaji bagi Pembantu Awam ataupun Pembantu
Operasi iaitu pemandu dan sebagainya. Mereka hanya dapat RM1,218 gaji minimum
mereka. Jadi, saya fikir bahawa sesuatu yang tidak wajar untuk dikekalkan saraan yang
sebegini rupa kerana dia di bawah paras kemiskinan RM2,208. Paras kemiskinan
pendapatan RM2,208.

Jadi, bagi saya bahawa kerajaan Yang Amat Berhormat Perdana Menteri dalam
pembentangan RMke-12, telah menyebut tahun 2025 pendapatan per kapita kita ialah
RM10,000. Bermakna Tuan Pengerusi, kalau tahun 2025 kita hendakkan pendapatan isi
rumah ini RM10,000, kalau satu isi rumah, kalau satu keluarga itu empat orang, empat
orang kena bawa balik seorang RM2,500. Macam mana kalau gaji minimum kakitangan
awam ini RM1,200, macam mana mereka hendak bawa balik RM2,500? Kalau dinaikkan
